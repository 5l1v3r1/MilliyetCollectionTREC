<DOC>
<DOCNO> 153306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo34.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor Malatyaspor'a 3 puan için hazırlanıyor... 
</HEADLINE>
<TEXT>

     Kocaelispor, Malatyaspor maçına 3 puan parolasıyla hazırlanıyor. 
     Günün ilk idmanında kondisyon depolayan Körfez ekibi, pazar günü kendi sahasında oynayacağı Malatyaspor karşılaşmasının taktik çalışmasını ise ikinci idmanda yaptı. 
     Antrenör Yaşar Kıyar, takımın moralinin yerinde olduğunu belirterek, ''Denizlispor galibiyetiyle yeniden umut doğdu. Ligde kalmak için mücadele ediyoruz. Malatyaspor maçını da kazanarak önümüzdeki haftalarda biraz daha rahatlamak istiyoruz'' dedi. 
     Bu arada, sakat olan Orhan ve Altan'ın durumunun maç gününe kadar netlik kazanacağı, Gürcü futbolculardan Dideva'nın milli maç için, Kemoklidze ve Imedadze'nin ise izinli olarak ülkelerine gittiği bildirildi. 
     




</TEXT>
</DOC>
