<DOC>
<DOCNO> 168594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sontur33.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İnegöl'de yangın 
</HEADLINE>
<TEXT>

     Bursa'nın İnegöl İlçesi'ndeki 4 katlı somya imalathanesinde yangın çıktı. Binada mahsur kalan 4 işçi, itfaiye ekiplerince kurtarıldı. 
     Alınan bilgiye göre, İnegöl Mobilya Sanayi Bölgesi, Kalendar Caddesi'nde Hamdi Turan'a ait 4 katlı somya imalathanesinde yangın çıktı. 3. katta bulunan boyahanede çıktığı belirlenen yangında, 3 ve 4'üncü katlarda çalışan 4 işçi mahsur kaldı. 
     İşçiler, itfaiye ekiplerince kurtarılırken, yangın, yaklaşık 2 saat süren çalışma sonucu söndürüldü. Yangında can kaybı olmazken, bazı itfaiye erleri dumandan zehirlenme tehlikesi geçirdi. 20 milyar liralık maddi hasara yol açtığı öğrenilen yangının, imalathanenin yanında bulunan benzin istasyonu ve mobilya fabrikasına sıçramadan söndürülmesi, büyük bir faciayı önledi. 
     Olayla ilgili soruşturma başlatıldı. 
     
</TEXT>
</DOC>
