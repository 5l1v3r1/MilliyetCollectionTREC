<DOC>
<DOCNO> 156277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/guncel/gun10.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da artık denize girilecek’ 
</HEADLINE>
<TEXT>

İstanbul Üniversitesi ve İTÜ tarafından yapılan araştırmaya göre, Haliç, Tuzla ve Zeytinburnu gibi sahillerde vatandaşlar denize girebilecek 
     ŞENOL DEMİRCİ İstanbul 

     Haliç, İstanbul Boğazı ve Marmara Denizi’nde yapılan Su Kalitesini İzleme Çalışması’na göre, bu yaz Büyükçekmece, Tuzla, Rumeli ve Anadolu feneri ile Zeytinburnu sahillerinde denize girilebilecek. 
     İstanbul Üniversitesi Deniz Bilimleri İşletme Enstitüsü, İTÜ Çevre Mühendisiliği ve İSKİ ekipleri tarafından ortaklaşa hazırlanan raporda Haliç’te 1994 yılında başlanan temizleme çalışmalarında ciddi ilerlemeler kaydedildiği belirtildi. Haliç’in orta kesimlerinde denize girilebileceği, kıyı kesimlerine yönelik ölçümlerin ise henüz yapılmadığı bildirildi. 
     
     350 milyon dolar 
     Prof. Dr. Halil İbrahim Sur tarafından Büyükşehir Belediye Başkanı Ali Müfit Gürtuna’ya sunulan raporda, İSKİ tarafından yapılan arıtma tesislerinin temiz bir çevre yaratma konusunda olumlu sonuçlar verdiği anlatıldı. Temizlenmesi için bugüne kadar 530 milyon dolarlık harcama yapılan Haliç’te de kirliliğin dünya stardartlarının altına indiği, yaşayan balık türünün 33’e yükseldiği kaydedildi. Sur, Haliç’e K ğıthane Deresi’nden atıkların akmaya devam etmesini de endişe verici gelişme olarak nitelendirdi. 
     Sur’un sunumunun ardından söz alan Gürtuna da Haliç’te 50 yıllık rüyanın gerçek olmasından büyük mutluluk duyduklarını söyledi. Gürtuna, temizleme çalışmalarında alınan olumlu sonuçları kanıtlamak için temmuz ayında üst düzey yöneticilerle birlikte Haliç’te yüzeceğini açıkladı. 
     Gürtuna, yapımı sürmekte olan arıtma tesislerinin tamamlanmasının ardından İstanbul kıyılarının yüzde 90’lık kesiminde denize girilebileceğini bildirdi. 
     
     

</TEXT>
</DOC>
