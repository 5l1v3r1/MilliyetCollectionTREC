<DOC>
<DOCNO> 150117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/yasam/yas02.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam 40 bin kişi 'cıvata' kurbanı 
</HEADLINE>
<TEXT>

Malazgirt'te somun ve cıvataları 'çalınıp' saban ve pulluklara takılan elektrik direkleri devrilince, 40 bin kişi elektriksiz kaldı 
     MEHMET AYDIN MUŞ DHA 

     Muş'un Malazgirt ilçesinde enerji nakil hatlarını taşıyan dev direklerdeki civata ve somunları sökerek saban ve pulluk yapımında kullanan köylüler, direklerin rüzg rla devrilmesine neden oldu. 
     1 milyon lira bile etmeyen cıvata ve somun hırsızlığı yüzünden ilçe ve köylere bir aydan beri elektrik verilemiyor. 
     Enerji nakil hattında geçen ay arıza oluşunca, Adaksu köyü yakınlarına giden TEDAŞ görevlileri, kar kalınlığı 2 metreyi aşan bölgede 6 direğin devrildiğini ve yüksek gerilim hatlarının yere düştüğünü gördü. İncelemede, direği oluşturan demir parçaları birbirine bağlayan cıvata ve somunların söküldüğü tespit edilirken, yerdeki kar nedeniyle arıza giderilemedi. 
     
     'Biz de perişanız' 
     Bölgede yaklaşık 40 bin kişinin mağdur olduğu belirtilirken, TEDAŞ Şube Şefi Öztürk Güneri de, 'trajikomik' hırsızlığı şöyle anlattı 
     "28 bin nüfuslu Malazgirt ile köylerindeki 10 bin aboneye basit bir hırsızlık sebebiyle elektrik veremiyoruz. Sökülen somun ve cıvataların değeri bir milyon lira bile değil. Verilen zarar ise birkaç milyar. Çalınan somun ve cıvatalar piyasada bol. Şimdi h l o bölgede kar var. Direkleri ancak mayıs ayında değiştirebiliriz. İlçeye geceleri belirli saatlerde Adilcevaz üzerinden gelen çok eski bir hattan elektrik veriyoruz. Sürekli arıza oluyor. Malazgirt halkı gibi biz de perişanız." 
     
     


YAŞAM 


















</TEXT>
</DOC>
