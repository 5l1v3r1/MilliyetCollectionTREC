<DOC>
<DOCNO> 151277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/tv/ekran.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çatışma ve sonrası 
</HEADLINE>
<TEXT>

Bulut Bey ve Kudret, İstanbul'a giden Berivan'ı arıyor 
     Sibel Can, Aytaç Arman, Bulut Aras ve Tolga Savacı'yı bir araya getiren "Berivan"da bugün, Bulut Bey'le Kudret'in çatışması izlenebilir. 
     Berivan'la Fikret, bu çatışma sırasında olay yerinden uzaklaşır. İkilinin yeni adresi, Servet Ana'nın tarif ettiği İstanbul'daki çiftlik evidir. 
     
     Kudret saklanıyor 
     Öte yandan yaralı haldeki Bulut Bey, bir an önce Berivan'a kavuşmayı planlamaktadır. Kudret ise çatışmadan sonra kardeşinin evine sığınmış, Berivan'ı aramaktadır. Acaba kördüğüm nasıl çözülecektir 
     KANAL D 20.30 


'Yetenekli Bay Ripley'      MACERA Fakir müzisyen Tom Ripley, bir işadamının oğlunu bulmak için İtalya'ya gider. Genç adam, orada aradığı kişi olan Dickie'yi bulur ve onunla arkadaş olur. Filmde bundan sonra Ripley'in Dickie'yi çok kıskanması ve onun hayatını mahvetmeye çalışması anlatılıyor. Beş dalda Oscar'a aday gösterilen film, TV'de ilk kez yayınlanıyor. 
     KANAL D 21.45 


'Teke Tek'te iki konu      Fatİh Altaylı'nın programında iki ayrı konu tartışılacak. İlki "eğitim", ikincisi ise "Ermeni soykırımı iddiaları"... Haftanın konukları ise Türkiye Eğitim Gönüllüleri Vakfı Başkanı Cengiz Solakoğlu ile Ermeni soykırımı iddialarına karşı "Sarı Gelin" belgeselini hazırlayan Güray Değerli. 
     KANAL D 23.30 



Uzaktan kumanda      Gündem Dışı 
     Gani Müjde, Teoman'la son albümü üzerine konuşacak. NTV 18.10 
     
     SoruCevap 
     CNN TÜRK muhabiri Ümran Safter, canlı yayında Kuzey Irak izlenimlerini Yavuz Baydar'a anlatacak. CNN TÜRK 19.10 
     
     l Taraftaria 
     İhsan Topaloğlu, Beşiktaş Başkanı Serdar Bilgili'yle futbol gündemini masaya yatırıyor. CNN TÜRK 21.30 
     
     Atıf Hoca ile Reklam ve Rekabet 
     Ali Atıf Bir, haftanın reklam filmlerini değerlendirirken OPET Yönetim Kurulu Başkan Yardımcısı Nurten Öztürk'ü ağırlayacak. CNN TÜRK 23.05 
     
     Yankılar 
     Fatih Erkoç'un programında Nev konseri var. TRT 2 00.05 
     





</TEXT>
</DOC>
