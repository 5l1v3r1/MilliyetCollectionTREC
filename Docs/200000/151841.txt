<DOC>
<DOCNO> 151841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun27.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu köpeğin başına gelenler pişmiş tavuğun başına gelmedi.. 
</HEADLINE>
<TEXT>

     ABD'de trafik kazası geçiren, ardından silahla vurulan ve 2 saat soğutucuda tutulan köpek hayatta kalmayı başardı. 
     California'nın Clearlake bölge polisinin verdiği bilgiye göre, Doşa adlı köpeğe önce bir araba çarptı. Olay yerine gelen polis, acı çekmemesi için Doşa'yı silahıyla vurdu. Öldüğü sanılan Doşa, Hayvan Kontrol Merkezi'nin morguna götürüldü. 
     Merkezin yöneticisi Denise Johnson, 2 saat kadar soğukta kalan köpeğin yaşadığını fark edince, Doşa bu kez tedavi altına alındı. 
     Kazada köpeğin kemiklerinin kırılmadığı, yalnızca kaza sonrası başına gelenler yüzünden hayvanda kurşun yarası ve donma belirtileri görüldüğü kaydedildi. 
     





</TEXT>
</DOC>
