<DOC>
<DOCNO> 183821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/siyaset/siy05.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de merkezin ağırlığı artıyor 
</HEADLINE>
<TEXT>

   ABDULLAH KARAKUŞ Ankara 

   
   Genel Başkan Recep Tayyip Erdoğan'ın yetkilerini artıran tüzük değişikliğinin ardından AKP'de delegelere yönelik tüzük değişikliğine de gidiliyor. AKP'de 12 Ekim'de yapılacak büyük kongre öncesi illerdeki kongre kavgaları büyüdü. Seçim sonuçlarından memnun olmayan delegeler olağanüstü kongre girişiminde bulunma girişimlerini artırınca, yönetim de tedbir aramaya başladı. Son MKYK toplantısında Genel Başkan Yardımcısı Hayati Yazıcı, tüzüğün suiistimal edildiğini savundu. Tüzüğe göre, delegelerin beşte birinin imzasıyla il ve ilçelerdeki kongreler olağanüstü toplanabiliyor. Değişiklikle, olağanüstü kongre için delege sayısının yarısından bir fazlasının imzası aranacak. Yönetim, bunu bile zorlaştırmak için 3 5 imza sayısını getirmeyi düşünüyor. 
   
</TEXT>
</DOC>
