<DOC>
<DOCNO> 182976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sontur05.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu evlilik, kadınların kalbini koruyor... 
</HEADLINE>
<TEXT>

     Mutlu evliliğin, kadınların kalbinin sağlıklı kalmasını sağladığı belirtildi. 
     Health Psychology dergisinde yayımlanan araştırmaya göre, evliliklerinde mutlu olan kadınların sağlığı, bekar, boşanmış, dul ve evliliklerinde mutsuz olan kadınlarla karşılaştırıldı. 
     Pittsburgh ve San Diego üniversiteleri tarafından yapılan ve orta yaştaki kadınların 13 yıl süreyle izlendiği araştırma sonucunda, evliliklerinde mutlu olan kadınların tansiyonlarının, kolesterol düzeylerinin ve vücut ağırlıklarının daha düşük olduğu ortaya çıktı. 
     Haberde, bu kadınlarda depresyon, panikle bağlantılı hastalıklar ya da stres riskinin daha düşük olduğu belirtildi. 
     
</TEXT>
</DOC>
