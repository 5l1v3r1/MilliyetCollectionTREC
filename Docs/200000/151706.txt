<DOC>
<DOCNO> 151706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sontur11.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanlık sistemi tartışmasına TBMM Başkanı da katıldı... 
</HEADLINE>
<TEXT>

     TBMM Başkanı Bülent Arınç, başkanlık sisteminin TBMM'ye getirilmesine ilişkin bir karar bulunmadığını belirterek, ''Başbakan kendi düşüncelerini ifade etmiştir, bunlara da herkesin saygı duyması gerekir'' dedi. 
     Arınç, Anayasa Hukuku Uluslararası Sempozyumu'ndan ayrılırken, gazetecilerin, başkanlık sistemiyle ilgili sorularını şöyle yanıtladı 
     ''Sayın Başbakan'ın bir konuşmasında dile getirdiği başkanlık sistemi, bugün ilk defa konuşulmuyor. Geçmişte de konuşuldu, bugün de konuşulacaktır. Kamuoyu bunu tartışacaktır. TBMM'ye geliş biçimi, burada gerçekleşip gerçekleşmeyeceği ancak müzereler sonrasında belli olur. Şu anda oluşmuş, kararlaştırılmış bir konu da yok. Başbakan kendi düşüncelerini ifade etmiştir. Bunlara da herkesin saygı duyması gerekir.'' 
     
     23 NİSAN RESEPSİYONU 
     CHP milletvekillerinin 23 Nisan resipsiyonunu protesto edeceklerine ilişkin bir soru yöneltilmesi üzerine de Arınç, ''Bunlar saçma sorular. Bu parlamento herkesin parlamentosudur. Davet herkesedir'' dedi. 
     





</TEXT>
</DOC>
