<DOC>
<DOCNO> 192597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/siyaset/siy02.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, büyükelçilerle Irak'ı değerlendirdi 
</HEADLINE>
<TEXT>

      ANKARA Milliyet 

   
   Ortadoğu başkentlerindeki Türk büyükelçilerini dün Ankara'ya çağıran Dışişleri Bakanı Abdullah Gül, beş saatlik toplantıda Irak'ın geleceğini tartıştı. Toplantıda Irak'ta işlerin her geçen gün daha kötüye gittiğini belirten Bağdat Büyükelçisi Osman Paksüt, Iraklı grupların "Türkiye de dahil tüm yabancı askerlere karşı olumsuz tutumunda değişiklik olmadığı" tespitini yaptı. Paksüt'ün, asker gönderme konusundaki belirsizliğin de yardım çabalarını olumsuz etkilediğini vurguladığı kaydedildi. Diğer büyükelçilerin de 'asker gönderme'nin netleşmesi konusuna vurgu yaptığı öğrenildi. Gül bugün de Şam'a giderek, bir süredir mesafeli durduğu İran ve Suriye'li meslektaşlarıyla bir araya gelecek. Kaynakla,r asker gönderme konusunda Washington'un desteğini alamayan Ankara'nın, Şam ve Tahran'a yakınlaşma politikası izleyebileceğini vurguladı. 
   
   
   
</TEXT>
</DOC>
