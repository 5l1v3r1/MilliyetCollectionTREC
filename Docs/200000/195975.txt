<DOC>
<DOCNO> 195975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/dunya/dun02.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam meydan okudu 
</HEADLINE>
<TEXT>

      
   Merkezi Dubai'de bulunan El Arabiye televizyonu, Irak'ın devrik lideri Saddam Hüseyin'e ait olduğunu belirttiği yeni bir ses bandı yayınladı. Kasette, Irak'taki işgale karşı direnişin devam etmesi çağrısında bulunan Saddam Hüseyin, eğer Irak'ta kalmaya devam ederlerse daha fazla işgal gücü askerinin öldürülmesini istedi. 
   Cihadın ve direnişin Iraklılar için en iyi yol olduğunu söyleyen Saddam, ABD ve müttefiklerinin pikniğe gider gibi Irak'ı işgal etmeyi düşündüklerini belirtti. 
   Saddam Hüseyin, Irak'ı işgal eden saldırganların ülkeyi terk etmekten başka seçenekleri olmadığını da öne sürerken, ABD Başkanı George W. Bush, Saddam'ın, Irak'taki Amerikan askerlerini atma girişimlerinin başarısız olacağını söyledi. 
   
   
   
   
   
</TEXT>
</DOC>
