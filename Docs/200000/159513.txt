<DOC>
<DOCNO> 159513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo12.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftarın böylesi... Bursasporlular İstanbul'a gidiyor... 
</HEADLINE>
<TEXT>

     Bursasporlu taraftarlar, İstanbulspor'a 31 Mayıs Cumartesi günü oynayacağı Altay maçında tribün desteği verecek. 
     Bursaspor'un aynı gün Gençlerbirliği ile oynayacağı, büyük önem taşıyan maçta tribünlerin hınca hınç dolacağını ifade eden taraftarlar, İstanbulspor-Altay maçı için de organizasyon yapmaya başladılar. 
     Ligde kalabilmek için sadece Gençlerbirliği'ni yenmelerinin yeterli olmayacağını kaydeden taraftarlar, ''Bizim galibiyetimizle birlikte, ya Altay'ın İstanbul'da ya da Elazığspor'un Diyarbakır'da kazanmaması gerekiyor. Diyarbakır'a uzaklığı nedeniyle gidemediğimizden dolayı, desteğimizi İstabulspor'a vereceğiz. 500 taraftarımız, tribünde İstanbulspor'a destek verecek'' dediler. 
     
</TEXT>
</DOC>
