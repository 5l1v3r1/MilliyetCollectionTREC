<DOC>
<DOCNO> 190271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/dunya/dun03.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmelat komedisi 
</HEADLINE>
<TEXT>

   DIŞ HABERLER SERVİSİ 

   
   Büyükannesinden öğrendiği tarifle hazırladığı kayısı marmelatlarını satan Avusturyalı bir çiftçi, Avrupa Birliği AB yasalarına karşı geldiği gerekçesiyle para cezasına çarptırıldı. AB mevzuatına göre, yalnızca limon, portakal gibi narenciyelerden üretilen ürüne "marmelat" adı verilebiliyor. Diğer meyvelerden elde edilen ürünlere AB mevzuatı uyarınca "reçel" denmesi gerekirken, kayısıdan yaptığı ürünün ambalajına "marmelat" etiketi basarak satan Johann Thiery'nin hapis cezasına çarptırılabileceği belirtiliyor. Avusturya'da "Brüksel bürokrasisine karşı savaşan asi bir marmelatçı" olarak nitelenen Thiery'ye ve büyükannesinin marmelatına destek yağıyor. Ülkenin en çok okunan gazetesi Kronen Zeitung, baş sayfadan halkı Thiery'yi savunmaya çağırdı. Olayla ilgili görüşü alınan bir AB sözcüsü ise, "Kanun kanundur" dedi. 
   
   
   
</TEXT>
</DOC>
