<DOC>
<DOCNO> 172206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sontur30.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazayla arkadaşını öldürdü... 
</HEADLINE>
<TEXT>

     Antalya'nın Akseki İlçesi'nde, ava giden iki arkadaştan biri, ayağı kayıp düşerken av tüfeğinin ateş alması sonucu yanındaki arkadaşının vurularak ölümüne neden oldu. 
     Dikmen Köyü'nde yaşayan Muhammet Ünsal 59 ve Atilla Apaydın'ın 38 av merakı kanlı bitti. Avlanmak için köye yaklaşık iki saat uzaklıktaki tepeye giden iki arkadaştan Ünsal'ın ayağı kayınca av tüfeği ateş aldı. 
     Göğsünden aldığı kurşun yarasıyla olay yerinde hayatını kaybeden Atilla Apaydın'ın cesedi, Ünsal'ın haber verdiği jandarma ekipleri tarafından Akseki Devlet Hastanesi Morgu'na getirildi. 
     Olayın ardından gözaltına alınan Muhammet Ünsal'ın ifadesinde, havanın yağışlı olması nedeniyle ayağının kaydığını, bu sırada ateş alan tüfeği ile arkadaşını yanlışlıkla vurduğunu söylediği öğrenildi. 
     
     GÖLDE KALP KRİZİ GEÇİREN KİŞİ BOĞULDU 
     Elazığ'da bir kişi, gölde kalp krizi geçirince boğularak öldü. 
     Alınan bilgiye göre, Gezin Beldesi'nde, Hazar Gölü'ne giren Mehmet Esin 65 gölde boğuldu. Yapılan otopside, Esin'in yüzdüğü sırada kalp krizi geçirdiği belirlendi. 
     
     SU KUYUSUNDA ZEHİRLENEREK ÖLDÜ 
     Elazığ'da bir kişi, girdiği su kuyusunda sızan gazdan zehirlenerek öldü. 
     Alınan bilgiye göre, merkeze bağlı Şabanlı Köyü'nde, Muharrem Duman 70 , temizlemek için indiği bahçesindeki su kuyusunda, su motorundan çıkan gazdan zehirlenerek yaşamını kaybetti. 
     
</TEXT>
</DOC>
