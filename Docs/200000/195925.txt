<DOC>
<DOCNO> 195925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sonspo12.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Ümit Kayıhan ile görüştü 
</HEADLINE>
<TEXT>

     Bursaspor'da, dün görevinden istifa eden Gheorghe Hagi'nin yerine getirilecek olan teknik direktör arayışı sürüyor. 
     Bursaspor Kulübü Başkanı Fikret Üstenci, teknik direktör Ümit Kayıhan ile işyerinde görüştü. 
     Alınan bilgiye göre, öğle saatlerinde Bursa'ya gelen Ümit Kayıhan, daha sonra Üstenci'nin Demirtaş Organize Sanayi Bölgesi'nde bulunan işyerine geçti. Hagi'den sonra yeşil-beyazlı kulübün en güçlü teknik direktör adayı olarak gösterilen Kayıhan, Üstenci ile burada yaklaşık 2 saat görüştü. 
     Görüşmenin ardından soruları yanıtsız bırakan Kayıhan, ''İzmir'e gidiyorum'' demekle yetindi. Başkan Fikret Üstenci ise kısa zamanda konuyla ilgili bir açıklama yapılacağını belirterek, gerekirse kendisini telofonla arayacaklarını söyledi. 
     
</TEXT>
</DOC>
