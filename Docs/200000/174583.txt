<DOC>
<DOCNO> 174583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/guncel/agun.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme izin verdi 'Evlenebilirler' 
</HEADLINE>
<TEXT>

   Bilal Erdoğan ve Reyyan Uzuner'in evlenebilmesi için verilen mahkeme kararında çiftin bir yıla yakın nişanlı olduğu belirtildi 
      ŞÜKRAN ÖZÇAKMAK İstanbul 

   
   Başbakan Recep Tayyip Erdoğan'ın oğlu Bilal Erdoğan ile 17 yaşındaki Reyyan Uzuner'in evlenebilmesi için Fatih 3. Sulh Hukuk Mahkemesi izin verdi. Mahkeme kararında, Haseki Hastanesi'nden rapor alan Reyyan Uzuner'den "Küçük Reyyan" diye söz etti. Uzuner ailesi ve şahitler ise mahkemeye çiftin bir yıla yakın nişanlı olduğunu bildirdi. 
   Mahkemeye davacı olarak 7 Temmuz 2003 tarihinde baba Orhan Uzuner ile anne Reyhan Uzuner adına Başbakan Recep Tayyip Erdoğan'ın avukatı Nevzat Er ve Faruk Seçen başvurdu. Vekiller, "Bilal Erdoğan ile Reyyan'ın bir yıldır nişanlı olduklarını, Bilal'in ABD'de eğitim gördüğünü ve Türkiye'de kalma süresinin kısıtlı olduğunu, Reyyan'ın da nişanlısıyla birlikte yurtdışına gidip orada eğitimine devam edeceğini" belirterek evlilik izni istedi. 
   
   SAĞLIK RAPORU 
   11 Temmuz 2003 tarihinde Haseki Eğitim ve Araştırma Hastanesi'ne başvuran Reyyan Uzuner, evliliğine mani olacak bir rahatsızlığının bulunmadığını belirten Sağlık Kurulu Raporu'nu aldı. Mustafa Güldoğan ve Kadir Kars isimli iki kişinin şahit olarak dinleyen mahkeme, 15 Temmuz 2003'te kesin kararını verdi. Hakim Nalan Kıribrahim'in "Küçük Reyyan" diye söz ettiği Uzuner'le ilgili karar şöyle 
   "Haseki Eğitim ve Araştırma Hastanesi'nin verdiği Sağlık Kurulu Raporu'na göre, küçüğün 'Bedeni, akli ve ruhi gelişimi itibariyle evliliğin yüklediği görev ve sorumluluklarının bilincinde olduğu ve evlilik görevlerini yerine getirebileceği' anlaşılmıştır. 
   Medeni Kanun'un 124-2 maddesine göre, hakim olağanüstü durumlarda ve pek önemli bir sebeple 16 yaşını doldurmuş olan erkek veya kadının evlenmesine izin verebileceğinden, Reyyan Uzuner 16 yaşını doldurduğundan evlenme izin talebinin kabulüne karar vermek gerekmektedir." 
   Mahkeme, Reyyan Uzuner'e evlilik izni verilmesine, 1 milyon 800 bin lira olan karar harcının peşin alınmasına ve yargılama giderinin davacılar üzerine bırakılmasına karar verdi. 
   
   İşte Karar 
   Mahkeme kararına göre, şahitler, çiftin bir yıldır nişanlı olduklarını, ABD'de yaşayan Bilal'in eylül ayında eğitim için geri döneceğini, Reyyan'ın da eğitimine orada devam edeceğini ve bu evliliğin onun yararına olacağını beyan ettiler. Uzuner ailesi de, kızlarının yurtdışına nişanlısıyla gidip orada okuyacağından nik hlarının yapılmasını istediklerini söylediler. 
   
   Sabah felsefe ikindi nik h    Lütfi Kırdar Kongre ve Sergi Sarayı, yarın Bilal Erdoğan ve Reyyan Uzuner'in nik h töreni ile 21. Dünya Felsefe Kongresi'ne ev sahipliği yapacak. Kongrenin açılış konuşmasını saat 10.00'da Cumhurbaşkanı Ahmet Necdet Sezer yapacak. Yaklaşık yedi bin kişinin davetli olduğu Rumeli Salonu'ndaki nik h töreni ise saat 17.30'da. Bu nedenle Lütfi Kırdar Kongre ve Sergi Sarayı çevresindeki yollarda olağanüstü önlemler alındı. Yarın saat 08.00'den itibaren, nik h töreninin bitişinden bir saat sonrasına kadar, Cumhuriyet Caddesi ile Adil Paşa Kavşağı arasında kalan Darülbedayi Sokak ve Mete Kavşağı ile Adil Baba Kavşağı arasında kalan Taşkışla Caddesi trafiğe tamamen kapatılacak. Ayrıca yine saat 08.00'den itibaren Barbaros Bulvarı, Tarlabaşı Bulvarı, Cumhuriyet Caddesi, Valikonağı Caddesi, Mim Kemal Öke Caddesi, Abdi İpekçi Caddesi, Bayıldım Yokuşu ve Kadırgalar Caddesi'nde yaklaşık 300 trafik polisi görev yapacak. Bu güzerg hlarda geçiş önceliği, protokolden olanlara verilecek. Yetkililer, vatandaşların bu güzerg hları kullanmamaları gerektiğini, aksi halde trafikte yoğunluk yaşanacağını belirttiler. 
   
   Dört şahit bir nik h    Çiftin şahitliklerini Berlusconi, Arınç, Gül ve Yalçıntaş yaparken, evlendirme kütüğünde sadece iki şahit için imza yeri bulunuyor 
   PINAR AKTAŞ İstanbul 

   
   Başbakan Recep Tayyip Erdoğan, yarın evlenecek oğlu Necmeddin Bilal ile Reyyan Uzuner'in şahitliğini İtalya Başbakanı Silvio Berlusconi, TBMM Başkanı Bülent Arınç, Dışişleri Bakanı Abdullah Gül ve AKP Milletvekili Nevzat Yalçıntaş'ın yapacağını söyledi. Erdoğan, Berlusconi'nin nik ha gelebilmek için programını değiştirdiğini hatırlattı. 
   Bu arada şahitlerden biri olacak Yalçıntaş'ın eşi Meliha Yalçıntaş, Erdoğan ailesine Reyyan Uzuner'i gelin olarak önermişti. Öte yandan Cuma namazını Üsküdar Polisevleri Camii'ne kılan Başbakan Erdoğan, gazetecilerin sorularını yanıtladı. Erdoğan, Berlusconi'nin oğlunun düğününe katılmasıyla ilgili bir soru üzerine, "Sayın Berlusconi sağ olsun, ben kendisiyle görüşmemiz esnasında düğünden bahsedince 'gelirseniz çok mutlu olurum' dedim. Sağ olsun o da programını yeniden düzenledi ve nik h için geleceğini bize haber verdi. Berlusconi gelecek, nik ha katılacak, ondan sonra da tekrar dönecek. O akşam beraber bir dar çerçevede yemek yiyeceğiz" dedi. 
   
   HEYECAN VAR MI 
   Oğlu Burak'ta mı, yoksa Bilal'de mi daha çok heyecanlandığı yönündeki bir soru üzerine ise Erdoğan, şunları söyledi "Çocuklarmızın hepsiyle aynı heyecanı yaşıyoruz. Bir farklılık var. O zaman farklı bir dönemdeydik. Bugün tabii üzerimizde Başbakanlık görevi var. Bundan dolayı değişiklik oluyor. Ama evlatlarımızın hepsi de aynı heyecanı bize verecek. Onun için böyle bir ayrım söz konusu değil. Aynı heyecanı ailece tabii yaşıyoruz. Asıl heyecan onların mutluluklarının devamıyla mümkündür." 
   
   Yasaya göre olmaz    EVLENDİRME Yönetmeliği'ne göre dört şahitli nik h imkansız. Ayrıca Evlendirme Kütüğü'nde sadece iki şahit için açık imza yeri bulunuyor. Evlilik Yönetmeliği'nin şahitlik şartlarını belirleyen 28. maddesi ise şahidin, şahitlik ettiği kişiyi tanımasını şart koşuyor. Bu da Berlusconi'nin çiftleri tanıyıp tanımadığı sorusunu akla getiriyor. 
   
   Hocayı takip ediyor    OĞLUNUN düğününde dört nik h şahiti olacağını açıklayan Erdoğan 'eski hocası' Necmettin Erbakan'ın yolundan gidiyor. Erbakan'ın oğlu Fatih'in, 23 Şubat 2003'teki nik hında Endonezya eski Cumhurbaşkanı Dr. Muhammed Yusuf Habibi, SP Genel Başkanı Recai Kutan ve SP Milletvekili Lütfü Doğan olmak üzere üç şahit vardı. 
   
      Çocuklarla duygulandı    Semiha Şakir Sarıgöl Vakfı tarafından yaptırılan 0 - 6 yaş grubu çocuk yuvası Devlet Bakanı Güldal Akşit ve Başbakan Recep Tayyip Erdoğan'ın eşi Emine Erdoğan'ın katıldığı törenle açıldı. Akşit ve Erdoğan'ın verdiği hediyeyi beğenmeyen dört yaşındaki Atilla ağlamaya başladı. Erdoğan'ın oyuncak bir otomobil verdiği Atilla, bir süre sonra sustu. Erdoğan, "Bunlar benim çocuklarım, torunlarım da olabilirdi" dedi. 
   
   
   
</TEXT>
</DOC>
