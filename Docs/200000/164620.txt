<DOC>
<DOCNO> 164620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sontur09.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood'un en zengin çifti Lopez-Aflleck... 
</HEADLINE>
<TEXT>

     Ünlü yıldız Jennifer Lopez ile nişanlısı aktör Ben Affleck, şov dünyasının ''en zengin'' çifti oldu. 
     Forbes Dergisi'nin en zengin ünlülere yer verdiği ve çok sayıda yıldızın yakınından bile geçemediği ''Ünlü 100'' listesinde Lopez 5, Affleck 7. sırada yer buldu. 
     ''Gigli'' ve ''Jersey Girl'' filmlerinde rol aldıktan sonra bütün gözler üzerlerine çevrildi, nişanlanmaları, düğün tarihleri, satın aldıkları malikane derken sinemanın en çok konuşulan çifti Jennifer Lopez-Ben Affleck servette de rakip tanımadıklarını gösterdi. 
     Dergide ilan edilen liste, müthiş serveti gözler önüne sererken, Lopez'den, ''O dansediyor, şarkı söylüyor, oynuyor, evleniyor, boşanıyor, nişanlanıyor, tekrar evleniyor. Bu, karlı bir iş. Çünkü, para getiriyor, onu aranılan yıldız yapıyor'' diye bahsedildi. 
     Film başına 12 milyon dolar ücret alan Lopez'in parfüm ve giyim sektöründe de söz sahibi olduğu vurgulanırken, Affleck'in ekonomik gücü de Lopez'e bağlandı. Affleck'in de nişanlısı gibi film başına 12 milyon dolar aldığı belirtilirken, ''Lopez ile beraberliği manşet olunca Affleck para basmaya başladı'' denildi. 
     Çiftin ortak toplam gelirinin 65 milyon dolara yaklaşık olarak 97 trilyon 500 milyar lira ulaştığı belirtildi. 
     
     ANISTON BİRİNCİ, PITT YOK 
     Şöhretini biraz da eşi Brad Pitt'e borçlu olan Jennifer Aniston listede birinciliği göğüslerken, Pitt listeye bile giremeyerek şaşırttı. 
     Brad Pitt ile aynı kaderi paylaşan diğer ünlüler arasında Britney Spears da var. Geçen yıl adeta darphane gibi para basan Spears, bu sene 100 kişi arasına giremedi. 
     Geçmiş yılların ''para makineleri'' Tom Cruise, Bruce Willis, Mariah Carey, Sandra Bullock, Arnold Schwarzenegger, Madonna bu sene liste dışı kaldı. 
     Listenin çıkış yapan isimleri arasında ikinci sıraya yerleşen ünlü rapçi Eminem, sporcu Tiger Woods, ''Beatles'' topluluğunun eski üyesi Paul McCartney, Will Smith, Nicole Kidman, Halle Berry, Renee Zellweger, Eddie Murphy ile Ozzy Osbourne ve ailesi yer aldı. 
     Forbes listesindeki bazı ünlü isimler ve sıralamaları ise şöyle 
     1-Jennifer Aniston 
     2-Eminem and Dr. Dre 
     3-Tiger Woods 
     4-Steven Spielberg 
     5-Jennifer Lopez 
     6-Paul McCartney 
     7-Ben Affleck 
     8-Oprah Winfrey 
     9-Tom Hanks 
     10-Rolling Stones 
     11-Will Smith 
     12-Osbourne Ailesi 
     15-''Harry Potter'' serisinin yazarı J.K. Rowling 
     16- Nicole Kidman 
     18-Eddie Murphy 
     19-Michael Schumacher 
     20-Jim Carrey 
     21-Julia Roberts 
     25-Matthew Perry 
     28-Cher 
     29-Halle Berry 
     31-Lisa Kudrow 
     35-Celine Dion 
     37-Robbie Williams 
     41-Courteney Cox 
     46-Andre Agassi 
     49-Bill Clinton 
     50-Nora Roberts 
     56-David Beckham 
     58-Reese Witherspoon 
     60-Serena Williams 
     61-Renee Zellweger 
     65-Venus Williams 
     70-Anna Kournikova 
     82-Heidi Klum 
     88-Christy Turlington 
     89-Gisele Bundchen 
     91-Milla Jovovich 
     
</TEXT>
</DOC>
