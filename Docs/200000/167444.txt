<DOC>
<DOCNO> 167444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/spor/spo04.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKKE 1 NUMARA 
</HEADLINE>
<TEXT>

Trabzonspor'un Kaptanı, Gerede kampında örnek oldu, en çok çalışanların başında geldi. Teknik Direktör Samet Aybaba da, "Kamp hedefine ulaştı" dedi 
     ERGUN ATA 

     Handikapı var 
     BORDO - Mavili takımın yeni sezon hazırlıklarının ilk etabı olan Gerede kampı dün sona erdi. Kaptan Fatih, idmanlardaki hırsı ile kampın yıldızı olurken, bu sezona damgasını vuracağını da şimdiden kanıtladı. Tekke'nin tek handikapı, ayağında fazla top tutması olarak gözlendi. Teknik Direktör Samet Aybaba ise değerlendirmesinde, "Kamp hedefine ulaştı" dedi. 
     
     Çabuk kaynaştılar 
     AYBABA, iyi bir kamp dönemini geride bıraktıklarını da belirtti. Bordo - Mavili ekibin teknik patronu, "Aramıza yeni katılan futbolcularımızın da takım arkadaşlarıyla çok çabuk kaynaşmaları, bizim için sevindirici" diye konuştu. Trabzon'a dönen Bordo - Mavili oyuncular, 7 - 20 Temmuz arasında ikinci etap için Avusturya'ya gidecekler. 
     
     Avusturya maçları 
     8 Temmuz Kapfenberg 
     9 Temmuz A. Wien 
     12 Temmuz B. Dortmund 
     14 Temmuz V. Varadzin 
     18 Temmuz Karma 
     19 Temmuz Raba Macar 
     
Mangal partisi      Trabzonsporlu futbolcular, Gerede kampının yorgunluğunu mangal partisiyle attılar. Greenpark Oteli'nin arkasında bulunan Kaya Gülü'nün kenarında düzenlenen pikniğe teknik heyet ile futbolcular katıldı. Bordo - Mavili oyuncuların neşeli oldukları gözlendi. 
     
     İSTATİSTİK 
     İdman sayısı 20 
     İdman saati 28 
     Kilo fazlası 25 
     Verilen kilo 23 
     Kampın "En" leri 
     En sempatik Oumar 
     En sakin D'haene 
     En entel Sommers 
     En şişman De Paar 
     En zayıf Tolga 
     En hazır Alişen 
     En diri Recep 
     En çabuk Yattara 
     En teknik Fatih 
     En golcü Mehmet Yılmaz 
     En yavaş Petkoviç 
     En uyumlu Erdinç 
     En genç Emre Aygün 18 
     En yaşlı Oumar 31 
     En rötarlı Emrah 
     Yaş ortalaması 23.5 
     Trabzon kökenliler 
     Fatih, Mehmet Yılmaz, Hasan, Hüseyin, Mehmet Kahraman, Tayfun, Emre Aygün, Yavuz Ender, Gökdeniz, Alişen, Tolga. 
     
     Gerede kampı değerlendirmesi 
     Petkoviç İyi çalıştı, kısa sürede kendini toparladı. Şu an rakipsiz. 
     Hasan Petkoviç engeli, kendine güvenini azaltmış izlenimi verdi. 
     Tolga Boyu iyi, ancak zayıf. Kendine güveni var. Gelecek vaad ediyor. 
     Erdinç Recep ve D'haene gibi ciddi rakiplerinin olduğunun farkında. 
     Mehmet Kahraman Tam bir görev adamı. En iyi çalışanlardan biri. 
     Tayfun Emrah ile amansız bir yarışa girecek. Hırslı ve arzuluydu. 
     Serkan Kılıç Sol kanat arayışından rahatsız oldu. Durgun ve isteksizdi. 
     Oumar Yaşlı, ama en çalışkandı. Formasını bırakmaya niyetli değil. 
     Karel D'Haene Tek top en büyük özelliği. Oyunda hiç riske girmiyor. 
     Recep Yabancılık çekmedi. Savunmanın merkezinde şimdiden favori gibi. 
     Emrah Samet Aybaba'nın kendisine gönderdiği programa göre çalıştı. 
     Mustafa Yalçınkaya Sağda işi zor. Aybaba solda denedi, istediğini alamadı. 
     De Paar Takımın en ağır adamı. Ancak çok teknik. Yarım devrelik gibi. 
     Ali Şen Kampın son iki günde sakatlanmasa Fatih ile çekişecekti. 
     Hüseyin İstikrar abidesi. Sade oynuyor. Formayı kaptırmaya niyeti yok. 
     Hasan Rakibi çok. Tekniğini fazla geliştirememenin sıkıntısını yaşıyor. 
     Ibrahim Yattara Tekniği ve çabukluğuyla tribünleri hareketlendirmeye aday. 
     Sommers Ne zaman görev verilse daima en iyisini yapmaya çalışıyor. 
     Yavuz Ender Genç ve çalışkan. Ama patlama yapamayan isimlerden biri oldu. 
     Emre Toraman Sürpriz çıkış yaptı. Top çalma, oyun kurma özellikleri var. 
     Emre Aygün Tendonundaki iltihaplanma nedeniyle şanssız bir kamp geçirdi. 
     Göksel Yaman Hava toplarına hakim, sinsi bir golcü izlenimi bıraktı. 
     Mehmet Yılmaz Belindeki ağrısı olmasa, kampın yıldızı olmaya adaydı. 
     

</TEXT>
</DOC>
