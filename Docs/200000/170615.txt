<DOC>
<DOCNO> 170615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sontur23.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB 100 okula daha sponsor oluyor... 
</HEADLINE>
<TEXT>

     Başbakan Tayyip Erdoğan, yarın İstanbul'da, İMKB'nin 100 okulun yapımını üstlenmesiyle ilgili anlaşmanın imzalanması için düzenlenecek törene katılacak. 
     AK Parti Genel Başkanı ve Başbakan Erdoğan, yarın, İstanbul, Düzce ve Akçakoca'da bazı etkinliklerde yer alacak. 
     Başbakanlık Basın Merkezi'nden yapılan yazılı açıklamaya göre, Erdoğan, yarın saat 10.00'da İMKB binasında, İMKB ile Milli Eğitim Bakanlığı arasında 100 okulun yapım anlaşmasının imza törenine katılacak. 
     İMKB, daha önce de Milli Eğitim Bakanlığı'nın 120 okulunun sponsorluğunu üstlenmişti. 
     İstanbul'dan helikopterle Düzce Organize Sanayi Bölgesi'ne gidecek olan Erdoğan, sırasıyla Divapal fabrika, 23 Nisan İlköğretim Okulu ve iş merkezi açılışı ve temsili anahtar teslimi törenlerinde yer alacak. 
     Erdoğan, Düzce'den geçeceği Akçakoca'da Akçakoca Belediyesi Biyolojik Arıtma Tesisi'nin açılışını yaptıktan sonra helikopterle Ankara'ya dönecek. 
     Başbakan Erdoğan, akşam saatlerinde AK Parti Genel Merkezi'nde Merkez Yönetim Kurulu MYK toplantısına katılacak. 
     
</TEXT>
</DOC>
