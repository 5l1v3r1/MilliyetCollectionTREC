<DOC>
<DOCNO> 190533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sontur20.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kestirmeden gitmek isteyince uçuruma yuvarlandı... 
</HEADLINE>
<TEXT>

     Tunceli'de 81 yaşındaki bir kadın, çarşıya gitmek için kestirme olduğu için engebeli araziyi tercih edince, dengesini kaybederek uçuruma yuvarlandı. Yaşlı kadın, arama ekiplerinin yoğun çabası sonucu uçurumdan çıkarılarak, hastaneye kaldırıldı. 
     Alınan bilgiye göre, Cumhuriyet Mahallesi'nde oturan Fatma Kılıç 81 , çarşı merkezine giderken yolu 10 dakika kısaltmak için Jandarma Bölge Komutanlığı'nın bulunduğu tepenin altındaki engebeli araziden geçmek istedi. Yolu 10 dakika kısaltmak için engebeli araziyi kullanan Kılıç, dengesini kaybederek, yaklaşık 100 metre derinlikteki uçuruma yuvarlandı. 
     Çevredeki vatandaşların ihbarı üzerine olay yerine gelen polis, sağlık ekipleri ile Tunceli Valiliği arama ekipleri, baygın halde olan Kılıç'a güçlükle ulaştılar. Kılıç, burada yapılan ilk müdahalenin ardından Elazığ Araştırma Hastanesi'ne sevk edildi. 
     Doktorlar, Kılıç'ın vücudunda çok sayıda kırık olduğunu ve beyin travması geçirdiğini bildirdiler. 
     
</TEXT>
</DOC>
