<DOC>
<DOCNO> 198080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/guncel/gun03.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağabeyini hayalet gemide buldu ama... 
</HEADLINE>
<TEXT>

   Hüsnü Yılmaz, kayıp ağabeyinin izini, 'hayalet gemi'de buldu. Ama gemiden h l haber yok 
      SEMRA KARDEŞOĞLU 
   
   Ağabeyi Hayrettin Yılmaz'ı arayan Hüsnü Yılmaz, gazetemizde çıkan bir haber sayesinde kardeşinin izine ulaştı. Ne var ki yağcı olarak çalışan Yılmaz'ın sefere çıktığı Rahma gemisi dokuz ay önce ortadan kaybolmuştu. Hüsnü Yılmaz, 30 yaşındaki ağabeyinin 10 yıldır gemilerde çalıştığını söyleyerek şunları anlattı "Sık sık sefere çıkardı. Kurban Bayramı'nın hemen ertesinde bir gemi bulduğunu ancak geminin şimdilik tadilatta olduğunu söyleyip bizimle vedalaştı. Sonra hiç haber alamadım." Hüsnü Yılmaz, sözlerini şöyle sürdürdü 
   
   'Liman liman dolaştım' 
   "Elimde fotoğrafı ile tüm limanları dolaştım ama bir sonuca varamadım. Sonunda gazetenizdeki kayıp gemiyle ilgili haberi gördüm. Belki o gemidedir dedim. Nitekim Rahma gemisinde olduğu ortaya çıktı. Ama gemi kayıp olduğu için yine ona ulaşamıyoruz." 
   
   
   
</TEXT>
</DOC>
