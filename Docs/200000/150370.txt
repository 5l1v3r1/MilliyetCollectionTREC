<DOC>
<DOCNO> 150370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yasam/yas04.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam 20 yaşında ama ilkokulda 
</HEADLINE>
<TEXT>

Erkin Koray, 'Bu eğitim sistemi adam olmaz' deyip kızı Damla'yı evde okuttu. Koca genç kız olan Damla, şimdi hayalindeki meslek için zorunlu olarak ilkokulu okuyor 
     SEMRA KARDEŞOĞLU İstanbul 

     Eğitimli ve ünlü bir babanın kızı. Yaşıtları okul sıralarında alfabeyi öğrenirken, o şehir şehir, konser konser dolaştı. Öğretmeni, çantası olmadı. Sözünü ettiğimiz rock müzik sanatçısı Erkin Koray'ın kızı Damla. 
     Babasının eğitim sistemine karşı olması nedeniyle okula gitmeyen Damla Koray, artık 20 yaşında bir genç kız. Ve okula gitmemesi, tonmaister eğitimi almak isteyince başına iş açtı, karşısına diploma sorunu çıktı. Şimdi liseyi dışarıdan bitirmek için uğraşıyor. 
     
     Üç yaşında 'okudu' 
     Çocukluğunu seyahatlerle geçiren Damla, o günleri de şöyle anlatıyor 
     "Annemle babam, ben 2.5 yaşındayken ayrıldı. Annemi en son yedi yaşımda gördüm. Düzenli bir ev yaşantımız yoktu. Otomobilin arkasına orgu atar, şehir şehir konserlere giderdik. Uykum geldiğinde babam beni sahnede yatırırdı." 
     Okuma yazmayı üç yaşında öğrenen, ardından İngilizce dersleri alan Damla, aslında yedi yaşında okula başlamış. Ama babası Erkin Koray, çok istekli değilmiş. Üstüne birkaç ay sonra kızı bitlenince, Erkin Koray hemen okuldan almış. 
     
     Lise için üç yılı daha var 
     Damla, "Bu son oldu. Babamın doğru yaptığına inanıyorum. Zaten iş nedeniyle pratikte okula gitme imk nım yoktu. Komşu annelerin korkulu rüyasıydım, çünkü çocuklarının bana özenip okulu bırakacaklarından korkarlardı" diyor. 
     Okulda çok fazla lüzumsuz bilgi öğretildiğine inanan Damla, şimdi sadece merak ettiği konuları okuyor. Müzik eğitimi almak için ilkokul sınavlarına girip beşinci sınıfı bitiren Damla Koray, bu yıl altıncı sınıfa gidiyor ve sözlerini şöyle bitiriyor 
     "Her şey yolunda giderse, üç yıl sonra liseyi bitireceğim." 
     


YAŞAM 

























</TEXT>
</DOC>
