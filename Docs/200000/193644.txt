<DOC>
<DOCNO> 193644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/siyaset/asiy.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye müttefik gibi 
</HEADLINE>
<TEXT>

   Ankara ile Şam arasındaki diplomasi trafiği hızlanıyor. Başbakanların bu yıl karşılıklı ziyaretlerinin ardından Suriye lideri Esad, Ocak 2004'te Türkiye'ye gelecek 
      UTKU ÇAKIRÖZER Ankara 

   
   Ankara - Şam dostluğu 2003'te gerçekleşen karşılıklı ziyaretlerin ardından Suriye lideri Beşar Esad'ın ocakta Türkiye ziyaretiyle zirveye ulaşacak. Suriye ile karşılıklı ziyaretler, Abdullah Öcalan'ın 1998'de sınır dışı edilmesinden sonra, Cumhurbaşkanı Ahmet Necdet Sezer'in Nisan 2000'de Hafız Esad'ın cenaze törenine katılmasıyla başladı. Bu yıl Türk ve Suriye başbakanları birbirlerinin başkentlerini birer kez ziyaret etti. Dışişleri bakanları da biri resmi ziyaret diğeri de Irak'ın komşuları toplantılarında olmak üzere ikişer kez Suriye ve Türkiye'de bir araya geldi. .İlişkilerdeki sıcaklık Suriye'de 1 - 2 Kasım'da yapılan Irak'ın komşuları toplantılarında da ön plana çıktı. İsrail hava saldırısına karşılık veremeyen Suriyeliler, kapanış bildirisinde bu ülkeye yönelik kınama cümlesinin yer almaması için Araplar yerine Dışişleri Bakanı Abdullah Gül'e başvurdu. Ancak İran, Kuveyt ve Suudi Arabistan'ın baskısıyla karar metne girdi. 
   
   
   
</TEXT>
</DOC>
