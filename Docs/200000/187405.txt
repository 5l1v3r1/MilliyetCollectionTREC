<DOC>
<DOCNO> 187405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/siyaset/siy10.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Her şeyimizi dinlemişler' 
</HEADLINE>
<TEXT>

   Uzanlar'ın dinleme kasetleriyle ilgili soruşturmada 'mağdur' olarak bilgisine başvurulan Aydın Doğan, "Hamdolsun hiçbir şeyimiz yoktur" dedi... 
      NEZİH GÜROL İstanbul 

   
   Şişli Cumhuriyet Savcılığı'nın, Uzanlar'ın kasalarında ele geçirilen dinleme kasetleriyle ilgili yaptığı soruşturma kapsamında "mağdur" olarak bilgisine başvurulan Doğan Holding Yönetim Kurulu Başkanı Aydın Doğan, "Her şeyimizi dinlemişler. Hamdolsun hiçbir şeyimiz yoktur" dedi. 
   Doğan Holding Yönetim Kurulu Başkanı Aydın Doğan, Doğan Medya Grubu Başkanı Mehmet Ali Yalçındağ, Doğan Yayın Holding Başkan Yardımcısı Soner Gedik ve Hürriyet Gazetesi Genel Yayın Yönetmeni Ertuğrul Özkök, dün İmar Bankası soruşturması kapsamında Uzan Grubu'na ait şirketlerde ele geçirilen ses kasetlerine ilişkin "mağdur" sıfatıyla, Şişli Cumhuriyet Savcısı Mecit Ceylan'a ayrı ayrı bilgi verdi. 
   
   'Dinlendiğimden haberim yoktu' 
   Savcılıkta yaklaşık bir saat kaldıktan sonra adliyeden ayrılırken basın mensuplarının sorularını cevaplandıran Aydın Doğan, şöyle dedi 
   "Dinlendiğimden haberim yoktu. Her şeyimizi dinlemişler. Hamdolsun hiçbir şeyimiz yoktur. Müdafaa edemeyeceğim yanlış bir şey yoktur. 
   Ama son yıllarda 'Bu adamlar şantaj yapıyorlar. Bu adamlar şantajcı' diye yazdım, adını medya savaşı koydular. Türkiye'de hırsızlar, vurguncular, ne varsa bütün üçk ğıdın adını medya savaşı koyuyorlar. 
   
   'Cebinde kasetle gelmiş' 
   Maalesef sizlere de söylüyorum. Birtakım gazeteci arkadaşlarımız, kulüp tutar gibi haklı haksıza bakmaksızın takımlarını müdafaa ediyorlar. Burada hakikaten ürktüm. Adamlar neredeyse yatak odamıza kadar girecekler. Benle görüşmeye gelmiş, cebinde kasetle gelmiş. Bunların hepsi doğru... Hepsini de söylemişim. İsterseniz savcılıktan alın. Ama kendilerine göre yayın da yapıyorlar. Siz gazetecisiniz, alın doğruları yayımlayın." 
   Doğan, "Şik yetçi olacak mısınız " sorusu üzerine de, "Daha ona karar vermedim. Çünkü dosyaya çok hızlı baktım. İyice inceleyip baktıktan sonra karar vereceğim" dedi. 
   
</TEXT>
</DOC>
