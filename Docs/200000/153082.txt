<DOC>
<DOCNO> 153082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sontur13.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli, borcu yüzünden haciz işlemi başlatanı öldürdü 
</HEADLINE>
<TEXT>

     Adana'nın Kozan İlçesi'nde, babasının borcu nedeniyle haciz işlemi uygulatan kişiyi öldürdüğü iddia edilen üniversite öğrencisi ile olaya adı karışan arkadaşı tutuklandı. 
     Emniyet Müdürlüğü yetkililerinden alınan bilgiye göre, 23 Nisan'da Cumhuriyet Mahallesi Andırın Caddesi'nde, tabancayla ateş ederek Bahri Gürlen'i 42 öldürdüğü iddia edilen Kenan Karasolak 24 ile olaya adı karışan Ali Şahan 29 düzenlenen operasyonla yakalandı. 
     Yetkililer, Çukurova Üniversitesi İktisadi ve İdari Bilimler Fakültesi son sınıf öğrencisi olduğu belirtilen sanık Kenan Karasolak'ın, ifadesinde, babasının kumar borcu karşılığında verdiği senet nedeniyle Bahri Gürlen'in evlerine haciz uygulattığını belirterek, şunları söylediği bildirildi 
     ''Evdeki eşyalarımızdan bir bölümü icra nedeniyle alındı. Bu duruma annem çok üzülmüştü. Olay günü kendisiyle konuşmak ve korkutmak istemiştim. Arkadaşım Ali Şahan ile birlikte caddede beklerken birden şuurumu kaybedip silahla ateş ettim. Daha sonra da olay yerinden kaçtık. Arkadaşımın cinayetle ilgisi yok.'' Yetkililer, sorgulamaları sonrasında nöbetçi mahkemeye çıkartılan Kenan Karasolak ile Ali Şahan'ın tutuklanarak cezaevine konulduğunu bildirdiler. 
     





</TEXT>
</DOC>
