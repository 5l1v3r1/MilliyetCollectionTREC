<DOC>
<DOCNO> 188763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sondun17.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Irak Dinarı, tedavüle çıktı... 
</HEADLINE>
<TEXT>

     Saddam Hüseyin'in resimlerini taşıyan Irak dinarları yerine, Londra'da bastırılan kaliteli nitelikte yeni Irak dinarı bugün tedavüle girdi. 
     Başkent Bağdat ve Irak'ın diğer il ve ilçelerinde para değiştirme eylemi başlarken, eski dinarlardan günde 10 milyarlık bir miktar yakılıyor. 
     Irak'ta bu sabah kapılarını açan bankaların para değiştirmek için akşam saat 18.00'a kadar işlerini sürdürecekleri bildirildi. 
     Irak Merkez Bankası Başkanı Sinan Eşşibibi yaptığı açıklamada, para değiştirme işleminin, Irak dinarı ile bankalarına güven getireceğini söyledi. 
     Merkez Bankası Başkan Yarımcısı Ahmed Selman Eccuburi ise açıklamasında, Irak bankalarını korumak için sıkı önlemlerin alındığını ve tüm Irak bankalarında yeni paraların yeterli bir şekilde bulunduğunu açıkladı. 
     Eccuburi, bir kişinin bankadaki hesabından günde sadece 5 milyon dinar çekmeye hakkı olduğunu söyledi. 
     Bu arada, Ziya Habib el Heyyun adlı bir banka genel müdürü, Irak'ta sahte paraları ortaya çıkarmak ve sahte para basan çeteleri yakalamak izin gizli planların bulunduğunu söyledi. 
     Saddam Hüseyin rejimi çöktükten sonra Irak'ta sahte para basan yerler çoğalmıştı. 
     Sahte Irak dinarları piyasaya çıktıktan 5 ay sonra, koalisyon kuvvetleri ve Irak polisi tarafından ortaya çıkarılmıştı. 
     
</TEXT>
</DOC>
