<DOC>
<DOCNO> 155842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sonspo16.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 7 haftalık özlemi dindirebilecek mi 
</HEADLINE>
<TEXT>

     Denizlispor Kulübü Futbol Şubesi Sorumlusu Feridun Basmacı, ''7 haftalık özlemi sona erdirmek ve ligde rahatlamak istiyoruz'' dedi. 
     Kendi sahasında yarın Diyarbakırspor ile karşılaşacak olan yeşil-siyahlılar, Pamukkale'de kampa girerek maç saatini beklemeye başladı. 
     Feridun Basmacı, Denizlispor'un 7 haftadır 3 puan alamadığını belirterek, şöyle konuştu 
     ''7 haftalık galibiyet özlemini sona erdireceğiz. Alacağımız 3 puanla rahatlayacak ve haftalardır süren stresi üzerimizden atacağız.'' Yeşil-siyahlılarda, sakat olan İlyas ve kart cezalısı Hietanen dışında eksik futbolcu bulunmazken, Denizlispor Kulübü Yönetim Kurulu, maraton ve kale arkası tribünlerini ücretsiz olarak taraftarlara açtı. Ayrıca kentin değişik bölgelerine asılan pankartlarla da yeşil-siyahlı taraftarlar maça çağrıldı. 
     
</TEXT>
</DOC>
