<DOC>
<DOCNO> 154335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/guncel/gun05.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaynak olmadıkça tahmin zor 
</HEADLINE>
<TEXT>

     ÖMER ERBİL İstanbul 

     Bingöl depreminden 16 saat önce Doğu Anadolu'da deprem olacağını tahmin eden İstanbul Teknik Üniversitesi İTÜ Proje Grubu'nun Yürütücüsü Dr. Berk Üstündağ, "İstasyon ağı geniş olsaydı depremin olacağı bölgeyi tahmin edebilirdik" dedi. Çeşitli illere yerleştirdikleri 15 istasyon aracılığıyla depremi önceden tahmin etme çalışmalarını sürdüren Üstündağ'ın yürütücülüğünü yaptığı İTÜ Proje Grubu, Bingöl depreminden 1.5 saat önce internet sitelerinde, Sakarya ve Çanakkale istasyonlarında anomaliler normal dışı ölçüm tespit edip yayımladı. 
     
     11 MİLYON EURO GEREK 
     Üstündağ, şöyle devam etti "Sakarya istasyonumuzun doğusunda bir yerde olduğunu söyledik. Bu yer, Bingöl de olabilirdi, Tunceli de. Bilimsel olarak bu değerli bir bilgi. Çünkü bir anormallik tespiti yapıldı. İstasyonlar çoğalırsa yer tahmini de yapabileceğiz." Projenin temmuzda AB'ye sunulacağını hatırlatan Üstündağ, "Projemize 90 istasyon koyduk. Bunun 30'u Marmara, 30'u diğer bölgeler, 30'u da dünyanın değişik yerlerine konulacak. Altyapı için 4 milyon euro gerekiyor. Diğer giderlerle bu rakam 11 milyon euroya çıkıyor" dedi. 
     

</TEXT>
</DOC>
