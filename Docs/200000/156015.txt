<DOC>
<DOCNO> 156015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sontur06.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Toplumun temelini saygı, sevgi ortamıyla anneler oluşturur 
</HEADLINE>
<TEXT>

     Başbakan Recep Tayyip Erdoğan, ''Toplumsal dayanışmanın ve toplumun temelini aile, bir ailenin temelini de mutluluk, huzur, saygı ve sevgi ortamıyla anneler oluşturur'' dedi. 
     Başbakan Erdoğan, Anneler Günü dolayısıyla yayınladığı mesajında, şunları ifade etti 
     ''Hiç yılmadan sevgi ve şefkatle, fikren ve bedenen sağlıklı nesiller yetiştirilmesinde büyük bir sorumluluğu üstlenen annelerimize gönül borcumuz tükenmez. 
     Bu nedenle, annelerimize ilgimizi eksik etmeden, fazlasıyla hak ettikleri sevgi ve saygıyı her zaman göstererek, mutlu ve huzurlu yaşamalarını sağlamak her evladın görevidir. 
     Dünyaya getirdiği evlatlarını özveriyle büyüterek koruyan, hoşgörü, sevgi ve şefkatin tükenmez kaynağı annelerimizin 'Anneler Günü'nü bu düşüncelerle kutluyor, bütün annelere en derin saygılarımı sunuyorum.'' 
     
</TEXT>
</DOC>
