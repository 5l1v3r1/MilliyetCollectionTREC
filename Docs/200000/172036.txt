<DOC>
<DOCNO> 172036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/siyaset/siy03.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Simitis Türkiye gerekeni yapmalı 
</HEADLINE>
<TEXT>

Yunanistan Başbakanı Simitis, "Türkiye katkıda bulunursa, Yunanistan Türkiye'nin AB perspektifini güçlü bir şekilde destekleyecektir" dedi 
     YORGO KIRBAKİ Atina 

     Yunanistan Başbakanı Kostas Simitis, Avrupa Birliği AB adaylığının Türkiye için büyük bir fırsat olduğunu belirterek, Türkiye'ye bu adaylığın yarattığı beklentileri gerçekleştirmesi çağrısında bulundu. Simitis, uzun bir aradan sonra Türkiye hakkında Yunan basınına ilk kez konuştu. Simitis, Etnos gazetesine verdiği demeçte, Türkiye'nin kritik bir dönemeçte bulunduğunu, Türk halkının kalkınması ve refahı ile ilgili büyük değişiklikler yapması için bir hükümeti iş başına getirdiğini, bu rotanın da Türkiye'nin AB perspektifi ile bütünleştiğini söyledi. Simitis, AB'nin Helsinki zirvesi kararlarının hem Kıbrıs, hem Ege konularında gayet açık olduğunu ve Güneydoğu Avrupa'da yeni bir realite oluşup oluşmayacağının da Türkiye'nin katkılarına bağlı olduğunu belirtti. Simitis şunları söyledi "Eğer Türkiye katkıda bulunursa, Yunanistan da Türkiye'nin Avrupa perspektifini ve ileriye doğru attığı adımları ısrarlı, güçlü ve daha inandırıcı bir şekilde destekleyecektir. Türkiye'nin Avrupa'daki gelişmelerin dışında kalamayacağını ve Avrupa ile bütünleşmesi gerektiğini söyleyenlere destek vereceğiz". 
     Simitis, Kıbrıs Rum Kesimi'nin AB üyeliğine kabulü nedeniyle, Kıbrıs sorununa çözüm bulma gayretlerinin terk edilmesinin hata olacağını vurguladı. Simitis "Aksi halde Kıbrıs hep açık bir yara olarak kalacaktır" diye konuştu. 
     
Dışişleri Papandreu haberini araştırıyor      Dışişleri Bakanlığı, Yunanistan Dışişleri Bakanı Yorgo Papandreu'ya atfedilen "AKP'nin YAŞ kararlarına bazı müdahalelerde bulunacağı" yönündeki sözlerin doğru olup olmadığının araştırılacağını bildirdi. Dışişleri Bakanı Gül ise, Papandreu'nun tecrübeli bir siyasetçi olduğunu belirterek, "Ben söylediğini zannetmiyorum" dedi. Bakanlık açıklamasında, Yunan medyasında yer alan ve bazı Türk basınyayın organlarında yansıtılan, önümüzdeki Yüksek Askeri Şura YAŞ toplantısına ilişkin haberlerin "yadırgandığı" belirtilerek, "Haberlerin doğruluğu Yunan makamları nezdinde araştırılacaktır" denildi. YAŞ çalışmalarına, başbakanın başkanlık ettiği, ş ra kararlarının da mevzuata uygun olarak alındığı kaydedilen açıklamada, bu tür yorumların gerçeği yansıtmadığı bildirildi. 
     

</TEXT>
</DOC>
