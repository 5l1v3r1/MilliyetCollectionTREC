<DOC>
<DOCNO> 151766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/siyaset/siy11.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanı, Milliyet'i ziyaret etti 
</HEADLINE>
<TEXT>
Çelik ÖSS sistemi rezillik 
     ALTAN BURGUCU 

     Milli Eğitim Bakanı Hüseyin Çelik, dün gazetemizin Ankara Bürosu'nda Temsilcimiz Fikret Bila, İstihbarat Şefi Serpil Çevikcan ve muhabirlerle haber toplantısında bir araya geldi. Bakanlıktaki kadrolaşma iddialarını yanıtlayan Çelik, "Leb dediğimizde leblebiyi anlayacak adam lazım. Müsteşar Yardımcısı Şaban Şimşek haricinde bakanlık dışından kimseyi atamadım" dedi. Yardımcı ders kitaplarının Talim ve Terbiye Kurulu'ndan geçmesi yönteminin kaldırılacağını söyleyen Çelik, "Ders kitaplarının dili dökülüyor. 2004 - 2005 öğretim yılında yepyeni kitaplar hazırlanacak ve ücretsiz kitap sistemi uygulanacak" diye konuştu. ÖSS sisteminin de değiştirileceğini kaydeden Çelik, "Çocuklar dershaneye gidip test çözmeyi öğreniyor. Lise eğitimi güme gidiyor. Böyle rezilliğe meşruiyet kazandırabilir miyim " dedi. 
     


SİYASET 


















</TEXT>
</DOC>
