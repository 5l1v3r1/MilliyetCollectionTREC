<DOC>
<DOCNO> 157367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sontur46.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizler, bakanlık istiyor... 
</HEADLINE>
<TEXT>

     İşsizler Derneği Afyon Şube Başkanı Hasan Kaya, işsizlik bakanlığı kurulmasını istedi. 
     İşsizler Derneği Afyon Şubesi'nin 2. Olağan Genel Kurulu'nda konuşan İşsizler Derneği Afyon Şube Başkanı Hasan Kaya, işsizlerin sorunlarının devamlı göz ardı edildiğini belirterek, ''işsizlik bakanlığı'' kurulması gerektiğini söyledi. 
     İşsizlere verilen sözlerin yerine getirilmediğinden yakınan Kaya, ''Derneğimizin kuruluşundan bugün kadar her ziyaretimizde, ilin yetkilileri, işadamları ve diğer sivil toplum örgütleri, bizlere yardımcı olmak ve sorunlarımızı açmamızda destek sözü verdiler. Bugüne kadar bu sözlerin hiçbiri yerine getirilmedi. Bu da işsizlere ne kadar değer verildiğinin bir göstergesidir'' diye konuştu. 
     Kurulda yapılan seçim sonucu, yeni yönetim kurulu ise şu isimlerden oluştu Hasan Kaya, Bekir Gülle, Abdullah Yalçınkaya, Mustafa Çetin ve Cavit Akşit. 
     
</TEXT>
</DOC>
