<DOC>
<DOCNO> 159478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/soneko18.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır kapılarında, yabancı sigaralar yarı fiyatına... 
</HEADLINE>
<TEXT>

     Türkiye'de yabancı marka sigara üreticisi firmalar tarafından yapılan yüzde 8-10 oranındaki zamla fiyatları paket 3 milyon liraya kadar çıkan sigaralar, gümrüklerde yarı fiyatına satılıyor. 
     Alınan bilgiye göre, Edirne'ye 6 kilometre mesafedeki Pazarkule ile 16 kilometre mesafedeki Kapıkule sınır kapılarındaki gümrüksüz satış mağazalarında satılan yabancı marka sigaraların fiyatları, piyasadakilerin yarı fiyatına kadar düştü. 
     Yapılan son zamlardan sonra içinde 10 paket bulunan bir karton Marlboro, Parliament ve Salem sigaralarının fiyatı 30 milyon, L M ve Monte Carlo 17 milyon 500 bin, Camel ise 27 milyon 500 bin lira oldu. 
     Kapıkule'de ise Marlboro'nun uzun, kısa ve kutu cins sigaraları 14 milyon 500 bin 8,5 euro , Camel 13 milyon 650 bin lira 8 euro , Salem ve Parliament cins sigaralar 15 milyon 350 bin lira 9 euro , Monte Carlo 6 milyon lira, L M uzun 7 milyon 650 bin 4,5 euro , L M kutu 6 milyon 850 bin lira 4 euro fiyatla satılıyor. 
     
</TEXT>
</DOC>
