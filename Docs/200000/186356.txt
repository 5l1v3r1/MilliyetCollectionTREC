<DOC>
<DOCNO> 186356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/guncel/gun90.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Star mağdurları...    Ne İmar ne Motorola, ne de başkası. Bizim derdimiz başka. Bu star, Muş gibi bir yer oldu iyice. Giden gelmiyor. Dizi, program ya da kişiler, başta büyük gözüken fakat sonra hiç alınamayan paralarla transfer oluyorlar, 3 vakte kadar da Murat Kosova'nın zamanında dediği gibi "sanki büyüsüz bir değnek değmişçesine" ortadan yok oluyorlar... 
   1 Reha Muhtar... Olacak iş mi yani Hem de bir zamanlar kral iken Nerde Ateş Hattı, hani Hayatım Roman, nerde İtiraf, hele hele Ana Haber Tahmin ediyoruz, kendisi de zor ve sıkıntılı bir durumda. Ama biz anlamayız ya Reha programların başına, ya Atina'ya... Ne o öyle yok ofsayttı, yok fauldü .. Copperfield'ın son numaralarını, hayvanlar alemini, sahte peygamberleri, ve onlara laf sokmalarını geri istiyoruz... Reha'mızı geri istiyoruz .. 
   2 Saadettin Teksoy... Kuzey Kutbunda "Kıble ne tarafta " diye soruşu ve namaz kılışı kolay unutulacak görüntü müdür Televizyonculuğa apayrı bir soluk getirmiştir. Her programı ciddi reyting almasına rağmen, oradan oraya sürülmüş, en sonunda en az izlenen bir kanala gönderilmiş ve nihayetinde de tamamen yok edilmiştir. Ayıptır, günahtır Reha Bey'in deyimiyle. Ne istediniz adamdan Oluyor mu O olmadan Asla... Özledik valla... 
   3 Seren Serengil... İşte bir Star mağduru daha. Program yaptığı gruba bağlı kanal kapandı. İki vokalistiyle birlikte söylediği muhteşem şarkılar, gözümüzün içine bakarak, "çocuklar" diyerek her konuda kestiği ahkamlar, o muhteşem özgüven, o eda, o salınışlar, ah o süzülüşler... Nerdesin Seren Olmaz geç bulduk, çabuk kaybetmeyeceğiz .. 
   4 Tarık Tarcan... Ne diyelim, ne denilebilir ki Çok yazık oldu çok. Mankenliğini ve oyunculuğunu bilirdik. Ancak sunduğu yarışmayla hepsini fersah fersah geride bıraktı. Kabına sığmadı, taştı. Öyle acayip pazarlıklar yapıyordu ki, anlatılamaz. Yarışmacıya söylediği "acele etmeyin daha 5 saniyeniz var..." cümlesi akıllara kazındı. Aldığımız duyumlara göre, sunuculuk ücretini de alamamış. Kolay gelsin diyoruz, işi zor. Gözümüz fena halde arıyor kendisini. Dizide yardımcı oyunculuk kesmiyor bizi... 
   5 Elif Güvendik... Nam-ı diğer Elifnağme. Tarık Tarcan'ın sunduğu yarışma Elif'le bir başka tada, bir başka dokuya ulaştı. Hatta boyut değiştirdi, yarışma geri plana düştü. Kendisi ayrıca "10 Kasım'ı şenliklerle kutladık tüm yurtta..." cümlesinin de sahibidir. Kral Tv Ödülleri gecesinde 10 dakikalık sunuculuktan sonra aniden ortadan kaybolması da hafızalarda taptaze duruyor. Dedikodulara göre giydiği elbiseden ötürüymüş. Görmeyenler için üzgünüz, kaçmazdı valla .. 
   Valla eğlenemiyoruz, bu ne ya Ağaçta yetişmiyor bu yetenekler. Lütfen biraz duyarlılık .. 
   
   Demedik mi ..    23 Ağustos'ta "AY" başlıklı yazımızda, Çinlilerin, Hintlilerin bir yat fiyatı olan 80 milyon dolara Ay'a patır patır insansız uzay aracı gönderirken bizim öylece seyrettiğimizden yakınmış Ay'a araç gönderemeyiz dedikten sonra sebebini 5 maddede toplamıştık. Üçüncüsü şu "Diyelim gönderdik, ne menfaatimiz olacak Var mı oralarda satılacak 2B tadında arazi Yoksa ne diye yakalım o kadar benzini " 
   Neredeyse 1,5 ay geçmiş aradan. Elin adamı uyumuyor ki 
   Dennis Hope adındaki uyanık müteşebbis arkadaş Amerikan yasalarındaki boşluklardan yararlanarak Dünya hariç bütün gezegenlerin ve Ay'ın mülkiyet haklarını üzerine almış. Ve onları parsel parsel ayırıp satışa çıkarmış. Alacak enayileri de bulmuş ve 6.25 milyon dolar 8.5 trilyon kazanmış... 
   Kaynak kaynak diye gece uykularından hoplayarak uyananlara duyurulur. Bu adam bakan yapılmaz da kim yapılır Yıllardır özelleştirme adı altında en değerli kurumları bile satmayı başaramamışlığımız varken, adam Ay'ı, Satürn'ü satıyor. 
   "Biz demiştik" demeyi seviyoruz ayrıca da. Daha önce de çeşitli kaynak yazıları yazdık, lütfen biraz daha dikkat beyler. Unutmayın, büyük bir fikre ödenen küçük bir telifle dünyalar sizin olabilir .. 
   
   Kapat cereyanı yavrum boşa yanmasın .. 
   Edison Oğluna sesleniyor 
   
   Vardırsa Başka 
   "Parası yoktursa, hacca gitmek fuzulidir .." 
</TEXT>
</DOC>
