<DOC>
<DOCNO> 187744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun29.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac Terörle mücadele yoksulları da kapsasın 
</HEADLINE>
<TEXT>

     Fransa Cumhurbaşkanı Jacques Chirac, terörle mücadelenin, aşırı yoksulluk içinde bulunan çok sayıda insanın hayat koşullarının iyileştirilmesi çabalarını da kapsaması gerektiğini söyledi. 
     Ziyaret için Fas'ta bulunan Chirac, dün akşam başkent Rabat'ın 200 kilometre güneyindeki Fes'te bulunan kraliyet sarayında onuruna verilen akşam yemeğinde konuştu. 
     Chirac konuşmasında, ''Bağnazlığa karşı en iyi silah eğitim, iş ve umuttur'' dedi. 
     Kral Muhammed de konuşmasında, Irak konusuna değinerek, ülkesinin, Fransa gibi, Irak'ta iktidarın hızla ABD öncülüğündeki işgal güçlerinden Iraklılara teslim edilmesini desteklediğini söyledi. 
     Fas'a üç günlük ziyaret için dün gelen Chirac, 6. Muhammed'in tahtı 1999'da devralmasından bu yana ilk kez bu ülkeyi ziyaret ediyor. 
     
</TEXT>
</DOC>
