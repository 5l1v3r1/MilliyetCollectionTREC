<DOC>
<DOCNO> 167039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yazar/toruner.html </URL>
<DATE> 2003/07/03/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Kagan - Lewis 
</HEADLINE>
<TEXT>

     İki yazar da Başkan Bush'un danışmanları arasında. Ancak, sorunları değerlendirmelerinde önemli farklılıkları var. 
     Lewis daha muhafazakar görüşlere sahipken, Kagan "şahin" diye nitelendirebileceğimiz, daha keskin görüşler savunuyor. Özellikle, Kagan'ın görüşlerinin bugünkü Amerikan yönetiminin keskin tavırlı tutumunu daha iyi yansıttığını söyleyebiliriz. 
     Bu iki yazım hakkında okuyucularımdan çok sayıda e - mail aldım. Her iki görüş de ciddi biçimde eleştiriliyor. Zaten, Kagan'ın görüşleri ABD kamuoyunda da halen geniş ölçüde tartışılıyor. ABD'nin en yaygın okunan iki dış politika dergisi olan "The National Interest" ve "Foreign Affairs"in bugünlerde piyasaya çıkan 2003 Yaz ve Temmuz - Ağustos 2003 sayılarında her iki yazarın da, fakat özellikle Kagan'ın görüşleri eleştiriliyor. 
     Bir süredir, ABD'deyim. En üst düzey dış politika yöneticilerinden birisi ile yaptığım görüşmede de "Kagan'ın görüşlerinde biraz aşırıya kaçtığı" yönünde izlenimler edindim. 
     Lewis'in önerdiği "Türk Modeli" konusuna değinen okuyucularımdan Z. Y. "Nedir acaba sorunların çözümünde kullandığımız özellikler Sopalar, taşlar, coplar, rüşvet, haraç mı " diyor. F. E. ise, "Türkiye hangi demokratik kurumları kurmuş ve çalıştırmış, nasıl bir özgür toplum ve siyasi düzen geliştirmiş bu ülke " diye soruyor. N. E. S. de Lewis'i "ideolojik, siyonist ve oryantalist" olarak tanımlıyor ayrıca, Edward Said'in Lewis'i eleştiren bir makalesini de göndermiş. 
     Lewis'i beğensek de beğenmesek de onun, sorunları "daha çok demokrasi" ile çözmek yönündeki önerisinin kabul görmeye başladığı anlaşılıyor. 
     National Interest dergisinin son sayısında Kagan'ı eleştiren David P. Calleo şu görüşlere yer veriyor 

</TEXT>
</DOC>
