<DOC>
<DOCNO> 193597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sontur20.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgın hırsız, hırsızlık için girdiği evde cep telefonunu unuttu... 
</HEADLINE>
<TEXT>

     Sivas'ın Suşehri İlçesi'nde, hırsızlık için girdiği işyerinde cep telefonunu unutan zanlı, olayın ardından polis tarafından el konulan telefonunu arayınca yakalandı. 
     Suşehri eski pazar yeri mevkiindeki Sümmani Fidan'a ait ''Fidan Hırdavat'' adlı işyerinde hırsız olduğunu fark eden bir vatandaş, zanlının kaçmaması için işyerinin kapısının önünde durarak, cep telefonuyla polise haber verdi. 
     İçeride kalan ve daha önceden de aynı suçtan sabıkasının bulunduğu tespit edilen Fuat Savaş 25 , girdiği işyerinin kasasındaki ruhsatsız silahı kendisini engellemeye çalışan vatandaşa doğrultarak, kaçmayı başardı. 
     Olay yerine gelen ekipler yaptıkları incelemede, işyerinden 2 cep telefonu, 26 dolar ve bazı eşyalarla, Fidan'a ait ruhsatsız silahı çalan hırsızın, kendi cep telefonunu unuttuğunu tespit etti. 
     Bir süre sonra arkadaşının cep telefonuyla polisin el koyduğu kendi numarasını arayan Savaş, kimliğini açıklayarak, cep telefonunu kaybettiğini ve kendisine teslim edilmesini istedi. 
     Bunun üzerine cep telefonunun teslim etmek üzere belirlenen adrese gelen Savaş, polis ekipleri tarafından gözaltına alındı. 
     Hırsızlık olayında ruhsatsız silah bulundurduğu ortaya çıkan işyeri sahibi Sümmani Fidan'ın da gözaltına alındığı, soruşturmanın sürdürüldüğü bildirildi. 
     
</TEXT>
</DOC>
