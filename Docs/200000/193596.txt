<DOC>
<DOCNO> 193596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sontur19.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
68 yaşında tecavüz suçundan cezaevine girdi... 
</HEADLINE>
<TEXT>

     Konya'da, 68 yaşındaki Ali Rıza Büyüktermiyeci, 51 yaşındaki kadına tecavüz ettiği iddiasıyla 6 yıl 11 ay hapis cezasına çarptırıldı. Sanık, dolandırıldığını savunarak, ''İmam nikahı kıymıştık, oyuna geldim'' dedi. 
     Konya 2. Ağır Ceza Mahkemesi'nde görülen duruşmada, sanık Büyüktermiyeci ve tarafların avukatları hazır bulundu. 
     Duruşmada söz alan Büyüktermiyeci, yaklaşık 8 ay önce 51 yaşındaki S.B. ile özel anlaşma yaparak imam nikahı kıydırdıklarını söyledi. 
     İlk gece güvence senedi vererek ilişkiye girdiği S.B'nin ertesi gün kendisini terk ettiğini anlatan Büyüktermiyeci, bu nedenle S.B. aleyhinde dava açtığını ifade etti. 
     Duruşmaya katılmayan S.B'nin avukatı ise müvekkiline tecavüz edildiği iddiasını tekrarladı. 
     Mahkeme Başkanı Feridun Bahşi, Ali Rıza Büyüktermiyeci'nin tecavüz suçundan 6 yıl 11 ay 20 gün hapis cezasına çarptırılmasına karar verdi. 
     Büyüktermiyeci, cezaevine götürülürken, ''Bu kadın yalan söylüyor. Ben ondan şikayetçiyim. İmam nikahı kıymıştık. Oyuna geldim. Ancak cezaevine ben giriyorum'' diye konuştu. 
     
</TEXT>
</DOC>
