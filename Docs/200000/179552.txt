<DOC>
<DOCNO> 179552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo02.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Galatasaray'ı analiz ediyoruz.. 
</HEADLINE>
<TEXT>

     Galatasaray'ın Gençlerbirliği ile yaptığı lig maçını izleyen Fenerbahçe Teknik Direktörü Christoph Daum, sarı-kırmızılı ekibi sezon başından bu yana analiz ettiklerini söyledi. 
     Ligin 6. haftasında derbi maçta Galatasaray ile Atatürk Olimpiyat Stadı'nda yapacakları maç öncesi sarı-kırmızılı ekibin maçını izleyen Alman çalıştırıcı, ''Sezon başladığından bu yana Galatasaray'ı analiz ediyoruz. Bugün de statlarındaki atmosferi belirlemek için maça geldik'' dedi. 
     Galatasaray'ın bir geçiş döneminde olduğunu vurgulayan Daum, ''Gerek taraftarları gerekse sorumlular, ellerindeki alternatiflerin en iyisini yapmaya çalışıyorlar. Çok ciddi ve soğukkanlı bir ekip. Maçın önemli anlarında oyunun kontrolünü ellerine alabiliyorlar'' diye konuştu. 
     Statla ilgili olarak da değerlendirme yapan Daum, ''Biz futbol adamları futbola yönelik statları daha çok beğeniyoruz. Bu statda çok farklı spor dalları da icra edebilirsiniz. Güzel bir stat'' dedi. 
     
</TEXT>
</DOC>
