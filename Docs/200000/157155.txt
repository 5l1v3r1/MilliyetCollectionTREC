<DOC>
<DOCNO> 157155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur22.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'ın ayakkabılarının başında nöbet tuttular... 
</HEADLINE>
<TEXT>

     Saadet Partisi SP Genel Başkanı Necmettin Erbakan, deprem bölgesi Bingöl'e geldi. 
     Beraberinde Genel Başkan Yardımcısı Recai Kutan ile birlikte Elazığ'dan karayolu ile Bingöl'e gelen Erbakan, önce Ulu Camii'nde Cuma Namazı'nı kıldı. 
     Cami çıkışında Erbakan'ın ayakkabılarının kaybolmaması için iki korumanın ayakkabıların başında nöbet tutması dikkat çekti. 
     Cami önündeki izdihamdan dolayı çok sayıda vatandaş da ayakkabılarını bulmakta güçlük yaşadı. Bu arada, depremde Bingöl'deki camilerin bir kısmının hasar görmesi nedeniyle, kentteki vatandaşlar Ulu Camii'nin bulunduğu parkta, çimenlerin üzerinde namaz kıldılar. 
     Erbakan, daha sonra Bingöl Valisi Hüseyin Avni Coş'u makamında ziyaret ederek, deprem sonrası yapılan çalışmalar hakkında bilgi aldı. 
     
</TEXT>
</DOC>
