<DOC>
<DOCNO> 170367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/yasam/ayas.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu sapık tanıdık çıktı 
</HEADLINE>
<TEXT>

Türk Mehmet Ocak'a kaçıp günlerce haber olan İngiliz Rachel'in babası, küçük kızlara tecavüzden yargılanıyor 
     LONDRA Milliyet 

     Tatil için geldiği Marmaris'te Türk garson Mehmet Ocak'la nişanlanan, ancak yaşı küçük olduğu için ailesi tarafından İngiltere'ye geri götürülen 14 yaşındaki Rachel'in babası Bob Lloyd, sapıklık suçlamasıyla karşı karşıya. 
     Baba Lloyd, 'küçük kızlara tecavüz ve cinsel taciz' suçlamasıyla ülkesi İngiltere'de yargıç karşısına çıktı. 
     
     11 ayrı suçtan h kim karşısında 
     Küçük bir kıza üç kez tecavüz, 16 yaşından küçük iki ayrı kıza da cinsel taciz dahil 11 ayrı suçtan yargılanan Lloyd 42 , bir başka kıza fiziki saldırıda bulunmakla suçlandı. 
     İddianamede Lloyd'un, söz konusu suçları 1989'dan bu yana işlediği, ancak aile fertlerini hedef almadığı kaydedildi. Lloyd, avukatı Cath Jagger aracılığıyla suçlamaları 'şiddetle' reddederken, duruşma gelecek aya ertelendi. 
     Geçen yıl mayısta anneannesiyle tatil için Türkiye'ye gelen Rachel Lloyd, Andy's Bar'da çalışan Ocak'la 24 tanışmış ve kısa süre için ülkesine döndükten sonra aralıkta yeniden Türkiye'ye gelip Ocak'la nişanlanmıştı. 
     Ancak, şu anda yargılanan babasının şik yeti üzerine genç kızı Interpol aramaya başlamıştı. İngiliz basını çiftin evlendiğini duyururken, Gaziantep Emniyet Müdürlüğü, Ocak ailesinin Akyol Mahallesi'ndeki evinde bulduğu Rachel'i, Türkiye'ye kadar gelen ve büyük ilgi çeken babasına teslim etmişti. 
     

</TEXT>
</DOC>
