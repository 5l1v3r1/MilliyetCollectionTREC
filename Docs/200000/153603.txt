<DOC>
<DOCNO> 153603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur23.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcü ''Evlenmek istiyorum''... Mağdure ''Affetmem'' 
</HEADLINE>
<TEXT>

     Adana'da, lise öğrencisini kaçırıp tecavüz ettiği iddia edilen genç, sevdiğini, ancak karşılık görmeyince bıçak ve zor kullanmak durumunda kaldığını söyledi. 
     Emniyet Müdürlüğü yetkililerinden alınan bilgiye göre, önceki gün amcasının torunu lise son sınıf öğrencisi C.U'yu 16 , okula giderken bıçak zoruyla otomobile bindiren Eyüp U. 28 ile yardımcı olduğu belirlenen arkadaşları Zeki T. 28 ve Abdil A. 26 düzenlenen operasyonla yakalandı. 
     Sanık Eyüp U, olay yerindeki tatbikatta, C.U'yu kaçırdıktan sonra halasının kızının evine götürdüğü ifade ederek, ''Daha önce mektup ve çiçek gönderdim, Ancak tekliflerimi kabul etmedi. Kaçırmayı kafama koymuştum ama yaşının küçük olduğunu bilmiyordum. Seviyorum ve evlenmek istiyorum'' dedi. 
     Çocukları Koruma Şube Müdürlüğü ekiplerince ifadesi alınan mağdure C.U. ise ''Bunu yapacağı hiç aklıma gelmezdi. Beni bıçak zoruyla kaçırdı. Götürdüğü evde cinsel ilişkiye girmek isteyince karşı çıktım, çok dövdü. Ellerimi ve ayaklarımı bağlayarak sahip oldu. Kendisini affetmem'' şeklinde konuştu. 
     Yetkililer, sanıkların sorgulamalarının ardından, haklarında düzenlenecek evrakla adliyeye sevk edileceklerini belirttiler. 
     




</TEXT>
</DOC>
