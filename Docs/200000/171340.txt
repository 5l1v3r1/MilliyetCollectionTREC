<DOC>
<DOCNO> 171340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/yazar/yilmaz.html </URL>
<DATE> 2003/07/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Okan'dan iş için üniversite 
</HEADLINE>
<TEXT>

   
   Yaz başıydı, Antalya Marco Polo'da sezonu karşılayan davet vermişlerdi. Okan Holding, Türkiye'nin ilk "herşey dahil" tatil köyü Marco Polo'ya 10 milyon dolar yatırım yapmıştı... 
   Bir vesile ile Türkiye'de bulunan Kazakistan Dışişleri Bakanı da ek tesisin açılışında bulunabildi. Bizden resmi davetli yoktu. 
   Okan Holding Yönetim Kurulu Başkanı Bekir Okan'ın büyüme yıllarında Turgut Özal imzası vardı ve bir grup işadamı ile birlikte anılara sahip çıkarak "Sevgi ve Fikir Kulübü" kurdular. Kulübün başını Kayserililer çekiyor. 
   CHP milletvekili Muharrem Eskiyapan, Anadolu Grubu Kamil Yazıcı, Hüseyin Bayraktar, Eminönü eski Belediye Başkanı Ahmet Çetinsaya gibi Okan ise grubun Gaziantepli üyesi. 
   Davetin öğretim üyesi konuğu vardı Hacettepe Üniversitesi'nden ayrılan, eski DSP milletvekili Prof. Sadık Kırbaş. 
   
   İlk öğrenciler 
   Kırbaş, Uluç Gürkan'ın önderlik ettiği "9'lar Hareketi" içinde yer almıştı. 
   Siyaset bitti, yeni dönemde Kırbaş Okan Kültür Eğitim ve Spor Vakfı'nın Yakacık'ta kurduğu Okan Üniversitesi'nin Rektörü, bu yıl ilk öğrencilerini kabul edecek. 
   Açılan vakıf üniversitelerinin içinde sanayicilerin kurduğu çok sayıda üniversiteden söz edemeyiz. 
   Kayserili işadamları milyonlarca dolar Erciyes Üniversitesi'ne bağış yaptılar, ikinci bir üniversite için Dışişleri Bakanı ve hemşerileri Abdullah Gül'den destek istediler. 
   Koç, Sabancı kurdu, onların büyüklükleri malum... 
   Okan'a soruyorum "Neden üniversite açtınız, eğitim k rlı bir yatırım mı " 
   Okan "6 yıl önce karar vermiştik, ticari bir iş olarak görmüyoruz. Gençlere eğitimin sonunda iş bulacaklarına dair güven vermek istiyoruz" diyor... 
   
   İkinci dil Rusça 
   Kazakistan'da en büyük makarna, bisküvi fabrikasına sahip olan Okan, burada banka ve otel de açtı. Kazakistan'da 2 bin kişilik istihdam yaratan Okan, üniversiteyi eğitili iş gücü kaynağı olarak kullanacak. 
   Okan'ın üniversitesinden ilkler tümüyle iş kollarıyla ilgili. 
   Kazakistan'dan Rusya'ya açılacaklar üniversitenin ikinci dili Rusça. 
   Turizm grubun en önemli yatırımı animasyondan da, pazarlamadan da, finanstan da anlayacak genel müdürler yetiştirecekler. Üniversitenin Turizm Yüksek Okulu'na 4 bin dolar yıllık ücretle öğrenci alınacak. 
   Bir Kazakistan, bir Türkiye, bir Irak derken bölgede etkinliklerini artırmak isteyen grup, en çok İngilizce tercümanlığa ihtiyaç duyuyor tercümanlık bölümü açıyor. 
   Bilgisayar bilmeden olmuyor bilgisayar mühendisliği bölümü kuruluyor. 
   Tabii ekonomiden de anlayacak insana ihtiyaç var işletme bölümü... 
   Bu yıl üniversiteye alınacak öğrenci sayısı 250'yi geçmezken temel felesefe, "İşe göre bölüm." 
   Güneydoğu'dan ilk profesyonel basketbol takımı Beslen'i çıkaran Bekir Okan ile "butik bir üniversite" örneği yaşayacağız. 
   Çok yüksek puan ve maddi imk n gerektirmeden iş sahibi olmak için okul tercih edeceklere yönelik bir talebi canladıracaklar diye düşünüyorum. İşsizlik birinci sorun olmaya devam ettiği sürece, canlanır da... 
   
      
   
</TEXT>
</DOC>
