<DOC>
<DOCNO> 170503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/spor/spo03.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DANI SÜRPRİZİ 
</HEADLINE>
<TEXT>

Barcelona, Fatih Terim'in çok istediği yıldız futbolcuyu transfer listesine koyduğunu açıkladı. Galatasaray'ın, önümüzdeki günlerde bu oyuncu için de teklif vermesi bekleniyor 
     MEHMET ÇİFTÇİ 

     Sözleşmesi sürüyor 
     SARI - Kırmızılı kulüp, yabancı transferinde Overmars için beklemeye geçerken, rotayı Teknik Direktör Fatih Terim'in uzun süredir takımda görmek istediği Dani'ye de çevirdi. Barcelona Başkan Yardımcısı Dosell, iki yıl daha sözleşmesi bulunan 29 yaşındaki İspanyol futbolcuyu transfer listesine koyduklarını açıkladı. Barcelona yeni yönetiminin yaptığı indirim sonrası yıllık 1.5 milyon Euro alması gereken Dani'nin bonservisinde de sorun çıkarılmayacağı öğrenildi. 
     
     "G.Saray'da oynarım" 
     CİM - Bom'a da Dani için mesaj yollayan Barcelona'nın, 22 Temmuz'da Overmars ile masaya oturacak Rijkaard'ın kararını beklediği ifade edildi. Terim'in, Overmars'ın olmaması halinde Dani için harekete geçeceği, ancak iki futbolcuyu da almak için formül üretmeye çalıştığı bildirildi. Bu arada Dani, MİLLİYET'E verdiği özel demeçte, "Geçen yıl da Galatasaray'dan teklif almıştım, ama bonservisim çok yüksekti. Şimdi her türlü kolaylık sağlanacak. Galatasaray'da oynamak isterim" dedi. 
     
     İsmi 
     Daniel Garcia Dani 
     Doğum tarihi 22.12.1974 
     Boy - kilo 1.83 m-80 kg 
     Ülkesi İspanya 
     Mevki Forvet 
     
     Oynadığı kulüpler 
     Real Madrid 
     R.Zaragoza 
     R.Mallorca 
     Barcelona 
     
Tamas tamamCim-Bom, Dinamo Bükreşli oyuncuyu apar-topar Kopenhag kampına dahil etti 
     BOZHAN MEMİŞ 

     Menajeri Popescu 
     GALATASARAY, uzun süredir peşinde olduğu, Dinamo Bükreşli savunma oyuncusu Tamas ile prensipte anlaştı. Rumen futbolcuyu, Bükreş'in, Fransa'daki kampından apar - topar İstanbul'a getirten Cim - Bom, daha sonra da Kopenhag'taki kampa dahil etti. Menajeri eski Galatasaraylı Popescu ise yönetim ile görüşmek üzere İstanbul'da kaldı. Genç oyuncu, "Amacım Galatasaray'da kalıcı olmak" ifadesini kullandı. 
     
     Bükreş krizde 
     DİNAMO Bükreş Genel Menajeri Cristan Borcea, paraya ihtiyaçları olması nedeniyle Tamas'ı göndermek zorunda kaldıklarını söyledi. Borcea, stoper Kirita'nın da Samsun'a gitmesinin ardından savunmada kriz yaşayacaklarını belirtti, "Eğer Tamas kesin anlaşma sağlarsa kaos yaşayabiliriz. Tamas'ın satış hakkına sahip Lucescu, Galatasaray'a vermek isterse yapacak bir şeyimiz yok. Doğrusu Galatasaray kazanır" dedi. 
     
Nazar değdi      FRANK De Boer, Sarı - Kırmızılı formayla ilk maçını dün Kopenhag'a karşı oynadı. Hollandalı yıldız 61. dakikada sakatlanarak kenara alınırken, ayak bileğinin döndüğü, ancak önemli bir durumunun olmadığı açıklandı. 
     
Xavier yolcu mu      SARI - Kırmızılı ekibin Portekizli oyuncusu dün kamptan ayrılarak ülkesine döndü. Yöneticiler, oğlunun rahatsızlığı nedeniyle Xavier'in kamptan ayrıldığını açıklamalarına rağmen, bu oyuncunun gönderileceği öğrenildi. Ayrıca yabancı kontenjanının açılması için Lukunku'nun da sırada olduğu ileri sürüldü. 
     
Yıldızlar elendi      ABD'NİN Portland kentindeki Nike Premier Cup Dünya Yıldızlar Şampiyonası'nda mücadele eden Galatasaray, ikinci günde aldığı 1 galibiyet ve 1 yenilgiyle elendi. Cim - Bom G.Kore'nin Chung Dong takımını Özgürcan'ın attığı golle 1 - 0 mağlup etti. Ancak ceyrek finale çıkması için kazanması gereken maçta Meksika'nin Cruz Azul takımına 4 - 2 yenildi. Sarı - Kırmızılı takım yarın klasman maçı yapacak. 
     

</TEXT>
</DOC>
