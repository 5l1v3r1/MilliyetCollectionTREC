<DOC>
<DOCNO> 183780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sontur08.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor - hasta yakını kavgası... 
</HEADLINE>
<TEXT>

     Okmeydanı SSK Hastanesi'nde bir doktorun, muayene ettiği hastanın yakınının kafasını tansiyon aletiyle yaraladığı iddia edildi. 
     Hastaneye gelen astım hastası Bahçe Meydan'ı muayene eden doktor Deniz Arslan ile hastanın yakınları arasında tartışma çıktı. 
     Kavgaya dönüşen olaydan sonra kafası yaralı şekilde Feriköy Karakolu'na giderek doktordan şikayetçi olan Bahçe Meydan'ın oğlu Mustafa Meydan, doktor Arslan'ın kavga sırasında elindeki tansiyon aletini kafasına fırlatarak yaralanmasına neden olduğunu söyledi. 
     Baba Dursun Meydan ile Bahçe Meydan'ın da karakolda olayla ilgili ifadelerine başvuruldu. 
     Doktor Deniz Arslan'ın ise yaşanan olaydan sonra hastaneden ayrıldığı öğrenildi. 
     Polis yetkilileri, olayla ilgili soruşturmanın sürdürüldüğünü bildirdiler. 
     
</TEXT>
</DOC>
