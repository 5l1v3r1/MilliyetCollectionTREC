<DOC>
<DOCNO> 150593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/guncel/gun02.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani Amerika'yı dinlemedi 
</HEADLINE>
<TEXT>

     DIŞ HABERLER SERVİSİ 

     The Washington Post gazetesi, Celal Talabani liderliğindeki Kürdistan Yurtseverler Birliği'ne KYB bağlı peşmergelerin ABD ile tersine bir anlaşma yapmalarına rağmen Kerkük'ten çıkmaya niyetli olmadıklarını yazdı. ABD'nin "çıkın" talimatına rağmen kentte kalan KYB'nin Kerkük'te yönetim oluşturmaya çalıştığını kaydeden gazete, KYB'nin bir süre önce Süleymaniye'den 70 kamyon ve grayderlik bir konvoy getirip Kerkük'teki çöp ve enkazı kaldırmaya başladığını, Arap ve Türkmenlerin evlerini boşaltmaları yönündeki tehditlerin de arttığını belirtti. 
     
     ANLAŞMAZLIK SÜRÜYOR 
     Haberde, Türkmenlerin Kerkük sokaklarına Türkçe "Kerkük bizimdir", "Türkmenler olmadan Kerkük hiçbir şeydir" diye yazdıklarını aktardı. Musul'da da Kürtler ve Araplar arasında gerilim olduğu, Arapların Kürtler hakkında "Irak'ın bir parçası olacaklarını söylüyorlar ama işgalci gibi hareket ediyorlar" diye konuştukları kaydedildi. Gazete, Barzani liderliğindeki KDP'nin Kerkük ve Musul için KYB ile aynı görüşleri paylaşmasına karşın, yönetim ve mülkiyet hakkı konularında anlaşmazlık olduğunu yazdı. 
     


GÜNCEL 


















</TEXT>
</DOC>
