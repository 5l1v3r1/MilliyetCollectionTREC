<DOC>
<DOCNO> 150024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo33.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen ABD'li Clark'ı getiriyor... 
</HEADLINE>
<TEXT>

     Türkiye Basketbol Ligi'nin şampiyonluk adaylarından Efes Pilsen, İtalya'nın Carifac Fabriano takımında forma giyen ABD'li Ira Clark'ı transfer ediyor. 
     İtalyan spor gazetesi La Gazzetta dello Sport, İtalya Birinci Basketbol Lİgi'nde son sırada olan ve düşmesi kesinleşen Fabriano'da son maça çıkmayan Clark'ın, Efes Pilsen ile anlaştığını ve 1-2 gün içinde İstanbul'a gideceğini yazdı. 
     Efes Pilsen Genel Menajeri Engin Özerhun, süresiz kadro dışı bıraktıkları Golemac'ın yerine Clark'ı transfer edeceklerini belirterek, ''Golemac'ı gönderiyoruz. Clark ile her konuda anlaştık. Bonservisinin gelmesini bekliyoruz. Son anda bir pürüz çıkmazsa Clark'ın lisansını 18 Nisan Cuma gününe kadar çıkartacağız ve Ülkerspor maçında da oynatacağız'' dedi. 
     28 yaşında olan 2.03 metre uzunluğundaki ABD'li basketbolcu, şimdiye kadar İtalyan liginde en fazla sayı kaydeden 7. oyuncu olarak bulunuyor. 
     





</TEXT>
</DOC>
