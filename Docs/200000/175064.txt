<DOC>
<DOCNO> 175064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo22.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Everton'ın golcüsü Campbell sakatlandı... 
</HEADLINE>
<TEXT>

     Everton'ın golcüsü Kevin Campbell, İtalya'nın Bologna takımıyla yapılan hazırlık maçında dizinden sakatlandı. 
     Geçen sezon 12 golle takıma en çok gol kazandıran futbolcu olan Campbell, Everton'ın 3-0 kazandığı maçın 11. dakikasında sakatlanınca, oyunu terk etmek zorunda kalmıştı. 
     Everton'ın menajeri David Moyes, kulübün internet sitesine yaptığı açıklamada, Kevin Campbell'in durumunu şu anda bilemediklerini ve çekilecek filmden sonra her şeyin netlik kazanacağını belirterek, ''Biz bir kaç yerde hasar olduğunu düşünüyoruz, ancak film sonuçları her şeyi ortaya koyacak'' dedi. 
     Takımda genç İngiliz oyuncu Wayne Rooney'in ayak bileğindeki sakatlığı, Duncan Ferguson'ın da cezası nedeniyle Arsenal karşısında Tomasz Radzinski'nin forvette yalnız kalabileceği bildirildi. 
     
</TEXT>
</DOC>
