<DOC>
<DOCNO> 178873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/spor/spo15.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Dev randevu    GEÇEN sezon Şampiyonlar Ligi'ni kazanan Milan ile UEFA şampiyonu Porto bu gece TSİ 21.45'te Süper Kupa için kozlarını paylaşacak. TRT 1'den naklen yayınlanacak olan karşılaşma Monaco'da oynanacak. Hatırlanacağı gibi 2000 yılında Galatasaray, Real Madrid'i yenerek bu kupayı müzesine götürmüştü. 
   
   Transfer uzadı    TRANSFER süresi 1 Eylül'e kadar uzatıldı. Birinci transfer dönemi 1 Temmuz - 31 Ağustos'a tarihleri arasında yer alırken, son iki günün tatile gelmesi nedeniyle Futbol Federasyonu tarihte değişiklik yaptı. Kulüplerin yeni transferlerini pazartesi saat 18.00'e kadar bildirmesi gerektiği açıklandı. 
   
   Ceyhun'dan imza    ANKARAGÜCÜ, geçen sezon Fenerbahçe ile yollarını ayıran Ceyhun ile 1 yıllık sözleşme imzaladı. Yıldız futbolcu, "Ankaragücü camiasının büyüklüğünü biliyorum. Bana çok sıcak davrandılar. Bu da benim buraya gelmemde çok etkili oldu. Ankaragücü'nde kendimi yeniden ispatlayacağım" dedi. 
   
   Ziarkowski geldi    UEFA Kupası'ndaki temsilcimiz Malatyaspor, transferde bombaları patlatıyor. Önceki gün Samsun'un eski file bekçisi Fevzi'yi renklerine bağlayan yönetim, Polonyalı forvet Lacek Ziarkowski'yle anlaşmaya vardı. Ülkesinde üç yıllık sözleşme yapılan Ziarkowski dün gece Malatya'ya geldi. 
   
   5 gün süre    FUTBOL Federasyonu Tahkim Kurulu'nun toplantısı, İstanbul'da yapıldı. Kurul, Beşiktaş, Galatasaray ve Fenerbahçe'nin teberrulu biletlerle ilgili başvurusunu görüşürken, üç büyüklere düşüncelerini bildirmesi için 5 gün seri verdi. Fenerbahçe'nin bir maç saha kapatma cezası ise gündemde yer almadı. 
   
   Burcu Şentürk altıncı    22. Dünya Üniversite Yaz Spor Oyunları'nda atletizmde bayanlar 200 metre finalinde Burcu Şentürk 23.95'lik derecesiyle altıncılığı elde etti. Yüzmede erkekler 100 metre sırtüstü seçmelerinde Adil Çağrı Sapmaz, 33., 100 metre kelebekte Volkan Konuralp, 50., Cem Barbaros Paşaoğlu da 46. olarak elendi. 
   ERKEK basketbol takımı, ikinci turda grubundaki 4. maçında Ukrayna'ya 79 - 59 yenildi. Milli takım, böylece 2 galibiyet ve 2 yenilgiyle 2. tur mücadelesini tamamladı ve klasman grubuna kaldı. Erkek voleybol takımı ise Fransa ile yaptığı çeyrek final maçını 3 - 2 kaybetti. 
   
   
</TEXT>
</DOC>
