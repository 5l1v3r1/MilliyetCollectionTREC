<DOC>
<DOCNO> 173585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/guncel/gun01.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde yüz Emre 'Bilkent'i seçti 
</HEADLINE>
<TEXT>

   Üniversite sınavının birincisi Kacar, akademisyen olmayı istediği için tercihini Bilkent'ten yana kullandığını söyledi 
      KEREM PULGAT Konya DHA 

   
   Bu yılki Öğrenci Seçme Sınavı'nda ÖSS 180 sorunun tamamını doğru yanıtlayarak rekor kıran Konyalı Emre Kacar, Bilkent Üniversitesi Elektrik - Elektronik Mühendisliği Bölümü'nde karar kıldı. Kacar'ın öğretmeni Muharrem Dilitatlı da öğrencisinin bir başka tercih yapmaya gerek duymadığını söyledi. 
   Öğretmenleri ve ailesiyle birlikte bir haftadan bu yana evine kapanarak tercih sırasını belirleyen Kacar, altı üniversite arasından Bilkent'i tercih etti. 
   Koç, Sabancı, Dolmabahçe, Bilkent, ODTÜ ve Boğaziçi üniversitelerini gezen Kacar, "Akademisyen olmak istediğim için Bilkent'i tercih ettim" dedi. 
   
   'Cazip teklifler geldi' 
   Sınav öncesi Bilkent Elektrik-Elektronik Mühendisliği'ni hedeflediğini belirten Kacar, şöyle konuştu 
   "ÖSS sonuçlarının açıklanmasının ardından devlet üniversitelerinden de oldukça cazip teklifler geldi. Kısa süre için tereddüde düştüm. Ancak ailem ve öğretmenlerimin katkılarıyla Bilkent'te karar kıldım" dedi. Kacar, bundan sonraki hedefini de "Okulumu başarıyla tamamlayarak akademisyen olmak" şeklinde açıkladı. 
   
   
</TEXT>
</DOC>
