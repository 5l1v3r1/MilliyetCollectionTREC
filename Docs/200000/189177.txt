<DOC>
<DOCNO> 189177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/magazin/yazdud.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenay Akay dünya podyumlarında 
</HEADLINE>
<TEXT>

   Maslak'ta Darüşşafaka Tesisleri, hem hesaplı hem şık Mirror, Asmalı Meyhane açılıyor, İsviçre Yemek Festivali, The Plaza Hotel'de Gourme Pizza, Guzi Speedo Mayo'nun kataloğunda, Apartment'a buyrunnn .. 
   
      
   Reina, bu cuma, yazlığını mutlu bir şekilde kapatıyor. İşletmelerin çoğu yaz sezonundan k rlı çıktı bence. Özellikle Mirror, Köşebaşı, Ta Nisia ve Reina'nın restoranı çift vardiya çalıştı. İstanbul dışı seyahatlerim nedeniyle Reina'ya da Laila'ya da pek sık gidemedim. Özellikle Mirror'a koskoca yaz sezonu boyunca bir kez uğramışım. Geçenlerde İş Kuleleri'nde bir konser vardı. Sevgili Ali Sayar ve Yazgülü Aldoğan ile birlikte gittik. Çıkışta da kışlık Mirror'a yemeğe uğradık. Hava iyi olmasına rağmen yarı yarıya doluydu. Barda sosyetenin güzel kadınlarından Tilda Tezman'ı gördüm. Geçtiğimiz hafta pazar günkü yazımda bir espri yapmıştım, Tilda Hanım'ı Nişantaşı'ndaki Zanzibar'da görmüş, "Meşhur sosyetik playboy Ralf Tezman'ın annesi Tilda Tezman da orada" diye yazmıştım. Aslında tanınan Tilda Hanım tabii ki. Ama bu espri öyle tutmuş ki telefonlar kilitlenmiş, Londra'dan bile arayanlar olmuş Tilda Hanım'ı. "Bu kadar etkili olduğunuzu bilmiyordum" dedi. Mirror'ın ortağı Cüneyt Kurt da "Şenay'ın bir satırı bir sayfalık reklama bedel" dedi. Övünmek gibi olmasın, koltuklarım kabardı. Antalya'da da gezinirken yaşları 50'nin üstünde olan beş hanım ve iki bey yolumu keserek resim çektirdiler. Yakında film teklifi de alırım herhalde. Şaka, şaka. Ama tekrar yazıyorum, Allah eksikliğinizi göstermesin. O gece Mirror'da yemekleri Ali ile sürekli kardeş payı yaptık. Ön yemek olarak marine edilmiş tavuk ve sezar salatası, ana yemek olarak da taze fasulye, enginar kalbi, hafif tereyağlı truffle sosu ile tagliatelle yedik. Yazgülü ise mevsim yeşillikleri üzerinde kokteyl soslu yengeç salatası ve penne arabiata yedi. Ben çok arzu ettiğim halde buranın özel tatlısı olan ev yapımı tiramisu'dan tadamadım. Malum, içine çikolata likörü koyuyorlar. Cücü Cüney Kurt Çeşme'deki Ontur Otel ile tüm bağlarını koparmış. Bir ara yeniden görüşür gibi olmuşlardı ama anlaşma sağlanamamış. Gelecek yaz Le Bouquet'yi Çeşme Altınyunus'un içinde açacakmış. Dekorasyonu ise yine Mustafa Toner yapacakmış. Bir de beach-club projesi var Cücü'nün. Onun için de Çeşme'de güzel bir koy bulmuş ama şimdilik gizli kalmasını istiyor, eh ben de saygı duyarım. O gece masaya şef Murat Işık ile garson Orhan Sümendi baktı. Biz sohbet ederken yan masaya eski bakanlardan Erdoğan Toprak ile konukları geldi. Cücü çok cüzi bir hesap aldı. Ama fiyatlara baktım, değişmemiş. Ekim sonunda hem fiyatlar hem mönü değişecekmiş. Mirror'ın telefon numarası 0212 283 63 67. Swissotel The Bosphorus'ta 3 Ekim Cuma akşamından itibaren İsviçre Yemek Festivali başlıyor. Bir hafta sürecek olan festival boyunca İsviçreli şefler tarafından hazırlanacak ve Swiss Chalet'nin alakart mönüsünde yer alacak olan peynir, çikolata, et fondü ve raclette gibi İsviçre mutfağına özgü tatlar sergilenecek. Bu lezzet ayrıca İsviçre'nin kültürel ve folklorik zenginlikleriyle birleştirilecek. Meraklılara duyrulur. 
   
      Eğlencenin adı Beyoğlu, festival başlıyor    Kim ne derse desin, ne olursa olsun, Beyoğlu farklı bir kültür. Bu kış Beyoğlu'ndan çok söz edeceğim size. Bence İstanbul'un kültür, turizm, sanat ve eğlence merkezi Beyoğlu. BEYDER Beyoğlu Eğlence Yerleri Derneği 17 Ekim'de bir festival düzenliyor. Bu festivali Özlem Tekin, Şebnem Ferah ve Cem Yılmaz destekliyor. 'Eğlencenin Adı Beyoğlu' başlığıyla düzenlenecek festival, Pera Palas'ta açılış kokteyliyle başlayacak. 24 Ekim Cuma günü Maksim'de verilecek bir balo ile de sona erecek. Festival boyunca meydan konserleri, köşebaşı dinletileri, dans gösterileri, halk oyunları, kültür turları gibi etkinlikler olacak. Ben ve sevgili Yazgülü kısmetse tüm etkinlikleri takip etmeye çalışacağız. 
   
      Kayhan pideli köfte, ayrıcalıklar dünyası Darüşşafaka GYMNASIUM    Geçtiğimiz yıllarda sık gittiğim yerlerden biriydi The Plaza Hotel. Özellikle tepedeki Sky Bar'da sevgili Can Tanrıyar, Petek Dinçöz ve genç patron Mustafa Çağlar ile güzel anılarımız vardı. Ama artık herkes bir yerlere dağıldı. Neyse, şimdilerde The Plaza Hotel'de büyük değişiklikler ve yenilikler var. Bizim favorimiz Sky Bar'ı yenilemişler. Pazar hariç, her gece Grup Moonlight çalıyor. The Plaza Restaurant'ın uluslararası mutfağına geleneksel Türk mutfağından seçme lezzetler katmışlar vişneli yoğurt ile servis edilen pazı dolma, iç pilavlı hindi budu tandır, fıstık sebzeli kuzu sarması ve fırında sarmısaklı beğendili kuzu budu. Hotelin en çok sevdiğim yerlerinden olan Barbaros Divan Pub'daki yeni açılan fırında odun ateşinde hazırlanan lezzetler Anadolu Otomotiv Yönetim Kurulu Başkanı sevgili Taylan Bilgel ağabeyimizin de dikkatini çekmiş. Domates, fesleğen, mozzarella, Kars gravyeri, sebzeli, mantarlı gerçek zeytiyağıyla yapılmış pizzalar müthiş. Hele hele Bursa'nın Kayhan pideli köftesini mutlaka yeyin. Evlere paket servisi de var. O küçücük köfteler... Yoğurtlu pide eşliğinde... Valla yazarken canım istedi. Ayağınız alışırsa bırakamayacaksınız, bilesiniz. İstediğiniz pizzayı istediğiniz malzemelerle kendiniz de yaratabilirsiniz. Fiyatlar da ehven. Servis kusursuz. Ekip çok başarılı. Pizzacı Ahmet Koymas, aşçıbaşı Veysel Özcan, Ramazan Özcan, Oktay Aymelek, Halil Aynacı, Neci Akbaş, Aydemir Yılmaz ve Raşit Akçakoca deneyimli isimler. Telefon numarası 0212 274 13 13. Geçtiğimiz akşam bir dostumun yeğeninin düğünü vardı Maslak Polo On Restaurant'ta. Hazır gitmişken buranın patronu, benim de 23 yıllık arkadaşım Süslü Celal'e Altınel uğradım. Celal, bence Türkiye'nin tek, Avrupa'nın ise sayılı spor komplekslerden biri olan Darüşşafaka Çetin Berkmen Spor Tesisleri'nin de Yönetim Kurulu Başkanı. Celal şimdilerde askerden dönen yakışıklı oğlu Burak ve Burak'ın nişanlısı, İzmir sosyetesinin güzel kızlarından İzim Özgörkey'i yönetime almış. Bundan böyle işletmeden Burak, satış ve pazarlamadan ise İzim sorumlu. Uzun süredir GYMNASIUM'a gitmemiştim. Celal "Pek çok alet yenilendi. Spor Center dahilinde bulunan tam olimpik, açık yüzme havuzu, tenis, futbol, squash ve basketbolda yeni öğretmenlerimiz geldi. 3-14 yaş arasındaki çocuklara her branşta spor, bilgisayar ve İngilizce eğitim servislerimiz geliştirildi. Toplam 40 bin metrekare bir alan üzerinde Türkiye'de bizimkinin dışında bir spor kompleksi yok" dedi. Ekipte olan Orhan Karyüz ve Rıza Tulgar, GYM şefi olarak sosyetenin de gözdeleri. Masaj odalarını da yenilediklerini söyleyen Celal, yavaş yavaş işleri oğluna devredeceğini belirtti. Darüşşafaka GYM'in telefon numarası 0212 286 26 76. 
   
   Pazarlamacı Özgür, Apartment ve Asmalı Meyhane'ye buyrun    Geçen gün gazeteye Özgür Aras geldi. Bu çocuğa bayılıyorum, elini kime değdirse ihya ediyor. Ama elini değdireceklerini de iyi seçiyor tabii. Hepsi birbirinden güzel ve zeki. Deniz Akkaya'nın menajerliğini yaptığı dönemde Deniz'e çok güzel, şovlu tanıtımlar hazırlamıştı. Ardından Güzide Duran'ı podyumların bir numaralı mankeni yaptı. Zerrin Özer'e dürbün gibi gözlüklerini çıkarttırıp kapkara elbiselerden kurtararak Cemil İpekçi'ye renk renk kıyafetler diktirtti. Şimdi de Şenay Akay'ı ele aldı. Büyük firmaların tanıtımlarına bakıyorum hep Şenay. Özgür bir ay önce, Şenay'ı ilk TSE belgeli manken yapmak üzere Ankara'ya başvurdu. Ardından pek çok manken sıraya girdi. Şimdilerde de Şenay'a www.akaysenay.com diye bir site kurdu. Reklamcılarla konuşup sitenin reklam sayfalarını pazarlamaya başladı. Şenay'a para akışı sağlayacakmış. Kısacası Özgür bu işleri iyi biliyor. Bu arada Şenay, Kanal D'de yayınlanan ve beğeniyle izlenen 'Lise Defteri' adlı dizide oynaması için Mustafa Altıoklar'dan teklif almış. Ama işlerinin yoğun olması nedeniyle kabul edememiş. Bunun üzerine Altıoklar, Şenay ile uzun metrajlı bir film çekmek üzere prensipte anlaşmış. Şimdilerde ünlü yönetmen senaryo arayışındaymış. Ramazan'da ise Şenay, şu an Amerika'da Pauline Ajans'ta çalışan ve dünya podyumlarına açılan kankası Güzide Duran'ın yanına gidiyor. Güzide, Şenay'ın fotoğraflarını ajans yöneticilerine göstermiş, çok beğenmişler. Kısacası Şenay da Güzide'nin izinde. Güzide de Paris'te düzenlenen Fashion Week, yani moda haftası nedeniyle iki ay Paris'te yaşayacak. Dünyaca ünlü modacı Valentino'nun defilelerine çıkacak. Ama asıl önemli olanı şu dünyaca ünlü mayo firması Speedo bu yılki kataloğunda Güzide'yi kullandı. Böylece ilk kez bir Türk mankeni, Speedo'nun kadrolu mankeni oldu. Efendim, yarın can dostum İzzet Çapa ile Beşiktaş'ın başarılı futbolcusu Sergen'in ortak oldukları Etiler'deki Apartment'ın açılışı var. Apartment eski Friends Trends'in yerinde. Benim yolumun üzeri olduğu için uğradım. İzzet'in sağ kolu Aykut Gündüz ve buranın işletmesini tek başına yürütecek olan sevgili Tolga Sezgin gece yarısı olmasına rağmen çalışıyorlardı. Dekorasyonu Tolga yapmış. Çok hoş olmuş. Mönü dünya mutfağı. Saat 10.00'da açılacak, 24.00'de kapanacak. 1950'lerin kafesi olacak. Ben Tolga ve Aykut'un, ellerini değdirdikleri her işte başarılı olacaklarına inanıyorum. Şimdiden hayırlı olsun. Apartment'ın telefon numarası 0212 265 02 33. 3 Ekim Cuma akşamı da can dostumun bizleri düşünerek Tünel'de açtığı Asmalı Meyhane'nın ilk gecesi. Niye "Bizleri düşünerek" dedim, çünkü ben artık tesisatla, mikrofonla söylenen canlı müzikten nefret ediyorum. Asmalı Meyhane'de, son dönemde Türkiye'ye gelen en güzel kadın seslerinden olan Reyhan Ataman kanun ve darbuka eşliğinde söyleyecek. Mekanda her şey akustik ve doğal olacak. İki Ermeni vatandaşımızın yapacağı Rus ve Osmanlı mezeleri masaları süsleyecek. Dekorasyon, yine Dodo'nun. Ben bayram sonrası çoğu gece orada olacağım. Malum şimdilerde üç aylar, alaturkayı pek alkolsüz çekemiyorum da. Telefon numarası 0212 243 76 78. Benim son derece hayran olduğum bir isimdi Kerim Afşar. Ankara Sanat Tiyatrosu'nda oynadığı yıllarda, turne sırasında İzmir'de izlemiştim kendisini. Ardından sinamada. O muhteşem sesi hala kulaklarımdadır. Tiyatro bir değerini kaybetti. Herkesin başı sağolsun. Evet efendim, bugünlük de bu kadar, kalın sağlıcakla. En kötü gününüz benimkinden iyi olsun. 
   
      
   
</TEXT>
</DOC>
