<DOC>
<DOCNO> 154259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sonspo24.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği ağır yaralı 0-2 
</HEADLINE>
<TEXT>

     Birinci Süper Futbol Ligi'nde Adanaspor, şampiyonluk mücadelesi veren Gençlerbirliği'ni deplasmanda 2-0 yendi. 
     Okan, M'Bayo, Youla ve El Saka gibi as futbolcularından yoksun mücadele eden kırmızı-siyahlılar, ilk yarıda beklediği golü bulamadı. Hücum organizasyonlarında da yetersiz kalan başkent ekibi, rakibin ani ataklarında da geriye çabuk dönemedi. 
     10. dakikada Filip sol taraftan Adanaspor ceza alanına girdi ve topu yerden ortaladı. Adanaspor defans oyuncularınadn seken topa önce Nihat, ardından da Mustafa vurdu, ancak meşin yuvarlak üstten auta çıktı. 
     15. dakikada Filip'in ortasında topu göğsüyle yumuşatan Mustafa, pasıyla Murat'ı gördü. Bu futbolcunun sert şutunda meşin yuvarlak az farkla auta gitti. 
     17. dakikada Nihat'ın aşırtma pasında topun gelişine yine aşırtma bir vuruş yapan Serkan, meşin yuvarlağı kalenin üstünden az farkla dışarı attı. 
     40. dakikada Adanasporlu İbrahim'in Gençlerbirliği ceza alanına sol taraftan yaptığı ortada müsait durumda bulunan Timur topun gelişine çok kötü vurdu. Havaya dikilen topu kaleci Gökhan kontrol etti. 
     Mücadelenin ilk yarısı da golsüz beraberlikle tamamlandı. 
     
     İKİNCİ YARI... 

     Gençlerbirliği, ikinci yarıya Nihat'ın yerine M'Bayo'yu xx alarak başladı. 
     47. dakikada Adanasporlu Timur sarı kart gördü. 
     48. dakikada Thomas'ın Adanaspor'un orta alanına yakın bir bölümden kullandığı serbest atıştan gelen topu Deniz, kafayla kaleye gönderdi. Kaleci Murat Şahin, son anda topu parmaklarıyla kornere çeldi. 
     50. dakikada gelişen Adanaspor ani atağında, ceza alanına giren Cafer, son çizgiye inerken vuruşunu yaptı. Kaleci Gökhan'ı geçen top auta çıktı. 
     63. dakikada Adanaspor ceza alanına ortalanan topu M'Bayo kafayla arkaya aşırttı. Uygun durumdaki Ahmet Hassan, topu auta attı. 
     67. dakikada Necati, kendi kaptığı topla ceza alanına girdi ve kaleci Gökhan ile karşı karşıya kaldığı pozisyonda vuruşunu yaptı. Gökhan'ın ayaklarına çarpan top taca çıktı. 
     68. dakikada Gençlerbirliği'nde Murat, yerini Ömer'e x bıraktı. 
     78. dakikada Gençlerbirliği'nde bu kez Mustafa çıktı, yerine Uğur x girdi. 
     80. dakikada Volkan, Gençlerbirliği ceza alanına dek sürdüğü topla kaleci Gökhan ile karşı karşıya kaldı. Bu futbolcunun vuruşunda, kaleci Gökhan topu iki hamlede önledi. 
     85. dakikada Adanaspor'un ilk golü geldi. Bu dakikada Ümit, orta alandan atılan uzun pasla kaleci Gökhan ile karşı karşıya kaldı. Bu futbolcunun sert şutunda, meşin yuvarlak Gökhan'ın üstünde filelerle buluştu 1-0. 
     87. dakikada Cafer, Gençlerbirliği ceza alanında topla buluştu. Bu futbolcu, daha uygun durumda olan Ümit'i gördü. Ümit, kaleci Gökhan'ı ters tarafa yatırarak topu ağlara gönderdi ve takımının ve kendisinin ikinci golünü attı 2-0. 
     88. dakikada Adanaspor'da Cafer, yerini Ali Asım'a bıraktı. 
     Karşılaşma da konuk ekip Adanaspor'un 2-0 üstünlüğüyle sona erdi. 

     
</TEXT>
</DOC>
