<DOC>
<DOCNO> 185307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/soneko05.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti, Ankara'daki resmi temaslarına başladı... 
</HEADLINE>
<TEXT>

     Türkiye Masası Şefi Rıza Moghadam başkanlığındaki IMF heyeti, Ankara'daki resmi temaslarına başladı. 
     Edinilen bilgiye göre, Moghadam başkanlığındaki heyet, bugün Hazine Müsteşarlığı'nda başlayan çalışmaları çerçevesinde, tüm ilgili ekonomi birimlerinin de katılacağı genel değerlendirme çalışmasında bulunacak. 
     Ekonomideki gerçekleşmeler ile yılsonu program ve tahminlerinin ele alınacağı geniş kapsamlı toplantıya, Hazine, DPT, Maliye Bakanlığı, Turizm Bakanlığı, Eximbank ve Merkez Bankası yetkilileri de katılacak. 
     6. Gözden Geçirme çalışmaları kapsamında temaslarına İstanbul'dan başlayan heyet, özel sektör temsilcileriyle görüşmelerde bulunmuştu. 
     IMF Türkiye Temsilcilsi Odd Per Brekk, 6. Gözden Geçirme'nin Ekim sonu ya da Kasım ayı başında onaylanabileceğini ve bunun sonucu 500 milyon dolarlık kredi diliminin serbest bırakılabileceğini kaydetmişti. 
     
</TEXT>
</DOC>
