<DOC>
<DOCNO> 184147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo26.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Örs ve Yılmaz'ın istifaları kabul edildi... 
</HEADLINE>
<TEXT>

     Basketbol Federasyonu Yönetim Kurulu, A Milli Erkek Takımı Baş Antrenörü Aydın Örs ve antrenör Çetin Yılmaz'ın istifalarını kabul ederken, Milli Takımlar Genel Menajeri Doğan Hakyemez'in görevine devam edeceğini açıkladı. 
     Basketbol Federasyonu Yönetim Kurulu'nun toplantısının ardından, federasyonun resmi internet sitesinden yapılan açıklamada, İsveç'te düzenlenen Avrupa Şampiyonası'nın ardından Örs ve Yılmaz'ın verdikleri istifaların kabul edildiği bildirildi. 
     Açıklamada, Örs ve Yılmaz'a hizmetleri nedeniyle teşekkür edilirken, Milli Takımlar Genel Menajeri Doğan Hakyemez'in de görevine devam etmesinin kararlaştırıldığı duyuruldu. 
     Federasyon açıklamasında ayrıca, ''Milli Takımımız için üstün vasıfları haiz, Türk basketbolunun daha da yükseklere ulaşmasında büyük pay sahibi olarak önemli katkılar yapacak yeni bir baş antrenör arayışına başlanmasına karar verilmiştir'' denildi. 
     
</TEXT>
</DOC>
