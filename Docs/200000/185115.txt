<DOC>
<DOCNO> 185115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sondun12.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Modern Talking"in eski üyeleri birbirine girdi... 
</HEADLINE>
<TEXT>

     Dünya çapında tanınan ''Modern Talking'' adlı müzik grubunun ikilisi birbirini yoğun şekilde suçlamaya başladı. 
     Grubun üyelerinden Thomas Anders 40 , 8 yıl sahnede birlikte şarkı söylediği arkadaşı Dieter Bohlen'e 49 karşı, kendisine yönelik suçlamalarından dolayı tazminat davası açacağını söyledi. 
     Bohlen, ''Hinter den Kulissen'' Kulis Arkasında adında piyasaya sürdüğü kitabında, Anders'in ''tembel, acımasız ve hırslı'' olduğunu, ayrıca grubun kasasına giren paraları ''kendi cebine'' yönlendirdiğini ileri sürdü. 
     Anders, Bild am Sonntag gazetesine yaptığı açıklamada, ''Dieter'in benim hakkında yazdıkları cinayete çağrı gibi bir şey. Ben onurum için mücadele ediyorum. Yalanlarına daha fazla katlanmayacağım. Dieter artık benim başka bir yanımı daha tanıyacak. Hakkında dava açacağım'' dedi. 
     Bohlen'den ne kadar tazminat talep edeceğini henüz bilmediğini kaydeden Anders, ''Avukatlarım bu konuyu henüz görüşüyorlar. Ancak benim için önemli olan para değil, onurum. Bunu herkesin anlaması için de parayı bir hayır işine bağışlayacağım'' şeklinde konuştu. 
     
</TEXT>
</DOC>
