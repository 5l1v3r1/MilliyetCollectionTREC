<DOC>
<DOCNO> 165892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur01.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Binada yangın çıktı, içeride mahsur kalanları itfaiye kurtardı 
</HEADLINE>
<TEXT>

     Küçükçekmece'de bir binanın çatısında yangın çıktı. Binada mahsur kalan apartman sakinleri, itfaiye tarafından kurtarıldı. 
     Soğuksu Cumhuriyet Mahallesi Kartopu Sokak'taki 3 katlı binanın çatısında, henüz belirlenemeyen bir nedenle yangın çıktı. 
     Apartman sakinlerinden bazıları, yoğun duman nedeniyle binada mahsur kaldı. 
     Olay yerine giden Sefaköy ve Kocasinan itfaiye ekipleri, yangına müdahale etti. Binada mahsur kalan vatandaşları merdivenli araç yardımıyla kurtaran ekipler, yangını da söndürdüler. 
     Yangında yaralanan olmazken, binada maddi hasar meydana geldi. Yangının çıkış nedeni araştırılıyor. 
     
</TEXT>
</DOC>
