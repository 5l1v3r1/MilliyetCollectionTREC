<DOC>
<DOCNO> 164708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/yazar/guclu.html </URL>
<DATE> 2003/06/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
En iyi okul kandırmacası 
</HEADLINE>
<TEXT>

     Üniversiteye girişte yüzde 100 başarılı gibi öylesine iddialı ilanlar görüyorum ki şaşıp kalıyorum. Söz konusu okulların bu kadar başarılı olmaları mümkün değil deyip araştırdığınızda karşınıza ÖSS'de 105 barajını aşanların üniversiteyi kazanmışlar gibi gösterildiği gerçeği çıkıyor. 
     Eğitim gibi ciddi bir konuda, böylesi bir aldatmaca içerisine girilmesi affedilir gibi değil. Hele bu kandırmaca düzeyli okullar tarafından da yapılıyorsa .. 
     Okullar arasındaki bu kendini daha başarılı gösterme yarışı, öylesine vahim bir noktaya geldi ki artık birilerinin bu çarpık yarışa müdahale etmesi gerekiyor. 
     İlköğretim okullarında 8. sınıfa, liselerde ise son sınıfa gelindiğinde düşünülen tek konu maalesef sınav başarısı oluyor. Çünkü yeni veliler bu başarı durumunu gözeterek çocuklarını bu okullara veriyor ya da vermiyor. İyi bir sosyal ortamı var mı sınavlara olduğu kadar hayata da hazırlıyor mu, moral ve etik değerlere önem veriliyor mu Bu hiç umurlarında değil. Yeter ki bir anadolu lisesi, kolej ya da üniversiteyi kazansın. İşte bu yüzden bakın neler yapılıyor 

</TEXT>
</DOC>
