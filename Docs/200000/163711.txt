<DOC>
<DOCNO> 163711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/soneko32.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS, Hong Kong'da istihdamı da vurdu... 
</HEADLINE>
<TEXT>

     Akut solunum yetmezliği sendromu SARS salgınının etkisiyle Hong Kong'da işsizlik oranının yılın ikinci çeyreğinde yeni bir rekor kırdığı bildirildi. 
     Hükümet açıklamasında, yılın ilk üç aylık döneminde yüzde 7.8 ile rekora ulaşan işsizlik oranının ikinci çeyrekte daha da yükselip yüzde 8.3 ile yeni bir rekora ulaştığı belirtildi. 
     Bu oran, toplam nüfusu 6 milyon olan Honk Kong'da 287 bin işsiz bulunduğu anlamına geliyor. 
     Hükümet açıklamasında, SARS salgını yüzünden ağır darbe alan Hong Kong ekonomisinde perakende satışlarda toparlanma görüldüğü, ne var ki salgından en kötü etkilenen turizm sektöründeki küçülmenin devam edeceği vurgulandı. 
     Hong Kong'da şimdiye dek 1.700 kişi SARS'a yakalanmış, bunlardan 300'ü hayatını kaybetmiş bulunuyor. 
     
</TEXT>
</DOC>
