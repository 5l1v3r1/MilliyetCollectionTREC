<DOC>
<DOCNO> 178531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur28.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız yüzünden kavga çıktı 9 yaralı... 
</HEADLINE>
<TEXT>

     Denizli'de ''kız yüzünden'' çıkan kavga, hastaneye de taşındı. Neşter, ameliyat makasları ve serum şişelerinin de kullanıldığı kavgada 9 kişi yaralandı. 
     Alınan bilgiye göre, daha önce kız yüzünden kavga eden Ali Aktürk 24 ile Akif Civli 24 , Sevgi Sokağı'nda karşılaşınca, aralarındaki sözlü tartışma kısa sürede kavgaya dönüştü. 
     Aktürk ile Civli'nin arkadaşlarının da katıldığı ve ekmek bıçaklarının kullanıldığı kavgada, Ali Aktürk ve Akif Civli yaralandı. Olay yerine gelen polis, 3 adet bıçağı ele geçirdi. 
     Bu arada, olayda yaralanan Ali Aktürk'ün hastaneye kaldırıldığını duyan yakınları, Denizli Devlet Hastanesi'ne gitti. Aynı hastaneye Akif Civli'nin akrabaları da gelince, iki taraf arasında kavga çıktı. 
     Neşter, ameliyat makasları ve serum şişelerinin kullanıldığı kavgada, Fatih Aktürk 23 , Mehmet Yukarıca 23 , Remzi Parlak 23 , Münir Altınbaş , Soner Civli 23 , Serkan Ayhan 23 ve Erdal Demiryürek 23 yaralandı. Yaralılardan Serkan Ayhan'ın durumunun ağır olduğu bildirildi. 
     Olaylarla ilgili olarak 4 kişi gözaltına alındı. 
     
</TEXT>
</DOC>
