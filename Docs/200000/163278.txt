<DOC>
<DOCNO> 163278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/tv/ekran.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Klonlansak da mı yaşasak 
</HEADLINE>
<TEXT>

Michael Keaton "Dördümüze Bir Eş"te üç klonu olan bir işadamını canlandırıyor 
     ALİN TAŞÇIYAN 
     Harold Ramis "Groundhog Day Bugün Aslında Dündü" adlı, zaman kavramı üzerine ilginç bir deneme de sayılan komediyle tanınan bir yönetmen. O filmde zaman içinde takılıp kalan ve hep aynı günü yaşayan Bill Murray ile başrolü paylaşan Andie MacDowell bu filmde de karşımıza çıkıyor. Üstelik yine bilimkurgu sorunu yaşayan bir erkeğin karısı olarak Kocası Doug rolündeki Michael Keaton, işkolik diye tabir edilen bir işadamı. Hayattaki önceliği işine veriyor, ailesi ikinci sırada geliyor, bu arada kendine zaman kalmıyor. Bu yüzden gizemli bir bilim adamının onu klonlama önerisine kayıtsız kalamıyor. Ancak beklenmedik gelişmelerle klon sayısı üçe çıkınca olaylar karışıyor. Özellikle dört Doug'a bir eş düştüğü göz önüne alınırsa... Çok parlak değilse de iyi kotarılmış bir komedi olan "DÖrdümüze Bir Eş"i keyifle izleyebilirsiniz. 
     KANAL D 23.15 


Farklı zevklere seçenekler      Sihirli Annem Sevilen dizinin bu bölümünde karnelerini alan Cem ve Ceren, Betüş ile Sadık'ın yüzünü güldürüyor. Diğer yanda Dudu ile Taci'nin ve Eda ile Tarık'ın küsmesi tüm aileyi huzursuz eder. Herkes, onları barıştırmak için seferber olur. KANAL D 20.30 
     Zerda Şahin ile Canan'ı öpüşürken gören Zerda ortadan kaybolur. Ne olduğunu anlayamayan Şahin perişan, konaktakiler ise endişelidir. ATV 21.50 
     Futbol Şampiyonluğa koşan Nihat'ın takımı Real Sociedad, bu kez Celta Vigo'yla karşılaşıyor TRT 1 21.55 . Meraklıları bu gece Brezilya Ligi'nde Gremio- Internacional arasındaki mücadeleyi de izleyebilir TV8 24.00 . 
     NBA Final Serisi San Antonio ve New Jersey, final serisinin altıncı maçında bir kez daha karşı karşıya gelecek. Canlı yayın... NTV 03.00 
     
     
Anlatacak çok şey var      TV Gazetesi Baki Özilhan, konuğu TBMM Başkanı Bülent Arınç ile Japonya gezisini konuşacak. TRT 2 09.10 
     Gala Sakıp Sabancı evliliğinden yemek zevkine, giyiminden hobilerine kendini anlatıyor. KANAL D 14.50 
     Bizim Sinemamızdı Yeşilçam Belgeselin ikinci bölümünde, 70'li yıllarda TV'nin hayatımıza girmesiyle seyircinin sinemadan uzaklaşması anlatılıyor. TV8 21.00 
     Karalama Defteri Doğan Hızlan, Mine Kırıkkanat ile "Bir Gün Gece" Celal Şengör ile de "Zümrüt Ayna" adlı kitapları üzerine sohbet edecek. CNN TÜRK 21.10 
     Dünyayı Değiştiren 80 Gün Time dergisi editörleri, derginin 80. yayın yılı anısına dünyayı değiştiren önemli olayları seçti. Belgeselde "Doğum kontrolü", "Filistin topraklarında İsrail devletinin kuruluşu", "Watergate skandalı" ve "Berlin Duvarı'nın yıkılışı" gibi tarihin akışını etkileyen olaylar ekrana yansıyacak. CNN TÜRK 22.10 
     Savaş Partisi BBC yapımı belgesel, dünyayı "ABD yöntemi"yle yönetmek isteyenlerin, yani ABD'li "şahin"lerin nasıl bu kadar güçlendiklerini anlatıyor. NTV 22.10 
     

</TEXT>
</DOC>
