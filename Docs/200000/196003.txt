<DOC>
<DOCNO> 196003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/siyaset/siy02.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder ve Verheugen'in Türkiye övgüsü 
</HEADLINE>
<TEXT>

   MEHMET AKTAN Bochum 

   
   Almanya Başbakanı Gerhard Schörder, Türkiye'nin, İslam inancıyla, aydınlık çağını tamamlamış Avrupa'nın demokratik değerlerinin birbirine karşı olmadığını göstermesinin Avrupa için çok önemli olduğunu söyledi. Avrupa Birliği'nin AB genişlemesinden sorumlu komiseri Günter Verheugen de, Türkiye'nin, Batı ile İslam alemi arasındaki ilişkinin çatışma olmadan yürüyeceğini gösterdiğini kaydetti. 
   Almanya Sosyal Demokrat Partisi'nin SPD dün Bochum'da düzenlenen Avrupa Delegeleri toplantısında Schröder ve Verheugen, Türkiye'ye övgüler düzdü. 
   
   Saygı duruşu 
   İstanbul'da iki sinagoga yapılan saldırılarda yaşamını yitirenler için saygı duruşuyla başlayan toplantıda konuşan Schröder, "Eğer Türkiye'de bütün dünya için örnek teşkil edecek bir şey başarılırsa, eğer İslam inancıyla aydınlık çağını tamamlamış Avrupa'nın demokratik değerlerinin birbirine karşı olmadığı ve birlikte gidebileceği gösterilirse, bu biz Avrupalılar için çok önemlidir" dedi. 
   Verheugen ise, AB yolunda hızla ilerleyen Türkiye'ye, Batı demokrasisi ve İslam dünyası arasında çıkması muhtemel büyük bir çatışmanın önüne geçilmesi için ihtiyaçlarını olduğunu belirtti. 
   
   
   
   
</TEXT>
</DOC>
