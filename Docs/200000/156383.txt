<DOC>
<DOCNO> 156383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/soneko09.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'daki baz istasyonu kaldırılacak... 
</HEADLINE>
<TEXT>

     Yargıtay'daki, Turkcell, Telsim ve Aycell'e ait baz istasyonu ve mini linklerin sökülmesine ve kaldırılmasına karar verildi. 
     Tüketici Hakları Derneği Başkanı Turhan Çakar, Yargıtay binasında 1995 yılından beri faaliyette bulunan baz istasyonlarının, Yargıtay üyelerini rahatsız ettiğini belirterek, 6 Yargıtay üyesinin kanserden öldüğünü hatırlattı. 
     En son Yargıtay 10. ceza dairesinde çalışan Zehre Dolunay'ın Tüketici Hakları Derneği avukatları aracılığı ile dava açtığını vurgulayan Çakar, açılan dava sonucunda ''Uzun süreli elektromanyetik radyasyona maruz kalmanın, olası tehlikesi açısından baz istasyonlarının derhal sökülerek kaldırılması'' gerektiğinin tespit edildiğini söyledi. 
     Daha sonra, Ortadoğu Teknik Üniversitesi öğretim üyelerinden oluşan bilirkişi heyetinin de, ''Yargıtay binasında yapılan ölçümün sınır değerinin altına çıkması insan sağlığına zarar vermez demek değildir. Uzun süreli insan sağlığı için tehlike arz etmektedir'' şeklinde rapor verdiğini kaydeden Çakar, sonuç olarak 9. Asliye Hukuk Mahkemesi'nin, Yargıtay binasındaki baz istasyonu ve mini linklerin sökülmesine karar verdiğini söyledi. 

     
</TEXT>
</DOC>
