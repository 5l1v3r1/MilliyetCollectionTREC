<DOC>
<DOCNO> 199649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/guncel/gun09.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nezarethanede ölüm' davasında beraat kararı 
</HEADLINE>
<TEXT>

      İSTANBUL Milliyet 
   
   Terör örgütü DHKP - C adına intihar eylemi düzenlemeyi planladığı iddiasıyla gözaltına alınan Yunus Güzel'in emniyet nezarethanesinde iki yıl önce intihar etmesiyle ilgili görevi ihmal suçundan yargılanan iki polis müdürü ile beş polis memuru beraat etti. 
   Fatih 5. Asliye Ceza Mahkemesi'nde dün görülen duruşmaya, tutuksuz olarak yargılanan dönemin terör olaylarından sorumlu İstanbul Emniyet Müdür Yardımcısı Şefik Kul, Terörle Mücadele Şube Müdürü Mehmet Artunay ile polis memurları Osman Kurşun, Saldıray Öztürk, Celil Ziyaoğlu, Yücel Ceylan ve A. Asım Işık katılmadı. 
   Müdahil avukatı Behiç Aşçı, Güzel'in boyunun 182 cm., ranzanın boyunun ise 195 cm. olduğunu belirterek, 70 kilo ağırlığındaki Güzel'in kendisini söylenen şekilde asmasının mümkün olmadığını savundu. Kararını açıklayan h kim, tüm sanıkların beraatını kararlaştırdı. 
   
   
   
</TEXT>
</DOC>
