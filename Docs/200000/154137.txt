<DOC>
<DOCNO> 154137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/magazin/amag.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
'Love Story' sona erdi Yalan Rüzg rı başladı 
</HEADLINE>
<TEXT>

Aşkı-menajeri-sponsoru kısacası 'her şeyi' olan Selçuk Çobanoğlu'nun yardımıyla ünlenip zengin olan Esra Özmen, istediği noktaya geldi önce ortaklığı bozdu, sonra da aşkını bitirdi... 
     Ali EYUBOĞLU 

     Esra Özmen'le Selçuk Çobanoğlu'nun öyküsü, Yeşilçam'ın klasik şarkıcı filmi hik yelerinden farksız. Genç ve güzel kız, zengin bir adama gönül verir. "Zengin adam", "genç kız"ın sadece sevgilisi değil, hayallerinin de sponsoru olur. Hayaller gerçeğe dönüşünce, "genç kız"ın repertuvarındaki şarkı "Tak sepeti koluna, herkes kendi yoluna" olur. 
     Şarkıcı ve sunucu Esra Özmen'le tekstilci Selçuk Çobanoğlu'nun aşkı dört yıl önce başladı. Konservatuvarlı Özmen, Zincirlikuyu'daki Kent Fasıl'ın gecede üç milyon kazanan uvertürü, Çobanoğlu da mek nının en hatırlı müşterisiydi. Özmen'le Çobanoğlu arasında Zincirlikuyu'da başlayan aşk, geçtiğimiz günlerde Şişli Adliyesi'nde açılan davayla bitti. 
     
     'Cipi nasıl alır ' 
     Özmen, Cumhuriyet Savcılığı'na ayrıldığı sevgilisinin kendisini tehdit ettiği gerekçesiyle suç duyurusunda bulundu. Sonra bu şik yetini geri çeken Özmen, önceki gün "Sahibi olduğum Şişli'deki dubleks dairemi ve Lincoln Navigator cipimi kendi üzerine geçirdi" diye eski sevgilisi hakkında dava açtı. 
     Çobanoğlu, "Esra, böyle bir dava açarak aslında kendini yaktı" dedi. Nedenini de şöyle açıkladı "Dubleks daireyi de, cipi de ona ben hediye ettim. Bana nankörlük yapınca ayrılmaya karar verdik. Ayrılınca ikisini de iade etti. Sonra Selçuk Çobanoğlu gibi bir destekten mahrum kalacağını anlayınca barışmak istedi, kabul etmedim. Bu kez de mahkemeye gidip dava açtı. 2002'de 8 milyar zarar beyan eden biri 200 milyarlık daire ve cipi nasıl alır " 
     
     İşin içine para girince 
     Özmen, sevgilisine dört yılını Çobanoğlu da Özmen'e şöhrete giden yolda her türlü desteği verdi. Özmen'in çıkardığı üç albümü, çektiği beş klibi sevgilisi finanse etti. "Esra'nın sahibi olduğu Çobanoğlu Pazarlama ile 10 yıllık sözleşmesi var" diyen Çobanoğlu, Özmen'in TGRT'de sunduğu "Esra Özmen'le Her Sabah" adlı programın da yapımcısı. Özmen, eski sevgilisi hakkında "sahtecilik" davası açarak bir anlamda TGRT'deki programını da riske attı. 
     Özmen'i gemileri yakmaya götüren olay, şöhrete ulaştıktan sonra sevgilisinin menajeri gibi işlerine müdahale etmesi oldu. Özmen'in menajeri Oğuz Arınmış, Çobanoğlu'na, "Esra Hanım, ekstralardan 15 milyar istiyor. Fiyat politikasında değişiklik yapsak, daha çok işe gideriz" dedi. Özmen'in hem sevgilisi, hem yapımcısı olan Çobanoğlu da bu fikre katıldı. Özmen, sevgilisine "Artık işlerime karışma... Sadece sevgili kalalım" deyince, ipler koptu. Ünlü aşk filmi "Love Story" bitti, "Yalan Rüzg rı" başladı. 
     


MAGAZİN 












</TEXT>
</DOC>
