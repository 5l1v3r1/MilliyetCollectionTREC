<DOC>
<DOCNO> 161668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun23.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da da aynı kaza 6 ölü, 38 yaralı... 
</HEADLINE>
<TEXT>

     İtalya'nın kuzeydoğusunda, Moldovalı ve Rus turistleri taşıyan çift katlı yolcu otobüsünün bir tünelin duvarına çarpmasıyla 2'si çocuk 6 kişi öldü. 
     Yetkililer, Almanya'da yaşayan Moldovalı ve Rus 65 turist ile 2 Alman şoförün bulunduğu, bir Alman seyahat acentecesine ait otobüste, 38 kişinin de yaralandığını bildirdi. 
     Kazanın, bu sabah erken saatlerde Vicenza kenti dışında, Venedik'e giden yolda bir tünelin girişinde meydana geldiği belirtildi. 
     Yetkililer, şoförün uyuması nedeniyle otobüsün kontrolden çıkarak, tünelin giriş duvarına çarptığının tahmin edildiğini bildirdi. 
     ANSA haber ajansı, dün Dortmund'dan hareket eden otobüsteki turistlerin, İtalya'nın kuzeydoğu sahillerinde iki kasabayı ziyaret etmeyi planladığını kaydetti. 
     Erzincan-Sivas Karayolu'nda da, bu sabah bir yolcu otobüsünün tünel girişindeki duvara çarpması sonucu 27 kişi hayatını kaybetmiş, 33 kişi yaralanmıştı. 
     
</TEXT>
</DOC>
