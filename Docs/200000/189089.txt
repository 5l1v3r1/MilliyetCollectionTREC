<DOC>
<DOCNO> 189089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sonspo16.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'da Rize hazırlıkları tamam, 6 eksik var... 
</HEADLINE>
<TEXT>

     Galatasaray, Çaykur Rizespor ile yarın deplasmanda yapacağı lig maçının hazırlıklarını tamamladı. 
     Sarı-kırmızılılar, bu sabah Florya Metin Oktay Tesisleri'nde 50 dakika süren hafif bir idmanla çalışmalarını tamamladı. 
     Antrenman öncesinde Galatasaray Dergisi ve Carlsberg için poster fotoğrafı çekimi gerçekleştirildi. 
     Sarı-kırmızılı kafile öğle yemeğini tesislerde yedikten sonra saat 14.30'da uçakla Trabzon'a gidip, oradan da karayoluyla Rize'ye geçecek. 
     
     RİZE KAFİLESİ 
     Teknik direktör Fatih Terim, 20 kişilik Rize kafilesine, dünkü idmanda sakatlanan yedek kalecilerden Mehmet'in yanısıra, Volkan, Lukunku, Abdullah, Berkant, Ümit, Hakan Ünsal ve Pinto'yu almadı. 
     
     MUHTEMEL 11 
     Galatasaray'ın, Çaykur Rizespor maçına şu muhtemel 11 ile çıkması bekleniyor 
     Mondragon, Prates, Bülent, De Boer, Ergün, Sabri, Cihan, Batista, Baliç Hasan , Bratu, Hakan Şükür. 
     Rize Atatürk Stadı'nda saat 20.00'de başlayacak ve Digitürk Lig TV'den naklen yayınlanacak maçı hakem Serdar Tatlı yönetecek. 
     
</TEXT>
</DOC>
