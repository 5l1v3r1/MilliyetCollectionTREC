<DOC>
<DOCNO> 192785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/yasam/yas07.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı yayında 'avukat avı' 
</HEADLINE>
<TEXT>

      DIŞ HABERLER SERVİSİ 
   
   Amerika'nın Los Angeles eyaletinde William Strier adlı adam, karısını öldürmek suçuyla yargılanan aktör Robert Blake'in duruşmasını izlemek için adliyede olan televizyon muhabirlerinin gözü önünde, avukat Gerry Curry'yi vurdu. Avukatın, müvekkilinin dava açtığı adam tarafından vuruluşu, saniye saniye kaydedildi. Polis, olaydan sonra yürüyerek kaçmaya çalışan Strier'i yakaladı hastaneye kaldırılan Curry'nin durumunun iyi olduğu açıklandı. Dava iddianamesine göre Strier, teminat fonunu yönetme yetkisi verdiği Evelyn Murphy'den, hastane masrafları için para istemiş, reddedilince de Murphy'yi öldürmekle tehdit etmişti. Streier, Murphy'nin avukatı Gerry Curry'yi avukatlık ücretinin kendi teminat fonundaki paradan karşılandığını öne sürerek kurşunladı. Strier, cinayete teşebbüs etmek suçundan yargılanacak. 
   
   
</TEXT>
</DOC>
