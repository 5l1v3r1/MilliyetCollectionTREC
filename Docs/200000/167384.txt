<DOC>
<DOCNO> 167384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sontur41.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
8 bin öğretmenin nakline onay... 
</HEADLINE>
<TEXT>

     Milli Eğitim Bakanlığı illerarası yer değiştirmek isteyen 30 bin 738 öğretmenden 8 bin 183'ünün atamasını yaptı. 
     Atamalar, norm kadro ölçüsünde hizmet puanı önceliğine göre ve bilgisayar ortamında gerçekleştirildi. 
     Kura için Milli Eğitim Bakanlığı Müsteşarı Necat Birinci, bakanlık bürokratları ve bazı öğretmenlerin katılımıyla Bakanlık Başöğretmen Salonu'nda tören düzenlendi. 
     Birinci burada yaptığı konuşmada 30 bin 738 öğretmenin nakil için başvurduğunu, ancak bunlardan 119'unun daha önce çeşitli sebeplerle atamaları yapıldığı için kapsam dışı tutulduğunu söyledi. 
     Birinci, atamaların objektif kriterlere göre şeffaf bir ortamda yapıldığını ifade ederek, ''Hayırlı olsun'' temennisiyle işlemi başlatacak düğmeye bastı. 
     Bilgisayar ortamında gerçekleşen bu işlem sonrasında 8 bin 183 öğretmenin nakil işlemi gerçekleştirildi. 
     Nakil sonuçları saat 17.00'den sonra bakanlığın ''www.meb.gov.tr'' adresindeki internet sayfasından öğrenebilecek. 
     Atamalara ilişkin itirazı bulunanlar dilekçeyle ile Personel Genel Müdürlüğü'ne başvurabilecekler. Eş durumu özrü bulunanların nakil işlemleri daha sonra gerçekleştirilecek. 
     
</TEXT>
</DOC>
