<DOC>
<DOCNO> 174396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/siyaset/siy20.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Baykal Geldikleri gibi giderler...    CHP Genel Başkanı Deniz Baykal, Türkiye'nin Atatürk'ün vurduğu mayasının sağlam olduğunu, halkın da bu mayayı kaybetmediğini belirterek, "Kaybedenler de var tabii. Ama onlar yukarıda. Yukarıdakiler bugün var, yarın yok. Hiç merak etmeyin, geldikleri gibi giderler" dedi. Baykal, Silivri'nin Değirmenköy beldesinde düzenlenen "20. Domates Festivali"ne katıldı. Baykal'a, Necmettin Ergün adlı vatandaş tarafından domates ikram edildi. Domatesten yiyen Baykal, üreticilere tavsiyelerde bulundu. Halkın domatesten vazgeçmemesi gerektiğini vurgulayan Baykal, "Domatesin değerini bilin. Domates altın gibidir. Ben de bir domates fanatiğiyim ama serada yetişenin değil, tarlada yetişenin... Domatese haksızlık etmeyelim" diye konuştu. 
   
   Genç Parti'den istifa    Genç Parti Merkez Yürütme Kurulu MYK üyesi Ataullah Hamidi, partisinden istifa etti. GP MYK üyesi ve eski ANAP Milletvekili Ataullah Hamidi yaptığı açıklamada, partisinden istifa ettiğini bildirdi. Hamidi, "Genç Parti'nin son zamanlarda izlediği belirsiz politikalar ve Star Gazetesi'nde çıkan 'Kerkürt' başlıklı haberin kendisini ve tabanını rahatsız ettiği" gerekçesiyle partisinden istifa ettiğini belirtti. 
   
   'Senin gibi bir kadına kimse bakmadı mı '    Ankara'da açılan Uluslararası Ayakkabı Saraciye ve Yan Sanayii Fuarı ilginç bir diyaloğa sahne oldu. Sanayi Bakanı Ali Coşkun ve Devlet Bakanı Mehmet Ali Şahin'in canlı timsahları incelediği fuarda bir kadın gazeteci "Sayın Bakan bakar mısınız " dedi. Bunun üzerine Şahin, "Senin gibi bir kadına kimse bakmadı mı " yanıtını verdi. 
   
   Hizb-ut Tahrir'e tahliye    Ankara 1 No'lu DGM, Hizb - ut Tahrir örgütüne üye oldukları iddiasıyla yargılanan 17 tutuklu sanığı, 6. Uyum Paketi kapsamında Terörle Mücadele Yasası'nda TMY yapılan değişiklik ve suçun vasfını gerekçe göstererek tahliye etti. Davanın dünkü duruşmasına, tutuklu 17 sanıkla avukatları katıldı. Sanık avukatları, yasal değişiklikle "bir terör eyleminde cebir ve şiddet kullanma" unsuru arandığını ifade etti. Avukatlar, bu durumun müvekkilleri lehine uygulanmasını ve tahliyelerine karar verilmesini talep etti. 
   DGM Savcısı Cengiz Köksal da mütalaasında, TMY'deki değişikliğin düşüncenin özgürce ve hiçbir baskı altında kalmadan yasalara aykırı olmamak kaydıyla ifade edilmesinin gerekliliğini ortaya koyduğunu belirterek, sanıkların tahliyelerini talep etti. Mahkeme, bu talebe uyarak tahliye kararı verdi. Sanıklar, ABD'nin Afganistan operasyonu sırasında bildiri dağıttıkları gerekçesiyle yakalanmış ve haklarında TMY'nin 7. maddesinin 1. fıkrasının son cümlesinde düzenlenen "terör örgütüne üye olmak" fiili uyarınca 5'er yıla kadar hapis cezası istemiyle dava açılmıştı. 
   
   Mardin kıskaca alındı    Mardin'de PKK KADEK'li teröristlerin polis noktasına bombalı ve Kalaşnikovlu saldırısının ardından, kent merkezinde geniş çaplı operasyonlar başlatıldı. Saldırıda polis memurları Mürsel Hacıoğlu 32 ve Ramazan Yasdı 28 şehit olmuştu. Şüpheli görülen 4 kişi gözaltına alındı. Saldırganların bir süre çevreyi gözetlediği saptandı. 
   
   
</TEXT>
</DOC>
