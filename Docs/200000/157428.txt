<DOC>
<DOCNO> 157428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/yasam/ayas.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk sevgisi mahkemelik etti 
</HEADLINE>
<TEXT>

Dükk nına, Neyzen Tevfik'in Atatürk düşmanlarına hitaben yazdığı "Be Hey Dürzü" adlı şiiri asan Bülent Ulusoy, Atatürk'e hakaretten yargılanıyor... 
     GÖKÇER TAHİNCİOĞLU Ankara 

     Ankara'da, dükk nına Neyzen Tevfik'in Atatürk'ü övdüğü "Be Hey Dürzü" şiirini asan Bülent Ulusoy hakkında, bir ihbar üzerine "Atatürk'e hakaret" suçundan dava açıldı. Mahkemeye, olayın anlaşılması için Neyzen Tevfik'in hayatından, şiirin tam metnine kadar birçok belgeyi savunma olarak sunan Ulusoy, Atatürk'e sevgisini kanıtlayamazsa hapse mahk m edilecek. 
     
     Müşteri ihbar etti 
     Mesa Koru Sitesi'nde çiçekçi dükk nı olan Ulusoy, Atatürk resminin altına Neyzen Tevfik'in "Be Hey Dürzü" adlı şiirinin yer aldığı hediye levhayı asınca olanlar oldu. 6 Kasım 2002'de dükk na gelen bir müşteri, şiirin başlığını görünce ihbarda bulundu. 
     Levhaya el koyan jandarma, Ulusoy'u gözaltına aldı. İfadesi alınan Ulusoy, Ankara Savcısı Vahit Civelek'in talimatıyla serbest bırakıldı. 
     
     4.5 yıl ceza alabilir 
     Ancak Civelek, 6 Ocak 2003'te Ulusoy hakkında dava açtı. Ulusoy'un, Ankara 13. Asliye Ceza Mahkemesi'nde yargılanmasına başlandı. Mahkeme, delilleri Atatürk sevgisi için yeterli görmezse, Ulusoy 4.5 yıla kadar hapis cezasına mahk m olabilecek. 
     
İşte hakaret sayılan şiir      Neyzen Tevfik'in suça konu olan "Be Hey Dürzü" şiirinin bir bölümü şöyle 
     
     NE ararsın Tanrı ile aramda 
     SEN kimsin ki orucumu sorarsın 
     HAKİKATEN gözün yoksa haramda 
     BAŞI açığa niye türban sorarsın 
     ESİR iken mümkün müdür ibadet 
     YATIP kalkıp Atatürk'e dua et 
     SENİN gibi dürzülerin yüzünden 
     DİNİNDEN de soğuyacak bu millet 
     

</TEXT>
</DOC>
