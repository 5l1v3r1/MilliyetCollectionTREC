<DOC>
<DOCNO> 169934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/yasam/yas06.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mancınık katili 'Oxford' çıktı 
</HEADLINE>
<TEXT>

Üniversitenin geleneksel 'mancınık gösterisi'nde ölen öğrenciyle ilgili iki kişi 'insan öldürmekle' suçlanıyor 
     LONDRA Milliyet 

     Oxford Üniversitesi'nde geçen yıl kasım ayında yaşanan korkunç kazayı 'insan öldürme' kapsamına alan İngiliz polisi, iki kişi hakkında soruşturma başlattı. 'Oxford Stunt Factory' adlı kulübün Bridgewater kasabasında düzenlediği kır etkinliği çerçevesinde, kaza günü 5 kişi ortaçağın önemli silahlarından mancınığa konarak 30 metre ilerideki ağ yatağa fırlatılmaya başlandı. 
     
     Nedeni meçhul 
     Tüm atışlar normal yapıldı ve kimsenin burnu kanamadı. Ancak 6. atışta biyokimya öğrencisi Dino Yankov fırlatıldıktan sonra bilinmeyen bir nedenle ağ yatağı ıskaladı ve yere çakılarak öldü. Yetkililer, her şeyin büyük bir dikkatle yapıldığını söylese de, polis iki kişi hakkında kasıt olmadan insan ölümüne neden olma suçundan soruşturma açtı. 
     

</TEXT>
</DOC>
