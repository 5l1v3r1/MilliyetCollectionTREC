<DOC>
<DOCNO> 157950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/tv/ekran.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İzleyicinin tadı kaçtı 
</HEADLINE>
<TEXT>

Süresi 25 dakikayı bulan reklam kuşakları izleyiciyi bezdirdi... Artık bir dizinin finalini izlemek için sabırlı olmak gerekiyor 
     MEMETCAN DEMİRAY 

     Yaklaşık bir aydır izleyiciler şikayetçi. Bunun nedeni, dizilerin arasına giren ve süresi kimi zaman 25 dakikayı bulan reklam kuşakları. 
     Konuyla ilgili konuşan Kanal D Genel Müdürü Murat Saygı, bunun nedenini ekonominin canlanmasına bağlıyor. "Savaş psikolojisi bitti ve ardından ikinci kriz beklentisi de boşa çıktı" diyen Saygı, böylece reklama yatırımın arttığını ve bastırılan ekonominin patlama yaptığını söyledi. 
     TV kanallarının reklam tarifelerinde çok ciddi indirimlerin devam ettiğine dikkat çeken Murat Saygı, bunun da reklamvereni teşvik ettiğini belirtti. Saygı ayrıca, temmuz ayında piyasanın durgunlaşacağını ama yeni sezonda aynı sıkıntıların yaşanmaması için kanalların bir fiyat konsensüsü sağlaması gerektiğini vurguladı. 
     
     Satışlar da arttı 
     Reklamverenler Derneği Başkanı Dilek Erkey de canlanan ekonomiden bahsederken yaz öncesi bazı sektörlerin hareketlendiğini, böylece mesela terlik ve dondurma reklamlarının arttığını söyledi. Erkey, kriz sonrası piyasa canlanınca satışların yükseldiğini, bunun reklam sektörüne yansıdığını belirtti. 
     
     Kırmızı noktalı reklamlar 
     Reklam dünyasının perde arkasını ekrana taşıyan "Pack Shot"ta bu haftaki konu "Erotik, kırmızı noktalı reklam filmleri"... Reklamcı Güneş Tulga'nın hazırlayıp sunduğu programda, Türkiye ve dünyada yayınlanan "muzır" reklamlar ve bu konuda yapılan sokak röportajları ekrana gelecek. 
     TV8 23.00 


Şampiyon kim      ABBAS Güçlü "Genç Bakış"ta, Milli Takımlar Teknik Direktörü Şenol Güneş'i konuk ediyor. Işık Üniversitesi'nden canlı yayınlanacak programda Güneş, öğrencilerin şu sorularına muhatap olacak Dünya üçüncüsü olan Türk Milli Takımı, Avrupa kapısını açabilecek mi Süper Lig'de kim şampiyon olacak 
     KANAL D 00.10 


En güzel 'yeşil'      "YeŞİl Kart" ya da "Green Card"... ABD'de yaşamanın altın anahtarı... Pek çok kişinin hayalini kurduğu, hatta filmlere konu olan "Green Card" bu akşam "SoruCevap"ın konusu... Hukukçu Çiğdem Acar, Yavuz Baydar ve izleyicinin sorularını yanıtlayacak. 
     CNN TÜRK 19.10 


Aliş beste, Semai para derdinde      ALİŞ ve Semai'nin yolları İstanbul'da bir otelde kesişiyor. Babasının bestesinin peşinde İstanbul'a gelen Aliş, tüm parasını Semai'ye çaldırıyor... 
     KANAL D 23.00 



KISA... KISA...      Fan - Atik Belgeselin ikinci bölümünde, Müslüm Gürses fanatiği 25 yaşındaki Erol Aydoğdu'nun sanatçıyla tanışması var. TRT 2 20.30 
     UEFA Finali İskoç ekibi Celtic ve Portekiz temsilcisi Porto, UEFA Kupası için karşılaşacak. TRT 1 21.40 
     Alkışlar Ametist Klarnet Beşlisi konseri... Yansımalar-Violoncelli konseri. ŞehirOrman projesi... Programdan üç başlık. TV8 22.15 
     Akşama Doğru Seynan Levent, Devlet Tiyatroları Genel Müdürü Lemi Bilgin'i ağırlıyor. TRT 2 23.25 
     Haber Özel Kerimcan Kamal yönetimindeki ekip, elektrik faturalarını sıfırlayan bir şebekeyi ve sahte bir psikoloğu ifşa edecek. SHOW TV 23.15 
     

</TEXT>
</DOC>
