<DOC>
<DOCNO> 197940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yazar/temelkuran.html </URL>
<DATE> 2003/11/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bayram sebebiyle açığız ... 
</HEADLINE>
<TEXT>

   Dini bayram olduğu için söylüyorum Bir çocuğu sevindirmek yapılacak en büyük "ibadettir" herhalde... 
      
   Bayram sabahı, sabahın körü. Yazarınız, bir "tespit böceği" olarak sokaklarda... 
   İş kıyafetleri üzerinde 
   Evladiyelik eşofman, devasa bir kaz tüyü mont, kafada en yakın arkadaşlar tarafından bile tanınmayı engelleyici ve takıldığında insanı düpedüz Keloğlan'a benzeten "şey" İngilizcesi "thing" oluyor ve daha havalı oluyor doğal olarak , herkesin nereden aldığımı sorduğu ve benzerine henüz rastlayamadığım mavi spor ayakkabılar, çapraz takıldığında cengaver kompozisyonu yaratan sırt çantası... "Hakiki sosyopat" kostümüyle yazarımız engellenemez bir biçimde "enteresan bayram tespitleri" yapacak birazdan... 
   Ancak, yadsınamaz bir durum var ortada Ortada insan yok Böyle olunca sanmayınız ki tespit yok. Tespitsiz geçen gün boşa geçmiş bir gündür Şehrin görece zengin mahallelerinde insan olmamasından yola çıkarak şu tespiti yapmak isterim 
   Bayramlar artık sınıfsal bir özellik gösteriyor. Bayram sevinci alt sınıfa havale edilmiş durumda. Takım elbise giydirilen, ince enseli çocuklar dantelli çoraplarını Mahmutpaşa'dan alınmış kırmızı ayakkabılarından çekiştiren küçük kızlar... Bunlar artık sadece şehrin yoksul mahallelerinden gelen fotoğraflar oralar için bile şanslı olan çocuklardan hatta... 
   Belki "eski bayramlar" diye anlattıkları şey bu yüzden "güzeldi" toplumsal sınıfların aralarındaki kapanmaz farkı birkaç günlüğüne ilüzyona benzer bir sevinçle kapatmış gibi yapmaları mümkündü kırk yıl önce. O vakit, zengin bu kadar zengin, fakir bu kadar fakir değildi. Ama şimdi herhalde biraz "kıro" bulunur, şımarık zengin çocuklar tarafından yeni olsa bile duble paça pantolon giymiş delikanlılar... Fırfırlı kızlara herhalde başka bir ülkenin insanları gibi bakılır Akmerkez'de... Bir kot pantolona dört yüz milyon veren kızlar herhalde seyyardan alınmış, pileli kot pantolonlara bakmazlar. 
   Bu arada yazarınız, bütün bayram yalnızlarıyla sokakta h l . Sanmayınız ki hazin bir durum bu. Zira yazarınız, şehrin bu sessizliğini çok özlemekte. Diğer yalnızlarla karşılaşıyor sokakta. Neredeyse selam vereceğiz birbirimize. Bayram yalnızları olarak "bayramsızlığımızı" kutlayacağız, neredeyse sevinçle... 
   
   Bayramın çocukları 
   Bazı çocuklar şimdi uluslararası havalimanlarında başka ülkelerin şekerlerinin neli olduğunu anlamaya çalışıyorlar. Bazıları çöplerin arasında bugün de... Ama bayram sebebiyle öfkeli cümlelere bir günlük ara verdiğimiz için onları bugün isyana teşvik edecek değiliz. Biz onların isyanı kendilerinin akıl etmesini bekleyeceğiz... 
   Biz insanların kimsesiz çocukları şeker reklamlarından önce hatırlamasını bekleyeceğiz... 
   İnsanların, televizyondaki şeker reklamları olmadan bütün çocukların dünyanın tamamına ait olduğunu, sana ve bana da ait olduğunu akıl etmelerini bekliyoruz. Biz bu bayram da bekliyoruz... 
   Bir de yazarınız merak eder Acaba şimdi kalksak, tıpkı şeker reklamlarında tavsiye edildiği üzere, kimsesiz çocuklar yurduna gitsek, hakikaten soruyorum bu soruyu, o çocuklar için nasıl olacak bu 
   Yani mesela yarım gün ilgilendiniz çocukla, sonra kendi hayatınıza döndünüz. Bu terk ediş çocukta berbat bir his yaratmaz mı Yoksa oradaki çocuklar kendilerinin ancak "part - time" çocuk olma hakkı olduğunu bilir mi Part - time sevilme Severken incitmekten korkarım zira... 
   
   Aslolan çocuklardır 
   Bayramdan bir önceki gündü, iki küçük kız çocuğu vardı etrafta. İki sarışın olarak ve küçük burunlarıyla bir kahvenin içinde pıtrak gibi bir orada bir burada oluyorlardı. Nihayet hik yelerimden birini uydurarak tavladım onları ve başladık maceradan maceraya atılmaya. 
   Üç at olduk ve ormanın içinde dolaşmaya başladık. Çeşitli hayvanlarla karşılaştık, ben hayvanları konuşturdum onlar da sorular sordular timsahlara, salyangozlara, kaplumbağalara... 
   Ardından beraber denize doğru koşmaya başladık. Nefesimizi tuttuk ve denizin dibine indik. Bir anne balina olarak konuştum onlarla, ardından bir yunus oldum. 
   Sonra yine sürdük atlarımızı. Yorulduk. Onlar "Atlar susadı" dediler ve biberonlarına dayadılar küçük ağızlarını... 
   Aslolan çocuklardır yani. Bu yeryüzünde hakikaten, içtenlikle ve derinden ciddiye alabileceğim. Can kulağıyla dinleyebileceğim tek canlı onlardır, gerçekten konuşmak isteyeceğim. 
   Niye söyledim bunu Çünkü bayramlar çocuklara aittir aslında. Sevinmek için bir sebep arayan küçük insanlara. Bu, onların mesleğidir sevinmek Dini bayram olduğu için söylüyorum Bir çocuğu sevindirmek de en büyük "ibadettir" herhalde. Televizyondaki şeker reklamları yüzünden aklımıza gelmiş olsa bile... Çocuklar, çocuk olduklarının farkında olmadan çalışıyor, çöp topluyor, dileniyor olsa bile... Öyle işte 
   
      
   
</TEXT>
</DOC>
