<DOC>
<DOCNO> 167391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/astro/index.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar Venüs’ten... 
</HEADLINE>
<TEXT>

Bir kadının astrolojik haritasında Venüs ve Ay kadınlığını nasıl kullandığını, Güneş ve Mars ise çekildiği erkek figürlerini anlatır. Haritanızda Venüs ile Mars’ın hangi burçta yer aldığına bakın, aşkta ne durumdasınız anlayın... 
     Hayat karşıtlıklardan yaratılmış olmalı gece ve gündüzün deviniminden, birbirine dönüşen mevsimlerden bunu hemen görebiliriz. İki cins, kadın ve erkek de bu evrensel dönüşümün bir parçası. Bu hafta kadınları ele alıyoruz. Aşk gezegeni Venüs onlara hangi temel eğilimleri, hangi artı ve eksileri getiriyor. Bu yazıdan daha iyi yararlanabilmek için okurların kendi astrolojik haritalarında Venüs ve Mars’larının hangi burçta yer aldığı bilmeleri çok faydalı olacak. Dileyenler www.astro.com sitesine giderek kendi özel haritalarını edinebilirler. 
     
     Haritamızdaki aşk göstergeleri 
     Hem kadının hem de erkeğin haritasında her iki cinse ait enerjiler de saklıdır. Bu durum bize geniş bir yelpaze sunuyor. Bir kadının haritasında Venüs ve Ay kadınlığını nasıl kullandığını, Güneş ve Mars ise çekildiği erkek figürlerini açıklar. Bir erkeğin haritasında da bunun tersi söz konusudur. Güneş ve Mars erkekliğini nasıl ortaya koyduğunu, Ay ve Venüs ise nasıl bir kadın arzuladığını sembolize eder. Bu arada Ay dişildir ama daha çok anneye ait bir semboldür, Venüs ise kadındır Yunancada Afrodit . Güneş erkil ilkedir ama Mars savaşkan, amacına ulaşmak isteyen aktif ilkeyi anlatır. Biz burada genel bir değerlendirme yapıp, bu konumları elementler düzeyinde anlatacağız. 
     
     Kadınlar nasıl bir erkek arıyorlar 

</TEXT>
</DOC>
