<DOC>
<DOCNO> 170132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/spor/spo04.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SOLDA KRİZ VAR 
</HEADLINE>
<TEXT>

Trabzonspor Teknik Direktörü Samet Aybaba, orta sahanın sol kanadının boş durduğunu hatırlattı. Tecrübeli hoca, "Transfere mutlak ihtiyaç var" dedi 
     MEHMET TAN 

     Vakit geçmemeli’ 
     BORDO - Mavili ekibin çalıştırıcısı Samet Aybaba transfer istediğini söyledi. Aybaba, bu talebini yönetime de ilettiğini belirtti, "Vakit geçirmeden kadroya bu katılımı sağlamalıyız" dedi. Aybaba, eksiklerin giderek belirginleştiğini de ifade etti, "Alternatif ve tamamlayıcı oyuncular var. İstediğimiz, takıma direkt katkı yapacak oyuncudur. Sol kanadımız boş duruyor" diye konuştu. 
     
     İsim vermedi 
     SAMET Aybaba, genç oyunculara güvenin tam olduğunu da vurguladı. Trabzon’un hocası şöyle devam etti "Geçen yıl tecrübesizlik yüzünden çok puan kaybettik. Diliyor ve umuyorum ki, Lee ve Marco’nun eksikliğini hissetmeyiz. Bir sol kanat ve bir de forvet oyuncusunun transfer edilmesi bugün için elzem gibi duruyor". Aybaba takip ettikleri oyuncular olduğunu açıkladı, ancak isim vermedi. 
     
     Fatih’e kontrol 
     Kritik gün 
     TRABZONSPOR Kaptanı bugün İzmir’de Dr.Bülent Zeren’e kontrol olacak. Sezon bitiminde Fatih’e atroskopi yapan Zeren, muayene etmeden durumu hakkında açıklamada bulunamayacağını belirtti, "Ağrılarının devam ettiğini söyledi. Çok önemli bir sıkıntı doğuracağını sanmıyorum. Umarım tahminimde yanılmam" dedi. 
     
     Tek idman 
     AVUSTURYA kampında son iki güne giren Trabzonspor günü tek idmanla geçirdi. Bordo - Mavililer, öğleden sonra da izine çıktılar. Futbolcuların bir kısmı Graz’a giderek alış veriş yaptılar. Sabah idmanında çabukluk, devamlılık, kuvvete dayalı çalışan Trabzonspor’da Oumar, Yavuz ve Emre düz koşu yaptı. 
     

</TEXT>
</DOC>
