<DOC>
<DOCNO> 163265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/spor/spo01.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SIRA STADA GELDİ 
</HEADLINE>
<TEXT>

Beşiktaş yönetimi, transferde attığı akılcı adımlardan sonra, İnönü Stadı'nın çehresini değiştirmek için start alıyor. Yönetim ilk etapta kapalı tribüne yeni localar yapacak 
     BİLAL MEŞE 

     28 loca yapılacak 
     SİYAH - Beyazlı yönetim, önümüzdeki hafta Serdar Bilgili başkanlığında toplanarak, İnönü Stadı için de çalışmalarına başlayacak ve projeleri yeniden gözden geçirecek. Yöneticiler, ilk etapta önümüzdeki sezona yetişmek üzere kapalı tribüne 28 yeni loca daha yapacaklar. Basın tribününü de, aynı tribüne taşımayı düşünen yönetim, böylece loca sayısını 50'ye çıkaracak ve 5 milyon dolar gelir elde edecek. 
     
     Kapasite 35 bin 
     YÖNETİMİN uzun vadeli projeleri arasında yer alanlar arasında ise yeni açık tribününün üstünün kapanmasına da bulunuyor. Ayrıca 2004 yılında, zeminin iki metre aşağıya çekilmesiyle seyirci kapasitesinin 35 bine çıkarılması da hedefleniyor. Siyah - Beyazlı yöneticiler, stadın arkasında bulunan ve Anakent Belediyesi tarafından otopark olarak kullanılan arazinin tapusunu almak için de yoğun uğraş veriyorlar. 
     
     Tapu peşinde 
     BELEDİYE ile yapılan pazarlıklarda büyük ilerleme kaydedildiği öğrenilirken, yönetimin tapu için 3 milyon doları gözden çıkardığı bildirildi. Beşiktaş, satın alınması halinde, bu araziye iş merkezi yapmayı ve kulübün gelirini artırmayı düşünüyor. Serdar Bilgili yönetimi, stadı, yapılacak yatırım ve yenilemelerle, UEFA kriterlerine en uygun hale getirmek için proje geliştirmeyi sürdürüyor. 
     
     Yenileme projesi 
     1- Kapalı tribüne 28 yeni loca yapılacak, basın tribünü de aynı yere taşınacak. 
     2- Stadın zemini iki metre aşağıya çekilecek ve ek tribün inşa edilecek. 
     3- Tarihi eser statüsündeki stadın yeni açık tribününün üstü mutlaka kapatılacak. 
     4- Stadın arkasındaki otopark satın alınacak ve iş merkezi inşa adilecek. 
     
Lucescu'nun son gözdesi GANEAStuttgart ile sözleşmesi sona eren Rumen golcü, Beşiktaş'ın listesine girdi. Ganea, Rumen Milli Takımı'nın son iki maçında da gol bulup kendini gösterdi 
     BÜNYAMİN OSMAN 

     1 milyon dolar istiyor 
     STUTTGART ile sözleşmesi sona eren Ioan Viorel Ganea, Beşiktaş'ın gündemine girdi. Romanya Milli Takımı'nda da santrfor olarak görev yapan oyuncunun Bosna - Hersek ve Norveç maçlarında da birer gol atması, Siyah - Beyazlılar'ın Teknik Direktörü Mircea Lucescu'nun dikkatini çekti. Geçen sezon yedek kalmasına rağmen Alman Ligi'nde 9 gol atan santrforun, yıllık 1 milyon dolar istediği öğrenildi. 
     
     İkinci aday Bratu 
     SON yabancı kontenjanını forvette kullanmak isteyen Lucescu'nun, tanıdığı isim olması nedeniyle Rumen pazarıyla ilgilendiği belirtiliyor. Başarılı çalıştırıcı, Ganea dışında Rapid Bükreş'ten Florin Bratu için de temasta bulunduğu ifade edildi. Romanya'nın genç yetenekleri arasında bulunan Bratu'nun, birçok İtalyan ve Ukrayna kulübünün de peşinde olduğu dikkat çekiyor. 
     
Korkusuz Yasin      BODRUM'DA tatilini geçiren Beşiktaşlı Yasin Sülün, şampiyonlukta en büyük etkenin motivasyon olduğunu belirtti. Teknik Direktör Lucescu'yu öven Siyah - Beyazlı futbolcu, Şampiyonlar Ligi'nde en az çeyrek final oynamak istediklerini söyledi. UEFA Kupası'ndan şanssız bir şekilde elendiklerini vurgulayan Yasin, "Artık daha tecrübeliyiz. Aynı hataları tekrarlamayız. Hiçbir takımdan da çekinmiyoruz" dedi. 
     
Okan Nasıl olsa şampiyon oluruz      GÖKAY AKIN 

     BEŞİKTAŞ'IN yeni transferi Okan Koç, Şampiyonlar Ligi'nin kendileri açısından iyi bir pazar olacağını belirtip, "Ligde nasılsa bu sezon yine şampiyon oluruz. Önemli olan Avrupa" ifadesini kullandı. Siyah - Beyazlı kulübe oynamak için geldiğini, yedek oturmayacağını belirten genç futbolcu, "Kendimi Nihat ya da başka biriyle kıyaslamam. Ben Okan olarak en iyisini yapacağım" diye iddialı konuştu. 
     

</TEXT>
</DOC>
