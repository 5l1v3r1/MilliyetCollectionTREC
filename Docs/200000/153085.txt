<DOC>
<DOCNO> 153085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sontur16.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı Gül yarın Şam'a gidiyor... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, temaslarda bulunmak üzere yarın Suriye'ye gidiyor. 
     Gül, daha önce Irak'ın kuzeyindeki gelişmeler nedeniyle son anda ertelediği günübirlik Şam ziyaretini yarın yapacak. 
     Ziyaret çerçevesinde Suriye Dışişleri Bakanı Faruk El Şara ile biraraya gelecek Gül'ün, Devlet Başkanı Beşşar Esad tarafından da kabul edilmesi bekleniyor. 
     Dışişleri Bakanı ve Başbakan Yardımcısı Abdullah Gül, Suriyeli dengiyle en son Riyad'da düzenlenen Irak'a komşu ülkeler toplantısında görüşmüş ve Şara'ya Irak'ın devrilmiş lideri Saddam Hüseyin ve yakınlarının nerede olabileceğini sormuştu. 
     




</TEXT>
</DOC>
