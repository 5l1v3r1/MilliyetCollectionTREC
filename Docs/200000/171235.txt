<DOC>
<DOCNO> 171235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur22.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski milletvekili denizde yüzerken kalp krizi geçirip öldü... 
</HEADLINE>
<TEXT>

     Hatay'ın İskenderun İlçesi'nde, CHP 5. Dönem Adana Milletvekili Oğuz Mehmet Yazıcıoğlu, serinlemek amacıyla girdiği denizde, kalp krizi sonucu öldü. 
     Alınan bilgiye göre, Karaağaç Beldesi'nde gerçekleşen olayda, dün öğle saatlerinde denize giren Oğuz Mehmet Yazıcıoğlu'nun 68 kıyıdan uzaklaşarak gözden kaybolduğu belirtildi. Bir süre sonra dönmemesi üzerine yapılan arama sonucu cesedi bulunan Yazıcıoğlu, denizden çıkartılarak İskenderun Devlet Hastanesi morguna kaldırıldı. 
     Hastane yetkilileri yapılan otopside, Yazıcıoğlu'nun denizde kalp krizi geçirdiğinin belirlendiğini ve ölüm olayının bunun sonucunda gerçekleştiğini belirttiler. 
     Ailesi tarafından Adana'ya getirilen Oğuz Mehmet Yazıcıoğlu için CHP İl Örgütü binası önünde tören düzenlendi. 
     Yazıcıoğlu'nun cenazesi, daha sonra ailesi ve CHP İl Başkanı Orhan Sümer ile çok sayıda vatandaşın katıldığı törenle, Kasabakal Mezarlığı'nda toprağa verildi. 
     
</TEXT>
</DOC>
