<DOC>
<DOCNO> 192442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun28.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide Ramazan'da ABD'lilere "yıkıcı saldırılara" hazırlanıyor 
</HEADLINE>
<TEXT>

     Terör örgütü El Kaide'nin, Ramazan ayı boyunca Amerikalılara karşı ''yıkıcı saldırılara'' hazırlandığı ileri sürüldü. 
     Mısır'da yayınlanan El Mecella dergisine, Ebu Muhammed El Ablac adlı bir kişiden elektronik postayla gelen iddiaya göre, örgütün lideri Usame Bin Ladin, ''ABD'nin askeri ve ticari varlığının bulunduğu Arap ve İslam ülkelerinde gerilla savaşı yapmaları için yandaşlarına yeni talimatlar'' verdi. 
     Mesajda, ''Amerikan sivil ve askeri çıkarlarının, dünyadaki bütün Müslümanlar için yasal hedef haline geldiği'' ifade edildi. 
     Derginin Dubai'deki muhabiri Mahmud Halil, mesajı, ABD ve İngiltere'nin terörist saldırı alarmı vermesinden önce, geçen hafta aldığını belirtti. 
     
</TEXT>
</DOC>
