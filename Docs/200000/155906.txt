<DOC>
<DOCNO> 155906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/spor/bbas.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon Botaş 
</HEADLINE>
<TEXT>

Bayanlar Basketbol Ligi’nde Türkiye ve Cumhurbaşkanlığı Kupası’nı müzesine götüren Kırmızı-Beyazlılar, Erdemirspor’u yenerek, ligde de mutlu sona ulaştı 
     3 kupalı şampiyon 
     TÜRKİYE Bayanlar Basketbol Play - Off Final maçında Botaşspor, Erdemirspor’u 69 - 65 mağlup ederek, Türkiye ve Cumhurbaşkanlığı Kupası’ndan sonra Bayanlar Basketbol 1. Ligi’ni de şampiyon olarak tamamladı. Çekişmeli geçen maçta 1. periyotu 23 - 17 önde tamamlayan Botaşspor, devreyi ise rakibi karşısında 39 - 43 mağlup geçti. Üçüncü periyotta Erdemirspor’u yakalayan Botaşspor, yeniden oyuna hakim oldu ve maçı 4 sayı farkla kazanmayı başardı. 
     
     Maçın karnesi 
     SALON Menderes 
     HAKEMLER Ufuk Akyüz, Deniz Kıyat 
     BOTAŞSPOR Şaziye 7 12, Maloca 7 8, Dilek 6 5, Aylin 7 18, Arzu 5 2, Naile 5 , Aynur 6 5, İlkay 5 , Didem 6 3, Elena 7 16 
     ERDEMİR Baranaviç 7 24, Nilay 6 9, Gülizar 5 3, Aslı 5 3, Record 5 10, Esra 4 , Derya 4 , Arzu 4 , Dilek 4 , Nikitenko 7 16 
     1. PERİYOT 23 - 17 Botaş 
     2. PERİYOT 39 - 43 Erdemir 
     3. PERİYOT 53 - 50 Botaş 
     MAÇ SKORU 69 - 65 Botaş 
     
Ezeli rekabette 2. randevu      BASKETBOL Birinci Ligi Play - Off çeyrek final serisinin ikinci maçında ezeli rakipler Galatasaray ile Fenerbahçe bugün karşı karşıya gelecek. Abdi İpekçi Spor Salonu’ndaki maç, saat 16.15’te başlayacak. Seriye 1 - 0 önde başlayan ve ilk maçta da Fenerbahçe’yi 96 - 88 yenerek 2 - 0’lık üstünlük sağlayan Galatasaray, bugün de galip gelirse yarı finalist olacak. Fenerbahçe kazanırsa, seride üçüncü maç 15 Mayıs’ta oynanacak. 
     
Zafer Telekom’un      Mavi-Beyazlılar, Play-Off çeyrek finalinde Karşıyaka’yı uzatmada devirdi, seride 3 - 1’lik üstünlüğü yakalayıp yarı finale yükseldi 
     TÜRK Telekom, Play - Off çeyrek finalinde Pınar Karşıyaka’yı uzatmada iki sayı farkla yendi ve seride durumu 3 - 2’e taşıyarak ilk yarı finalist oldu. İlk periyodu 24 - 19 önde kapayan Başkent ekibi devre sonunda 44 - 40 mağlup duruma düştü. İkinci yarıda ev sahibi Karşıyaka birara farkı 13 sayıya kadar çıkarmasına rağmen bu üstünlüğünü koruyamadı ve normal süre 74 - 74 sona erdi. Uzatmada Jefferson sakatlanınca İzmir ekibi skor üretmekte zorlandı ve galibiyete ulaşan taraf Türk Telekom oldu. Maçın bitimine 1 saniye kala olaylar çıktı, bunun üzerine salon boşaltıldı ve karşılaşma seyircisiz tamamlandı. 
     
     Maçın karnesi 
     PINAR KARŞIYAKA Hüseyin 5 9, Ufuk 4 2, Jefferson 7 22, Hakan 6 16, Louis 7 17, Orbay 4 2, Nihat 5 5, Thornton 5 10 
     TÜRK TELEKOM Şemsettin 7 20, Bekir 8 29, Can 4 3, Umut 6 7, Jurkovic 6 7, Carr 5 6, Thomas 6 9, Ellis 4 4 
     1. PERİYOT 24 - 19 T.Telekom , 2. PERİYOT 44 - 40 Karşıyaka , 3. PERİYOT 63 - 52, NORMAL SÜRE 74 - 74, MAÇ SKORU 85 - 83 
     

</TEXT>
</DOC>
