<DOC>
<DOCNO> 177180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sondun31.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da Türk tiyatrosunun duvarlarına ırkçı yazı.. 
</HEADLINE>
<TEXT>

     Bulgaristan Türklerinin yoğun olarak yaşadığı Kırcaali kentindeki Türk tiyatrosunun duvarlarına ırkçı yazı yazıldı. 
     ''Kadriye Latifova'' tiyatrosunun bulunduğu binanın girişine, yeşil sprey boya ve yarım metre boyunda harflerle Bulgarca olarak ''Sünnetlileri istemiyoruz'' diye yazıldığı açıklandı. 
     Tiyatronun Müdür Yardımcısı Georgi Vakrilov, basına yaptığı açıklamada, yazının çirkinliğinden ''şok olduğunu'' belirterek, ''Böylesi nefret dolu ifadeye bir anlam veremiyorum'' dedi. 
     Türklerin, 8.5 milyonluk nüfusunun yüzde 10'unu oluşturduğu Bulgaristan'daki ceza kanunu ırk, din, etnik temelli nefret kışkırtan kişilerin 3 yıla kadar hapis cezasına çarptırılmalarını da öngörüyor. 
     
</TEXT>
</DOC>
