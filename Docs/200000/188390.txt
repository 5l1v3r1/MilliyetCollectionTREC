<DOC>
<DOCNO> 188390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sontur11.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erodoğan'dan TÜSİAD'a yanıt geldi... 
</HEADLINE>
<TEXT>

     Başbakan Recep Tayyip Erdoğan, ''TÜSİAD'ın ihtiyaç kadar İmam Hatip Lisesi'nin kalması''na ilişkin görüşünü değerlendirirken, ''Hükümetimiz bu tür kısır çekişmelerin tamamen dışındadır'' dedi. 
     Erdoğan, Gazi Üniversitesi'nin 2003-2004 eğitim-öğretim yılı açılışı için gittiği Mimar Kemalettin Konferans Salonu'ndan ayrılırken gazetecilerin sorularını yanıtladı. 
     Başbakan Erdoğan, TÜSİAD'ın İmam Hatip Liseleri ile ilgili bugün bazı gazetelerde yer alan değerlendirmelerinin hatırlatılması üzerine şunları kaydetti 
     ''Değerli arkadaşlar, şimdi böyle bir sorunun muhatabı değilim. Şundan dolayı, çünkü bu sayıların tespitini hükümetimiz yapmış değil. Önceki hükümetlerin yaptığı bir tespittir. Eğer olayı sayısal olarak ele almaya kalkarsanız, ülkemizde şu anda birçok, bırakın liseleri veya meslek liselerini, bu tartışma üniversitelerimizin pek çok branşlarında fazlalığı veya azlığı tartışmasını getirir. Bu çok yanlış bir tartışmadır. Biz şu anda sadece eğitim ve öğretimde ülkemizdeki oranı yükseltmenin gayreti içerisindeyiz, bunun hesabı içerisindeyiz. Hükümetimiz bu tür kısır çekişmelerin tamamen dışındadır'' 
     
</TEXT>
</DOC>
