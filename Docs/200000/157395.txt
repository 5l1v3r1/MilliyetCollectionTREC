<DOC>
<DOCNO> 157395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/siyaset/asiy.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta romanı yazılacak bir mek n Filistin Oteli 
</HEADLINE>
<TEXT>
Saddam'ın tahsildarı Parmaksız Celal 
Irak operasyonu boyunca gazetecilerin vazgeçilmez mek nıydı Filistin Oteli.. Ve o otelde kalan Türk gazeteciler 22 Mart akşamı tahsilat için gelen Parmaksız Celal'in elinden büyük bombardıman başlayınca kurtuldular 
     IRAK GÜNCESİ - 13 
Hasan CEMAL 
FOTOĞRAFLAR AHMET DUMANLI 

     
     Alnımda madenci lambasıyla yazı yazacağım hiç aklıma gelmezdi. Bu da oldu Bağdat'ta. Bir gece vakti Filistin Oteli'nin on dördüncü katı. Elektrikler kesik. Üstelik, rüşvetle sağlanan kaçak jeneratör hattı da çalışmıyor. 
     Ama yazının yetişmesi lazım. Yazı ve fotoğrafları uydu telefonuyla kesintisiz geçmek için en iyi zaman gece yarısından sonra. Çünkü o saatlerde uydu hatları daha az meşgul... 
     Ahmet Dumanlı, bilgisayarında günün fotoğraflarını ayıklarken, sesinde alaycı titreşimlerle uyarıyor 
     "Aman abi, unutup da alnında lambayla sakın balkona çıkma. Allah göstermesin, bir sniper keskin nişancı alnına yapıştırır kurşunu, niyazi olursun " 
     Sonra da gürültülü bir kahkaha. 
     Hiç bitmiyor ki gürültü. 
     Tank sesi 
     Saddam'ın sarayında davet 
     Bir zamanlar tank sesiyle uyanmıştım. Şimdi tank sesiyle mışıl mışıl uyumaya alıştım. Dikenli tellerle çevrili Filistin Oteli'nin önünde gün boyu nöbet bekleyen Amerikan tanklarının homurtuları kesilmek bilmiyor. 
     Jeneratör sesi 
     Tank sesine, otelin terasından dünyanın dört bir yanına yirmi dört saat yayın yapan televizyon kanallarının jeneratör sesleri de karışıyor. 
     Ezan sesi 
     Akşam ezanı okunuyor. Güzel bir ses... Alnımdaki madenci fenerini kapatıp balkona çıkıyorum. Dicle'ye sis inmiş. Hurma ağaçlarının kocaman yaprakları rüzg rda hafif hafif dalgalanıyor. Nehrin karşı kıyısındaki Saddam'ın sarayını aydınlatmış Amerikalılar... 
     Yıllar çabuk geçiyor 
     Maalesef, her şey bir başka şeyi çağrıştırmaya başlayınca, bunu daha iyi anlamaya başlıyorsun. 
     1978 yılıydı. 
     Bu sarayın bahçesinde Saddam Hüseyin'in bir davetine katılmıştım. Rahmetli Ahmet Taner Kışlalı da vardı, Ecevit hükümetinin temsilcisi olarak gelmişti. Upuzun boyuyla Vanessa Redgrave'le tanışmıştım o gece. Tiyatro ve sinema oyuncusu değil, Troçkist kimliğiyle bulunuyordu Saddam'ın sarayında... 
     Ve tak tak silah sesleri 
     Ezan sesiyle silah sesi... 
     Balkona çakılıp kalıyorum. Tak takların arkasından uzun ve şakırtılı bir tarakka... 
     1995 yılı ağustos ayı. 
     İlk gecemdi Saraybosna'da. 
     Hangi oteldi, anımsamıyorum. Uyku tutmamıştı. Bütün gece dışarıyı, geceyi dinlemiştim. Arada bir dalarken güm diye bir sesle irkiliyordum. Sırplar, civardaki tepelerden Saraybosna'ya gelişigüzel havan topu sallıyorlardı. 
     Sonra, ürkütücü bir sessizlik. 
     Gece işkencesi... 
     Yine tam dalarken, tak tak tak diye sayılan kurşun sesleri... Ya da bir ağır makinelinin tarakka halinde şakırdayan tüyler ürpertici atışları... 
     Sonra yine sessizlik. 
     
     Sessizlik katliamın habercisi 
     Sanki k bus görüyordum. 
     Saraybosna'da o zamanlar sessizlik sevilmezdi. Hayra alamet sayılmazdı. Çünkü her sessizlik yeni bir katliamın habercisi gibi algılanırdı. 
     Miloşeviç'le Saddam 
     İkisi de aynı bok soydan... 
     Saraybosna'dan o tarihteki yazımın başlığı Savaşlar biter ama barış nasıl kurulur .. 
     Filistin Oteli'nde hayat başka 
     Rüşvetle asansör jeneratöründen çalınan elektrik ikide bir kesilir. Rüşveti yenileme aralığı çok kısadır çünkü. Suyu her zaman akmaz. Aksa bile tazyiksizdir, doğru dürüst duş alınmaz. 
     Şok ve dehşet gecesi 
     Televizyon ekranlarından 22 Mart gecesi dehşetle izlediğimiz Bağdat'taki Amerikan bombardımanı. Burçun İmir'le Kaya Heyse, CNN Türk ve Kanal D ekranlarından anlattıkları o korkunç geceyi Filistin Oteli'nde yaşamışlar. 
     Dilerim, o geceyi kitaplaştırırlar. Gazeteci milletinin mek nı Filistin Oteli'ni romanlaştırırlar. Özellikle Parmaksız Celal'i yazarlar. 
     Kim mi o 
     Saddam'ın tahsildarı... 
     O akşam, Filistin Oteli'ne Amerikan kaynaklarından haber ulaşır. Saat sekiz buçuk sularında büyük bombardıman, şok ve dehşet başlayacak diye... 
     Burçun anlatıyor 
     "Saat akşam yedi suları. CNN'nin odasında laflıyoruz. Herkeste tedirginlik, heyecan... O sırada çat kapı tahsildar geldi. Parmaksız Celal karşımızda. Bir zamanlar işkence görmüş, bütün tırnakları sökülmüş... Ellerine bakamazdık. Verirdin vermezdin tartışırken, Allah'tan bombardıman ufak ufak başladı, biz de yayın için fırladık dışarıya... Arkasından o korkunç patlama... Basınç öylesine geldi ki, biz odanın içine yere doğru savrulduk. Kaya'nın ayakları yerden kesildi, sırtüstü düştü." 
     Ama Parmaksız Celal peşlerini yine bırakmamış. Paraları şakır şakır almış, CNN ekibi sınır dışı edilmeden az önce... 
     Geceleri Filistin Oteli'nde mazot faslı vardı. Burçun, Ahmet, Kenan, NTV'den Yunus, CNN'nin Amerikalı kameramanı... Gazeteci geyiğinin bitmez tükenmez öykülerini kahkahalarla anlattık birbirimize... 
     Bir gece ben de onlara Beyrut'taki Commodore Oteli'ni anlattım. İsrail işgalindeki, iç savaştaki k bus günlerinde otelin havasını okuduklarımdan, Cengiz Çandar'ın anlattıklarından biliyordum. 
     Resepsiyoncu sorarmış 
     "Sniper'lı taraftan mı, araba bombalı taraftan mı oda isterseniz " 
     Ben Commodore'da 2000 yılı yazında kalmıştım. Nostaljik takılmak niyetiyle... Maalesef otelin o zamanki havasından eser yoktu. Cilalı, yüzeysel, sıradan bir mek n haline getirilmişti bir otel zinciri tarafından. 
     Asıl Cengiz Çandar'dı, 1982'de Commodore Oteli'nde aylarca yaşayan bir avuç gazeteciden biri. İşgali, iç savaşı anlatan röportajlarını Cumhuriyet'e o otelden geçmiş, gazeteye ciddi tiraj kazandırmıştı. Ve o güzel yazısını oradan göndermişti 
     Beyrut bir aşktır 
     Eminim, "Bağdat bir aşktır " diye yazacak gazeteciler de çıkacaktır Filistin Oteli'nden... 
     Irak memleketindeki değerli meslektaşlarıma, gazeteci milletine selam 
     İyi pazarlar 
     
     Dipnot 
     Irak gezim iki hafta sürdü. Bağdat, Kerbela, Necef, Kerkük, Musul, Erbil ve Süleymaniye'yi gezdim. Irak'a Amman'dan karayoluyla geçtim, Kuzey Irak'ta Habur sınır kapısından Türkiye'ye girdim. Daha çok insanları, duygu ve düşüncesiyle anlatmaya çalıştım. Sıra yorumlarımda. Hafta içinde de onları yazacağım. Yanı başımızda tarihin yeni bir sayfası açıldı, yazılıyor. Onları yazacağım çünkü, yanı başımızda tarihin yeni bir sayfası açılmış durumda... 
     

</TEXT>
</DOC>
