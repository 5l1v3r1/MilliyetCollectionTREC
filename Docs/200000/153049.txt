<DOC>
<DOCNO> 153049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo32.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor UEFA'ya emin adımlarla yürüyor... 
</HEADLINE>
<TEXT>

     İstanbulspor'u yenerek UEFA Kupası iddiasını sürdüren Gaziantepspor'da, 4 golle alınan galibiyetin sevinci yaşanıyor. 
     Teknik sorumlu Nurullah Sağlam, 4-3 kazandıkları İstanbulspor maçını, talihsiz başlamalarına karşın mutlu tamamladıklarını söyledi. 
     Adeta maça 2-0 yenik başladıklarını, ferdi bir hata ve uzaktan atılan bir golle şoka girdiklerini belirterek, ''Çabucak toparlandık, 32. dakikada skoru 3-2 lehimize çevirmeyi başardık. Bu anlamlı galibiyetle mutlu sona doğru emin adımlarla yürüyoruz'' dedi. 
     Oldukça zevkli ve çekişmeli geçen karşılaşmada seyircilerinde mutlu ayrıldıklarını kaydeden Sağlam, şöyle konuştu 
     ''UEFA yolunda rakiplerimize geçen hafta aldığımız Kocaeli galibiyetiyle avantaj sağlamıştık. Bu avantajı sürdürmek hatta daha da perçinlemek için İstanbulspor maçında mutlak galibiyete ihtiyacımız vardı. Rakip de ligde sıkıntılı günler geçiriyordu. Bu nedenle zevkli ve bol gollü bir 90 dakika olacağını biliyorduk. 
     Kendi saha ve seyircimiz önünde, hırslı ve inançlı oyuncularım oynayarak kazanmayı bildi. Yakaladığımız çok sayıdaki gol pozisyonunu da değerlendirmiş olsaydık, daha farklı bir galibiyet alabilirdik. '' Kalan 5 maçtan 6 puan daha almaları halinde Gaziantepspor'un UEFA'ya katılabileceğini belirten Sağlam, 6 puan hesabı yapmayacaklarını, tüm karşılaşmalara galibiyet düşüncesiyle çıkacaklarını söyledi. 
     Bugünü dinlenerek geçirecek olan kırmızı-siyahlılar, Diyarbakırspor ile deplasmanda yapacakları karşılaşmanın hazırlıklarına yarın başlayacak. 
     




</TEXT>
</DOC>
