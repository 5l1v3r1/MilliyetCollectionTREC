<DOC>
<DOCNO> 153643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/siyaset/siy02.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'le Erdoğan'ın 'imam kararnamesi' tartışması... 
</HEADLINE>
<TEXT>

MGK'nın zor geçeceğinin ilk ipuçları 24 Nisan'daki Sezer - Erdoğan zirvesinde ortaya çıktı. Erdoğan, 'Atamaları neden geri gönderiyorsunuz ' dedi. Sezer, 'İmam kararnamesi getirmeyin' karşılığını verdi 
     ANKARA Milliyet 

     MGK'nın dün 7.5 saatlik toplantısında yaşanan tartışmaların ilk habercisi, 24 Nisan'da Cumhurbaşkanı Ahmet Necdet Sezer ile Başbakan Tayyip Erdoğan arasında yaşanan sert tartışma oldu. 
     23 Nisan resepsiyon krizinden sonra Erdoğan haftalık görüşme için Köşk'e çıktı. Kulislerdeki iddialara göre Sezer ile Erdoğan arasında "kadrolaşma" konusunda sert bir tartışma yaşandı. Erdoğan, "Bürokrat atamalarımızı neden geri gönderiyorsunuz Millet benden 'icraat yapmıyorsun' diye hesap soracak" dedi. Sezer ise bu sözlere, "Siz de köy imamlarının kararnamesini getirmeyin" yanıtı verdi. 
     Erdoğan da Sezer'e, "Niye beni çalıştırmıyorsunuz İnsan kendi çalışacağı kişileri atayamaz mı Biz Türkiye'yi ilerletmek istiyoruz. Sizden de atamalarımızı onaylamanızı bekliyoruz" dedi. 
     Devletin üst kademelerine imam atanmasının yanlışlığını dile getiren Sezer ise, "Bana köy imamının kararnamesini niye gönderiyorsunuz Devletin hassasiyetleri vardır. Bu tür atamaları onaylayamam" karşılığını verdi. 
     Sezer'e itiraz eden Erdoğan da, daha önceki hükümetlerin atamalarını hatırlatarak, "Geçmiş hükümetlerin atamalarının yüzde 7'si Köşk'ten geri dönerken, bizim hükümetimizin yüzde 27'si geri gönderildi" savunmasını yaptı. 
     


SİYASET 













</TEXT>
</DOC>
