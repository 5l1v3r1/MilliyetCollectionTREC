<DOC>
<DOCNO> 194109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/dunya/dun01.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Irak demokrasi yolunu açtı 
</HEADLINE>
<TEXT>

   ABD Başkanı, İran ve Suriye'nin yanı sıra Mısır ve Suudi Arabistan'da da reform çağrısı yaptı 
      YASEMİN ÇONGAR Washington 

   
   ABD Başkanı George W. Bush, Saddam Hüseyin'in devrilmesinin, Irak'ta ve Ortadoğu'nun tümünde demokrasinin yolunu açacağını söyledi. Irak Savaşı'nın, "ABD'nin anti demokratik rejimlere hoşgörüyle yaklaşmasının sonu" anlamına geldiğini ima eden Bush, Washington'ın "haydut devlet" olarak nitelediği İran ve Suriye'yi eleştirirken, ABD'nin müttefiki Mısır ve Suudi Arabistan'a da, "demokratik gelenekleri benimsemeleri" çağrısı yaptı. 
   "National Endowment for Democracy" adlı kurumda konuşan Bush, "tarihi" mesajlar verdi. ABD Başkanı, kendisinden önceki başkanların yaklaşımını eleştirerek, "Batılı devletlerin 60 yıl boyunca, Ortadoğu'daki demokrasi eksikliğini hoşgörmesi ve kabullenmesi, bizi güvenlikli kılmaya yaramadı. Çünkü uzun vadede, istikrarı özgürlük pahasına satın almak imk nsız" dedi. 
   Bush, Ortadoğu'da demokrasiyi kurma çabasını, ABD'nin İkinci Dünya Savaşı sonrasında Avrupa ve Asya'da demokratikleşmeyi sağlamak ve Sovyetler Birliği'ni çökertmek için verdiği ideolojik mücadeleye benzetti. 
   
   
   
   
   
</TEXT>
</DOC>
