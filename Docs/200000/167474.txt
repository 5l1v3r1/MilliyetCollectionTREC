<DOC>
<DOCNO> 167474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/yazar/okur.html </URL>
<DATE> 2003/07/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İşte "zede" tasarısı 
</HEADLINE>
<TEXT>

     Ancak ilgili kuruluş olarak Başbakan Yardımcısı Abdüllatif Şener'e bağlı. 
     BDDK, İmar Bankası operasyonunu yürütüyor. SPK, Çukurova ve Kepez Elektrik'in yeniden Enerji Bakanlığı'na geçmesi ile birlikte yatırımcıların durumuna bakıyor. 
     Görünen o ki her zaman olduğu gibi SPK yine sadece izliyor. Oysa 12 bin 300 yatırımcı, 100 trilyon lirayı bir anda kaybediverdi. Yatırımcılar çabalıyor. Borsa Yatırımcılar Derneği kanalıyla 2 aylık yasal süreyi geçirmemek adına hem Enerji Bakanlığı hem de Çukurova ve Kepez'in büyük ortağı Uzan Grubu hakkında dava açmaya hazırlanıyor. 
     Hükümet, temkinli. Dikkatli. 
     Ankara kulislerinden yansıyan haberlere bakılırsa Başbakan Recep Tayyip Erdoğan, mağdurların durumu ile doğrudan ilgileniyor. Gerçi Başbakan Yardımcısı Abdüllatif Şener, Çukurova ve Kepez'de küçük yatırımcılarla ilgili olarak herhangi bir çalışma yapılmadığını söylese de biz bu konuda çalışmaların sürdüğünü biliyoruz. 
     İşte bu çalışmalardan ortaya çıkan bir tasarı Tasarının adı "Zorunlu Çağrıda Bulunma ve Haklarında İdari Tedbir Uygulanması Nedeniyle Borsa Kotundan Sürekli Olarak Çıkarılan Şirketlerin Küçük Hissedarlarına Yatırımcıları Koruma Fonu'ndan ödeme yapılması." Üzerinde çalışılan tasarı Sermaye Piyasası Kanunu 46. maddeye C ve D gibi iki madde eklenmesini öngörüyor. 
     46 C maddesine göre "Zorunlu Çağrıda Bulunma Yükümlülüğü" devreye giriyor. 
     46 D maddesine göre "Haklarında İdari Tedbir Uygulanması Nedeniyle Borsa Kotundan Sürekli Olarak Çıkarılan Şirketlerin Küçük Hissedarlarına Yatırımcıları Koruma Fonu'ndan ödeme Yapılması" öneriliyor. 
     Diyeceksiniz ki bu olur mu 
     Hem de çok kolay olur. 
     Detayı bizde... İsteyene verebiliriz. 
     Bu tasarı önümüzdeki günlerde Başbakan Recep Tayyip Erdoğan'a sunulacak. 
     Çünkü 46 C'ye göre "Sermaye Piyasası Kanunu ve bu kanuna göre yapılan düzenlemelere uyum göstermede sorun yaşayan şirketler için Kurul, halka açık bir şirketi hissedarlık veya yönetim ilişkisi ile doğrudan ya da dolaylı olarak kontrol eden gerçek veya tüzel kişilere zorunlu çağrıda bulunma yükümlülüğü getirebilir. Zorunlu Çağrı Yükümü getiren Kurul kararında kimlere çağrı yükümü getirildi, çağrıda bulunulacak hisselerin nominal tutarı, çağrıda kullanılacak hisse senedi fiyatı, çağrının başlama ve bitme süreleri, çağrı süresi sonunda izlenecek yol ve yöntemler ile çağrı sonuçlar gösterilir ve ilan edilir. 
     Kurul, çağrıda kullanılacak hisse senedinin bedelini belirlerken son 90 gün içerisinde borsa fiyatları, hisse senedi değerleme yöntemlerine göre belirlenecek fiyatları ve diğer ekonomik verileri dikkate alır. 
     Kurul kararıyla haklarında sorunlu çağrı yükümü getirilen kişiler, gösterilen süre içerisinde bu yüküme uymazlar ise, çağrı yükümü Yatırımcıları Koruma Fonu tarafından yerine getirilir. Hisse sahiplerine ödeme yapılır. Bu ödeme ile hisselerin mülkiyeti fona geçer. Fon ödediği çağrı bedellerini, bu ödemeler nedeniyle yapacağı faiz ve diğer masraflarını çağrı yükümlülüğü getirilenlerden ancak bu yüküme uymayanlardan "Amme Alacaklarını Tahsil Usulü Hakkındaki Kanun" hükümleri uyarınca tahsil eder. Gerekli görürse iflas yolu ile takip eder. Ve kurul, ortak sayısına bakmaksızın şirketin kurul kaydından çıkarılmasına karar verir. Kurul kararı ile birlikte eğer borsa kotunda iseler şirket hisseleri sürekli ve kesin olarak borsa kotundan çıkarılır. 
     
     

</TEXT>
</DOC>
