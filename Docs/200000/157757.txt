<DOC>
<DOCNO> 157757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/yasam/yas01.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsan "Matrix" pornoyu solladı 
</HEADLINE>
<TEXT>

Sinemalardan bir gün sonra korsan CD'si çıkan 'Matrix Reloaded', Tahtakale'de yok satıyor... 
     GÜRKAN AKGÜNEŞ İstanbul 

     Biletleri haftalar öncesinden satışa sunulan ve kapalı gişe oynayan "The Matrix Reloaded", sinemaseverlerden çok korsan piyasasının yüzünü güldürdü. 
     16 Mayıs'ta gösterime giren filmin korsan CD'si bir gün sonra tezg ha düştü. Tahtakale'nin tüm sokak satıcıları, müşterileri "Orijinal yeni Matrix CD'si 2 milyon lira. Acele edin, sinemalarda yer kalmadı" diyerek çağırıyor. 
     
     Hem de DVD'den 
     Postane Sokağı boyunca dizilen tezg hları "Neo" ve "Trinity"nin güneş gözlüklü posterleriyle kaplanmış Matrix CD'leri süslüyor. Bazı tezg hlarda ise yalnızca "Matrix" satılıyor. 
     Tezg hlarına göz attığımız her satıcı "Orijinal, görüntü ve ses kalitesi çok iyi" diyerek çelmeye çalışıyor akılları. Adının Faruk olduğunu söyleyen satıcı, övünerek anlatıyor 
     "Filmin sinemada oynamaya başladığı gün bir kopyasının geldiğini öğrendik. O gece sabaha kadar çoğalttılar ve piyasaya sürdüler. Yani sinema çekimi değil. Orijinal DVD formatında. Korkma boş çıkmaz, eğer sorun olursa ben her zaman burdayım." 
     Matrix'in Tahtakale'deki seyyar satıcıların en önemli kazancı olan porno CD'lerin satışını bile geçtiğini söyleyen bir diğer satıcı ise "Biz normal filmlerden günde 3 - 5 tane satardık. Esas kazancımız porno CD'lerdir. Ama 'Matrix' pornoyu bile solladı. O kadar çok alıcı var ki, yetiştiremiyoruz. Ben bugün 100'den fazla CD sattım" diye konuşuyor. 
     

</TEXT>
</DOC>
