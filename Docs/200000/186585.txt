<DOC>
<DOCNO> 186585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/yazar/temelkuran.html </URL>
<DATE> 2003/10/05/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Biz bizi bilmeyiz " 
</HEADLINE>
<TEXT>

   "Savaş Hareketi" oğlan çocuklarımızı Irak'a ölmeleri ve öldürmeleri için göndermeye and içmişken Barış Hareketi geri kalmamalı kanımca. Barış Hareketi'ne madden veya manen dahli olanlar Irak'a gitmeli 
   --- 
   1 Mart'ta Ankara'da Sıhhiye Meydanı'nda insanlar, ne para ne de iş istemek için toplanmıştı. Onları bir araya getiren basit ama ağır bir vicdan meselesiydi. Bütün bu insanları evlerinden kaldırıp yollara döken tek bir cümleydi 
   "Biz Iraklı çocukları öldürmeyeceğiz " 
   Kalabalık, kendi çocuklarını ölmek veya öldürmek için başka bir toprağa göndermeyi avaz avaz reddediyordu. Meydandaki birçok genç insan hayatında ilk kez böyle dev bir kalabalık görüyordu. Artık genç olmayanlar ise yıllardır ilk kez umutlanıyordu. Nietzsche'nin "Umut işkenceyi uzatır" cümlesinin hep bu topraklar için söylendiğini düşünürüm bütün o insanlar işte, işkencenin uzaması pahasına bir reddediş imkanını kullanıyordu. Sırf insanlar bir araya gelebildi diye sevinçten ağlayan kızlar gördüm, birbirine mutluluktan nutku tutularak sarılan oğlan çocukları... "Kolektif" dedikleri şey buymuş meğer, ilk kez hissettim... 
   Daha müthiş olanı ise meclisteki oylamanın ardından gece Yüksel Caddesi idi. Kitle emretmiş, temsil edenler boyun eğmişti. Belki de Türkiye'deki birçok insan ilk kez o gün milletvekillerinin kendilerini temsil eden "insanlar" olduğunu hissetmişti. "İncirlik yıkılsın Halı saha yapılsın " sloganını kol kola, deli gibi bir neşeyle attığımızı ömrüm oldukça hatırlayacağım herhalde, hatırlanacaktır. 
   Ama sonra... Bu zaferi, spor yazarlarının deyişiyle "şampiyonluk madalyasıyla süsleyemedik" Şimdi asker gönderme meselesi h l gündemde. Tıpkı... 
   Hedef kazanmak mı, direnmek mi 
   Voleybol takımından Mesude, Hollanda'yı yenip finale çıkmaya hak kazandıkları gece ağzından kaçırıverdi 
   
   "Hedefimize ulaştık "    Canlı yayın muhabiri hemen uyardı 
   "Tabii daha final maçı var sırada." 
   Mesude, "Tabii şampiyon olmak istiyoruz" diye düzeltti. 
   Üç kez yaşadık bunu. Futbolda, basketbolda ve en son voleybolda. Hangi mühim adamın lafıydı hatırlamıyorum ama "Zafer onu hayal edebilenindir" cümlesi geliyor insanın aklına. Oyuncular o kadar yükseği hayal etmemişti. Konsantrasyonları, profesyonel deneyimleri, soğukkanlılıkları henüz zafer için hazır değildi geldikleri yere heyecanla, inançla gelmişlerdi. Ama "şampiyon" olmak için iyi oynamaktan başka bir şey daha gerekiyordu Kazanmaya hazırlıklı olmak Çünkü kazanmak, bazen kaybetmekten daha sarsıcı olabilir 
   1 Mart mitingi de ABD'nin Irak'a yaptığı saldırıdan sonra Türkiye'de başlayan Barış Hareketi'nin "hedefinin gerçekleşmesiydi" belki de. Kimse o kadar insanın o alana toplanacağını, kimse meclisteki oylamada kitlenin istediğinin olacağını hayal etmemişti. Barış Hareketi bu denli büyük bir başarıyı tahayyül etmemişti. Nefesinin kesilmesi bundandı belki, heyecandan ve bir kereliğine koşup, koşunun biteceği düşünüldüğünden... 
   Bu yüzden belki Ankara'nın ardından gelen İstanbul mitingi görece daha sönük geçti. Tıpkı Türkiye-Almanya voleybol maçı gibi Zira heyecan azalmıştı. 
   İşte o zaman temel soruyu sormak gerekti 
   Hedef kazanmak mı, direnmek mi 
   
   Barış Hareketi'nin şimdiki görevi    Barış Hareketi'nin şimdiki görevi aylar önce olduğu gibi "insanları heyecanlandırmak" değil kanaatimce. Sıradaki iş, hazır şampiyonluk kaybedilmiş ve sakinleşilmişken iki şeyi teşhir etmek. Birincisi, neo-con olarak anılan neo-muhafazakarlar ile seçimler sırasında vicdan kavramı üzerinden epey ekmek yemiş olan AKP arasındaki teorik ve pratik işbirliğini teşhir etmek. Bu konuda Tanıl Bora'nın Birikim dergisinin eylül ayındaki yazısında belirttiği gibi karmaşık bir oryantalizm var ortalıkta. Hadi ABD'deki oryantalizmi ve "emperyalist kör kibri" anladık diyelim, bizim gibi öyle ya da böyle Ortadoğu'da yer alan bir ülkenin Ortadoğu'yu çok uzak topraklar olarak tahayyül etme küstahlığı nereden geliyor "İlerleme" hayali için Ortadoğulu olma fikrini eteklerinden tiksintiyle silkeleme çabası nasıl bir kendini bilmezliktir Hele bunun "beyaz Türklere karşı halkın zaferi" olarak iktidarda bulunan AKP hükümeti tarafından yapılması... Asker göndermeyi sağlayan bu Ortadoğu'yu ötekileştirme salgını nasıl bir vicdansız kendini reddediştir Bu ayıptır ve ayıbın şimdi Barış Hareketi tarafından teşhir edilmesi gerekir. 
   
   Ordular, ilk hedefiniz Irak    Her ölümden kan akmaz "Savaş Hareketi" oğlan çocuklarımızı Irak'a ölmeleri ve öldürmeleri için göndermeye and içmişken Barış Hareketi geri kalmamalı kanımca. Barış Hareketi'ne madden veya manen dahli olanlar Irak'a gitmeli. Gidip anlatmalılar. "Irak'ta işsizler ayaklandı " haberleri, Türkiye'de sanki hiç işsiz ve aç insan yokmuş gibi verilirken, Irak ve Iraklılar böylesine insafsızca ötekileştirilirken onların tıpkı bizim gibi olduğunu anlatacak, "esmer" olduğunu reddetmeyen insanlar gerekiyor şimdi. Onların yeniden kuracağı bir haber şebekesi gerekiyor. Zira hedef en azından şimdilik kazanmak değil, öncelikle direnmektir. 
   CNN Türk'te yayınlanan, görüntülerini benim ve foto muhabiri arkadaşım Yurttaş Tümer'in çektiği belgeselin kurgusunu yaparken son cümle ne olmalı diye çok düşündüm. Sonunda, söylemek istediğim şeyi kaba saba olmasını göze alarak apaçık söylemeye karar verdim 
   "Ne tuhaf Onlar aslında en yakınımızdaki ülkeler, bize en uzak olarak öğretilen " 
   Barış Hareketi şimdi yine vicdanın en derininden gelen sesle, insanlığın en temel erdemleriyle yola çıkmalı. Yola çıkıp Irak'a, Iraklılara varmalı. Çünkü daha söylenecek çok söz var 
   
      
   
</TEXT>
</DOC>
