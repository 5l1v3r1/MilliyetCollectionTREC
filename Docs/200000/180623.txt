<DOC>
<DOCNO> 180623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/ekonomi/eko05.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'nin otomobil fakiriyiz 
</HEADLINE>
<TEXT>

   Türkiye, AB üye ve aday ülkeleri arasında kişi başına düşen otomobil sayısında sonuncu. AB'de bin kişiye ortalama 469 otomobil düşerken, bu sayı Türkiye'de 67 
   GÜVEN ÖZALP Brüksel 
   
   Avrupa Birliği'ne AB üye ve aday ülkeler arasında kişi başına düşen özel araç sayısının en düşük olduğu ülke Türkiye. AB'nin istatistik birimi Eurostat tarafından açıklanan verilere göre Türkiye'de her bin kişiye 67 otomobil düşerken bu sayı Lüksemburg'da 623'e ulaşıyor. 
   Eurostat'ın 1991 - 2002 dönemine ilişkin verilere dayanarak oluşturduğu çalışmaya göre Türkiye'de kişi başına düşen otomobil sayısı iyileşme yönünde bir eğilim içinde. 1996 verilerine göre bin kişiye düşen otomobil sayısı 53 iken bu sayının 200 yılı sonu verilerinde 67 olarak belirlenmesi de bu iyileşmenin göstergesi olarak algılanıyor. 
   Kişi başına düşen otomobil sayısında AB'nin ortalaması 469 olarak belirlenirken bu sayıyı üye ülkeler arasında sadece Lüksemburg 623 , İtalya 563 , Almanya 521 ve Avusturya 506 aşabiliyor. Aday ve yeni üye olacak ülkeler arasında bu oranı 483 otomobille sadece Malta geçiyor. AB'nin kişi başına en az otomobil düşen üyeleri ise Yunanistan 304 , İrlanda 343 ve Danimarka 347 oldu. 
   Aday ve 1 Mayıs 2004'te Birlik üyesi olacak ülkeler dikkate alındığında ise liste sonunda yer alan Türkiye'yi, 139 otomobille Romanya ve 235 otomobille Letonya izliyor. 
   
   AB'de bin kişiye 469 araba düşüyor    AB ülkeleri Lüksemburg 623 İtalya 563 Almanya 521 Avusturya 506 Fransa 463 Belçika 458 İsveç 451 İspanya 442 İngiltere 419 Finlandiya 413 Hollanda 411 Portekiz 350 Danimarka 347 İrlanda 343 Yunanistan 304 AB ortalaması 469 
   AB adayları Malta 483 Slovenya 436 Kıbrıs Rum Kes 353 Estonya 340 Çek Cumhuriyeti 335 Litvanya 317 Polonya 259 Bulgaristan 245 Macaristan 236 Slovakya 236 Letonya 235 Romanya 139 - Türkiye 67 
   Bin kişiye düşen "zel araba sayılarına g"re 
   
   
</TEXT>
</DOC>
