<DOC>
<DOCNO> 166273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/guncel/gun03.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas kurbanları anısına 
</HEADLINE>
<TEXT>

     ERAYDIN AYTEKİN 

     Sivas Yıldızeli'ne bağlı Banaz Köyü'nde düzenlenen Pir Sultan Abdal Şenlikleri çerçevesinde, 2 Temmuz 1993'te Madımak Oteli'nde yakılarak öldürülenlerin adlarınının bulunduğu plaketler bir çam ağacına çakıldı. Topuzlu Tekkesi'ndeki bir çam ağacının tepesine Pir Sultan Abdal Dernekleri tarafından "2 Temmuz 1993 Sivas Şehitleri" yazılı plaket ve altına 35 kurbanın isimlerinin yazılı olduğu plaketler çakıldı. 
     
     ARİF SAĞ KONSER VERDİ 
     Olayda hayatını kaybedenlerin resimlerinin yer aldığı bir bez afiş de aynı alandaki bir ağaca asıldı. 
     Pir Sultan alanındaki şenliklere de yaklaşık 5 bin kişi katılırken, semah grupları gösteri yaptı. Bazı konuşmacılar da Hacı Bektaş ve Pir Sultan Abdal kültürünü yaşatacak ve bu ismi taşıyan üniversiteler istediklerini söyledi. Banaz'daki amfitiyatroda 5 bin kişiye konser veren Arif Sağ, hasta olduğunu belirterek programını kısa tuttu. 
     
     ABD'Lİ PROF. TAKİPTEYDİ 
     Şenliklere katılan ABD'li Prof. V. James Schubel, Alevilik konusunda yaptığı araştırmayı İngilizce olarak yayımlayacağını söyledi. Eşinin Türk olduğunu belirten Schubel, kamerasıyla bol bol görüntü aldı. 
     

</TEXT>
</DOC>
