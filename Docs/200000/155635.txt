<DOC>
<DOCNO> 155635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sonspo06.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Beşiktaş'ta farklı skorlu yenilginin üzüntüsü yaşanıyor 
</HEADLINE>
<TEXT>

     Türkiye Basketbol Ligi play-off çeyrek final ilk maçında Efes Pilsen'e 36 sayı farkla 93-57 yenilen Beşiktaş'ta, seride 2-0 geriye düşmenin üzüntüsü yaşanıyor. 
     Beşiktaş Erkek Basketbol Takımı Menajeri Zeki Can, Efes Pilsen karşısında istedikleri gibi mücadele edemediklerini ve maçı farklı skorla yitirdiklerini söyledi. 
     Can, rakipleri karşısında kötü bir oyun sergilediklerini belirterek, ''Böyle olunca sonuç kaçınılmaz oldu. Sonuçta seri maçları yapıyoruz. Şimdi Efes Pilsen ile sahamızda karşılaşacağız. Bu avantajı iyi kullanıp, üst düzeyde mücadele vererek maçı kazanmak istiyoruz. Efes Pilsen gibi güçlü bir takımla oynuyoruz. Ama en iyi mücadelemizi vereceğiz'' diye konuştu. 
     Efes Pilsen ile yapılan maçta sakatlanan Nedim'in durumuna da değinen Can, ''Nedim, gözüne aldığı darbe sonucu elmacık kemiğinden sakatlandı. Ama yumuşak doku zedelenmesi olduğu için ciddi bir sakatlığı yok. İkinci maçta forma giyebilecek'' dedi. 
     
</TEXT>
</DOC>
