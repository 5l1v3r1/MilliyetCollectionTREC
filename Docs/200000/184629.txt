<DOC>
<DOCNO> 184629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sontur13.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da vahşet... Bir çocuk cesedi daha bulundu... 
</HEADLINE>
<TEXT>

     Adana'da, elleri arkadan bağlı olarak öldürülmüş 1'i çocuk 4 kişinin bulunduğu Sarıçam Piknik Alanı'nda, 1 çocuk cesedi daha bulundu. 
     A.A muhabirinin, yetkililerden aldığı bilgiye göre, jandarma ekipleri, merkez Yüreğir İlçesi'ne bağlı Sarıçam mevkiindeki piknik alanında araştırmaları sürdürürken, Buse Kayan'ın 2 cesedini buldular. Cesedi dün bulunan Cennet Kayan'ın 22 kızı olduğu belirlenen Buse'nin cesedinin, Adli Tıp Kurumu'na kaldırıldığı bildirildi. 
     Yetkililer, 4 cesedin olduğu yerden yaklaşık 70 metre uzaklıkta bulunan küçük kızın cesedinde herhangi bir ateşli silah yarasına rastlanmadığını, ancak karın kısmı ve bacaklarının parçalanmış olduğunu, bunun da hayvanlar tarafından yapılmış olabileceğini ifade ettiler. 
     Bu arada, Cennet Kayan'ın Yüreğir İlçesi'ne bağlı Sofulu Beldesi'nde bakkal dükkanı işleten kocası Muharrem Kayan'ın gözaltına alındığını kaydeden yetkililer, soruşturmanın çok yönlü olarak sürdürüldüğünü belirttiler. 
     Piknik alanında dün, ihbar üzerine yapılan aramada, av tüfeği ile vuruldukları belirlenen Cennet Kayan 22 , Serpil Serttaş 24 , Hasan Ak 29 ve açlıktan öldüğü sanılan 1 yaşındaki Çağrı Serttaş'ın cesetleri bulunmuştu. 
     
</TEXT>
</DOC>
