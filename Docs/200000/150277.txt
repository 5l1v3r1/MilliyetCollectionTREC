<DOC>
<DOCNO> 150277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo47.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1 - Fenerbahçe 1 
</HEADLINE>
<TEXT>

     Birinci Süper Futbol Ligi erteleme maçında Denizlispor ile Fenerbahçe arasındaki mücadele 1-1 berabere tamamlandı. 
     Stat Atatürk Hakemler Sabit Hacıömeroğlu xxx, Yaşar Ulusoy xxx, Serdar Diyadin xxx Denizlispor Heinen xxx, Krotochvil xx, İsmet xx, Özgür xx, Kabat xx, Serdal x, Bülent Ertuğrul xx, İlyas x, Hakan Çimen xx, Bencik xx, Mustafa Özkan xxx Fenerbahçe Rüştü xxx, Ali Güneş xx, Mustafa Doğan xx, Ümit Özat xx, Hakan Bayraktar xx, Johnson xx, Kemal xx, Ceyhun x, Erhan Albayrak xx, Semih xx, Tuncay x Sarı Kartlar Dk. 31 Serdal Denizlispor , Dk. 37 Hakan Bayraktar Fenerbahçe 
     Son 3 maçını kaybeden Denizlispor, kazanmak için çıktığı maçın ilk yarısında zaman zaman rakibi karşısında etkili oldu. Ancak, forvet elemanları bitirici vuruşları yapamadı. Yeşil-siyahlı takımın defansında Servet Çetin'in yokluğu da hissedildi. 
     Fenerbahçe ise ilk yarı boyunca Tuncay ve Semih'i uzun toplarla buluşturup sonuca gitmek istedi. Ancak, sarı-lacivertli takımın da forveti son vuruşlarda etkili değildi. 
     3. dakikada gelişen Denizlispor atağında, Bencik sol kanattan taşıdığı topu, ceza sahasına gönderdi. Gerilerden gelen Serdal, sert vurdu. Yan direkten dönen topu, defans uzaklaştırdı. 
     10. dakikada, Kabat'ın kullandığı serbest vuruşta, Rüştü topa iki hamlede sahip oldu. 
     19. dakikada, Fenerbahçe'den Hakan Bayraktar'ın kullandığı korner atışında, defanstan seken topu Ceyhun ceza alanına doldurdu. Tuncay, kaleci ile karşı karşıya kaldığı pozisyonda topu üstten auta attı. 
     25. dakikadaki Fenerbahçe atağında, Ali Güneş'in ortasında Tuncay'ın vuramadığı topla buluşan Kemal, çaprazdan vuruşunu yaptı. Ancak top yandan auta gitti. 
     30. dakikada Fenerbahçe'den Erhan Albayrak'ın kullandığı korner atışında Denizlispor defansının müdahale edemediği topla buluşan Ceyhun, penaltı noktası üzerinden çok sert vurdu. İyi yer tutan kaleci Heinen'in çeldiği topu Denizlispor defansı uzaklaştırdı. 
     35. dakikada Bülent Ertuğrul'un derinlemesine pasında, defansın gerisine sarkan Mustafa Özkan, kaleci ile karşı karşıya kaldı. Bu oyuncunun vuruşunda Rüştü, gole izin vermedi. 
     Karşılaşmanın ilk yarısı 0-0 berabere tamamlandı. 
     Fenerbahçe ikinci yarıya Semih'in yerine Beschastynkh xx , Hakan Bayraktar'ın yerine de Fatih'i xx oyuna alarak başladı. 
     52. dakikada Denizlispor'da Serdal'ın uzun taç atışında, İlyas'ın kafasından seken topu Bencik, altı pas içinden filelere gönderdi 1-0 
     54. dakikada Denizlispor'dan İlyas, kaleci Rüştü'nün ileri çıktığını görünce orta alandan topu kaleye gönderdi. Rüştü, son anda meşin yuvarlağı kornere çelerek kalesini bir golden korudu. 
     58. dakikada Fenerbahçe'den Erhan Albayrak sarı kart gördü. 
     67. dakikada Fenerbahçe atağında, Tuncay'ın pasında topla buluşan Kemal, ceza yayı üzerinden vuruşunu yaptı. Ancak top üstten auta gitti. 
     70. dakikada Denizlispor'dan Serdal yerini Ersen Martin'e x bıraktı. 
     78. dakikada Denizlispor'da İlyas'ın yerine Serhat x oyuna girdi. 
     82. dakikada Denizlispor'dan Özgür sarı kart gördü. 
     84. dakikada Fenerbahçe'nin golü geldi. Denizlispor defansının müdahale edemediği topu önünde bulan Beschastynkh, düzgün bir vuruşla topu filelere gönderdi 1-1 
     Fenerbahçe'nin beraberlik golünün ardından sahaya inen bir Denizlispor taraftarı Rüştü'ye vurdu. Daha sonra da tribünlere yönelen taraftar polis ekiplerince yakalanarak stat dışına çıkarıldı. 
     87. dakikada Fenerbahçe'den Rüştü sarı kart gördü. 
     88. dakikada Denizlispor'da Bencik çıktı, Mustafa Sert girdi. 
     89. dakikada Denizlispor'dan Serhat sarı gördü. 
     Maçta başka da gol olmayınca karşılaşma 1-1 berabere tamamlandı. 
     





</TEXT>
</DOC>
