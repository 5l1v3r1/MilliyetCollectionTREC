<DOC>
<DOCNO> 188429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/guncel/agun.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda damat can aldı 
</HEADLINE>
<TEXT>

   Düğününde havaya ateş edip bir çocuğu, öldüren damat, gelini bırakıp kaçtı... 
      METİN İLKSOY Gaziantep DHA 

   
   Gaziantep Nizip'te kendi düğününde silahıyla havaya ateş eden damat Ertan Çetin 26 , 7 yaşındaki Kübra Kayar'ı öldürdü. Küçük kızın ölüm haberini alan damat Çetin, gelini bırakarak kaçtı. Olay, dün Yeniyazı köyünde meydana geldi. Damat Çetin, gelinin evden çıkarıldığı sırada silahıyla havaya ateş etti. Damadın silahından çıkar kurşunlardan biri, düğün alayını evlerinin damından izleyen küçük Kübra'ya isabet etti. Kanlar içerisinde kalan Kayar, yakınları tarafından Nizip Devlet Hastanesi'ne götürülürken yolda hayatını kaybetti. Kayar'ın ölüm haberinin köye ulaşması üzerine damat Çetin, gelini bırakarak kayıplara karıştı. Jandarma ekipleri damadı, Nizip'te bir akrabasının evinde saklanırken yakalayarak gözaltına aldı. 
   
   
   
   
</TEXT>
</DOC>
