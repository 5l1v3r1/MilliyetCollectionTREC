<DOC>
<DOCNO> 176671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/yazar/pulur.html </URL>
<DATE> 2003/08/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kalıcı konut çok yerleşen yok 
</HEADLINE>
<TEXT>

   
   Sorunları çözmek için ev yapmak yetmiyor. Adam ne yiyecek, nasıl gidecek, bunları nasıl ödeyecek 
   
   Depremden iki yıl sonra, Adapazarı'nı görünce yazımıza şöyle başlamıştık "Sanki deprem dün olmuş gibi " Şimdi aynı şeyi söyleyemeyiz, ana caddeler, bulvarlar iyi temizlenmiş, düzenlenmiş, hattı kırmızı boyalı "bisiklet yolu" bile yapılmış... Lakin arka sokaklar, mahalleler için aynı şeyi söylemek mümkün değil... Ertesi gün, Başbakan Erdoğan ve bakanlar, Adapazarı'na geleceklerdi, şehirde müthiş bir çalışma vardı, ilk defa Bakanlar Kurulu Adapazarı'nda toplanacaktı, her taraf temizleniyor, cilalanıyordu... Üniversiteli iki genç, işgüzarlarla dalga geçti "Tayyip makyajı " 
   Öbürü daha da ileri gitti "Binaların dış cephelerini bile hortumla, basınçlı suyla yıkadılar " 
   
   GÖSTERİŞ HASTALIĞI    Gösteriş ya da göz boyamak, tedavi kabul etmez hastalığımız. "Sakarya Yenigün" gazetesinin manşeti şu "Sakarya'nın sorunları 15 dakikaya sığdırıldı Alt başlık "Bakanlar Kurulu toplantısı için ilimize gelecek olan Başbakan ve bakanlar 8.5 saat sürecek maratonda Sakarya'nın sorunlarını dinlemek için 15 dakika ayırdılar." Ah, aziz meslektaşımız ah, 15 dakika değil de 150 dakika ayırsalardı ne olacaktı 
   Adapazarı'na ilk gelişimizde herkesin derdi kalıcı konuttu, herkes deprem evlerinden birini istiyordu, kimi açıkta kimi prefabrik evlerde zorlukla barınıyordu. Kalıcı konutlar, yeni yeni bitmeye başlamıştı. Bugün bitmiş, ama kalıcı konutlara giden yok, 500 dairenin boş olduğu söyleniyor. Niye 
   
   MUSTAFA BEY NE YAPSIN    Önce, şehre çok uzak buluyorlar, sonra "Çarşı, pazar yok. İşyeri şehirde, yol parası kirayı geçiyor" diyorlar. Anlayacağınız, kalıcı konutlara şimdi rağbet yok. Üstelik devletin sağladığı şartlar o kadar uygun ki 13 milyar lira, ilk iki yılı ödemesiz, kalanı 20 yıl ödemeli, faiz de yok Buna rağmen, 500 daire boş Oysa Mustafa Keskin bu dairelerden birine talip, ama vermiyorlar. Depremde evi yıkılmış ama ev sigortalı olduğu için 8.2 milyar lira almış. "Sigortadan 5 milyardan fazla para alana ev vermeyiz" demişler. Sonra bir karar daha çıkmış, "10 milyardan az alana vereceğiz" demişler, yine vermemişler, şimdi ise sigortadan istediğin kadar para al, yine kalıcı konut veriyorlarmış ama ona vermiyorlarmış... Niye O da onu öğrenmek istiyor ya 
   Prefabrik evlerde h l oturanlar olduğuna göre, demek apartman yapmak yetmiyor. Adam ne yiyecek, ne içecek, nasıl ödeyecek 
   
      
   
</TEXT>
</DOC>
