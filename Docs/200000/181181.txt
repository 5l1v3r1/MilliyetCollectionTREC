<DOC>
<DOCNO> 181181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yasam/yas03.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
LPG'ler dün sabah dehşet saçtı 
</HEADLINE>
<TEXT>

   İzmir'de şofbene bağlı LPG tüpü, Amasya'da da LPG tankı infilak etti. Yedisi ağır toplam 13 kişi yaralandı 
      FEHMİ UMAN, TAYLAN YILDIRIM, ÖZCAN TİKİT Amasya, İzmir DHA 
   
   Likit petrol gazı LPG , dün iki ilde dehşet saçtı. İlk patlama, Amasya'da yaşandı. Merzifon - Samsun karayolunun 1. kilometresinde bulunan İsmet Koç'a ait benzin istasyonundaki LPG tankında sabaha karşı saat 04.30'da yangın çıktı. Merzifon Belediyesi itfaiye ekipleri ve benzin istasyonu çalışanları yangına müdahale etmek istedi. Bu sırada LPG tankının patlamasıyla, atık k ğıt ve karton yüklü iki kamyon alev aldı, itfaiye arazözü de kısmen yandı. Yangın güçlükle kontrol altına alındı. 
   Alevlerin benzin tanklarına ve Akçagaz LPG dolum tesislerine sıçramamasıyla bir facianın eşiğinden dönülürken, yangında üçü itfaiye eri, üçü benzin istasyonu çalışanı olmak üzere altı kişi ağır, üç kişi de hafif yaralandı. 
   
   Çakmağa bastı ve... 
   İkinci patlama ise İzmir Konak'ta yaşandı. 
   İnönü Caddesi Yasemin Apartmanı'nda oturan Avukat Mehmet Oğuz, dün sabah saat 06.30'da duş almak için banyoya girdi. Oğuz şofbenin çakmak düğmesine bastığı anda, LPG tüpünden sızan gaz infilak etti. Patlama sonucu Oğuz'la eşi Akile ve oğlu Mehmet 30 yaralandı. İkinci katta oturan ilköğretim 7. sınıf öğrencisi Serap Siyahkoç da 13 cam parçalarından yaralandı. Mehmet Oğuz'un durumunun ağır olduğu bildirildi. 
   
   
</TEXT>
</DOC>
