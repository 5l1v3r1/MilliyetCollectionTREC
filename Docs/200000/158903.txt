<DOC>
<DOCNO> 158903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/astro/index.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimser adımlar 
</HEADLINE>
<TEXT>

     Haftaya yüksek enerjilerle başlıyoruz. Koç burcundaki Ay yeni girişimlere işaret ediyor ama bu arada yüksek beklentiler yüzünden hayal kırıklığı olabilir. Koç'lar için canlandırıcı bir gündeyiz. Çabuk hareket etmek ve karar vermek kolay ama sonrasını da düşünmek gerekecek. Duygusal alanda sabırsızlık gösterebiliriz. Boğa'lar gözleri kapalı hareket etmemeliler. Elde olmayan nedenler, beklemeler ya da ihmalkarlık yüzünden bazı sıkıntılar olabilir. Geçmişe ait konular da ortaya çıkabilir. İkizler için akıcı bir gündeyiz. Yeni kararların arifesinde iyimserlik hakim. Başkalarından da destek alabilecekler. Arkadaşlıklar heyecanlandırıcı olabilir. Yengeç'ler haftaya yüklü bir gündemle giriyorlar. Yapılması gereken çok iş var ama planlı hareket etmek gerekecek. Aslan'lar şansın yaver gideceği bir gündeler. Yeni tanışmalar ya da yeni bir ortama girmek pek çok şey öğretebilir. Duygusal heyecanı yapıcı kullanmak gerek. Başak'lar yakın ilişkilerinde sen - ben kavgasına yönelebilirler. Duygusal alanda olgun davranmak gerekiyor. Ortaklaşa konularda çıkar çatışması yaşanabilir. 
     Terazi'ler için ilişkiler, ortaklıklar dikkat çekici durumda. Yeni teklifleri değerlendirmek gerekecek. Karar vermek her zamanki gibi pek kolay olmayabilir. Akrep'ler günlük işlerin, tamamlanması gereken konuların ağır bastığı günlerdeler. Sağlığa ve düzene önem söz konusu. Gereksiz yere zaman kaybedebilirler. Yay'lar akıcı enerjilerle hareket edebilirler. Duygusal konularda, aşkta abartı ve riskler var. Bu arada harcamaları da dengelemek gerekebilir. Oğlak'lar haftaya yoğun başlıyorlar. Hem ev hem de işle ilgili konularda artan baskılar olabilir. Üstlerle geçinmek pek kolay olmayabilir. Sabırlı olmalılar. Kova'nın hareketli bir günü. Çok sayıda konuşma, yeni düşünce ve buluş söz konusu. Düşüncelerini hemen ortaya koymak isteyebilirler. Kısa yolculuklar da mümkün. Balık'lar maddi alanda dikkatli olmalılar. Harcamalar geleni götürebilir. Kötü alışverişlerden kaçınmak gerekiyor. 
     

</TEXT>
</DOC>
