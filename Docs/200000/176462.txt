<DOC>
<DOCNO> 176462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sondun18.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuna nehrinin seviyesi kritik noktanın altına düştü... 
</HEADLINE>
<TEXT>

     Bulgaristan'dan geçen en büyük ticaret yollarından biri Tuna Nehri'nde, su seviyesinin birçok yerde kritik noktanın altına düştüğü açıklandı. 
     Avrupa'daki kuraklık yüzünden nehrin Bulgaristan bölümünde gemilerin geçemeyeceği 9 ayrı basamağın oluşması nedeniyle ulaşımın sadece küçük botlarla yapıldığı açıklandı. 
     Tuna Nehri Bakım ve Gözetim Müdürlüğü tarafından yapılan açıklamada, ülkenin en Kuzeydoğu noktasında bulunan Novo Selo kasabası bölgesinde Tuna seviyesinin 100 yıldan bu yana ilk kez eksi 3 santimetreye kadar düştüğü kaydedildi. 
     Yetkililer, Novo Selo'daki kritik minimumun 118 santimetre olduğunu anımsatırken, nehir güzergahında Vidin ve Silistre kentlerinde su seviyesinin son bir günde 7 santimetre düştüğünü belirttiler. 
     Tuna'nın Bulgaristan bölümünde trafiğin resmen durdurulmadığını açıklayan yetkililer, buna rağmen son iki gündür tek bir büyük geminin geçiş yapmadığını duyurdu. 
     Bu arada, Bulgaristan'ın Vidin ile Romanya'nın Kalafat kentleri arasındaki feribot seferlerine ara verilmesi üzerine, bölgede özel sektöre ait küçük gemilerinin sefer yapmaya başladığı bildirildi. 
     
</TEXT>
</DOC>
