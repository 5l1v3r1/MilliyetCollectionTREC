<DOC>
<DOCNO> 183478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/astro/index.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağım solum sobe 
</HEADLINE>
<TEXT>

   
   Solakları diğerlerinden ayıran astrolojik göstergeler var mı 784 kişi üzerinde yaptığımız bir çalışma sonunda bazı ilginç bulgular elde ettik. İşte ana hatları... 
   
   Isaac Newton, Albert Einstein, Annie Lennox ve Maradona... Ortak noktaları ne olabilir sizce Solaklık. Bizi ayıran çizgilerin gittikçe soluklaştığı şimdilerde solak olmak farklılık gibi algılanmasa da, özellikle eski çağlarda solaklık çok iyi görülmez, hatta şeytani güçlerle eş tutulabilirdi. İlkokuldayken elimdeki kalemin üzerindeki yazıyı düzgün biçimde okuyabilmem için onu sağ elime almam gerekiyordu. Tırnak makasından bir arabanın içinin ergonomik dizaynına kadar sağlaklar imparatorluğunda yaşıyoruz. Bu genetik ve çekinik karakter üzerine yaptığımız astrolojik çalışmada bazı ilginçlikler keşfettik. Çalışmada 784 kişiden oluşan bir örnek kitle yer alıyor. Bu veriler sadece ülkemizden değil, diğer ülkelerden de oluşmakta. Çalışmayı Astrobil çatısı altında, Dilek Çilingir ve Ebru Dede'nin de yardımlarıyla gerçekleştirdik. www.hakankirkoglu.com'da detayları görebilirsiniz. 
   
   Solaklık ve Uranüs'ün konumu 
   Değişik jenerasyonlardan, değişik ülkelerden gelen bu 784 kişinin astrolojik haritalarını incelerken en dikkat çekici bulgu Uranüs'ün konumu. Bunu detaylandırmadan önce astrolojide Uranüs'ü açıklayan sözlerin özgürlük, sapma, aykırılık, başkaldırma ve reform olduğunu söylemeliyim. Uranüs'ün keşfi Fransız Devrimi ile eşzamanlı olmuştu. Uranüs gerçekten o kadar tezat bir gezegen ki, astronomik olarak kendi ekseni etrafında dönerken diğer gezegenler gibi düşey eksende değil, yatay eksende, yani yuvarlanır gibi dönüyor. Gelelim hassas noktaya Elleri astrolojide Merkür ve 3'üncü ev İkizlerin doğal sıralamadaki evi temsil eder. Merkür sinir sisteminin ve iletişimin de gezegenidir. İkizlerin yöneticisi Merkür, çift olan elleri, akciğerleri ilgilendirir ve beyinsel faaliyetler, koordinasyonla da bağlantılıdır. Solakların haritasında Uranüs en çok 3'üncü evde bulunurken düzeni, ve muhafazakarlığı açıklayan Satürn aynı evde en az bulunuyor. Bu dikkat çeken bir negatif korelasyona zıt ilişki işaret ediyor. 
   
   Geri giden Merkür 
   Söz konusu 784 solak, Merkür geri giderken daha fazla doğuyorlar. Aslında solaklık da bileşik bir görünüm sergiliyor. Örneğin solaklıkla zıt ilişki gösteren 3'üncü evde Satürn'ü olan 51 kişi var ve bu 51 kişiyi örnek kitleden çıkararak incelediğimizde çok yüksek oranda yüzde 23,6 geri giden Merkür'e rastlıyoruz. Kısacası Uranüs 3'üncü evde olmayınca başka faktörler de devreye girebiliyor. Kuşkusuz şunu hatırlamakta fayda var İstatistikler tekil gerçekleri göremiyor ancak büyük eğilimleri ortaya koyabiliyor. Halbuki astrolojide tekil gerçeklik çok önemli, zira herkesin haritası kendine has ve bileşik bir bütün ortaya koyuyor. 
   Geri giden Merkür'e dönersek, astrolojide bu durum aslında daha zayıf bir sinir sistemi, daha yüksek huzursuzluk, koordinasyon eksikliği anlamına gelmekte. Bu çalışma solakların kişilik yapısı olarak da gerginlik ölçeğinde daha yukarıda yer alabileceğini gösteriyor. Bu arada Merkür dili, konuşmayı ve iletişimi açıklaması bakımından da ilginç. Zira solaklarla yapılan başka çalışmalar da solakların sözel zekalarının daha yüksek olduğunu ve yabancı dillere yatkınlığını gösteriyor. Bu durumda, 3'üncü evde daha baskın çıkan Uranüs'e şaşmamak gerek. 
   Burçlar arasında, solaklar kış aylarında daha az doğmuş gözüküyor. Ortalamalara göre Oğlak, Kova ve Balık burçlarında daha az solak var. 9 ay öncesine dönersek, havaların ısınmaya başladığı çalışmada kuzey yarımküre verileri ele alındı zamanlarda gerçekleşen döllenmelerden daha fazla solak doğuyor diyebiliriz. 
   Şimdi bu çalışmanın daha ileri aşamasında sadece sağ elini kullananlar ve her iki elini de kullananlar için ayrı kontrol grupları daha oluşturacağız. Solaklıkla ilgili çalışmanın bir özetini ekim ayında Los Angeles'ta yapılacak konferansta sunacağım. Ayrıca çalışma İngiliz Astroloji Derneği'nin araştırma dergisi olan Correlation'da da yayımlanacak. 
   
   
</TEXT>
</DOC>
