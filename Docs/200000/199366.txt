<DOC>
<DOCNO> 199366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/astro/index.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah saatleri verimli 
</HEADLINE>
<TEXT>

   
   
   Bu sabah daha canlı ve akıcı ama öğleden sonra bazı tıkanmalar ve zorlanmalar olabilir. Bu durum öğlen daha belirgin olabilir ve bizden daha fazla kararlılık talep edebilir. Koç'lar girişkenlikleri sayesinde çok şey elde edebileceği bir gündeler. Yeni adımlar ve öne çıkma isteği başarı getirebilir ama kontrolü elden bırakmamalılar. Boğa'lar hemen harekete geçmek ve riskler almak yerine gelişmeleri izlemeli ve aceleci olmaktan kaçınmalılar. Duygusal alanda karışıklıklar onları yıpratabilir. İkizler düşüncelerini toparlar ve kendine çekidüzen verirse ilerleme kaydedebilir. Yeni fikirler, ortaklaşa işler ve arkadaşlıklar onlara şans getirecek. Yengeç'ler iş hayatında çetin bir günde olabilirler ve özellikle öğlen dikkatli olmalılar. Kendilerini yeteri kadar iyi ifade edememekten şikayet edebilirler. Aslan'lar sabah iyimserler ve hayata geniş bir pencereden bakabilirler ama günün ikinci yarısında bu fikirlerini gerçekleştirmek için çaba sarf etmeliler. Başak'lar ortaklaşa konulardan fayda sağlayabilirler ama bu arada borç alacak ya da toplu paraları iyi değerlendirmeleri gerekmekte. 
   Terazi'ler yeni önerileri açıklar ve bu sayede sabah pek çok şey onların lehine gelişebilir ama günün ikinci yarısında daha tutarlı ve gerçekçi olmaları gerekecek. Akrep'ler sağlıklarına özen göstermeliler. Bu arada iş hayatında verimli olmak için düzene ihtiyaçları var. Yay'lar rahat hareket edebilecekleri ve kendilerini motive edebilecekleri bir gündeler. Öğlen aşırı riskler almamaya bakmalılar, gereksiz harcamalar sıkıntı yaratabilir. Oğlak'lar kendilerini baskı altında hissedebilirler. Duygusal alanda sıkıntı yüzünden evde huzursuzluk ya da eve ait problemlere çözüm gerekebilir. Kova'lar planlı oldukları sürece başarılı olabilirler. Düşüncelerini etkin biçimde ifade edebilirler. Öğlen bazı engeller onları gerçekçi olmaya yöneltebilir. Balık'lar maddi konularda ekonomik davranmaya bakmalılar. Gereksiz harcamaların sıkıntısını çekebilirler. 
   
   
</TEXT>
</DOC>
