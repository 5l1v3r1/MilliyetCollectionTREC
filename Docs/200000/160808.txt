<DOC>
<DOCNO> 160808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/soneko40.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankaları Başkanları, Berlin'de biraraya geldi... 
</HEADLINE>
<TEXT>

     ABD Merkez Bankası Alan Greenspan, Mayıs ayının ekonomik göstergelerinin ABD ekonomisinin istikrara kavuşmuş olduğuna işaret ettiğini söyledi. 
     Avrupa ve gelişmiş ülke merkez bankası başkanlarının bugün Berlin'de yaptığı toplantıya, ABD'den telekonferans aracılığıyla katılan Greenspan, üretkenlikte Mayıs ayında görülen artışı vergi kesintilerinin etkisinin görülmesiyle Temmuz ayından itibaren tüketici harcamaları ve istihdamdaki artışın da desteklemesini beklediğini kaydetti. 
     ABD piyasasının canlandığına ilişkin işaretlerin de görüldüğünü belirten Greenspan, ekonomide bir deflasyon durgunluk tehlikesinin uzak bir ihtimal olduğu görüşünü yineledi. 
     Toplantıda konuşan Avrupa Merkez Bankası Başkanı Wim Duisenberg ise Avrupa'nın ekonomik büyüme hızının yılın ilk yarısında düşük olduğunu belirterek, bu nedenle enflasyonun gelecek aylar boyunca düşük kalmasının beklediğini belirtti. 
     Duisenberg, yılın ikinci yarısından itibaren Avrupa'nın ekonomik büyüme hızında artış beklediklerini de ifade etti. 
     Wim Duisenberg, Avrupa ortak para birimi euronun son haftalarda ABD Doları karşısında hızlı değerlenişinin de enflasyonu bastıran bir etmen olduğunu söyledi. 
     Duisenberg'in bu sözleri, AMB Yönetim Kurulu'nun perşembe günkü toplantısında faiz hadlerinde indirime gideceği yönündeki beklentileri güçlendirdi. 
     Önde gelen merkez bankalarının başkanlarının Berlin'de yapılan özel toplantısında, Duisenberg ve telekonferans yoluyla katılan Greenspan'dan başka İngiltere Merkez Bankası Başkanı Edward George, Fransa Merkez Bankası Başkanı Jean-Claude Trichet ile Japonya Merkez Bankası Başkan Yardımcısı Taşiro Muto hazır bulundu. 
     Toplantıda başkanların dünya ekonomisinin sorunlarını ve bunlara karşı uygulanacak para polutukalarını ele aldıkları bildiriliyor. 
     
</TEXT>
</DOC>
