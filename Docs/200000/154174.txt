<DOC>
<DOCNO> 154174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/yasam/ayas.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Milliyet olmasaydı haberiniz olmazdı 
</HEADLINE>
<TEXT>

Basında güvenin adı, gazeteniz Milliyet bugün 53'üncü yaşını kutluyor. 'Önce güven, önce doğru haber' ilkesinden taviz vermeden, bu yıl da en bomba haberleri, herkesten önce ve en doğru haliyle Milliyet'inize taşıdık. Siz Milliyet okurlarının güvenini her gün yeniden hak etmek için... 
     20 Nisan 2002 
     Samsun'da, fakir ailelerin tedavi ettiremediği 24 çocuktan 9'unun ölümüyle ortaya çıkan insanlık dramı "Utanç" manşetinde ayrıntılarıyla yer aldı. 
     
     23 Ağustos 2002 
     Eşi Cathy'nin, siyasetten vazgeçip üniversiteye dönme kararı alan Kemal Derviş'i ikna etmesini Milliyet "Derviş'i Cathy ikna etti" haberiyle duyurdu. 
     
     5 Eylül 2002 
     Eşcinsel öğretmenin yaz okulundaki çılgın partilerde, erkek çocukları kadın gibi giydirip süslemesi, "Yaz okulunda skandal" başlığıyla manşete taşındı. 
     
     10 Ekim 2002 
     "Sürpriz telefon" başlıklı manşette, Türkiye'nin üyelik için tarih vermeyen AB'ye tepkisini Yunan Dışişleri Bakanı Papandreu'nun yumuşattığı belirtildi. 
     
     14 Ekim 2002 
     "Yılın röportajı" yine Milliyet'teydi. Nijerya'da zina suçlamasıyla, taşlanarak öldürüleceği recm cezasına çarptırılan Emine Laval, Milliyet'e konuştu. 
     
     22 Ekim 2002 
     Son beş yılda üç binin üzerinde olaya neden olan çetelerin oluşturduğu tehdidin boyutları, "Mafyaya teslim olduk" manşetiyle gözler önüne serildi. 
     
     29 Ekim 2002 
     Milliyet, AKP'nin iktidara geldiğinde yasalaştıracağı "Mali Af Yasa Taslağı", "Nayloncular aklanacak" manşetiyle gündeme taşındı. 
     
     17 Kasım 2002 
     Cumhurbaşkanı Ahmet Necdet Sezer tarafından 58. hükümeti kurmakla görevlendirilen Abdullah Gül, Başbakan olarak ilk demecini Milliyet'e verdi. 
     
     23 Aralık 2002 
     Türkiye'nin Irak operasyonuna vereceği desteğin ne ölçüde olacağını, Milliyet "Havaya evet, karaya hayır" manşetiyle okurlarına duyurdu. 
     
     5 Ocak 2003 
     Türk askerinin sınırı geçip Kuzey Irak'ın stratejik noktalarına girdiğini Milliyet özel fotoğrafla "Türk Tankları Kuzey Irak'ta" başlığıyla duyurdu. 
     
     11 Ocak 2003 
     Diyarbakır'da düşen uçağın pilotunun reçetesinde düzenli olarak antidepresan ilaçlar aldığı "Kaptan pilot depresyonda mıydı " özel haberiyle duyuruldu. 
     
     27 Ocak 2003 
     Savaş öncesinin o kızgın günlerinde ABD Dışişleri Bakanı Colin Powell gelişmelere ilişkin görüşleri için Türkiye'den sadece Milliyet'i seçti. 
     
     8 Şubat 2003 
     Bağdat'ta bulunan Reuters muhabirinin çektiği, adı bile bilinmeyen bu küçük kızın fotoğrafı ön sayfada "Ölü çocukların sessiz çığlığı" oldu. 
     
     8 Mart 2003 
     Gözleri görmeyen küçük Aleyna ve onu evlatlık edinen Sevgi Dağ'ın öyküsünü ve ardından yürütülen yardım kampanyasını Türkiye, Milliyet'ten öğrendi. 
     
     20 Mart 2003 
     Savaşın eli kulağındaydı. Basra ve Bağdat'a sabaha karşı 04.31'de düşen ilk ABD füzelerini Milliyet yaptığı yıldırım baskı ile okurlarına o sabah duyurdu. 
     


YAŞAM 

















</TEXT>
</DOC>
