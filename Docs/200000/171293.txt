<DOC>
<DOCNO> 171293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/spor/aspo.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
VAY HOOIJDONK 1-0 
</HEADLINE>
<TEXT>

   Fenerbahçe, Bochum'u Hollandalı yıldızının 25 metreden attığı muhteşem frikik golüyle devirdi. Almanya'da oynadığı üçüncü hazırlık maçında ikinci galibiyetini elde etti 
      
   İlk yarı golsüz 
   SARI-Lacivetliler, Almanya'da oynadığı üçüncü hazırlık maçında Birinci Lig'de mücadele eden Bochum'u tek golle geçti, Fenerbahçe'ye galibiyeti 83. dakikada Hollandalı yıldızı Van Hooijdonk'un 25 metreden attığı muhteşem frikik golü getirdi. Daum, daha önceki iki maçta olduğu gibi ideal onbiri sahaya sürerken yeni transfer Mahmut Hanefi de ikinci yarıda forma giydi. Karşılaşmanın ilk yarısı golsüz kapandı. 30. dakikada Freier'in penaltısında Recep gole izin vermezken, 52'de Bochum'un bir şutu direkten döndü. 
   
   Maçın karnesi 
   HAKEMLER Thorsten Kinhöter, Rayner Werthmann, Cristian Schraer 
   BOCHUM Duijnhoven 6 Tapaloviç Dk.46 6 - Meichelbeck 6 Bemben Dk.46 6 Colding 7 Fahrenvost Dk.46 6 , Kalla 8 , Freier 5 Fiel Dk.46 5 - Madsen 6 Thomas Dk.46 7 , Wosz 6 Oliseh Dk.46 6 , Vriesde 5 Hassenian Dk.46 6 , Gudjonsson 5 B.Gunjonsson Dk.46 6 - Tapaloviç 5 Bönig Dk.46 5 , Buckley 6 Diabag Dk.46 6 
   FENERBAHÇE Recep 8 - Fatih 8 , Luciano 7 , Ümit 7 , Erhan 5 Mahmut Dk.46 6 - Aurelio 6 Hakan Dk.74 6 , Selçuk 7 , Kemal 7 Semih Dk.86 , Tuncay 7 - Rebrov 7 Yusuf Dk.74 6 , Hooijdonk 8 
   GOL Hooijdonk Dk.83 
   SARI KART Tuncay Fenerbahçe 
   
   İyi mücadele ettik    DAUM, Bochum karşısında alının tek farklı galibiyet sonrası "Şanslı günümüzdeydik. Bu kadar ağır idmanlara rağmen iyi mücadele ettik. Ben yarı Türk'üm. Fenerbahçe'yi şampiyon yapmaya geldim" dedi. Alman hoca, "Bu bir hazırlık maçı. Futbolcularımı görüyorum, tanıyorum. Hooijdonk çok kaliteli bir frikik ustası. Fenerbahçe'ye çok faydalı olacak. Rebrov da kaliteli bir oyuncu. Ama takımda olmayacak" ifadelerini de kullandı. Bu arada yedek kulübesinde yer alan Serhat'ın uzun süre cep telefonuyla konuşması dikkat çekti. 
   
   Göze çarpanlar 
   FATİH AKYEL Dünya Kupası'ndan bu yana en iyi oyununu oynadı. Luciano ve Ümit'le uyumu son derece iyiydi. Oyunun iki yönünü de başarıyla uyguladı. 
   MAHMUT HANEFİ Neresinden bakarsanız bakın Erhan Albayrak'tan daha iyi performans sergiledi. Toplu oyunda gayet iyiydi. Ancak topsuz oyunda özellikle takım atağa çıkarken ileriye gitmekten imtina etti. İlk maçı için olumlu puan aldı. 
   VAN HOOİJDONK Fenerbahçe formasıyla hazırlık maçlarında attığı altı serbest vuruştan hiçbiri auta gitmedi. Dün de golden önce attığı iki frikiği kıl payı baraja takıldı. Onun kullandığı serbest vuruşlar mutlaka yerine gidiyor. Bunu engelleyebilmek sadece mükemmel barajların işi. 
   
   
</TEXT>
</DOC>
