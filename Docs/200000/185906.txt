<DOC>
<DOCNO> 185906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/siyaset/siy04.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet tezkere için düğmeye bastı 
</HEADLINE>
<TEXT>

      ABDULLAH KARAKUŞ Ankara 

   
   Başbakan Recep Tayyip Erdoğan ve Milli Savunma Bakanı Vecdi Gönül, AKP'nin ilk grup toplantısında milletvekillerini Irak'a asker gönderilmesi konusunda ikna etmeye çalıştı. Gönül, Irak'a Türkiye'nin asker göndermesi için dört neden sıralayarak, "Türkiye'nin çıkarları için bir an önce Irak'ta olmalıyız" dedi. 
   Gönül, "ABD'nin aslında bize ihtiyacı yok. Biz olmasak da kendi imk nlarıyla yürütüyor. 36 ülke ABD'ye destek verdi. Somali'ye, Kore'ye giden Türkiye, burnunun dibindeki Irak'a da gitmelidir" diye konuştu. Gönül, Türk askerinin mutlaka Irak'ta olması için de şu dört nedeni gösterdi 
   
   'Güvenlik önemli' 
   1 - En önemlisi Irak'ın toprak bütünlüğüdür. Kuzey Irak bizim için çok önemli. Bütünlüğü sağlamak için orada olmalıyız. 
   2 - Irak'tan Türkiye'ye yönelik PKK KADEK gibi tehditleri önlemek için, stratejik ihtiyacımız açısından orada olmalıyız. Güvenliğimiz çok önemli. 
   3 - Kerkük - Yumurtalık petrol boru hattının açık olması lazım. 
   4 - Etnik gruplar demokrasiye geçtikten sonra eşit şartlarda olmalıdır. Türkmenlere destek olmalıyız. 
   
   Erdoğan'dan destek 
   Erdoğan da Gönül'e destek vererek, milletvekillerinin gelecek tezkereye olumlu yaklaşmasını istedi. Erdoğan, "Grup olarak ülke menfaatleri ne gerektiriyorsa onu yapacağız. En kısa zamanda karar alacağız. Gönül'ün anlattıklarını aklıselim şekilde değerlendirin. Meclis'ten bir süre sonra yetki alacağız. Bu üst düzeyde görüşmeler için gerekli" diye konuştu. 
   
</TEXT>
</DOC>
