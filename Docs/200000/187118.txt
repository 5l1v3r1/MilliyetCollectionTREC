<DOC>
<DOCNO> 187118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur36.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Ekmekçi, Şişli'deki muayenehanesinde ayağından vuruldu 
</HEADLINE>
<TEXT>

     Şişli'deki muayenehanesinde silahlı saldırıya uğrayarak bacaklarından yaralanan Prof. Dr. Ali Ekmekçi, hastaneye kaldırıldı. 
     Alınan bilgiye göre, Prof. Dr. Ekmekçi'nin Osmanbey Samanyolu Sokak'taki muayenehanesine gelen bir kişi, burada çıkan tartışmanın ardından profesöre 4 el ateş ettikten sonra olay yerinden kaçtı. 
     Bacaklarından 3 kurşun yarası alan Prof. Dr. Ekmekçi, kaldırıldığı Florence Nightingale Hastanesi'nde ameliyata alındı. 
     Hastaneye gelen yakınları, Prof. Dr. Ekmekçi'nin Sarıyer Rumelihisarı'ndaki bir arsa nedeniyle daha önce mahkemelik olduğunu ve davayı kazandığını anlatarak, profesörü Abdullah A. adlı kişinin bu konuya ilişkin vurmuş olabileceğini öne sürdüler. 
     Polis de, adı geçen kişiyi yakalamak amacıyla çalışma başlattı. 
     
</TEXT>
</DOC>
