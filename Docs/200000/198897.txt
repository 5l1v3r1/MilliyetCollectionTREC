<DOC>
<DOCNO> 198897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/astro/index.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine gerginlik var 
</HEADLINE>
<TEXT>

   
   
   Gün boyunca Balık burcunda kalan Ay sert açılar kuruyor. Özellikle öğleden sonra bu gerginlik, planları altüst edebilir. Koç'lar beklentilerini dengelemek zorundalar. Kontrol dışı nedenler, geçmişe ait sıkıntı ya da düşmanlıklar su üstüne çıkabilir. Boğa'lar yeni düşüncelere açıklar ama arkadaşlıklar nedeniyle bazı kayıplara da uğrayabilirler. İkizler iş açısından hareketli bir günde ama bazı planları engellenebilir, kendini baskı altında hissedebilir. Yengeç'ler kendilerini rahat hissetseler bile dikkatsizlikleri yüzünden bazı problemlerle karşılaşabilirler. Yabancılarla ilgili konular ve yolculuk dikkatlerini fazla çekebilir. Aslan'lar son derece dikkatli olmaları gereken bir gündeler. Ortaklaşa konular ve borç alacak işleri onları yıpratabilir. Başak'lar gerginler ve ilişkilere, ortaklıklara ve kendileri dışındaki gelişmelere maruz kalabilirler. Terazi'ler elde olmayan nedenlerle zaman kaybedebilirler ya da onları zayıf düşüren konularla uğraşmak gerekebilir. Esnek olmak lazım. Akrep'ler akıcı enerjilere sahipler ama kendilerini göstermek istemeleri ya da kişilik çatışması yüzünden sorunlar olabilir. Yay'lar huzursuzluğun ortasında olabilirler. Evle ve güvenlikle ilgilenmek gerekebilir. Oğlak'lar kısa yolculuklarda daha dikkatli olmalılar. Hızlı gelişmeler onları kararsız kılabilir. Kardeşlerle de ilgilenmek söz konusu. Kova'nın parasal alanda daha tutarlı olması gerekiyor. Kontrol dışı harcamalar, kayıplar ya da ani gelişmeler zarar getirebilir. Balık'lar çok dikkat çekici bir durumdalar ama bu onları çok mutlu kılmayabilir. Duygusal nedenler, anne ya da aile ile ilgili konular söz konusu. 
</TEXT>
</DOC>
