<DOC>
<DOCNO> 163504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo09.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve şampiyon San Antonio Spurs... 
</HEADLINE>
<TEXT>

     ABD Profesyonel Basketbol Ligi NBA'de 2002-03 sezonunun şampiyonu, 7 maçlık final serisinde New Jersey Nets'e 4-2 üstünlük sağlayan San Antonio Spurs oldu. 
     Batı Konferansı şampiyonu Spurs, San Antonio'da yapılan maçta Doğu Konferansı şampiyonu Nets'i 88-77 yendi. 
     Spurs'da Tim Duncan 21 sayı, 20 ribaund, 10 asistle ''triple double'' yaparak gecenin yıldızı oldu. 19 şuttan 9'unu sayıya çeviren Duncan, ayrıca 8 blok yaptı. Takımda Stephen Jackson skora 17 sayı eklerken, David Robinson 17 ribaund, 13 sayı gerçekleştirdi. 
     18.797 seyircinin izlediği karşılaşmada, Nets'de Jason Kidd 21 sayı, Kerry Kittles 16, Richard Jefferson 13 sayıyla maçı tamamladı. Kenyon Martin de 10 ribaund aldı, 6 sayı attı. 
     1999 yılının şampiyonu Spurs, 4 yıl aradan sonra tekrar bu unvanı elde ederken, 5 yıl üst üste şampiyonluğun Batı Konferansı'nda kalmasını da sağladı. 2000-01-02 sezonlarında Los Angeles Lakers şampiyon olmuştu. 
     
</TEXT>
</DOC>
