<DOC>
<DOCNO> 165471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/dunya/dun04.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve Avrupa onarım buluşması 
</HEADLINE>
<TEXT>

ABD ve AB liderleri, Irak sonrasında yaraları sarmak için Washington'da buluştular 
     YASEMİN ÇONGAR Washington 

     ABD ve Avrupa Birliği AB , Atlantik'in iki yakası arasındaki siyasi mesafeyi artıran Irak Savaşı'nın ardından, ilişkilerin tamirini ve benzer bölgesel meselelere, ileride daha yakın diyalog ve işbirliği ile yaklaşılmasını sağlamak amacıyla bir araya geldiler. Washington'daki zirve, AB Dönem Başkanı Yunanistan'ın Başbakanı Kostas Simitis, AB Komisyonu Başkanı Romano Prodi ve ABD Başkanı George W. Bush'u buluşturdu. 
     Teröre karşı işbirliği ve terörist zanlılarının iadesi alanında anlaşmaların imzalanmasına zemin oluşturan zirvede Başkan Bush, HAMAS'ın siyasi kanadının da AB ülkeleri tarafından "yasadışı" ilan edilmesi ve Filistin lideri Yaser Arafat'ın "devre dışı" tutulması yönündeki taleplerini AB yetkililerine iletti. 
     AB'nin, genetik yapısı değiştirilmiş gıda ürünlerine karşı uyguladığı moratoryum, taraflar arasında ciddi pürüz oluşturmayı sürdürürken, AB ve ABD liderlerinin yaklaşan Dünya Ticaret Örgütü WTO toplantısını "başarılı" kılmak için işbirliğinde anlaştıkları açıklandı. 
     

</TEXT>
</DOC>
