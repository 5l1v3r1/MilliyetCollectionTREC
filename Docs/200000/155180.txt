<DOC>
<DOCNO> 155180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sontur16.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da tinerci dehşeti... 
</HEADLINE>
<TEXT>

     Bursa'da, madde bağımlısı 3 genç, bir benzin istasyonunun marketinde kavga ettikleri 2 kişiden birini yüzüne tiner döküp ateşe verirken, diğerini bıçaklayarak öldürdü. 
     Alınan bilgiye göre, madde bağımlısı oldukları bildirilen Ramazan D. 20 , Kadir A. 20 ve Hüseyin G. 21 , Mudanya Yolu Gaziakdemir Caddesi'ndeki benzin istasyonunun marketine giderek kasada görevli Sinan Kazcı'dan bedava bira vermesini istediler. 
     Kasa görevlisinin, alarm butonuna basıp polise bilgi vermesinin ardından 3 genç, ''Seninle tekrar görüşeceğiz'' diyerek olay yerinden kaçmayı başardı. 
     Daha sonra yeniden markete gelen 3 genç, kasa görevlisinden yeniden bira istediler. Bu sırada marketten alışveriş yapmakta olan Murat Selçuk 39 ve Atilla Çıkar'ın 32 , ''Sizin yaptığınız ayıp değil mi'' şeklindeki sözlerinin ardından tartışma başladı. 
     Tartışmanın kavgaya dönüşmesi üzerine Ramazan D, Murat Selçuk'un yüzüne tiner döküp kibritle ateşe verirken, Atilla Çıkar, üzerine gelen madde bağımlısı gençleri, yanında taşıdığı bıçakla uzaklaştırmak istedi. Bu sırada, Hüseyin G, bıçakla göğsünden ve karın boşluğundan yaralandı. 
     Hüseyin G, daha sonra ele geçirdiği bıçak ile Atilla Çıkar'ı kalbinden ve sol kasığından yaraladı. Aşırı kan kaybeden Çıkar, olay yerinde yaşamını yitirirdi. 
     Yüzü yanan Murat Selçuk, Bursa Devlet Hastanesi'nde, bıçakla yaralanan katil zanlısı Hüseyin G. ise Uludağ Üniversitesi Tıp Fakültesi Hastanesi'nde tedavi altına alındı. Ramazan D. ve Kadir A. ise olay yerine gelen polisler tarafından gözaltına alındı. 
     Olayla ilgili soruşturmanın sürdüğü bildirildi. 
     
</TEXT>
</DOC>
