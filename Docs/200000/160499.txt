<DOC>
<DOCNO> 160499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sondun10.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Senatosu'nda, kitle imha silahları için tepki artıyor.. 
</HEADLINE>
<TEXT>

     Amerikalı demokrat senatör Bob Graham, ''Irak'ta kitle imha silahı bulunmamasının Amerikan istihbaratının ciddi başarısızlığı sayılacağını'' söyledi. 
     ABD başkanlığına aday olduğu bilinen Graham, CNN televizyonuna dün verdiği demeçte, ''Kitle imha silahı bulunmazsa bu ya Amerikan istihbarat servislerinin ciddi başarısızlığı ya da bu servislerin istihbaratlarını manipüle ederek, Amerikalıları yanıltma girişimi olduğu anlamına gelir'' dedi. 
     Graham, ''Bu iki nedenden dolayı Irak'ta kitle imha silahı bulamazsak ABD'nın dürüstlüğü hakkında Amerikalıların daha az güven duyacağı ve uluslararası toplumun ise ciddi şüpheleri olacağı açıktır. Umarım, istihbarat camiasınca bulunduğu ileri sürülen kitle imha silahlarını ortaya çıkarırız ve umarım bulunan silahlar önleyici savaşı haklı çıkaracak kadar çoktur'' ifadesini kullandı. 
     Graham, Başkan George Bush yönetimine Irak'a savaş başlatması için Kongre'de aleyhte oy kullanan ender parlamenterlerden biri. 66 yaşındaki senatör, geçen yıla kadar Senato'nun istihhbarat komisyonu başkanlığı görevini yapıyordu. 
     
</TEXT>
</DOC>
