<DOC>
<DOCNO> 187755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/soneko04.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilinizi kışa hazırlayın 
</HEADLINE>
<TEXT>

     Edirne Şoförler ve Otomobilciler Odası Başkanı Mehmet Atabay, can ve mal güvenliği açısından, motor, akü ve lastiklerin durumunun gözden geçirilerek bakımının yapılması gerektiğini söyledi. 
     Marşa basıldığında arabanın aküsünün ne durumda olduğunu ortaya çıkacağını ifade eden Atabay, şunları kaydetti 
     ''Akü suyunun mutlaka tamamlanması gerekir. Arabanın kalbi niteliğindeki motorun durumu gözden kaçırılmamalıdır. Araçların kalorifer donanımı bakımdan geçirilmelidir. Tüm işlemlerin uygun bir servis tarafından gerçekleştirilmesi can ve mal güvenli açısından önemlidir. İçinde bulunduğumuz dönemde otomobilin, motor, akü ve lastiklerin durumunun gözden geçirilerek bakımının yapılması gereklidir. Eksikler saptanarak bu doğrultuda önlem alınmalıdır.'' 30 bin kilometreden sonra araç lastiklerinin yenilenmesi gerektiğine de işaret eden Atabay, aksi halde otomobilin devrilmesine neden olabilecek lastik patlaması gibi istenmeyen olaylarla karşılaşılacağını ifade etti. 
     Hız kurallarına uygun otomobil kullanmanın önemine değinen Atabay, aracı zorlayacak yanlış kullanım ile kapasite üzerindeki yüklerin otomobilde sorun çıkaracağını söyledi. 
     Atabay otomobilde, zincir, takoz, çekme halatı, ilkyardım çantası bulunması gerektiğini de vurguladı. 
     
</TEXT>
</DOC>
