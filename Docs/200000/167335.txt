<DOC>
<DOCNO> 167335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo22.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un Gerede kampı sona erdi... 
</HEADLINE>
<TEXT>

     Trabzonspor'un Bolu'nun Gerede İlçesi'ndeki 11 günlük kamp çalışmaları sona erdi. 
     Kulüp genel koordinatörü İsmail Yavuz, bu sabah yaptıkları antrenmanla Gerede kampını tamamladıklarını söyledi. 
     Avusturya'da yapacakları kamp öncesi futbolculara izin verdiklerini belirten Yavuz, 7 Temmuz Pazartesi günü yeniden toplanarak bu ülkeye gidip, yeni sezon hazırlıklarını sürdüreceklerini bildirdi. 
     Yavuz, Gerede kampının iyi bir biçimde geçtiğini kaydederek, ''Kampta futbolcuların uyumu üst düzeydeydi. Kocaelispor'dan aldığımız Emrah'ı da kampa kattık. Futbolcuların azimleri, bizi yeni sezon öncesi daha da umutlandırdı'' dedi. 
     Bordo-mavili takımın sol kanatta bir oyuncuya ihtiyacının bulunduğunu ifade eden Yavuz, ''Bu mevkiye yabancı bir oyuncu bakıyoruz. Teknik heyetin de bizden bu konuda bir talebi var. Eğer Avusturya kampı sonrasında herhangi bir eksiklik ortaya çıkarsa, yine transfer yapabiliriz'' diye konuştu. 
     
</TEXT>
</DOC>
