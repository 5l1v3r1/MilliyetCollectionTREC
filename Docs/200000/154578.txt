<DOC>
<DOCNO> 154578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sondun20.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinliler SARS için geleneksel Çin ilaçlarına yöneldi.. 
</HEADLINE>
<TEXT>

     Dünyayı tehdit eden akut solunum yetmezliğine SARS karşı Hong Kong'da, geleneksel Çin tıbbı ilaçları kullanılacak. 
     Hong Kong sağlık yetkilileri, hafta sonunda Çin'den 2 uzmanının bölgeye geldiğini açıkladılar. Çinli uzmanlar, SARS hastalığının tedavisinde geleneksel Çin tıbbı ilaçlarıyla Batı tıbbı ilaçlarının birlikte kullanımını öğretecekler. 
     Böylece, 2. Dünya Savaşı'ndan bu yana Hong Kong'da ilk kez geleneksel Çin tıbbı ilacı kullanılmış olacak. 
     
     MALEZYA'DAKİ SARS ŞÜPHELİLERİ 
     Öte yandan, Malezya'da da 3 kişinin daha SARS hastası olduğundan şüphelenildiği açıklandı. 
     Malezya Sağlık Bakanlığı tarafından yapılan açıklamada, söz konusu 3 kişinin tedavilerine 2 ayrı hastanede başlandığı kaydedildi. 
     Bernama Haber Ajansı'nın bildirdiğine göre, ülkede karantina altında alınanların sayısının 720'yi, tedavi edilen SARS hastalarının sayısının da 22'yi bulduğu belirtildi. 
     
</TEXT>
</DOC>
