<DOC>
<DOCNO> 167879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur19.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydınlar, Türk askerlerinin gözaltına alınmasını kınadı... 
</HEADLINE>
<TEXT>

     Bedri Baykam, Adalet Ağaoğlu, Serap Aksoy, Prof. Dr. Rona Aybay ve Hilmi Yavuz'un da aralarında bulunduğu bir grup aydın, Türk askerlerinin Irak'ta ABD tarafından gözaltına alınmasını yazılı bir açıklamayla kınadı. 
     ''Türkiye Cumhuriyeti Yurttaşının Bağımsızlık Manifestosu'' kampanyası başlattıklarını açıklayan aydınlar, ''hiçbir şekilde ABD'nin stratejik ortağı olarak anılmak istemediklerini'' bildirdiler. 
     İmzaladıkları manifestoda ''Bir istilacının, bir çıkar şebekesinin yanı başında yer alıp lekelenmek istemiyoruz'' diyen aydınlar, ''demokratik bir Cumhuriyet'in yurttaşları olarak anılmak istediklerini'' belirttiler. 
     Türk askerlerinin gözaltına alınmasının da kınandığı manifestoda, şunlar kaydedildi 
     ''Türkiye, her türlü ekonomik sorunu aşacak güçtedir. Türkiye hiçbir ülkenin peyki olmadan, kendisi için en doğru kararları alarak bu dünyada yüz akıyla yerini alabilir. Tüm dünya bu ülkenin 'Yurtta Sulh, Cihanda Sulh' düşüncesiyle hareket ettiğini ve ona hiçbir çıkar karşılığında hiçbir ahlaksız teklif yapılamayacağını artık öğrenmelidir.'' 
     
</TEXT>
</DOC>
