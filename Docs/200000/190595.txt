<DOC>
<DOCNO> 190595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/siyaset/siy11.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eymür Tatlıses MİT inşaatında işçilik yaptı 
</HEADLINE>
<TEXT>

   HABER MERKEZİ 

   
   Eski MİT Terörle Mücadele Dairesi Başkanı Mehmet Eymür, türkücü İbrahim Tatlıses'in Diyabakır'daki MİT binası inşaatında çalıştığını iddia etti. 
   "www.habergazete.com" sitesine Washington'dan yazılar yazan Savaş Süzal, "Abdullah Öcalan MİT üyesi mi " tartışmalarına Eymür'den aldığı bilgilerle açıklık getirdi. Süzal, Eymür'den aldığı bilgileri şöyle aktardı Öcalan'ın MiT'te ofis boy olarak çalıştığı konusuyla ilgili haberi doğrulatmak için Washington'da yaşayan Eymür'le görüştüm. Haberi aktarınca Eymür, önce ciddi ciddi 'Olabilir, Şenkal'ın ofisinde Şenkal Atasagun Abdullah'ı çay servisi yaparken görmüştüm' dedi ve ardından bir kahkaha patlattı. 'Öcalan'ı bilmem ama İbrahim Tatlıses'in Diyarbakır'daki MiT binası inşaatında çalıştığını' doğrularım diye devam etti. 
   
   'Öcalan o zaman hedefti...' 
   Eymür, Öcalan'la ilgili sözü edilen tarihlerde kendisinin Takip Şube Müdürü olduğunu ve Öcalan'ın MiT falan değil tamamen o tarihlerde hedef olduğunu belirtti. Eymür'ün 'hedef' kelimesi Öcalan'ı yakalama veya öldürmeyle ilgili faaliyetleri ima ediyordu. 
   Eymür, Öcalan'ın 27 Kasım 1978'de Lice'nin Fis köyünde PKK'yı kurduğunu, 1979'da Suriye'ye geçerek eylemlere başladığını anlattı. Eymür, Kuzey Irak'ta Yunanlı subayların terör örgütünü eğittiklerini bildiklerini bu nedenle Öcalan'ın Yunanistan'a sığındığını vurguladı. 
   
   
   
</TEXT>
</DOC>
