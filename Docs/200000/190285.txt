<DOC>
<DOCNO> 190285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/guncel/gun01.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Butik' üniversitemiz oldu 
</HEADLINE>
<TEXT>

   Açılışını Süleyman Demirel'in yaptığı Okan Üniversitesi, 20-30 öğrencilik sınıflarda vereceği kaliteli eğitimle Türkiye'yi butik üniversite kavramıyla tanıştırmayı hedefliyor 
      SERHAT OĞUZ İstanbul 

   
   Okan Holding tarafından kurulan Okan Üniversitesi, 9. Cumhurbaşkanı Süleyman Demirel'in ve öğrencilerin katıldığı törenle ilk akademik yılına başladı. Üniversitenin Rektörü Prof. Dr. Sadık Kırbaş, 20 - 30 öğrencilik küçük sınıflar ve nitelikli bir öğretimle "butik üniversite" olacaklarını söyledi. Taşdelen'de kampus inşaatı devam eden üniversitenin Yakacık'taki geçici binasında dün düzenlenen açılış törenine Demirel'in yanı sıra, YÖK Başkanı Prof. Dr. Kemal Gürüz, AKP Milletvekili Mehmet Sekmen ve işadamları katıldı. Tuluyhan Uğurlu'nun mini piyano dinletisinin ardından söz alan Rektör Kırbaş, daha önce kurulan üniversitelerden farklı olacaklarını belirterek şunları söyledi 
   "Hedefe çağdaş programlar, küçük sınıflar ve uygulamaya yönelik, nitelikli eğitimle ulaşacağız. Kalabalık sınıfların olduğu yığın üniversite yerine, butik üniversite olacağız. Öğrencilerin birbirini tanıdığı, öğretim üyeleriyle diyalog kurabildiği, yabancı okullarla bağlantıları olan bir üniversite hedefliyoruz." 
   
   YURTDIŞINDA STAJ 
   Okan Holding Mütevelli Heyeti Başkanı Bekir Okan ise, öğrencilerin, grupları içinde yer alan turizm, sanayi, inşaat, madencilik gibi alanlarda yurtiçi ve yurtdışı staj imk nı bulacağını belirtti. Açılışı Demirel tarafından yapılan Okan Üniversitesi'nde ilk yıl 107 öğrenci öğrenim görecek. Başlangıçta İngilizce Mütercim Tercümanlık, İşletme, Psikoloji ve Turizm Otelcilik bölümlerine öğrenci kabul eden üniversite, önümüzdeki yıllarda, Bilgisayar Mühendisliği, Hukuk, Güzel Sanatlar ve İletişim Fakültesi bölümlerini açacak. 
   
   
   
</TEXT>
</DOC>
