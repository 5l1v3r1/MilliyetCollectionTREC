<DOC>
<DOCNO> 198765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/spor/spo05.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
YARIM ASIRLIK YARIŞ 
</HEADLINE>
<TEXT>

   Türkiye'nin en eskisi olma özelliğini elinden bırakmayan Geleneksel Yılın Sporcusu anketimiz 50. yılın gururunu yaşıyor. okurları yine, 16 aday arasından 2003'ün sporcusunu seçecek 
      
   İstikrar abidesi    Bu başlık ilk kez atıldığında, adına hurufat denilen serçe parmak boyunda 72 punto kurşun harflerle dizilmişti Milliyet'in mürettiphanesinde. 
   Belki biraz hayretle... 
   Çünkü, anketin "a"sı bile akıllara gelmezdi o günlerin demokrasi antrenmanı yapan Türkiye'sinde... Hele yılın en başarılı sporcusunu halkın oylarıyla belirlemek fikri Cağaoğlu'na UFO inmiş gibi... 
   Cesaret işiydi .. 
   Kim derdi ki, 50 yıldır saniye şaşmayan atom saati gibi, her yıl tam zamanında yinelenecek, 50 yıldır tekrarlanması heyecanla beklenecek ve Türk Spor Tarihi'nin en güvenilir istikrar abidesi olacak bu anket... 
   Ona hayat veren ve bugün hayatta olmayan Namık Sevik ustamız, yüreğindeki "halk adamı"nı dinlemiş ve yanıtı kendisi vermişti 
   "Milliyet Okurları..." 
   O okurlar ki, bizler gibi ikinci, üçüncü kuşak oldular... Ama sevgili Namık ağabeyimizin yüreğindeki halk adamını bir kere olsun yanıltmadılar. 50 yıldır büyüyüp devleşen çınar ağacının yaşam kaynağı yüz binlerce yaprak gibi onlar. Ve bir çınar gibi Türkiye'ye kök salmışlar karşı konulmaz güçleriyle. 
   Bizlere enerji ve heybet veriyorlar. 
   Entertipi de gördü bu başlık, ofseti de, elektroniği de... 
   Sıcak potada eriyen zehirli kurşundan bilgisayar tuşuna uzayan 50 yılda, bir tek Milliyet umursamazlıkla karşılaşmadı. 
   Sevildi, paylaşıldı, anlaşıldı... 
   50 şeref yaşına ulaştı. 
   Okurlarına alkışlar. 
   
   28 Aralık son 
   MİLLİYET'in yarım asıra damgasını vuran dev organizasyonu 50.Yılın Sporcusu Anketi, Büyük Jüri'nin belirlediği ve oylarınıza sunduğu Yılın Sporcusu adayları ile start alıyor. 1954 yılından beri okuyucularının oyları ile yılın sporcusunu seçen MİLLİYET, bu görkemli geneleneği 2003 yılında da devam ettiriyor. Okuyucularımız yarından itibaren 28 Aralık gününe kadar yayınlayacağımız kuponları doldurarak ankete katılabilecekler. 
   
   Kupon sınırsız 
   DEV anketin geleneğine göre oy vermede yine sınır olmayacak. Okurlarımız kendi adlarına diledikleri kadar kupon doldurarak ankete katılabilecekler. Doldurdukları oy kuponlarını postayla gönderebilecekleri gibi Yay - Sat Bayilerine de bırakabilecekler. Kuponlara sadece Büyük Jüri'nin saptadığı adayların isimleri yazılabilecek. Aday gösterilmeyenlere gönderilen oylar iptal edilecek. İşte sporda 2003 yılına damgasını vuran adaylar. 
   
   İlk kupon yarın    MİLLİYET okurları yarından itibaren Yılın Sporcusu yarışı için yayınlanacak kuponu ya da kuponları doldurup, gazetemize yollayabilecekler. 
   
   Elvan Abeylegesse Atletizm Dünya Atletizm Finali Birincisi Yıldız Aras Karate Avrupa Şampiyonu Süreyya Ayhan Atletizm Dünya ikincisi Nurcan Çarkçı Boks Avrupa Şampiyonu Gülderen Çelik Karate Avrupa Şampiyonu Aylin Daşdelen Halter Avrupa Şampiyonu Onur Derebaşı Yelken Dünya Laser 4.7 Şampiyonu Şeref Eroğlu Güreş Avrupa Greko Şampiyonu Halil Mutlu Halter Dünya Şampiyonu Mehmet Okur Basketbol NBA'deki temsilcimiz Semih Saygıner Bilardo Dünya Şampiyonu Hülya Şahin Boks Avrupa Şampiyonu İpek Şenoğlu Tenis Satellite Şampiyonu Nurcan Taylan Halter Avrupa Şampiyonu Oğuzhan Tüzün Atıcılık Dünya Üni. Trap Şampiyonu Ayda Ünver Yelken Dünya Laser 4.7 Şampiyonu 
   
   YILIN ANTRENÖRÜ ADAYLARI 
   Mert KARAKAPLAN Yelken Milli Takımı 
   Yücel KOP Süreyya Ayhan 
   Mircea LUCESCU Beşiktaş 
   Nurullah SAĞLAM G.Antep 
   Ersun YANAL G.Birliği 
   Reşat YAZICIOĞLU Bayan Voleybol Milli Takım 
   
   YILIN FUTBOLCUSU ADAYLARI 
   Gökdeniz KARADENİZ Trabzonspor 
   Bülent KORKMAZ G.Saray 
   Tuncay ŞANLI Fenerbahçe 
   İbrahim TORAMAN G.Antep 
   Sergen YALÇIN Beşiktaş 
   Serkan BALCI G.Birliği 
   
   YILIN SPOR ADAMI ADAYLARI 
   Serdar BİLGİLİ Beşiktaş Başkanı 
   Hüsnü CAN Voleybol Federasyonu Başkanı 
   İlhan CAVCAV G.Birliği Başkanı 
   Celal DOĞAN Gaziantep Başkanı 
   Nazlı İMRE Yelken Federasyonu Başkanı 
   Dilek SABANCI Özel Olimpiyatlar Türkiye Derneği Başkanı 
   
   YILIN TAKIMI ADAYLARI 
   Beşiktaş Futbol Takımı 
   İşitme Engelliler Güreş Takımı 
   İzmir Büyükşehir Tekerlekli Sandalye Basketbol Takımı 
   Trabzon Lisesi Futbol Takımı 
   Voleybol Bayan Milli Takımı 
   
   DÜNYADA YILIN SPORCUSU ADAYLARI 
   Tim DUNCAN NBA - S.Antonio Spurs 
   Hicham EL GUERROUJ Atletizm - Fas 
   Vivien FOE Futbol - Kamerun 
   Justine HENIN Tenis - Belçika 
   Thierry HENRY Futbol - Fransa 
   Michael SCHUMACHER Formula 1-Almanya 
   NOT İsimler alfabetik olarak sıralanmıştır. 
   
   49 Yılın Şeref Kürsüsü 
   1954 Murat Güler Yüzme 
   1955 Lefter Küçükandonyadis Futbol 
   1956 Hamit Kaplan Güreş 
   1957 Mustafa Dağıstanlı Güreş 
   1958 Varol Ürkmez Futbol 
   1959 Nazmi Bilge Futbol 
   1960 Mithat Bayrak Güreş 
   1961 Yücel Cavkaytar Okçuluk 
   1962 Metin Oktay Futbol 
   1963 Muharrem Dalkılıç Atletizm 
   1964 Kazım Ayvaz Güreş 
   1965 Kemal Öncü Binicilik 
   1966 Turgay Şeren Futbol 
   1967 Ahmet Ayık Güreş 
   1968 İsmail Akçay Atletizm 
   1969 Necdet Yıldırım Futbol 
   1970 Ali Rıza Alan Güreş 
   1971 Özden Ezinler Eskrim 
   1972 Cemal Kamacı Boks 
   1973 Yasin Özdenak Futbol 
   1974 Ersin Aydın Yüzme 
   1975 Cemal Kamacı Boks 
   1976 Velli Ballı Atletizm 
   1977 Cemil Turan Futbol 
   1978 Ekrem Özdamar Atletizm 
   1979 Şenol Güneş Futbol 
   1980 Eczacıbaşı Bayan Voleybol Takımı 
   1981 Efe Aydan Basketbol 
   1982 Salih Bora Güreş 
   1983 Yılmaz Helvacıoğlu Tekvando 
   1984 Eyüp Can Boks 
   1985 Galatasaray Lisesi Basketbol Takımı 
   1986 Naim Süleymanoğlu Halter 
   1987 Süper Sporcu Naim Süleymanoğlu Halter 
   Yılın Sporcusu Tennur Yerlisu Tekvando 
   1988 Süper Sporcu Naim Süleymanoğlu 
   Yılın Sporcusu Tanju Çolak 
   1989 Rıdvan Dilmen Futbol 
   1990 Arzu Ceylan Tekvando 
   1991 Derya Büyükuncu Yüzme 
   1992 Mehmet Akif Prim Güreş 
   1993 Naim Süleymanoğlu Halter 
   1994 Naim Süleymanoğlu Halter 
   1995 A Milli Futbol Takımı 
   1996 Naim Süleymanoğlu Halter 
   1997 Hamza Yerlikaya Güreş 
   1998 Galatasaray Futbol Takımı 
   1999 Halil Mutlu Halter 
   2000 Halil Mutlu Halter 
   2001 Halil Mutlu Halter 
   2002 Süreyya Ayhan Atletizm 
   
   12. ödül kime 
   Milliyet Spor Servisi'nin unutulmaz müdürü ve Türk spor basınının duayeni Namık Sevik anısına konulan özel ödül, bu yıl 12 yaşında. Geleneksel Yılın Sporcusu anketinin artık ayrılmaz bir parçası haline gelen ödülün verileceği kişi, yine Milliyet Spor Servisi çalışanlarının oylarıyla belirlenecek. 
   
   
</TEXT>
</DOC>
