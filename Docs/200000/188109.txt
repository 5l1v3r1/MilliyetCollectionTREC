<DOC>
<DOCNO> 188109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/yasam/yas08.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aleyna'ya kına gecesi kurşunu 
</HEADLINE>
<TEXT>

      ŞERİF ÇIRAY Ankara 
   
   İzmir'de 2.5 yaşındaki İskoç uyruklu Ali Stair Grimason'un "maganda" kurşunuyla ölmesine ilişkin tartışma sürerken, benzer bir dram Ankara'da yaşandı. Düğünde havaya ateş ederek Aleyna Durmaz'ın 4 ölümüne neden olan Ramazan Çelik, polisin üç hafta süren laboratuvar çalışmaları sonucu yakalandı. 
   Anneannesiyle 20 Eylül gecesi Mamak'ta düğüne giden Aleyna, başına gelen kurşunla yere yığıldı. Aleyna hastanede ölünce soruşturma başlatan polis, enseye kadar inen kurşunu laboratuvara gönderdi. Aynı gece yakındaki bir evde de kına gecesi olduğu belirlendi. Video görüntülerinden havaya ateş edildiği saptandı. Oğlunu evlendiren Çelik gözaltına alınarak tabancası balistik incelemeye gönderildi. Çelik'in silahından çıkan kurşunun kazandığı ivmeyle düşerek Aleyna'nın kafatasını deldiği, ensesine kadar girdiği kaydedildi. Anne Deniz Durmaz, Çelik'ten davacı olduğunu söyledi. 
   
   
</TEXT>
</DOC>
