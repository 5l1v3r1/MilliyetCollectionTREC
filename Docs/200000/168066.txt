<DOC>
<DOCNO> 168066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sonspo08.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Anneciğim ne Türkler 
</HEADLINE>
<TEXT>

     İtalya'nın yüksek tirajlı spor dergisi Guerin Sportvo, bu haftaki sayısında Türk Milli Takımına geniş yer ayırarak, ''Türkler, dünya ve Avrupa klasmanındaki yerlerini onaylattı" değerlendirmesinde bulundu. 
     İtalya'da oldukça sık kullanılan ''Anneciğim Türkler geliyor '' deyiminden esinlenerek ''Anneciğim ne Türkler '' ifadesini başlığına çıkaran dergi, FİFA Konfederasyon Kupası'nda 3. olan Türkiye'nin artık dünyada ilk 10, Avrupa'da ise ilk 5'te istikrarlı bir şekilde kalmayı garantilediği ifade edildi. 
     Guerin Sportivo'da, ''Konfederasyon Kupası'nda geniş bir şekilde yeni isimlerden oluşan Güneş'in takımı, uluslararası futbolun büyük gerçeğini onaylayıp, en başarılı takımlar arasındaydı'' ifadesi kullanıldı. 
     İtalya dergisi, İlhan Mansız, Hakan Şükür, Emre Belözoğlu, Hasan Şaş, Nihat Kahveci, Tugay Kerimoğlu gibi yıldız futbolcularından yoksun olmasına rağmen Türkiye'nin genç oyuncuları ile geleceğinin parlak olduğunu gösterdiğini, önemli bir devamlılık ve güç sinyali verdiğini yazdı. 
     21 yaşındaki genç futbolcu Tuncay Şanlı'yı da ön plana çıkaran Gurein Sportivo, ''Gelecek Tuncay'' başlıklı yazısında ''Fransa'nın beklenmedik süprizi Tuncay oldu. Tuncay, Konfederasyon Kupası'na yeni sahneye çıkan bir futbolcu gibi geldi ve 5 maçta 3 gol attı'' diye yazdı. Ayrıca gazete Tuncay için, ''Topa vuruşta hızlı hareket etme, takım arkadaşına yardım etme veya uzun pas atma özelliklerine sahip. Topu korumak için yeterli fiziği ve tekniği var. Bir orta saha oyuncusunun akciğerine ve bir forvet oyuncusunun defansı yarma gücüne sahip'' görüşlerine yer verildi. 

     
</TEXT>
</DOC>
