<DOC>
<DOCNO> 171640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sonspo11.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor Kelemen ile yollarını ayırdı... 
</HEADLINE>
<TEXT>

     Konyaspor, teknik heyetin raporu doğrultusunda kaleci Kelemen ile yollarını ayırdı. 
     Basın sözcüsü İbrahim Kaplan, kamp süresi boyunca yapılan maçlarda yeterli performansı sergileyemeyen kaleci Kelemen'in yerine, yeni bir kaleci arayışlarını sürdürdüklerini söyledi. 
     Kelemen ile yollarını tamamen ayırdıklarını ifade eden Kaplan, ''Konyaspor'un ihtiyacına cevap verebilecek 3 yeni kaleci ile görüşmelerimiz sürüyor. İsimlerini gizli tuttuğumuz bu 3 kaleciden biri ile en geç önümüzdeki hafta içinde anlaşmayı planlıyoruz'' dedi. 
     Kadroya yeni dahil olan futbolcuların takıma kısa sürede uyum sağladığını belirten Kaplan, ''Halen, kaleci problemi dışında önemli bir sorunumuz kalmadı. Türkcell, Aycell ve Ülker firmalarından gelen talepler doğrultusunda, göğüs reklamı görüşmelerimiz de devam ediyor. Kalan bazı eksiklerimizi de gidererek sezona iyi bir başlangıç yapmak istiyoruz'' diye konuştu. 
     
</TEXT>
</DOC>
