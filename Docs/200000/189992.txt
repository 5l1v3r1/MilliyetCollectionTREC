<DOC>
<DOCNO> 189992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sontur29.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplantı Irak konusunda yeni adım yok 
</HEADLINE>
<TEXT>

     Adalet Bakanı ve Hükümet Sözcüsü Cemil Çiçek, Irak'a asker gönderilmesi meselesinin, ''Irak olayının'' en son noktası olduğunu belirterek, ''Bütün mesele şartların ne zaman olgunlaşacağı meselesidir. bu da bizim dışımızdaki bir olaydır. dolayısıyla tek başına bizim oradaki şartları olgunlaştırmamız söz konusu olamaz'' dedi. 
     Türkiye'nin, zamanında atması gereken adımları attığını, alması gereken kararları aldığını dile getiren Çiçek, bu sebeple, bugün itibarıyla Türkiye'nin atması gereken ilave bir adımın söz konusu olmadığını bildirdi. 
     Çiçek, Bakanlar Kurulu Toplantısının ardından gündeme ilişkin açıklamalarda bulunarak, gazetecilerin sorularını yanıtladı. 
     Türkiye'nin Irak'a ne zaman asker göndereceğine ilişkin bir soru üzerine Bakan Çiçek, şunları kaydetti 
     ''Irak'a asker gönderilmesi meselesi, ırak olayının en son noktasıdır. ondan evvel, şartların olgunlaşması, bu noktada, gerekli değerlendirmelerin yapılması gerektiğini hep ifade ettik. Türkiye açısından baktığımızda, Türkiye, zamanında atması gereken adımları atmış, alması gereken kararları almıştır. Şu an itibarıyla Türkiye Irak ile ilgili olarak, her türlü hazırlığını hem yasal olarak hem insani yardımlar açısından, hem Irak'taki gelişmelerin Türkiye'ye yansımaları açısından asker gönderme hususu da dahil, her türlü hazırlığını yapmıştır. 
     Bütün mesele Irak'ta huzurun, barışın sağlanması ve Irak'taki gelişmelere paralel olarak Türkiye'nin hak ve menfaatlerinin korunabilmesi açısından Türkiye her türlü hazırlığını yapmıştır. Bütün mesele şartların ne zaman olgunlaşacağı meselesidir. Bu da bizim dışımızdaki bir olaydır. Dolayısıyla tek başına bizim oradaki şartları olgunlaştırmamız söz konusu olamaz. Bu şartlar olgunlaştığın da Türkiye hazırlıklarını yapmış bir ülke olarak orada barışın ve istikrarın sağlanmasına katkı sağlayacaktır. Bu sebeple, bugün itibarıyla Türkiye'nin atması gereken ilave bir adım söz konusu değildir.'' 
     
</TEXT>
</DOC>
