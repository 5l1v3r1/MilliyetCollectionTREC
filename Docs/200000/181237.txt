<DOC>
<DOCNO> 181237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun30.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani Sadece Türkler değil, kimse gelmesin... 
</HEADLINE>
<TEXT>

     Irak Kürdistan Yurtseverler Birliği lideri IKYB Celal Talabani, sadece Türk askerini değil, tüm komşu ülkelerden asker istemediklerini söyledi. 
     Talabani, Kuzey Irak'ta yayımlanan bir gazetede yer alan açıklamasında, ''Biz Kürtler Irak ile Türkiye arasında bir köprü oluşturmaya çalışıyoruz. Ama bu köprü asker gelmesi için değil, ticari bir köprüdür'' dedi. 
     ''Türkiye'nin içişlerine karışma hakkının olmadığını'' belirten Talabani, Türkiye'ye karşı hiçbir düşmanlıklarını olmadığını kaydetti. Türkiye ile iyi ilişkiler istediklerini dile getiren Talabani, şöyle dedi 
     ''Hiç kimsenin içişlerimize karışmasını doğru bulmuyoruz... Bizim Türk arkadaşlarımız meseleyi doğru anlamıyor. Biz 'Türk askeri gelmesin' deyince onların düşmanı oluyoruz. Aslında tam tersine bizim Türkiye ile dostluğumuz var. Biz Türk halkını seviyoruz. Biz de istiyoruz ki Türkiye ve Irak arasında en iyi derecede ilişki olsun. Biz sadece Türk askeri için değil, tüm komşu ülke askerleri için 'Gelmesinler' diyoruz. Biz Türkiye ile ilişkilerimiz iyi olsun diye çabalıyoruz. Biz şunu söylüyoruz Kimse kimsenin içişlerine karışmasın.'' 
     
</TEXT>
</DOC>
