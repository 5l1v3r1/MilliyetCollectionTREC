<DOC>
<DOCNO> 198455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sonspo28.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyat Stadı'nda görülmemiş güvenlik önlemleri... 
</HEADLINE>
<TEXT>

     Galatasaray-Malatyaspor maçı öncesinde İstanbul emniyeti, Atatürk Olimpiyat Stadı ve çevresinde olağanüstü önlemler alarak adeta kuş uçurtmadı. 
     Stadın ana giriş yollarından otoparka gelen tüm araçları durduran güvenlik güçleri, araçları didik didik aradı. Ayrıca otomobildekilerin isimleri alınırken, araç şoförlerinin telefon numaraları da belirlendi. 
     Güvenlik güçlerinin televizyon naklen yayın araçlarını dahi aramadan geçirip telefon numarası alarak belirlenen görev yerine alması dikkati çekti. 
     İstanbul Emniyet Müdürlüğü, UEFA'nın gözünün üzerinde olduğu Türkiye'deki maçlarda herhangi bir olay çıkmaması için bu önlemleri alırken, stat çevresinde yaklaşık 3 bin polisin görev yaptığı öğrenildi. Maç için terörle mücadele şubesinden de ekiplerin görevlendirildiği öğrenildi. 
     
     ALMANYA YOLCUSU 

     Öte yandan, Avrupa Şampiyonlar Ligi'nde 2 Aralık Salı günü FC Juventus ile karşılaşacak olan Galatasaray, Malatyaspor maçı sonrasında yarın Almanya'ya gidecek. 
     UEFA'nın karşılaşmayı tarafsız sahaya alması sonrası sarı-kırmızılılar, FC Juventus ile Dortmund'da bulunan Westfalen Stadı oynama kararını almıştı. 
     Bu arada Galatasaray-FC Juventus karşılaşmasını biletlerinin yarından itibaren Dortmund'da satışa çıkarılacağı öğrenildi. 

     
</TEXT>
</DOC>
