<DOC>
<DOCNO> 199908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/siyaset/siy07.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sollayan komiser 
</HEADLINE>
<TEXT>

   Türkiye'yi eleştirme tavrı giderek suçlamaya dönüşen Verheugen, siyasi hayatına liberallerin safında başladı, ancak yoluna solda devam etti 
      FRANKFURT Milliyet 

   
   AB Komisyonu'nun genişlemeden sorumlu komiseri Günter Verheugen, Türkiye'ye karşı eleştirel tutumunu giderek suçlayıcı bir tona taşımasıyla dikkat çekiyor. Resmen tanınmadığı için KKTC'deki seçimlerin meşru olmadığını, ancak Denktaş muhaliflerinin kazanmasının çözümü kolaylaştıracağını, Türkiye'nin Kıbrıs konusunda "eski moda" görüşlere sahip olduğunu söyleyecek kadar tutumunu sertleştiren Verheugen'in son sözleri, dünkü Zaman'da 
   "Kıbrıs'ta yasadışı askeriniz varken müzakerelere başlamak çok zor" başlığıyla yayımlandı. 
   
   Öğrenciyken muhabirlik de yaptı    Verheugen, Almanya'nın Rheinland Pfalz eyaletindeki Bad Kreuznach kasabasında 1944'te doğdu. Köln ve Bonn üniversitelerinde, tarih, toplumsal ve siyasal bilimler öğrenimi görerek 1969'da mezun oldu. 
   Öğrenciliği sırasında Neue Rhein ve Neue Ruhr gazetelerinde iki yıl muhabirlik yapan Verheugen, 1969 - 74 yılları arasında Federal İçişleri Bakanlığı Halkla İlişkiler Bölümü'nün, 1974 - 76 döneminde de Dışişleri Bakanlığı Analiz ve Enformasyon Merkezi'nin yönetimini üstlendi. Almanya Hür Demokrat Parti FDP üyesi olan Verheugen, 1977'den itibaren partide üst düzey görevler üstlenmeye başladı. 1978 - 82 yıllarında partinin Genel Sekreterliği'ni yaptı. 1982 yılında liberalleri terk eden Verheugen, SPD'ye Almanya Sosyal Demokrat Partisi üye oldu. Aynı yıl FDP, koalisyondan ayrılarak Helmut Schmidt'in liderliğindeki SPD - FDP hükümetinin yıkılmasına neden olmuştu. Liberaller daha sonra Hıristiyan Demokratlar'la CDU CSU ortaklığa giderken, Verheugen de partisini bırakıp sosyal demokratlara katılmayı tercih etti. 
   1983 - 99 yılları arasında SPD'den federal milletvekili olan Verheugen, parti içinde ve parlamentoda birçok önemli görev üstlendi. 
   
   İşte Verheugen'in üstlendiği görevlerden bazıları    1983 - 98 Federal Meclis Dış İlişkiler Komisyonu Üyesi 
   1986 - 87 SPD Yönetim Kurulu Sözcüsü 
   1987 - 89 SPD'nin resmi gazetesi "Vorwaerts"ın Genel Yayın Yönetmeni 
   1990 - 99 Almanya'nın Sesi radyosunun Yayın Konseyi üyesi 
   1992 Federal Meclis'teki Avrupa Birliği Özel Komisyonu Başkanı 
   1994 - 97 SPD Federal Meclis Grup Başkan Yardımcısı 
   1997 Sosyalist Enternasyonal'in Barış, Güvenlik ve Silahsızlanma Komitesi Başkanı 
   1997 SPD Yönetim Kurulu üyesi. 
   1998 - 1999 Dışişleri Bakanlığı Parlamenter Müsteşarı 
   Eylül 1999'dan beri de Avrupa Birliği Komisyonu'nun Genişlemeden Sorumlu Komiseri 
   
   
   
   
   
   
   
</TEXT>
</DOC>
