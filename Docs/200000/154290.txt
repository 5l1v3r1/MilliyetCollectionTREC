<DOC>
<DOCNO> 154290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur30.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekçi cinayeti çözüldü... "Mazot çalarken gelince bıçakladık" 
</HEADLINE>
<TEXT>

     Adana'da, bir oto yıkama-yağlama şirketinde gece bekçiliği yapan kişiyi öldürdükleri iddia edilen zanlılardan İbrahim Y., mazot çalarken üzerlerine saldırması nedeniyle bekçiyi bıçakladıklarını söyledi. 
     Emniyet Müdürlüğü yetkililerinden alınan bilgiye göre, Anadolu Mahallesi 9. Sokak'taki Dicle Oto Yıkama-Yağlama Şirketi'nde gece bekçiliği yapan Ahmet Kayalar'ı 44 üç gün önce, 12 yerinden bıçaklayarak öldürdüğü iddia edilen zanlılardan İbrahim Y. 20 ve Murat N'ye 20 olay yerinde tatbikat yaptırıldı. H.C. 11 ve A.K. 16 ise yaşlarının küçük olması nedeniyle tatbikata getirilmedi. 
     Geniş güvenlik önlemleri altında, Dicle Oto Yıkama-Yağlama Şirketi'ne getirilen İbrahim Y, amaçlarının mazot çalmak olduğunu söyledi. 
     İbrahim Y, ''Hırsızlık amacıyla işyerine girmiştik. Mazot çalarken, bekçi Ahmet Kayalar geldi. Elinde sopa ile üzerimize saldırıp vurunca, biz de korktuk ve üzerimizdeki bıçakla yaralayıp kaçtık. Daha sonra da yol kenarındaki hurdalığa bıçağı attık'' dedi. 
     Zanlı Murat N. de cinayetle ilgisinin bulunmadığını savunarak, ''Hırsızlık amacıyla işyerine gittik. Ben gözcülük yaptım. Ben kimseyi bıçaklamadım'' diye konuştu. 
     Bu arada, olay yerinde bulunan bekçi Ahmet Kayalar'ın yakınlarının, zanlılara saldırma girişimi, güvenlik güçlerince engelledi. 
     




</TEXT>
</DOC>
