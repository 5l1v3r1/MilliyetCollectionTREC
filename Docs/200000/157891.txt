<DOC>
<DOCNO> 157891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sontur16.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti'de Erdoğan'ın istediği oldu, Yalçınbayır seçilemedi... 
</HEADLINE>
<TEXT>

     AK Parti Grup Toplantısı'nda yapılan seçimde, Ankara Milletvekili Haluk İpek ile Hatay Milletvekili Sadullah Ergin, grup başkanvekilliğine seçildi. 
     Alınan bilgiye göre, 2 hafta önce yapılan ve 7 adayın yarıştığı seçimde salt çoğunluğa ulaşılmaması üzerine, seçimlere bugün devam edildi. Bugün yapılan ilk turda, Ankara Milletvekili Haluk İpek 212 milletvekilinin oyunu alarak, grup başkanvekili seçildi. Bu turda, 2 haftaki seçimde 90 oy olan Adana Milletvekili Abdullah Torun seçimden çekilirken, Bursa Milletvekili Ertuğrul Yalçınbayır 121, Hatay Milletvekili Sadullah Ergin 174, Konya Milletvekili Mustafa Ünaldı ise 69 oy aldı. 
     Yapılan ikinci turda ise Sadullah Ergin 194 oyla grup başkanvekili seçilirken, Ertuğrul Yalçınbayır 74 oy aldı, Ünaldı ise bu turda adaylıktan çekildi. Grup yönetmeliği gereği, ilk iki turda salt çoğunluk aranırken, üçüncü turda en çok oyu alan aday seçiliyor. 
     Başbakan Recep Tayip Erdoğan, grup salonundan ayrılırken, seçimleri nasıl değrlendirdiğine yönelik bir soru üzerine, ''İyi...Tam demokraik bir seçim oldu. Böylece, 5 arkadaşımız grup başkanvekili oldu'' dedi. 
     Bursa Milletvekili Yalçınbayır ise ''Demakratik bir yarışa girenler kazanır da kaybeder de...Önemli olan yarışmaktır'' diyekonuştu. 
     AK Parti Grup Yönetmeliği'nde yapılan değişiklikle 3 olan grup başkanvekili sayısı 5'e, yönetim kurulu üye sayısı ise 15'e çıkarılmıştı. 
     
</TEXT>
</DOC>
