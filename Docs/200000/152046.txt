<DOC>
<DOCNO> 152046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun12.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısı Affleck'ten Jennifer Lopez'e 10 milyon dolarlık arazi.. 
</HEADLINE>
<TEXT>

     Ünlü şarkıcı Jennifer Lopez ile aktör Ben Affleck'in ilerideki ''sıcak yuvası'', trilyonluk bir ''ada'' olacak. Oscarlı aktör Affleck, nişanlısıyla birlikte yaşamak için Georgia yakınlarındaki dev araziyi 10 milyon dolara yaklaşık 16 trilyon lira satın aldı. 
     Internetteki ''imdb'' ve ''peoplenews'' sitelerinin haberlerine göre, ünlü aktör Affleck, Georgia yakınlarındaki Hampton Adası'ndan 83 dönümlük bir arazi için milyonlarca doları gözden çıkardı. 
     Sandra Bullock ile rol aldığı ''Fırtınalı Aşk-Forces of Nature'' filminin çekimleri sırasında araziyi beğenen Affleck, filmin çekimlerinin tamamlanmasından yaklaşık 3 yıl sonra burayı satın aldı. Lopez ve Affleck'in ''şirin yuvası'', büyük bir ev, müştemilat ve uçsuz bucaksız bahçe ile araziden oluşuyor. 
     Nikah tarihleri sürekli değişen Lopez-Affleck çiftinin görkemiyle Hollywood'u sarsması beklenen düğünlerini de bu çiftlikte yapmak istedikleri belirtildi. 
     





</TEXT>
</DOC>
