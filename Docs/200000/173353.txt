<DOC>
<DOCNO> 173353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sontur02.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta şüpheli çanta... 
</HEADLINE>
<TEXT>

     Beşiktaş'ta bir bankanın otomatik para çekme makinesinin yanına bırakılan çanta, içinde patlayıcı madde olabileceği şüphesiyle fünye kullanılarak patlatıldı. Çantada, patlayıcı maddeye rastlanmadı. 
     Dikilitaş Emirhan Caddesi'ndeki bir bankaya ait ATM cihazının yanında sahipsiz bir bayan çantası fark eden vatandaşlar, içinde patlayıcı madde olabileceği şüphesiyle durumu polise bildirdi. 
     Olay yerine gelen polis, çevre güvenliğini aldıktan uzman ekip talebinde bulundu. 
     Bomba uzmanı polisler, koruyucu elbiselerini giydikten sonra çantayı cadde üzerine alarak fünye ile patlattı. 
     Çantada, patlayıcı madde olmadığı anlaşıldı. 
     
</TEXT>
</DOC>
