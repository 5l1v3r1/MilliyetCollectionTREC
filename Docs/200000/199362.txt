<DOC>
<DOCNO> 199362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sontur35.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da 3 ayrı olayda biri kadın 3 kişi öldürüldü... 
</HEADLINE>
<TEXT>

     Küçükçekmece, Bakırköy ve Bahçelievler'de meydana gelen 3 ayrı olayda, 1'i kadın 3 kişi öldürüldü. 
     Küçükçekmece Başakşehir 1. Etap'taki bir blokta oturan eşi Necla Palabıyık'ın uzun süre telefona cevap vermemesinden şüphelenen Ramazan Palabıyık, eve gittiğinde eşinin cesediyle karşılaştı. 
     Durumun bildirilmesi üzerine olay yerine gelen polis, Necla Palabıyık'ın başına sert bir cisimle vurularak ve vücudunun çeşitli yerlerinden bıçaklanarak öldürüldüğünü belirledi. 
     Evde yapılan incelemelerde de 4 adet altın bilezik ile yaklaşık 500 milyon lira paranın alındığı anlaşıldı. 
     Bu arada, Bahçelievler Yıldırım Beyazıt Caddesi'nde kimliği henüz belirlenemeyen bir kişinin bıçaklı saldırısına uğrayan Mehmet Öztürk 18 , vücudunun çeşitli yerlerine aldığı bıçak darbeleriyle ağır şekilde yaralandı. 
     Öztürk, olaydan sonra kaldırıldığı Özel Balkan Hastanesi'nde hayatını kaybetti. 
     Öte yandan, Bakırköy Ruh ve Sinir Hastalıkları Hastanesi'nin arka bahçesinde, başına sert bir cisimle vurularak öldürülen ve üstünden kimliğini belirlemeye yarayacak bir belge çıkmayan bir erkeğe ait ceset bulundu. 
     Polis, her 3 olaya ilişkin başlattığı soruşturmayı sürdürüyor. 
     
</TEXT>
</DOC>
