<DOC>
<DOCNO> 197212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/yasam/yas01.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatile hüzünle girdik hüzünle çıkmayalım 
</HEADLINE>
<TEXT>

   Bayram tatili başladı. Bombalı terörle bozulan moralimizi düzeltmek için yollara düştük. Ama bu kez de trafik terörüne yakalanmayalım... 
      İSTANBUL Milliyet 
   
   İSTANBUL'DA yaşanan patlamaların ardından yurt genelinde bayrama hazırlanan vatandaşlar için güvenlik önlemleri üst düzeye çıkarıldı. İstanbul, Ankara, İzmir gibi büyükşehirlerde emniyet güçleri, vatandaşların bayramı olaysız geçirmesi için her türlü önlemi aldı. İzmir'de de başta büyük alışveriş merkezleri, pazarlar olmak üzere hassas noktalardaki polis sayısı artırıldı. 
   
   Bayram hırsızına karşı önlem 
   POLİS, uzun tatil nedeniyle vatandaşları hırsızlara karşı uyararak, "Komşunuza tatile çıkış ve dönüş zamanını söyleyin, yokluğunuzu belli etmesinler" tavsiyesinde bulundu. Polis şu uyarılarda bulundu "Değerli eşya ve mücevherlerinizi güvendiğiniz birisine emanet ediniz veya yanınıza alınız ya da banka kasasına koyunuz. Kapınızın önüne evde olduğunuzu göstermek için bir çift ayakkabı bırakın. Evinize alarm sistemi kurdurun." 
   
   
</TEXT>
</DOC>
