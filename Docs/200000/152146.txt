<DOC>
<DOCNO> 152146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sonspo22.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa sevinci... Zafer Aybaba ve futbolcuların... 
</HEADLINE>
<TEXT>

     Trabzonspor Kulübü Asbaşkanı Erol Tuna, Türkiye Kupası'nı elde etmelerinin Teknik Direktör Samet Aybaba ve futbolcuların zaferi olduğunu söyledi. 
     Tuna, Trabzonspor'un dün Gençlerbirliği maçında çok iyi bir taktik anlayışla mücadele ettiğini ve rakip karşısında mükemmel bir futbol ortaya koyduğunu belirterek, ''Futbolcular da tüm yüreklerini ortaya koydular. Türkiye Kupası, Samet hocanın ve futbolcuların zaferidir'' dedi. 
     Teknik Direktör Samet Aybaba'nın sezon sonunda sözleşmesinin uzaması konusunda isteklerinin bulunduğunu da ifade eden Tuna, ''Bizim bu isteğimiz kupa maçından önceydi. Gelecek sezon da Aybaba ile çalışmak isteriz'' diye konuştu. 
     Bu arada, gelecek sezona yönelik transfer çalışmalarını sürdüren Trabzonspor'da, Kulüp Başkanı Özkan Sümer, yurtdışına giderek öncelikle Avusturya, Almanya ve Belçika'da futbolcu arayışlarını sürdürecek. 
     Öte yandan Gençlerbirliği maçında iyi bir performans gösteren Brezilyalı oyuncu Aurelio, bordo-mavili takımda kalmak istediğini açıkladı. 
     Trabzonspor, bu gece İstanbul'dan aktarmalı olarak Trabzon'a gelecek. 
     





</TEXT>
</DOC>
