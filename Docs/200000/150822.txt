<DOC>
<DOCNO> 150822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo62.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe 0 - Galatasaray 1 
</HEADLINE>
<TEXT>

     Stat Atatürk Hakemler Musa Eryılmaz xx, Zekai Akıncı xx, Nihat Mızrak xx Göztepe Bülent xx, Tayfun xx, Tunç xxx, Şenol x, Cem Baki xxx, Cumhur xx, Ersin xxx, Mkhalele xx, Sinan x, Göksel Yaman xx, Alf xx Galatasaray Mondragon xx, Vedat xx, Xavier xx, Mehmet Polat xx, Hasan Şaş xx, Volkan xx, Cihan xx, Ergün xx, Lukunku x, Baliç x, Ümit Karan xx Sarı Kartlar Dk. 44 Vedat Galatasaray 
     Birinci Süper Futbol Ligi'nde Göztepe ile Galatasaray arasındaki karşılaşma, Galatasaray'ın 1-0 üstünlüğüyle sonuçlandı. 
     Atatürk Stadı'ndaki karşılaşmaya Galatasaraylı taraftarların beklenen ilgiyi göstermemesi dikkati çekti. 
     Göztepeli taraftarlar ise kapalı tribünün tamamını ve açık tribünün büyük bölümünü doldurarak takımlarını destekledi. 
     Karşılaşma öncesinde güvenlik güçlerinin geniş önlemler aldığı gözlendi. 
     Göztepeli taraftarlar, karşılaşmadan önce İzmir Büyükşehir Belediye Başkanı Ahmet Piriştina'ya sevgi gösterisinde bulundu. 
     Konuk takım Galatasaray, karşılaşmanın ilk yarısı boyunca çok adamla hücum ederek atak bir oyun sergiledi. Ancak sarı-kırmızılı takımın forvet oyuncusu Lukunku, girdiği net pozisyonlarda kötü vuruşlar yaptı. 
     Göztepe ise ilk yarı boyunca güçlü rakibi karşısında çok koşup boş alan bırakmamaya çalışarak mücadele verdi. Göztepe, zaman zaman rakip kalede etkili oldu. 
     1. dakikada soldan rakip ceza alanına giren Cem Baki'nin vuruşunda kaleci Mondragon, son anda topu çeldi. 
     15. dakikada yine Cem Baki'nin ceza alanının hemen önünde attığı şutta top yan ağlarda kaldı. 
     17. dakikada Ümit Karan, sağdan ortaladı. Kale önünde uygun durumda bulunan Lukunku, kötü bir vuruşla topu auta yolladı. 
     25. dakikada Hasan Şaş'ın ceza alanını dışından attığı sert şutta kaleci Bülent topu güçlükle çelebildi. 
     35. dakikada Volkan'ın soldan ortaladı. Ümit Karan'ın kafayla şutunda, top az farklı auta çıktı. 
     37. dakikada Xavier'in kaptırdığı topu Ersin, uygun durumdaki Göksel Yaman'a aktardı. Kaleci Mondragon, yerinde çıkışıyla Göksel'in açısını kapatarak tehlikeyi önledi. 
     39. dakikada Ümit Karan'ın arapasıyla topla buluşan Lukunku, yine uygun durumda olmasına karşın iyi bir vuruş yapamadı ve meşin yuvarlak auta gitti. 
     İlk yarı, 0-0 berabere sonuçlandı. 
     Maçın ikinci yarısına, Galatasaray, Baliç'in yerine Revivo'yu xx , Xavier'in yerine de Ümit Davala'yı x alarak başladı. 
     60. dakikada Revivo'nun pasında bir anda kaleciyle karşı karşıya kalan Ümit Karan'ın vuruşunda, top yandan auta çıktı. 
     61. dakikada Göztepe'de Alp'in yerine Zafer Biryol xx oyuna dahil oldu. 
     63. dakikada Göztepe ceza alanı içindeki karambolde Ersin'in topa elle temasını, Hakem Musa Eryılmaz, penaltı olarak değerlendirdi. Ümit Davala'nın kullandığı penaltı atışında, kaleci Bülent, uzanarak topu çeldi. 
     64. dakikada Göztepe mutlak bir gol fırsatını kullanamadı. Cem Baki'nin sağdan ceza alanı içine ortasında arka direkte topla buluşan Zafer Biryol, kafayı vurdu. Mondragon, meşin yuvarlağı kornere tokatladı. 
     66. dakikada Galatasaray golü buldu. Revivo'nun pasında topu önünde bulan Lukunku, zor durumda olmasına rağmen isabetli bir vuruşla meşin yuvarlağı ağlara gönderdi. 
     67. dakikada Göztepe'de Sinan'ın yerine Mehmet x oyunu girdi. 
     79. dakikada Mondragon, sarı kart gördü. 
     85. dakikada Göztepe'de Cem Baki'nin yerine Cüneyt , 87. dakikada da Galatasaray'da Ümit Karan'ın yerine Suat Usta oyuna girdi. 
     Maçın kalan bölümünde iki takımın çabaları başka gol getirmedi ve Galatasaray karşılaşmayı 1-0 kazandı. 
     





</TEXT>
</DOC>
