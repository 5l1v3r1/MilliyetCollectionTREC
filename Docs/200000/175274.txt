<DOC>
<DOCNO> 175274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sonspo08.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da bir suskun golcü Hakan Şükür... 
</HEADLINE>
<TEXT>

     Galatasaray'da 3 sezon sonra yeniden forma giyen Hakan Şükür, yarınki CSKA Sofya maçıyla birlikte, sarı-kırmızılı formasıyla Avrupa kupalarında gol özlemini gidermeyi hedefliyor. 
     Galatasaray forması altında Avrupa kupalarında en son golünü Arsenal ile yapılan UEFA Kupası finalinde 17 Mayıs 2000 tarihinde penaltıdan atan Hakan Şükür, bu maçtan önceki AFC Leeds United maçında da fileleri havalandırmayı başardı. 
     Diyarbakırspor'a 2 gol birden atarak ligdeki gol hasretini gideren deneyimli futbolcu, sarı-kırmızılı formayla 1178 gün sonra yeniden bir Avrupa Kupası maçına çıkacak ve gol sayını arttırmaya çalışacak. 
     
     27 GOLÜ VAR 

     Galatasaray'da birçok rekora imza atan Hakan Şükür, Avrupa kupalarında bugüne dek 27 gol kaydetti. 
     Avrupa Şampiyonlar Ligi ve Şampiyon Kulüpler Kupası maçlarında 15 golü bulunan Hakan, UEFA Kupası'nda 8, Kupa Galipleri Kupası'nda da 4 gol kaydetti. Hakan Şükür, bunların yanısıra, penaltılara kalan Arsenal maçında kullandığı vuruşu da gole çevirmişti. 
     Galatasaray'da, Avrupa kupalarındaki gol sayısında Metin Oktay, 16 golle en golcü sıralamasında 2. sırayı alıyor. 

     
</TEXT>
</DOC>
