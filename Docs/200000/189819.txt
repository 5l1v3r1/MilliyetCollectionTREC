<DOC>
<DOCNO> 189819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/yazar/temelkuran.html </URL>
<DATE> 2003/10/20/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Şahsen, ben, kendim Hepimiz sana şığız 
</HEADLINE>
<TEXT>

   Billie Holiday, kulağının arkasındaki manolya gibidir dokununca solan... Ancak bilen bilir, aşk şarkılarını ancak aşkı için ölebilen kadınlar söyleyebilir 
      Özelleştirmelerden dolayı işsiz kalanları, Irak'a asker göndermeyi, TÜBİTAK'a karşı AKP'nin düzenlediği taarruzu, Kürtçe kursunun tepedekilere "dar" gelen kapısını, YÖK meselesini, Batman'da ölmek zorunda bırakılan kadınları, polis tecavüzüne uğrayan Gülbahar Gündüz'e yapılan ağır adaletsizliği... Hepsini aklımdan geçirdim bu sabah. Bir pazar sabahı hangisini yazmam gerektiğini düşünerek dururken hayatın bir kıvamı olduğu geldi yine aklıma. Belki bir "akıl kaçmasıdır" Tuğrul Eryılmaz'ın Radikal 2'de yazdığı yazıya kaydı kalbim. Kaydıkça kaydı... Zira konu Billie Holiday adında bir kadındı. Benim kadınlarımdan biriydi. Janis Joplin gibi, Virginia Woolf gibi, Ingeborg Bachmann gibi, Gülden Karaböcek veya Camile Claudel gibi, Marianne Faithfull gibi... Hik yeleri insanın etine saplanan kadınlar. Niyeyse acıklı kadınları sevdim ben. İnsanın dinlediği hikayelere dönüşeceğinden korkarak, çok korksam bile yani, hep en acıklı olanları. 
   
   Aşk şarkıları 
   Billie Holiday, sevdiği adamlardan birinin ona verdiği takma ismiyle "Lady Day", caz dünyasının ilk divasıdır. Bir diva olduğunu bilmeden ölmüştür, bu da hikayenin ilk acıklı cümlesidir zaten. Babası, annesiyle ikisini evden kovduğunda, açlıktan ağlarken, şarkıcıların köle olarak çalıştırıldığı bir barda söylemeye başlamıştır. Müzik otoriteleri, onun sesinde bütün caz stillerinin rafine bir sentezi olduğunu söyler. Bana sorarsanız, çocukken tecavüze uğramış ve kendini çok hırpalamış, kendi kıymetini hiç bilmemiş bir kadının ölmeye doğru hızlı gidişinden kaynaklanır o ses o isteksiz ve derin mırıltı. Çok adam sevmiştir, çok adam onu terk etmiştir. Kulağının arkasına taktığı manolya gibidir dokununca solan. 
   Büyük caz divası, Tuğrul Eryılmaz "Bankada 70 senti vardı" diyor ama bacağına bantla yapıştırılmış birkaç dolarla ölmüştür bütün varlığı odur. Parasını bacağına yapıştıracak kadar hiçkimsesiz ve hiçbir şeysizdir. Yaşadığı gibi ölmüştür yani. Bazıları buna "hayatını mahvetmek" diyebilir... Desinler Ama o şarkılar başka türlü bir hayattan çıkmaz, onu da bilen bilir. Aşk şarkılarını ancak aşkı için ölebilen kadınlar söyleyebilir 
   
   Pişman değilim 
   Billie Holiday ile ilgili Türkçe'de henüz bir kitap yok bildiğim kadarıyla. Ama beni en etkilemiş hayat hik yesine sahip bu kadının kendi ağzından anlattığı hikayesi, William Duffy tarafından "Lady Really Sings the Blues" Penguin Books adlı bir kitapta yayınlandı. Kitabın sonunda, bütün berbat hikayesinin ardından "Bütün o adamları sevdim. Niye pişman olayım Hepsi bana iyi davrandı" der Lady Day. Onun parasını yemiş, aldatmış, terk etmiş, eroin bağımlısı yapmış bütün o adamlar için... Başka türlü bir kadın o şarkıyı nasıl söyleyebilirdi zaten 
   "Gidiyorum desem ne fark eder Eğer biliyorsam bir gün dizlerimin üzerinde geri döneceğimi..." My Man 
   veya 
   "İnsanlar bana elinin bir hareketiyle hükmettiğini söylüyor Sevgilim anlamıyorlar, bu olağanüstü Onlar anlamıyorlar Bu hayatın kolayı Senin için yaşamak kolay" 
   ya da 
   "Şahsen, ben ve kendim Hepimiz sana şığız" 
   Sony Müzik, Billie Holiday'in söylediği aşk şarkılarını bir albümde toplamış. Henüz dinlememişlere bir bakın derim... 
   
      
   
</TEXT>
</DOC>
