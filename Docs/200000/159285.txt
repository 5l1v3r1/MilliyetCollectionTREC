<DOC>
<DOCNO> 159285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sonspo13.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor sessiz... Transferde kesin bir şey yok... 
</HEADLINE>
<TEXT>

     Trabzonspor Kulübü Başkanı Özkan Sümer, futbolcu izlemek üzere gittiği yurtdışından döndü. 
     Daha önce izlediği futbolcular konusunda pazarlığa oturan Sümer, daha önce 3 oyuncuyla anlaştık gibi biçiminde bir açıklama yaptığını anımsatarak, ''Transfer görüşmelerimiz bu kez daha da güçlendi. Ancak bu konuda kesin birşey yok'' dedi. 
     Sümer, bazı basın organlarında, ''Avrupa liglerinde oynayan bazı oyuncularla prensipte bir anlaşma sağlandığı'' biçimindeki haberlerin gerçeği yansıtmadığını da ifade ederek, ''Yarın bir futbolcunun Trabzon'a getirilişi yönünde çalışmamız var. Bunu netleştirmeye çalışıyoruz'' diye konuştu. 
     Bordo-mavili kulübün, Belçika'nın Antwerp takımında forma giyen 23 yaşındaki siyahi oyuncu İbrahim Yattara'yı Trabzon'a getirtmeye çalışıldığı öğrenildi. 
     
     LEE, OLUMLU GİTTİ 
     Kulüp Başkanı Sümer, sezon sonu sözleşmesi sona erecek olan ve Denizlispor maçından sonra ülkesinin milli takım kampına giden Güney Koreli oyuncu Lee Yong ile kendisinin görüşemediğini söyledi. 
     Lee'nin bordo-mavili takımın yönetim kuruluyla bir görüşme yaptığını ifade eden Sümer, ''Görüşmeler iyi geçmiş. Lee, olumlu bir biçimde ülkesine gitti. Bunları yönetim kuruluyla yaptığı görüşmeler ışığında söylüyorum'' diye konuştu. 
     
     GÖKDENİZ KONUSU 
     Sümer, Gökdeniz'in transferi konusunda aceleci olmayacaklarını yineledi. 
     Gökdeniz'in sözleşmeli oyuncuları olduğunu da kaydeden Sümer, ''Gökdeniz, transferde önceliği olan bir oyuncu değil. Sezon bitiminde görüşmelerimiz olacak'' diye konuştu. 
     
</TEXT>
</DOC>
