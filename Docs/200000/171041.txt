<DOC>
<DOCNO> 171041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/ekonomi/eko12.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekabet Kurumu'ndan Turkcell'e 7 trilyon ceza 
</HEADLINE>
<TEXT>

   Rekabet Kurumu, Başarı Elektronik ve Telsim'in şik yeti üzerine Turkcell'e 7 trilyon ceza kesti 
   
   Rekabet Kurumu, Rekabetin Korunması Hakkında Kanun hükümlerine aykırı davrandığı gerekçesiyle Turkcell'e 6.9 trilyon lira para cezası verdi. Dünkü Resmi Gazete'de yayımlanan karar, Başarı Elektronik ile Telsim'in Kurul'a yaptığı şikayet sonrası alındı. 
   Turkcell'in Başarı Elektronik'e uyguladığı satış destek primini kaldırması ile bedel artışına yol açtığı, yine uygulamalarıyla Telsim'i piyasanın dışına itme amacı güttüğü iddialarını inceleyen Rekabet Kurulu, Turkcell'in GSM hizmetleri pazarında h kim durumda olduğu sonucuna vardı. Turkcell'in belirlenen eylemleriyle Rekabetin Korunması Hakkında Kanunu'nun ilgili maddesini ihl l ettiğini belirten Kurul, bu çerçevede söz konusu şirketi 6 trilyon 973 milyar lira para cezasına çarptırdı. Turkcell'den cep telefonu distribütörleri ve ithalatçıları arasında haklı bir neden olmaması halinde ayrımcı uygulamalarda bulunmamasını isteyen Kurul, mülkiyetleri Turkcell dikey yapılanması içindeki teşebbüslere geçen sim kart ve kontör kartların yeniden satış fiyatlarının da Turkcell tarafından belirlenemeyeceği kararına vardı. 
   
   
</TEXT>
</DOC>
