<DOC>
<DOCNO> 176935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun11.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
20 bin yıl önce çok eşlilik yaygınmış 
</HEADLINE>
<TEXT>

     İtalyan bilim adamları, 20 bin yıl önce erkeklerin birden çok eşi olduğunu belirttiler. 
     Bilimsel çalışmaları desteklemek için kurulan İsviçre Ulusal Fonu'nun Bern'de yaptığı açıklamaya göre, İtalya'daki Ferrara Üniversitesi'nde görevli Isabelle Dupanloup, sadece erkeklerde bulunan Y kromozomundaki genetik farklılıkları inceleyerek, hücrenin enerji santrali olarak bilinen ve sadece anneden geçen genetik özellikleri taşıyan mitokondrilerle karşılaştırdı. 
     Araştırma sonucunda, Paleolitik Çağ'da MÖ. 600.000-10.000 çok az sayıda erkeğin genlerini gelecek kuşaklara aktardığı ortaya çıktı. 
     Dupanloup, insanlık tarihinin büyük bir diliminde az sayıda erkeğin çok çocuğu olduğunu ve erkeklerin çoğunun çocuk sahibi olmadığını tahmin ettiğini söyledi. 
     Dupanloup'un bu tezi, goril gibi büyük primatlarda ve ilkel kavimlerde poligininin bir erkeğin birden çok kadınla evliliği yaygın olduğunu varsayan etnolojik verilerle de örtüşüyor. 
     Araştırma, ''Journal of Molecular Evolution'' dergisinde yayımlandı. 
     
</TEXT>
</DOC>
