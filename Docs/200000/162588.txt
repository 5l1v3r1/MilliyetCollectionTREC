<DOC>
<DOCNO> 162588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/siyaset/siy05.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Konsolosluğu'na iki el bombası atıldı... 
</HEADLINE>
<TEXT>

     DHA 

     Adana'da Atatürk Caddesi üzerindeki ABD Konsolosluğu'na el bombalı saldırı düzenlendi. Cumali Kızılkoca isimli bir kişi, göçmenlik başvurusu için dün 14.30'da konsolosluğa girmek istedi. Durdurulan Kızılkoca, üzerindeki iki el bombasını bahçeye fırlatarak kaçmaya kalkıştı. Yakalanan Kızılkoca'nın attığı bombalardan biri patladı, diğeri imha edildi. Kızılkoca, ifadesinde "Rüyamda Müslümanların katledildiğini gördüm. Ben de İsrail'in HAMAS liderlerinden Abdülaziz El Rantisi'ye düzenlediği füzeli saldırıya misilleme olarak bu saldırıyı yaptım" dedi. Taarruz tipi parça tesirli el bombalarını 1996'da askerden terhis olurken gizlice getirdiğini belirten Kızılkoca'nın ailesi de gözaltına alındı. 
     

</TEXT>
</DOC>
