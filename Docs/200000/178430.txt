<DOC>
<DOCNO> 178430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sondun33.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 2 ABD askeri daha öldürüldü 
</HEADLINE>
<TEXT>

     Irak'ın başkenti Bağdat'ta ve batısında düzenlenen iki ayrı saldırıda 2 Amerikan askerinin öldüğü, 3'ünün yaralandığı bildirildi. 
     ABD askeri yetkililerinin açıklamalarına göre, Bağdat'ın batısındaki Felluce'de sabah saatlerinde düzenlenen bombalı saldırıda 1 Amerikan askeri öldü, 3'ü yaralandı. Amerikan 3. Zırhlı Süvari Alayı'ndan askerlere, yola yerleştirilen bombayla saldırı düzenlendiği bildirildi. 
     İkinci saldırının da Bağdat'ta bir askeri konvoya düzenlendiği ve ölen Amerikalı askerin 205. Askeri İstihbarat Tugayı'ndan olduğu belirtilirken, saldırılarla ilgili başka ayrıntı verilmedi. 
     Son saldırılarla Irak'ta savaşın başladığı 20 Mart'tan bu yana öldürülen askerlerin sayısı 281'e, ABD Başkanı George Bush'un büyük çatışmaların sona erdiğini ilan ettiği 1 Mayıs'tan itibaren ölenleri sayısı da 143'e yükseldi. 
     
</TEXT>
</DOC>
