<DOC>
<DOCNO> 194715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/yasam/yas05.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de 'mama' paniği 
</HEADLINE>
<TEXT>

   İsrail'de, 3 bebeğin ölüm nedeninin bir Alman firmasının ürettiği mama olduğu iddia edildi. MOSSAD, "Sabotaj olabilir" dedi... 
      DIŞ HABERLER SERVİSİ 
   
   İsrail'de, bir Alman biberon firmasının ürettiği mamalardan yiyen 3 bebeğin ölümü, 3'ünün durumu ağır 10 çocuğun da hastanelik olması üzerine gizli servis MOSSAD, sabotaj kuşkusuyla soruşturma başlatılması talebinde bulundu. ABD'de aynı mamadan beslenen bir çocuk da hastaneye kaldırıldı. 
   Mamaları İsrail'de pazarlayan Remedia şirketi, haziran ayında soya fasulyesi bazlı bebek mamasının bileşiminde küçük bir değişiklik yapıldığını açıkladı. Yetkililer, değişiklikten sonra, mamada B1 vitamini olmadığını, fakat kutusunda B1 vitamini bulunduğunun yazıldığını söylediler. B1 vitamini sinir sisteminin gelişmesi için önem taşıyor. 
   Almanya'daki Humana firması, gerekli araştırmaların başlatıldığını, bebeklerin farklı nedenlerden ölmüş olabileceğini savundu. 
   Bu arada ürünün piyasadan toplatılmasından sonra İsrail'de açılan özel telefon hattına 20 bin aile başvurdu. 
   
   
   
</TEXT>
</DOC>
