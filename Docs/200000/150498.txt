<DOC>
<DOCNO> 150498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo10.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor seriyi sürdürmek istiyor... 
</HEADLINE>
<TEXT>

     İkinci Futbol Ligi A Kategorisi'nin lideri Konyaspor, hafta sonunda deplasmanda karşılaşacağı Çanakkale Dardanelspor'u yenerek, galibiyet serisini sürdürmeyi hedefliyor. 
     Teknik direktör Hüsnü Özkara, takım olarak şampiyonluk havasına girdiklerini ve bu heyecanın sönmesini istemediklerini söyledi. 
     Futbolcuların moralinin yerinde olduğunu ve antrenmanların oldukça neşeli geçtiğini vurgulayan Özkara, ''Liderliği kaybetmek gibi bir niyetimiz yok. Şampiyonluk yolunda çok önemli bir avantaj yakaladık. Hafta sonunda deplasmanda karşılaşacağımız Çanakkale Dardanelspor'u yenerek, yakaladığımız seriyi sürdürmeyi hedefliyoruz'' dedi. 
     Özkara, Çanakkale Dardanelspor'un iyi bir takım olduğunu ve kendi sahasında çok iyi futbol oynadığını ifade ederek, ''Biz de oynadığımız futbol ve liderliğimizle kalitemizi kanıtlamış bir ekibiz. Karşımıza çıkacak her takımı yenecek güçteyiz'' diye konuştu. 
     Takımda sarı kart cezalısı Muharrem dışında bir eksiğin bulunmadığını belirten Özkara, deplasmandan mutlak 3 puanla dönmek zorunda olduklarını, teknik heyet ve yönetim olarak bu hedefe kilitlendiklerini sözlerine ekledi. 
     





</TEXT>
</DOC>
