<DOC>
<DOCNO> 182569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/siyaset/siy07.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın mesajında 5 hata... 
</HEADLINE>
<TEXT>

   İSTANBUL Milliyet 

   
   Öğrencilere dağıtılan bedava kitapların bulunduğu torbanın içinden çıkan Başbakan Tayyip Erdoğan'a ait yazılı mesajda, dilbilgisi hataları olması dikkat çekti. Öğrencilere dağıtılan kitap poşetlerinin içinden, bir yüzünde Başbakan Erdoğan, diğer yüzünde Milli Eğitim Bakanı Hüseyin Çelik'in mesajlarının olduğu bir sayfa çıktı. Çelik'in mesajı dilbilgisi açısından eksiksizdi. Ancak dilbilgisi uzmanları, Erdoğan'ın çocuklara ve velilere yönelik üç paragraftan oluşan kısa metninde 5 imla hatası buldu. 
   
   AYNI HATA TEKRARLANDI 
   İşte hatalar "59. Hükümetin Hükümet küçük harfle yazılmalıydı. Özel isim olarak kullanılırsa Hükümet'in şeklinde olmalıydı. öncelikle iki meselesi eğitim ve sağlıktır. Halkımızdan topladığımız vergileri tekrar onlara hizmet olarak iade etmek Hükümetimizin H harfi küçük olmalıydı. önemsediği bir meseledir. İlköğretim'de Kesme işareti olmamalı. okuyan yavrularımıza bu yıl ders kitaplarını ücretsiz dağıtıyoruz. Yani, halkımızdan aldığımızı halkımızın çocuklarının eğitimi için harcıyoruz. Çocuklarımız, çok daha iyi mekanlarda ve çok daha iyi imkanlarla eğitim almaya layıktırlar. Onların en tabii hakları olan bu nimetleri onların ayağına götürme konusunda Hükümetimiz H küçük harfle yazılmalıydı. kararlıdır. 2003 - 2004 eğitim ve öğretim yılında Noktalı virgül gereksiz hepsinin gözlerinden öptüğüm yavrularımıza zihin açıklığı ve başarılar dilerken, fedakar öğretmenlerimize ve velilerimize de sağlık ve mutluluk diler, sevgiler sunarım." 
   
</TEXT>
</DOC>
