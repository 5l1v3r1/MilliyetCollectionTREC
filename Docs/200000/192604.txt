<DOC>
<DOCNO> 192604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/siyaset/siy09.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk hukuku çapraz sorguyla tanışacak 
</HEADLINE>
<TEXT>

   Yeni ceza yasa tasarısı kabul edilince, Amerikan filmlerinden aşina olduğumuz çapraz sorgu yöntemi hayatımıza girecek 
   ŞÜKRAN PAKKAN İstanbul 

   
   Amerikan yargı sisteminin, en az jüri kadar önemli bir parçası olan "çapraz sorgu yöntemi", Türk hukukuyla tanışmaya hazırlanıyor. Avukatlara, Amerikan mahkemelerinde olduğu gibi, karşı tarafın getirdiği tanıklara doğrudan soru sorma hakkını tanıyan, savcı ve avukatların yetkilerini genişleten yöntemin en önemli amacı delil ve tanıkların doğruluğunun sorgulanması. Yeni ceza yasa tasarısı kabul edildiğinde yürürlüğe girecek çapraz sorguda, tanığı getiren taraf, "Kim, nerede, nasıl " gibi sorularla sadece olayı anlattıracak. Asıl sorular ise, karşı tarafın avukatından gelecek. Sisteme göre, sorular "evet - hayır" türü cevaplara dayalı ve yönlendirici olacak. Bu yöntemle, bilirkişiler de tanık gibi sorgulanabilecek. 
   
   
</TEXT>
</DOC>
