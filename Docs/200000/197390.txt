<DOC>
<DOCNO> 197390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yasam/yas02.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneşten kaçarken kansere yakalanmayın 
</HEADLINE>
<TEXT>

   ABD'li bilim adamlarına göre cilt kanserinin sorumlusu olarak gösterilen güneş ışınları diğer kanser türlerine karşı koruma sağlıyor... 
      DIŞ HABERLER SERVİSİ 
   
   D vitamini eksikliği 
   CALIFORNIA Üniversitesi'nden bir bilim adamı, güneş ışınlarının birçok kanser türüne karşı koruma sağladığını söyledi. Araştırmacılardan prof. Cedric Garland, "cilt kanserine yakalanmamak için güneşe çıkmayın" tezinin sorgulanması gerektiğini, güneşten kaçmanın bağırsak, prostat, meme kanseri gibi birçok kanser türüne karşı koruyucu özellik taşıyan D vitamini eksikliğine yol açacağını söyledi. 
   
   15 dakika güneşlenin 
   BU vitaminin eksikliğinin kanser riskini artıracağını belirten Garland, kanserden korunmak için günde 10 - 15 dakika korunmasız olarak güneş ışığına maruz kalmak gerektiğini söyledi.Garland nsanların özellikle kış aylarında güneş ışığından yeterince faydalanamadığını belirterek, bu dönemlerde D vitamini açısından zengin yiyeceklerle beslenmek gerektiğini vurguladı. 
   
   
</TEXT>
</DOC>
