<DOC>
<DOCNO> 180998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sondun07.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
DSÖ uyardı "SARS yeniden yayılabilir" 
</HEADLINE>
<TEXT>

     Dünya Sağlık Örgütü DSÖ , Akut Solunum Yetmezliği Sendromu'nun SARS yeniden yayılabileceği uyarısında bulundu. 
     DSÖ Genel Sekreteri Lee Jong-wook, Filipinler'in başkenti Manila'da düzenlenen toplantıda yaptığı konuşmada, ''Hiçbirimiz gelecekte ne olacağını, SARS'ın geri gelip gelmeyeceğini bilemeyiz'' dedi. 
     Çalışmalara, SARS'ın yeniden yayılacağı düşüncesiyle devam edilmesi gerektiğini ifade eden Lee, yeniden ortaya çıkması halinde SARS'ı teşhis edecek gözetim ağlarının güçlendirilmesini istedi. 
     Öte yandan, DSÖ yetkilileri, insandan insana geçen SARS virüsünün Haziran ayından bu yana yayılmadığını söylediler. Yetkililer, virüsün mevcudiyetini hala koruduğu uyarısında da bulundular. 
     Çin'in güneyinde yaşayan vahşi hayvanlarda SARS virüsü bulunduğu tahmin ediliyor. Bu bölgede, hayvanlardan insanlara bulaşarak salgın haline geldiği tahmin edilen SARS, dünya genelinde 800'den fazla kişinin ölümüne yol açmıştı. 
     
</TEXT>
</DOC>
