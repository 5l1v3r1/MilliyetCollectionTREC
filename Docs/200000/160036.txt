<DOC>
<DOCNO> 160036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sontur08.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da HSBC Bank'ın iki şubesine bomba bırakıldı 
</HEADLINE>
<TEXT>

     İstanbul'da yabancı bir bankanın iki ayrı şubesi önüne bırakılan bombaların patlaması sonucu 1 kişi yaralandı. 
     HSBC Bank'ın Fatih Millet Caddesi üzerinde bulunan Fındıkzade Şubesi önüne poşet içerisinde bırakılan bomba, çöpleri karıştırarak geçimini sağlayan Ersoy Göksal'ın 32 poşeti ayağı ile yokladığı sırada patladı. 
     Patlama sonucu ayağından yaralanan Göksal, Haseki Eğitim ve Araştırma Hastanesi'ne kaldırılarak tedavi altına alındı. 
     Bu arada, yine aynı bankanın Beşiktaş Barbaros Bulvarı üzerinde bulunan Beşiktaş Şubesi önüne bırakılan bomba da, sabah saatlerinde patladı. Patlamada, banka şubesinde küçük çaplı hasar oluştu. 
     Patlamalara neden olan bombaların parça tesirli olduğu, saldırılarla ilgili soruşturmanın sürdürüldüğü belirtildi. 
     
</TEXT>
</DOC>
