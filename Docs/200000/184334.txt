<DOC>
<DOCNO> 184334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/soneko18.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 77 puanlık kayıpla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 76.72 puan kayıpla, 1. seansı 13,954.34 puandan tamamladı. 
     1. seansta, hisse senetlerinin ortalama değer kaybı yüzde 0.55 olarak gerçekleşti. 
     Dün 14,031.06 puandan kapanan endeks, ilk seansa 15.21 puan artışla 14,046.27 puan seviyesinde başladı. Endeks, 14,100 puanın üstüne çıktıktan sonra gelen kar satışlarıyla seansın ilk yarısını 13,927.82 puandan geçti. 
     Endeks, seans içinde en düşük 13,843.00 puana gerilerken, en yüksek 14,117.14 puanı gördü. 
     Seans kapanışında mali endeks 51.37 puan kayıpla 17,902.39 puana, sanayi endeksi 70.39 puan kayıpla 13,302.05 puana ve hizmetler endeksi 71.22 puan kayıpla 7,904.63 puana geriledi. 
     Böylece, önceki kapanışa göre mali grup hisseler ortalama yüzde 0.29, sanayi grubu hisseler ortalama yüzde 0.53 ve hizmetler grubu hisseler ortalama yüzde 0.89 oranında değer kaybetti. 
     1. seansta işlem gören toplam 286 hisse senedinden 116'sı değer kazanırken, 100 hisse senedi değer kaybetti, 70 hissenin fiyatında ise değişiklik olmadı. 
     Seansta, 449 trilyon 2 milyar 670 milyon liralık işlem hacmi oluştu. 
     1. seansta, Doğan Holding, Sabancı Holding, İş Bankası C , Yapı Kredi Bankası ve Koç Holding en yoğun işlem gören hisseler oldu. 
     Borsa uzmanları, endeksin 14,000 puan seviyelerinde tutunmaya çalıştığını vurgulayarak, işlem hacminin iyi düzeyde olduğunu, kar satışlarına rağmen endeksin bu seviyelerde tutunacak gibi göründüğünü savunuyor. 
     Sabah bir deneme yaparak 14,100 puanın üzerine çıkan endeksin buna benzer bir deneme daha yapmasını beklediklerini ifade eden borsa uzmanları, işlem hacminin artması halinde 14,500 puana doğru bir hareket olabileceğini, satış gelirse endeksin 13,750 puan civarına gerileyebileceğini kaydediyor. 
     
</TEXT>
</DOC>
