<DOC>
<DOCNO> 157712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/guncel/agun.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlik Bayramı'nda Meclis'te buluşan gençler, tören tartışması başlattı 
</HEADLINE>
<TEXT>
'Stadyumda tören istemiyoruz ' 
"Stadyum törenleri otoriter devlet zihniyetinin yansıması" diyen Buluşma Forumu üyesi gençler, şöyle konuştu "Birçok gencin gönülsüz katıldığı modası geçmiş, hamaset dolu militarize törenlerin bitmesini istiyoruz" 
     ANKARA Milliyet 

     Ulusal Bayram etkinliklerinin vazgeçilmez unsurlarından biri olan "stadyum töreni" dün ilk kez tartışmaya açıldı. 2000'de sanal ortamda bir araya gelen 45 üniversiteden gençlerin oluşturduğu Buluşma Forumu, 19 Mayıs'ta stadyumda yapılan törenin "otoriter devlet zihniyetinin yansıması" olduğunu savunarak, "19 Mayıs'ları stadyumlardan kurtaralım" çağrısı yaptı. Çağrıya ilk destek Milli Eğitim Bakanı Hüseyin Çelik'ten geldi. 
     
     TÖRENE GİTMEDİLER 
     Bayram nedeniyle Cumhurbaşkanı, Başbakan ve komutanların katılımıyla stadyumlarda yapılan törenlere gitmek istemeyen gençlerin oluşturduğu Buluşma Forumu ve Yerel Gündem 21 Gençlik Parlamentosu, TBMM'de ayrı ayrı toplandı. Sabancı Üniversitesi öğrencisi Deniz Çiçek, "Gençlik bayramı olma niteliğini kaybetmiş stadyum törenlerine" ve dünyada yükselen totaliter eğilimlere itiraz edeceklerini söyledi. ODTÜ öğrencisi Yıldıray Oğur da, "Özgün olarak değişebiliriz. Oysa Cumhurbaşkanı, Başbakan, komutanlar, polisler, gençlerle, hep beraber oluşturulan aile ortamında özgün olabilme imk nı sınırlı" dedi. 
     
     'DEĞİŞTİRİLMELİ' 
     Toplantıda, Buluşma Forumu'nun, "19 Mayıs'ları stadyumlardan kurtaralım" kampanyası da kamuoyuna sunuldu. Kampanya bildirgesinde, 19 Mayıs törenlerinin, gençliğe heyecan vermeyen, zaman ve kaynak israfına yol açan rahatsızlık verici etkinliklerle gerçekleştirildiği belirtilerek, şöyle denildi "Milli bayramlarda, stadyumlara gençleri dolduran, onların çokluğu, çevikliği, disiplini, birliktelikleri ile dünyaya ne kadar güçlü olduklarını gösterdiğini düşünen otoriter devlet zihniyetinin yansıması olan bu tören, artık terk edilmelidir. 19 Mayıs'ların kutlanış şeklinin değiştirilmesini, birçok gencin gönülsüz olarak katıldığı modası geçmiş, hamaset dolu, militarize, stadyum gösterilerinin ve geçit törenlerinin sona erdirilmesini talep ediyoruz." 
     İmza kampanyası da başlatan gençler, hazırladıkları metinde, "Bütün tören protokol tribününe doğrudur ve en çok da onlar eğlenirler" dedi. Kampanya metni, temsilci öğrenciler aracılığıyla tüm üniversitelerde öğrencilerin bilgisine sunulacak. Toplanacak imzalar, Cumhurbaşkanı, Başbakan, bakanlar ve diğer yetkililere ulaştırılacak. 
     
Gül'ün oğlu da oradaydı      SALİHA ÇOLAK Ankara 

     Foruma katılan Dışişleri Bakanı Gül'ün oğlu Ahmet Münir Gül de, bildiriye destek verdi. Gül, "Bizi de zorla dans ettiriyorlardı. O zaman güzeldi ama artık bir şeyler değişiyor. 19 Mayıs törenlerinin yapılış şeklini korkmadan eleştiriyorsak bu bazı tabuların yıkılmaya başladığını gösteriyor. Adım adım bir şeyler yapmak lazım. Toplumun ihtiyacı olan bazı düzenlemeler birdenbire olduğunda bazı tehlikeler oluşturuyorsa dikkatle ilerlemek lazım" dedi. 
     
Bakan Çelik Ben de sizlerle hemfikirim      Çelik, kampanyaya destek veren ilk isim olurken, "Ben de sizin gibi düşünüyorum. 19 Mayıs kutlamalarını stadyumlardan kurtarmak gerekiyor. Bu teşebbüsünüze yürekten katılıyorum. Artık bu sembolik törenler dünyanın hiçbir yerinde kalmadı. İşin içerik ve ruhu bir tarafa bırakılıyor" dedi. Çelik, daha sonra yaptığı açıklama, ise yanlış anlaşıldığını belirterek, şunları söyledi "Kaldırılsın, demedim. Kutlamalar sadece stadyumlara hapsedilmesin, dedim. Kutlamalara içerik kazandırmamız lazım." 
     
CHP'liler de destekledi      GÜNSELİ ÖNAL 

     '19 Mayıs törenlerini stadyumlardan kurtarma" önerisine milletvekillerinden destek gelirken, Atatürkçü bazı isimler tepki gösterdi. 

</TEXT>
</DOC>
