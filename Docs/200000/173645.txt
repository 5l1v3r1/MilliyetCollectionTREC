<DOC>
<DOCNO> 173645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/yasam/yas13.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sigara sağlığa zararlı' inanmazsan bak 
</HEADLINE>
<TEXT>

      DIŞ HABERLER SERVİSİ 
   
   Avrupa Birliği ülkeleri, sigaranın zararlarını gözle görülür hale getirmek için sigara paketlerine kanserli akciğer ve gırtlak fotoğrafları basacak. 
   Avrupa Komisyonu'nun yaptığı araştırmaya göre, sigara paketlerinin üzerinde yer alan "Sigara sağlığa zararlıdır" gibi ifadeler, tiryakileri bu alışkanlıklarından vazgeçirmede başarılı olamıyor. 
   Araştırmada tiryakilerin bu ifadeleri görmezden geldiği ve görsel mesajların daha çok dikkat çekeceği belirtiliyor. Komisyonun hazırlamakta olduğu yasaya göre en geç 18 ay içinde, Avrupa Birliği ülkelerinde satılan sigara paketlerinin üzerinde Kanada'daki gibi sigara yüzünden tahrip olmuş diş, beyin, akciğer gibi organların fotoğrafları olacak örneği sağda . 
   
   
   
</TEXT>
</DOC>
