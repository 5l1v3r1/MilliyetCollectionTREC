<DOC>
<DOCNO> 182469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sonspo12.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter'de Emre sakatlandı... 
</HEADLINE>
<TEXT>

     İtalya'nın FC İnter takımında forma giyen Türk oyunculardan Emre Belözoğlu'nun, ligin 2. haftasında Siena karşısında oynadığı maçta sakatlandığı ve Şampiyonlar Ligi'nde Arsenal karşısında oynamama riskinin bulunduğu bildirildi. 
     İnter Kulübü tarafından yapılan açıklamada, Türk futbolcunun sağ ayağının ön kısmına aldığı bir darbeden dolayı ciddi bir ezilmenin olduğu belirtilirken, bir diğer orta saha oyuncusu Van Der Meyde'nin de kalçasındaki çekmeden kaynaklanan hafif sakatlığı bulunduğu ifade edildi. 
     Verilen bilgilerde, her iki futbolcunun da 17 Eylül Çarşamba günü Şampiyonlar Ligi'nde deplasmanda oynanacak Arsenal maçında forma giyememe tehlikesi bulunuyor. 
     Bu arada İnter'in yıldız futbolcusu Vieri'nin de İngiliz ekibi Arsenal'a karşı forma giymesinin olasılığı yüzde 50 olarak gösteriliyor. 
     Öte yandan Siena maçında yedek kulübesinde oturan ve 74. dakikada Van Der Meyde'nin yerine oyuna giren Emre, oyuna girer girmez Siena'dan Cufre ile girdiği ikili mücadele sonrasında tartışmasından dolayı İtalyan basının tarafından eleştirildi. 
     La Gazzetta dello Sport'un ''Sabıkalı'' olarak yorumladığı Emre, geçtiğimiz sezonlarda olduğu gibi saha içindeki karakteristik özelliği olan sinirli tavırlarından dolayı eleştiri oklarına hedef oldu. 
     
</TEXT>
</DOC>
