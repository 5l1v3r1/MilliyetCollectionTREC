<DOC>
<DOCNO> 150236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo06.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da şok... Mehmet Ali süresiz kadro dışı... 
</HEADLINE>
<TEXT>

     Ligde kalma mücadelesi veren Adanaspor'da, Mehmet Ali Honca, teknik direktör Yılmaz Vural'ın önerisiyle süresiz kadro dışı bırakıldı. 
     Adanaspor Kulübü'nden yapılan açıklamada, teknik direktör Yılmaz Vural'ın önerisi doğrultusunda, Mehmet Ali'nin, antrenman performansının yeterli düzeyde olmadığı gerekçesiyle süresiz olarak kadro dışı bırakıldığı belirtildi. Mehmet Ali'nin 22 Nisan tarihinden başlamak üzere PAF takımıyla antrenmanlara katılacağı bildirildi. 
     İdari menajer Erdoğan Yılmaz da hafta sonunda yapacakları Altay maçının sezonun en zor karşılaşması olacağını ifade ederek, şunları kaydetti 
     ''Altay maçını mutlaka kazanmalıyız. Tüm benliğimizle maça hazırlanıyoruz. Artık ligin sonu yaklaşıyor. Kalan maçlar hayati önem taşıyor. 
     Altay maçını kazanıp yolumuza emin adımlarla ilerlemek istiyoruz. Çünkü daha sonra Galatasaray ve Gençlerbirliği ile deplasmanda, Beşiktaş ile sahamızda oynayacağız. 
     Alacağımız galibiyetle bundan sonraki seriye yüksek moralle girmek istiyoruz. Futbolcularımız da bunun bilincinde. Altay'ı yenip puanımızı 29'a çıkarmanın mücadelesini vereceğiz.'' Yılmaz, Timko ve Pachola'nın sakatlıklarının sürdüğünü de sözlerine ekledi. 
     





</TEXT>
</DOC>
