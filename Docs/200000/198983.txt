<DOC>
<DOCNO> 198983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sondun15.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman şarkıcının kızı intihar etti 
</HEADLINE>
<TEXT>

     Almanya'nın tanınmış şarkıcılarından Heino'nun kızı, Düsseldorf'taki evinde intihar etti. 
     Düsseldorf polisi, 34 yaşındaki Petra'nın, annesi Karin gibi, başına plastik torba geçirerek intihar ettiğini açıkladı. 
     Heino, 80'li yıllarda, başkasıyla evli olan Karin T. ile ilişkiye girmiş, Petra'ya hamile kalan Karin eşinden ayrılmıştı. Sonraki yıllarda bunalım geçiren Karin, psikolojik tedavi görmüş ve 1988 yılında 45 yaşında intihar etmişti. 
     Petra'nın vasiliğini üstlenmek istemeyen Heino, ancak Karin'in yaşamına son vermesinden sonra kızıyla yakınlaşmıştı. 
     Mankenlik yapan Petra da bu yıl bunalıma girmiş ve tedavi görmüştü. 
     Heino, Bild gazetesine yaptığı açıklamada, ''Hayat bazen çok acımasız. Petra'nın, hayatıyla ilgili verdiği bu kararı kabullenmek zorundayım'' dedi. 
     
</TEXT>
</DOC>
