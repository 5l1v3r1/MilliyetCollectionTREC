<DOC>
<DOCNO> 152312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun31.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi "Kıbrıs'ta Yeşil Hat'ın açılması tarihi bir adım" 
</HEADLINE>
<TEXT>

     Avrupa Konseyi Genel Sekreteri Walter Schwimmer, ''Kıbrıs'ta Yeşil Hat'ın açılmasını, Ada'daki ''sorunun çözümüne yönelik tarihi bir adım olarak'' niteledi. 
     Schwimmer, 1 Ocak 20003 tarihinde Kıbrıs'a yaptığı ziyaret sırasında, KKTC Cumhurbaşkanı Rauf Denktaş'a, Yeşil Hat'ı açmasını ve Kıbrıslıların biraraya gelmesine olanak sağlanmasına imkan verilmesini önerdiğini söyledi. 
     ''Kıbrıs'ın eski bir dostu olarak, Yeşil Hat'ın açılması benim için duygusal bir durum'' diyen Schwimmer, ''Yeşil Hat'ın açılmasının, Kıbrıs sorununun çözümü için geri dönülmez bir ivmeye yol açacağına inandığını'' bildirdi. 
     Schwimmer, Kıbrıs sorununa çözüm amacıyla Avrupa Konseyi'nin Kıbrıs'ta Rum ve Türk liderleri Strasbourg'a davet etmeyi gözden geçirdiğini söyledi. 
     Genel Sekreter, Avrupa'nın Kıbrıs'ta kalıcı çözüm için Ada'daki bu yumuşama ortamını desteklemesinin çok önemli olduğunu vurguladı. 
     





</TEXT>
</DOC>
