<DOC>
<DOCNO> 163577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/ekonomi/eko01.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ruslardan tahkim işareti almadık' 
</HEADLINE>
<TEXT>

Gazprom yetkilileriyle bir araya gelen BOTAŞ Genel Müdürü Mehmet Bilgiç, Rusların Mavi Akım'la ilgili olarak tahkime gideceği yönünde herhangi bir rahatsızlık görmediğini söyledi 
     ANKARA Milliyet 

     BOTAŞ ve Rus Gazprom şirketi arasında Turusgaz'ın devreden çıkartılması ve Mavi Akım'dan gelecek gazın fiyatında indirim sağlanması konusunda yapılan görüşmelerin ilk gününden sonuç çıkmadı. 
     Toplantının ardından bir açıklama yapan BOTAŞ Genel Müdürü Mehmet Bilgiç, görüşmelerin bugün de süreceğini söyledi. Toplantının mukavelelerin gözden geçirilmesi şeklinde yürütüldüğünü belirten Bilgiç, "Fiyat indirimi konusunda Türkiye'nin isteği diye bir şey sözkonusu değil" diye konuştu. 
     Turusgaz komisyonu ile ilgili olarak eylül ayında Gazprom'dan zaten indirim alındığını ifade eden Bilgiç, Rusların Mavi Akım'la ilgili olarak tahkime gideceği yönündeki açıklamaların hatırlatılması üzerine, "Rusların herhangi bir rahatsızlığını görmedim" dedi. 
     Rusya, gazı Türkiye'ye Batı'dan sattığı iki ayrı doğalgaz hattından bir tanesinde aracı olarak Turusgaz'ı kullanıyor. Türkiye Turusgaz'ın komisyon alarak maliyetleri yükselttiği için devreden çıkartılmasını istiyor. Bu talepler dün yapılan toplantıda tekrar gündeme geldi. 
     
     'Turusgaz devreden çıksın' 
     Enerji Bakanlığı'nın Turusgaz'ın tamamen devreden çıkartılmasını istemesine karşın, Rus tarafı Avrupa'da gaz sattığı ülkelerle yaptığı benzeri anlaşmalarda Turusgaz benzeri şirketlerin bulunduğu görüşünü ifade etti. 
     Bu arada, Mavi Akım'da miktar ve fiyatta bir indirim olup olmayacağı yönündeki sorular üzerine Bilgiç, "Anlaşma h l geçerliliğini koruyor. Gaz alımını mart ayında durdurduk. Ama burada altı aylık bir deneme süresi söz konusuydu. Ağustos ayında gazı tekrar almaya başlayacağız" dedi. 
     
Ali Şen'in yerine oğlu      ŞERİF ÇIRAY 

     BOTAŞ Genel Müdürü Mehmet Bilgiç başkanlığındaki Türk heyeti ile Gazprom Yönetim Kurulu Başkan Yardımcısı Yuri Kamarov başkanlığındaki toplantıya, Gazprom'a aracılık eden Ali Şen'in yerine oğlu Metin Şen ortada geldi. 
     

</TEXT>
</DOC>
