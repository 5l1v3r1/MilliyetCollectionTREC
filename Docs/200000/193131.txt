<DOC>
<DOCNO> 193131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/dunya/dun04.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'a İslami başkanlık sistemi 
</HEADLINE>
<TEXT>

   DIŞ HABERLER SERVİSİ 

   
   Afganistan'da 35 kişilik bir hukukçu komisyonu tarafından halkın görüşleri de alınarak bir yıldan beri üzerinde çalışılan yeni anayasa taslağı, onay için Devlet Başkanı Hamid Karzai'ye sunuldu. 
   Taslak, Afganistan'ın İslami bir cumhuriyet olmasını ve başkanlık sistemiyle yönetilmesini öngörüyor. 
   Şeri kurallara atıf yapılmamasına rağmen hiçbir yasanın İslami kurallara ters olamayacağını kabul eden taslağa göre, ülkenin idari yapısında bir devlet başkanı yardımcısı ve iki kanatlı bir parlamento olacak. Kadın haklarına da vurgu yapan anayasa taslağında tüm Afgan vatandaşlarının eşit haklara sahip olacağı belirtildi. 
   Yeni anayasa, Afgan büyük millet meclisi "loya jirga" tarafından önümüzdeki ay görüşülerek büyük ihtimalle 2003 bitmeden seçimlere gidilecek. 
   
   
   
   
   
</TEXT>
</DOC>
