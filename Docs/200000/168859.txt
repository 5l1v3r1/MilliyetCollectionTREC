<DOC>
<DOCNO> 168859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/ekonomi/eko16.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı'nın İletişim Direktörü Yelçe 
</HEADLINE>
<TEXT>

     Yeniden yapılanma süreci içerisinde bulunan ve Reklam ve Halkla İlişkiler Müdürlüğü'nün kaldırılarak yerine Kurumsal İletişim Direktörlüğü'nün kurulduğu Sabancı Holding'de bu göreve Özer Yelçe atandı. 
     Yelçe, bundan sonraki görevinde holdingin ve bağlı kuruluşların tanıtım çalışmalarını yürütecek ve iletişimini sağlayacak. Daha önceden Milliyet ve Hürriyet gazetelerinde de çalışan Yelçe, kendi halkla ilişkiler şirketinde çalışıyordu. Kadıköy Maarif Koleji'ni ve Gazetecilik Fakültesi mezunu olan Yelçe BBC, WDR, Amerika'nın Sesi ve Kanada Televizyonu'nda Türkiye ve Ortadoğu muhabirliği de yaptı. Türkiye Gazeteciler Cemiyeti üyesi olan Yelçe'nin sürekli basın kartı da bulunuyor. 
     

</TEXT>
</DOC>
