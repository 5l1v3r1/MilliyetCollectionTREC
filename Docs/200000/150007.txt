<DOC>
<DOCNO> 150007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo16.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'a 25 milyar destek... 
</HEADLINE>
<TEXT>

     Konya Şeker Fabrikası A.Ş, İkinci Lig A Kategorisi'nde şampiyonluğu kovalayan ve maddi sıkıntı içindeki Konyaspor'a 25 milyar lira destekte bulundu. 
     Konya Şeker Fabrikası'nda düzenlenen toplantıda, genel müdür Yakup Hezer, destek amacıyla Konyaspor Kulüp Başkanı Mehmet Köseoğlu'na 25 milyar liralık bir çek verdi. 
     Hezer, Konyaspor'un bu yıl şampiyonluğa hiçbir zaman olmadığı kadar yakın olduğunu belirterek, tüm Konyalılar'ın takıma destek vermesi gerektiğini söyledi. 
     Kulüp başkanı Mehmet Köseoğlu'da, Konya Şeker Fabrikası A.Ş'ye teşekkür ederek, ''Üç günde kurulan bir takım bugün şampiyonluğun bir numaralı adayı. Geçmişte yaşananlardan ders alarak, gruplaşma ve hizipleşmeden uzak tam bir uyum içinde yolumuza devam ediyoruz. Bu ahenk bozulmadığı sürece başarılar devam edecek'' diye konuştu. 
     Kulübün belki de en zorlu mücadeleyi maddi imkansızlıklara karşı verdiğini ifade eden Köseoğlu, Süper Lig'e çıkma yolunda önemli şans yakalayan takıma, Konyalı sanayici ve esnafın sahip çıkması ile bu zor günlerin atlatılacağını kaydetti. 
     





</TEXT>
</DOC>
