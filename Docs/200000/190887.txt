<DOC>
<DOCNO> 190887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/siyaset/siy07.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
UYUM'a rağmen zamanaşımı yakın 
</HEADLINE>
<TEXT>

   Altınbaş'ı öldürdükleri iddia edilen polislerin yargılandığı dava, 30 gün sınırına rağmen 70 gün ertelendi. Zamanaşımı 2006'da... 
      GÖKÇER TAHİNCİOĞLU 

   
   Hacettepe Üniversitesi öğrencisi Birtan Altınbaş'ı 1991'de işkenceyle öldürdükleri iddia edilen polisleren ikisinin yargılandığı davada mahkeme, 7. AB Uyum Paketi'nde yar alan "işkence davalarının duruşmaları 30 günden fazla ertelenemez" hükmüne rağmen, 7 Ekim'de yapılan duruşmayı 70 gün sonraya, 16 Aralık'a erteledi. 
   Haklarında dava açılan 10 polisten emekli olan Naim Kılıç ve Ahmet Baştan'ın dosyaları 12 yıl boyunca bulunamadıkları için diğer sekiz polisin yargılandığı dosyadan ayrıldı. 'Kayıp' polislerden Kılıç, 2003 başında İstanbul'da yakalandı, Baştan ise bulunamadı. 2006'da zamanaşımına girecek olan davanın tamamlanabilmesi için Baştan'ın yakalanması gerekiyor. 
   Yargıtay'ın kararı 'usul' yönünden bozduğu diğer sekiz polisin yargılandığı duruşma ise bugün Ankara 2. Ağır Ceza Mahkemesi'nde yapılacak. Bu dava da 2006'da zamanaşımına girecek. 
   
   
   
   
   
</TEXT>
</DOC>
