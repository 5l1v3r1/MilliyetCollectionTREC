<DOC>
<DOCNO> 151701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sontur06.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli kızdan 20 gündür haber yok... 
</HEADLINE>
<TEXT>

     İzmir Gürçeşme Lisesi'nde okuyan ve ''Öğretmenime gidiyorum'' diyerek evden çıkan genç kızdan 20 gündür haber alamayan ailesi, savcılığa başvurdu. 
     Alınan bilgiye göre, İzmir Cumhuriyet Başsavcılığı'na başvuran Necati Sevinç, 3 Nisan 2003 günü ''Öğretmenime gidiyorum'' diyerek evden ayrılan lise 1. sınıf öğrencisi olan kızı Hatice Sevinç'ten 20 gündür haber alamadıklarını belirterek, kızının başına kötü birşey gelmesinden korktuğunu bildirdi. 
     Emekli işçi Necati Sevinç, kızı evden ayrıldıktan sonra haber alamadıklarını ifade ederek, şunları söyledi 
     ''15 Nisan günü evi telefonla arayan tanımadığımız bir bayan, Bir daha bu kızı aramayın, durumu iyi diyerek kapattı. Kızım okulda başarılı öğrenciydi. Okuldan bir erkek arkadaşı vardı, onunla kaçtığını tahmin ettik, Ancak, erkek arkadaşının da haberi olmadığını öğrendik. O da kızımı aramaya başladı. Kızımın başına kötü birşey gelmesinden korkuyorum. Onu görenlerin 0 544 730 81 02 numaralı telefonu aramalarını istiyorum.'' Savcılığın talimatıyla harekete geçen polis ekipleri de, genç kızla ilgili araştırmaya başladı. 
     





</TEXT>
</DOC>
