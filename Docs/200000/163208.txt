<DOC>
<DOCNO> 163208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/sontur13.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, Star gazetesini eleştirdi... 
</HEADLINE>
<TEXT>

     Başbakan Vekili ve Dışişleri Bakanı Abdullah Gül, ''Sayın Başbakan için bakanlar ve hükümet için kanunlara aykırı laflar olursa onu söyleyenlere de, kanunlar ne gerekirse muhakkak ki hepsi yapılır'' dedi. 
     Abdullah Gül, Türk Hava Yolları'na THY ait uçakla, ailesiyle birlikte İstanbul'a geldi. 
     Atatürk Havalimanı VIP Salonu'nda, gazetecilerin, ''Enerji ve Tabii Kaynaklar Bakanlığı'nın, Çukurova Elektrik ve Kepez Elektrik'in imtiyaz sözleşmelerini iptal etmesinin ardından bir gazetede Başbakan Recep Tayyip Erdoğan'ı hedef alan haberlere ilişkin düşüncelerini sormaları'' üzerine Gül, hükümetin kanunlar ve nizamları uygulama konusunda kararlı olduğunu vurguladı. 
     Başbakan Vekili Gül, şunları söyledi 
     ''Türkiye'de kanunlar ve nizamlar herkes için aynıdır, eşittir. Hiçkimse kanunlardan ve nizamlardan muaf değildir. Kanunlar ve nizamlar herkese uygulanır. Hükümet bu konuda kararlıdır. Herhangi bir ayırımcılık kesinlikle söz konusu değildir. 
     Sayın Başbakan için, bakanlar ve hükümet için kanunlara aykırı laflar olursa onu söyleyenlere de, kanunlar ne gerekirse muhakkak ki hepsi yapılır. Bu ülkede eğer suç işlenirse, bu suçların kimi tazminata girer, kimi cezaya girer. Hiçbiri karşılıksız kalmaz.'' 
     
</TEXT>
</DOC>
