<DOC>
<DOCNO> 175105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sontur28.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasının ölümüne tanık oldu... 
</HEADLINE>
<TEXT>

     Eskişehir'de, birlikte hamama gittiği babasının kalp krizi geçirerek öldüğünü gören 6 yaşındaki çocuğu vatandaşlar sakinleştirdi. 
     Alınan bilgiye göre, oğlu Semih Günay ile Asarcıklı Caddesi'ndeki Şiraze Hamamı'na giden baba Yılmaz Günay 50 , bir süre yıkandıktan sonra oğlunu havuzda yüzdürmeye başladı. 
     Semih Günay, bu sırada kalp krizi geçiren babası Yılmaz Günay'ın su üstünde hareketsiz kaldığını görünce korkup ağlamaya başladı. 
     Hamamdaki vatandaşlar tarafından havuzdan çıkarılan baba Yılmaz Günay, olay yerine çağrılan 112 Acil Servis sağlık ekibinin müdahalesine rağmen kurtarılamadı. 
     Babasının ölümüne tanık olan küçük Semih'i, çevredeki vatandaşlar sakinleştirmeye çalıştı. 
     
</TEXT>
</DOC>
