<DOC>
<DOCNO> 152561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sondun22.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Merkez Komutanlığı'ndan patlama açıklaması... 
</HEADLINE>
<TEXT>

     Katar'daki ABD Merkez Komutanlığı, Bağdat'ın Zeferaniye semtinde ABD kontrolündeki cephaneye fişek atılmasıyla meydana gelen patlamalarla ilgili bir açıklama yayınladı. 
     Açıklamada, patlamalara ''bilinmeyen yanıcı bir maddenin'' neden olduğu belirtilerek, ''Belirlenemeyen sayıda kişiler saldırıda bulundu. Bir Amerikan askeri saldırıda yaralandı. Saldırı sırasında yanıcı ve bilinmeyen bir madde cephaneye atılarak patlamalara neden oldu. Patlama, cephaneliğin yanı sıra yakınlardaki binayı da tahrip etti'' denildi. 
     Olayda 6 kişinin öldüğü, 4 kişinin yaralandığı belirtilen açıklamada, ''sivil yerleşimin yakınındaki cephanenin yerinin, eski rejimin Iraklı vatandaşların güvenliğini ihmal etmesinin başka bir örneği'' olduğu kaydedildi. 
     





</TEXT>
</DOC>
