<DOC>
<DOCNO> 190291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/magazin/mag00.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asmalı' rüzg rı Almanya'ya ulaştı 
</HEADLINE>
<TEXT>

   İlk gösterimin yapıldığı Essen'de seyirciler uzun kuyruklar oluşturdu biletler, karaborsada 100 euro'ya kadar alıcı buldu 
      MEHMET AKTAN Essen 
   
   Asmalı Konak, önceki akşam Almanya'nın Essen kentinde yapılan galayla yurtdışında da izleyiciyle buluştu. 
   Essen'in en büyük sinema merkezi CINEMAXX'taki galaya Özcan Deniz, Nurgül Yeşilçay, Ege Aydan, Kenan Bal, Menderes Samancılar, Selda Özer, Devrim Saltoğlu ve senarist Meral Okay katıldı. CINEMAXX'ta 4 sinema salonunda birden vizyona giren "Asmalı Konak" filminin ilk gösterimini 1800 kişi izledi. 16 euro'dan satılan biletler, karaborsada 100 euro'ya 160 milyon lira kadar alıcı buldu. 
   
   Rekor 'Eşkıya'da 
   Filmi Avrupa'da dağıtan "MaXXimum Film und Kunst GmbH" şirketinin Genel Müdürü Anıl Şahin, filmi 3000 kişiye seyrettirmeyi hedeflediklerini belirterek, "Amacımız 'Eşkıya'nın 240 bin olan seyirci rekorunu geçmek" dedi. Almanca altyazılı filmin afişlerdeki adının "Die Villa mit Weintrauben" Asmalı Villa olduğunu da belirten Şahin, filmin 38 kentte, 40 sinemada gösterime girdiğini bildirdi. 
   
   
</TEXT>
</DOC>
