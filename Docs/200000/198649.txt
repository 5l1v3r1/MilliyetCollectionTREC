<DOC>
<DOCNO> 198649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sonspo12.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'ne muhteşem karşılama... 
</HEADLINE>
<TEXT>

     UEFA Kupası'nda Portekiz'in Sporting Club Lizbon takımını deplasmanda 3-0 yenerek 3. tura çıkan Gençlerbirliği'ni, Ankara'da kalbalık bir taraftar topluluğu karşıladı. 
     Esenboğa Havaalanı'na sabaha karşı gelen kafileyi, yöneticilerden Zeki Ünaldı, pasaport kontrolü girişinde şampanya patlatarak karşıladı. Daha sonra kapının önünde yaklaşık 1000 kişilik taraftar topluluğu, futbolculara ve teknik heyete coşkulu tezahürat ve sevgi gösterilerinde bulundu. 
     Futbolcuları taşıyan otobüsün içinde de kulüp başkanı İlhan Cavcav'a şampanya patlattıran taraftarlar, daha sonra bu şampanyayı sırayla içerek mutluluğa ortak oldu. 
     Alandan 250 araçlık konvoyla ayrılan Gençlerbirliği kafilesi, yol boyunca korna ve tezahüretlarla tesislere geldi. 
     
</TEXT>
</DOC>
