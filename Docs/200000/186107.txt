<DOC>
<DOCNO> 186107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/guncel/gun02.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Savunma fuarının gözdesi Corner Shot 
</HEADLINE>
<TEXT>
   Bu silahın namlusu 90 derece dönüyor 
      ANKARA Milliyet 

   
   Ankara'da kurulan Savunma ve Havacılık Fuarı'nın en fazla ilgi çeken ürünlerinden biri, ABD - İsrail ortak yapımı 'Corner Shot' isimli, namlusu 62 - 90 derece arasında dönebilen ve kullanıcısına 'görülmeden ateş etme' imk nı sağlayan silah oldu. "Duvarın arkasındaki ölümcül tehditle mücadelede mükemmel çözüm" sloganıyla tanıtılan silah, sağa ve sola hareketli mekanizması, ucuna takılı kamera ve enfraruj sistemiyle kullanıcıya gece ve gündüz duvar ya da barikat arkasından görünmeden hedefi tespit olanağı sunuyor. 
   Silaha çeşitli ebat ve çaplarda tabancalar bağlanabiliyor. Kalibre ve şarjör kapasitesi gibi özellikleri de, mekanizmanın ucuna bağlanan tabancanın özelliklerine göre değişiyor. 
   
   5-7 BİN DOLAR 
   Corner Shot'ın Avrupa'daki birçok ülkenin özel kuvvetler birimlerine 5-7 bin dolar arasında değişen fiyatlarla satıldığı belirtiliyor. İçişleri Bakanı Abdülkadir Aksu da silahla özel olarak ilgilendi ve makamında brifing aldı. Silahı Jandarma Genel Komutanlığı yetkililerinin de incelediği kaydedildi. 
   
   
</TEXT>
</DOC>
