<DOC>
<DOCNO> 154112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/astro/index.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Tanrı’nın parmağı 
</HEADLINE>
<TEXT>

     Astrolojik haritalarımız uzun süreli ikilemleri, çözümsüzlükleri ve ancak yüksek enerjilerle kıpırdatabileceğimiz, kimimizce kadersel olan temaları da açıklar. Sizlere bu konuda güncel bir örnek vermek istiyorum. 
     Astrolojik haritada gezegenler arasında oluşan açılar bazı kalıplar meydana getirebilirler. Büyük üçgenler, büyük kareler, t-kareler bu açı kalıplarındandır. Bir diğer açı kalıbının adı ise "Tanrı’nın parmağı" olarak adlandırılır. Bu açı kalıbına Yod da denmektedir. Yod, İbranice alfabenin ilk harfidir. Yod kalıbı birbiriyle destek ve uyum kuran 60 derece iki gezegenin, kendileri ile uyumsuz üçüncü bir gezegenle teması ile 150 derecelik için, quincunx oluşur. Bu üçüncü gezegenin söz konusu iki gezegenden daha yavaş hareket ediyor olması, açı kalıbının gücünü artırır. 
     Yod yıllarca sürecek huzursuzlukları, sürekli olarak ayarlama ve değişiklik yapmak ihtiyacını ve yüksek oranda, çoğu zaman bedene rahatsızlık olarak da yansıyabilecek gerginliklere işaret eder. Bu ilginç kalıba örnek verebileceğimiz kişilerin başında Yaser Arafat geliyor. 
     
     Arafat’ın haritasında 11’inci evde Boğa burcundaki Ay Ay Toplum, halk, 11’inci evde ileriye yönelik hedefler Boğa burcu ise toprak , yükselen Yengeç burcundaki Venüs’le Venüs barış Yengeç aile, vatan, millet uyumlu bir açı içinde. Bu olumlu görünüm Arafat’ı Filistinliler için hem bir sözcü hem de lider yapmış ama haritasında Yod’u oluşturan Satürn, Yay burcunda ve 6’ncı evde kalarak onun hayatı boyunca uyuşamayan, uzun yıllar çözümsüzlük ve gerginlik yaratan bir görünümü ortaya koymuştur. 
     Yay dinler, inanışlar ve felsefe ile yakından ilgili bir burçtur. Bu burçta bulunan disiplin gezegeni Satürn zorlamanın, aşılması gereken engellerin göstergesidir. Satürn’ün Ay ve Venüs’le, başka bir deyişle halk ve toprakla olan uyuşmazlığı kuşkusuz yıllardan beri gelen dini çatışmaların özetini çok iyi yapmaktadır. Çünkü 150 derecelik açı tam olarak yüzleşemeyen ve ifade edilmeyen sorunları açıklar. Yan yana yaşamaya mahkum ve birbirini düşman gören iki toplumun sorunları sürekli bir düzeltme ve ayarlamayı da gerekli kılıyor. 
     Şimdi ilginç bir döneme girmekteyiz. Zira kökten dönüşümü ve değişimi, baskıları açıklayan Pluto gezegeni Yay burcunda hareket ediyor. Önümüzdeki dönemde Pluto, Satürn üzerinden geçecek. Arafat’ın haritasında Satürn 23 derece Yay burcunda yer almakta. 2004 baharından başlamak üzere özellikle 2005 yılına doğru artan biçimde Pluto, Satürn ile temas etmeye başlayacak. Bu değişim ancak 2006 yılında arkasında yeni bir denge bırakmış olacaktır. 
     Satürn ve Pluto arasındaki açılar Ortadoğu’daki dengelerin şekillenmesinde her zaman büyük rol oynamaktalar. İsrail devletinin kurulduğu 1948 yılı mayıs ayında yine bu iki gezegen Aslan burcunda yan yana gelmişlerdi. 
     Önümüzdeki astrolojik göstergelerden bazı ilginç sonuçlar çıkarabiliriz. Irak’taki yönetimi deviren ABD ve Bush yönetimi şimdi İsrail ve Filistin arasındaki anlaşmazlığa daha fazla odaklanacak ve hali hazırda Arafat üzerindeki baskılar çok daha fazlalaşacaktır. Bush yönetimi önümüzde başkanlık seçimleri öncesinde bu konu üzerine yoğunlaşma ihtiyacı içinde olacak ve Arafat üzerinde Pluto baskısı gittikçe artacaktır. Aynı dönemde Balık burcundaki Uranüs’ün de Arafat’ın Güneş’ine karşıt durması, zamanı ve olgunlaşmayı açıklayan ana belirleyici Satürn’ün de Yengeç burcuna geçerek Arafat’ın yükselen burcu üzerine gelmesi hiç de tesadüf değildir. 
     


            Faks 287 74 37 
      




</TEXT>
</DOC>
