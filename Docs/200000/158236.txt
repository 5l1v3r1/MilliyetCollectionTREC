<DOC>
<DOCNO> 158236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/soneko11.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkın yüzde 29.2'si doğduğu yerde değil, doyduğu yerde yaşıyor 
</HEADLINE>
<TEXT>

     Halkın yüzde 29.2'sinin ''doğduğu yerde değil, doyduğu yerde'' yaşadığı ortaya çıktı. 
     Devlet İstatistik Enstitüsü DİE verilerine göre, Türkiye genelinde doğduğu ilde yaşayan nüfusun toplam nüfusa oranı yüzde 70.8 olarak belirlendi. 
     Başka bir ilde ya da yurtdışında doğanların oranı ise Yalova'da yüzde 65.3'ü, İstanbul'da ise yüzde 62.2'yi buluyor. 
     İller bazında bakıldığında, illerin nüfusu içinde başka bir ilde ya da yurtdışında doğanların en yoğun olduğu ilin Yalova olduğu görülüyor. 
     Yalova nüfusunun yüzde 34.7'sini bu ilde doğanlar oluştururken, yüzde 65.3'ü, başka ilde veya yurtdışında doğanlardan oluşuyor. 
     Başka ilde ya da yurtdışında doğanların toplam nüfus içindeki payının en fazla olduğu ikinci konumunda ise İstanbul bulunuyor. İstanbul nüfusunun sadece 37.8'lik bölümü bu ilde doğanlardan oluşuyor. 
     Kocaeli'de başka ilde veya yurtdışında doğanların oranı yüzde 54.7 olarak hesaplanırken, bu oran İzmir'de yüzde 48.3, Ankara'da ise yüzde 47.5 olarak belirlendi. 
     
     DOĞDUĞU YERDE KALANLAR 
     Buna karşılık, Şanlıurfa'da yaşayanlar içinde bu ilde doğanların oranı yüzde 94.5'i buluyor. Bu ilde, başka ilde ya da yurtdışında doğanların oranı sadece yüzde 5.5'de kalıyor. 
     Aynı şekilde başka bir ilde ya da yurtdışında doğanların toplam nüfus içindeki payı Adıyaman'da yüzde 5.6, Ordu'da da yüzde 6.5 olarak hesaplandı. 
     Aynı oran Kahramanmaraş'ta yüzde 6.7, Muş'ta ise yüzde 6.9 olarak belirlendi. 
     
</TEXT>
</DOC>
