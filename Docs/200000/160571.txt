<DOC>
<DOCNO> 160571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo03.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ligde yalnızca 6 takım ligi başladığı teknik adamla tamamladı 
</HEADLINE>
<TEXT>

     Birinci Süper Futbol Ligi'nin 2002-2003 sezonunda, 18 takımda, 7'si yabancı toplam 34 teknik adam görev yaptı. 
     Sezon boyunca şampiyon Beşiktaş'ın yanısıra, 2. Galatasaray, 3. Gençlerbirliği, Malatyaspor, Trabzonspor ve İstanbulspor, sezona başladıkları teknik adamlarla yılı tamamladı. Bu takımların teknik adamlarının 5'inin yerli olması göze çarptı. 
     Adanaspor, Altay, Bursaspor, Denizlispor, Diyarbakırspor, Elazığspor, Fenerbahçe, Gaziantepspor, Göztepe, Kocaelispor, Ankaragücü ve Samsunspor ise daha çok ligdeki başarısızlık nedeniyle teknik adam değişikliğine gidildi. 
     7 yabancı teknik direktörün arasında 3 Rumen, 1'er de Alman, Sırp, Boşnak ve Makedon çalıştırıcı bu sezon görev yaptı. Bunlardan Bursaspor'da Nejat Biyediç, Fenerbahçe'de Werner Lorant, Gaziantepspor'da Gigi Multescu, Ankaragücü'nde Mihai Stoichita ve Samsunspor'da Gjorgj Jovanovski, görevlerinden ayrılmak zorunda kaldı. Beşiktaş Teknik Direktörü Mircea Lucescu ve ikinci yarıda Elazığspor'a gelen Milorad Mitroviç, sezon sonunu gördü. 
     Yerli teknik adamlardan 12'si koltuğunu koruyamazken, Giray Bulak, Elazığspor ve Denizlispor, Hüseyin Kalpar da Diyarbakırspor ve Altay olmak üzere 2 takımda birden çalışan hocalar olarak dikkati çekti. 
     En çok teknik adam değiştiren kulüp olan ligden düşen takımlardan Göztepe'de, Ali Osman Renklibay ve Mustafa Fedai'den sonra İlyas Tüfekçi de görevi bırakınca, sarı-kırmızılılar, son 2 haftaya antrenör Mesut Akkuş yönetiminde çıktı. 
     Birinci Süper Futbol Ligi'nde bu sezon görev yapan teknik adamlar ve görev aldıkları hafta sayıları şöyle 
     Adanaspor Bahri Kaya 20 , Yılmaz Vural 14 
     Altay Zafer Bilgetay 1 , Ümit Turmuş 20 , Hüseyin Kalpar 13 
     Beşiktaş Mircea Lucescu 34 
     Bursaspor Nejat Biyediç 14 , Erdoğan Arıca 20 
     Denizlispor Rıza Çalımbay 29 , Giray Bulak 5 
     Diyarbakırspor Hüseyin Kalpar 5 , Ümit Kayıhan 29 
     Elazığspor Giray Bulak 4 , Erol Tok 22 , Milorad Mitroviç 8 
     Fenerbahçe Werner Lorant 16 , Oğuz Çetin 10 , Tamer Güney 8 
     Galatasaray Fatih Terim 34 
     Gaziantepspor Gigi Multescu 17 , Nurullah Sağlam 17 
     Gençlerbirliği Ersun Yanal 34 
     Göztepe Ali Osman Renklibay 4 , Mustafa Fedai 22 , İlyas Tüfekçi 6 , Mesut Akkuş 2 
     İstanbulspor Aykut Kocaman 34 
     Kocaelispor Hikmet Karaman 8 , Güvenç Kurtar 20 , Yaşar Kıyar 6 
     Malatyaspor Ziya Doğan 34 
     Ankaragücü Mihai Stoichita 18 , Tevfik Lav 16 
     Samsunspor Gjorgj Jovanovski 16 , Sakıp Özberk 18 
     Trabzonspor Samet Aybaba 34 
     
</TEXT>
</DOC>
