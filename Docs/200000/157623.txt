<DOC>
<DOCNO> 157623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sondun27.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ötenazi yanlısı doktorun yeni hedefi Ölüm makinası.. 
</HEADLINE>
<TEXT>

     Avustralya'da, Philip Nitschke adlı ötanazi yanlısı bir doktor, Avustralyalılara kendi ''ölüm makinelerini'' yapmayı öğretmek istiyor. 
     The Australian adlı gazetenin haberinde, ötanazi hakkı için mücadele veren Doktor Nitschke'nin bu makinesinin, karbonmonoksit gazı ürettiği ve plastik bir boru yardımıyla bu gazın solunmasına olanak verdiği belirtildi. 
     Nitschke, gazeteye verdiği demeçte, bu makinenin imalatını öğrenmek için şu ana kadar yaklaşık 40 kişinin müracat ettiğini kaydetti. 
     Geçen Ocak ayında Sidney gümrüğü, Nitschke'nin bir konferans için ABD'ye gittiği sırada, elindeki bu ''ölüm makinesi''nin prototipine el koymuştu. 
     
</TEXT>
</DOC>
