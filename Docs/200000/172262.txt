<DOC>
<DOCNO> 172262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/tv/ekran.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Biz hepsini öpüştürürüz' 
</HEADLINE>
<TEXT>

   Mizahçı Orhan Alev ve Gürcan Gürsel'e göre Türk dizilerinde cinsellik ikinci planda kalıyor 
      MEMETCAN DEMİRAY 

   
   Milliyet'in pazar günleri yayınlanan mizah eki Kirpi'de, popüler TV dizilerinin karikatürleri yayınlanıyor. "Asmalı Kabak", "Sinirli Annem" ve "Kınalı Kaz" gibi adlarla hazırlanan öyküleri Orhan Alev yazıyor, Gürcan Gürsel çiziyor. 
   Yabancıların aksine aseksüel karakterleri kullanan Türk dizilerini tutucu diye niteleyen iki mizahçı, karikatürlerde kullandıkları cinselliği espriyle karışık açıklıyor "Öpüştüremeyeceğimiz kimse yok "... 
   
   Karakterler net değil 
   Mad dergisinde ilk kez bu fikri uyguladıklarını belirten Orhan Alev, "Çocuklar Duymasın" ve "En Son Babalar Duyar" gibi birkaçı hariç televizyon dizilerimizde karakterlerin belirgin olmadığını ve bu yüzden zorlandıklarını söylüyor. 
   Belçika'da yaşayan ve yurtdışında 20 civarında albümü yayınlanan Gürcan Gürsel ise dizileri pek izlemediğini belirtirken "Sihirli Annem"deki Şahap Sayılgan ve "Kınalı Kar"daki Emrah'ın karikatüre daha uygun olduğunu ifade ediyor. 
   Yazın dizilere ara verip sinema filmlerini çizeceklerini söyleyen Orhan Alev, sonbaharda "Asmalı Konak"ın finalini "herkesten önce yorumlayacaklarının" altını çiziyor 
   
   
   Balayı k busu    Cem Davran'la Neslihan Yeldan'ı bir araya getiren "Yuvam Yıkılmasın", ikinci bölümün tekrarıyla karşınızda Derya ile Demir'in balayı planı, aileleri ve arkadaşları yüzünden suya düşüyor. 
   KANAL D 22.10 
   
   
   Eğlenceye devam    Mehmet Ali Erbil'le Seda Sayan, Kıbrıs'tan ekrana gelmeye devam ediyor. İkilinin şovunda bu hafta Yılmaz Morgül'le Demet Akalın var. 
   KANAL D 23.15 
   
   
</TEXT>
</DOC>
