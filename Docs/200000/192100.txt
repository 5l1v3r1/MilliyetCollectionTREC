<DOC>
<DOCNO> 192100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/guncel/agun.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
80. yıla çok yakıştı 
</HEADLINE>
<TEXT>

      
   Cumhuriyet'in 80. yıl kutlamaları kapsamında İstanbul'da bir rekora imza atıldı. Mecidiyeköy Meydanı'ndan Taksim Meydanı'na kadar on binlerce vatandaş, 3.5 kilometre uzunluğundaki Türk bayrağını taşıdı. Şişli Belediyesi tarafından yaptırılan 4.5 metre genişliğinde, 3500 kilo ağırlığındaki bayrağın kapladığı toplam alan 15 bin 750 metrekare oldu. 
   
   GUINNESS'E ADAY 
   80 kişilik bir ekiple 6 aylık bir çalışma sonucu hazırlanan bayrağın Taksim'e kadar taşınmasına İstanbul Valisi Muammer Güler ve 1. Ordu Komutanı Yaşar Büyükanıt da eşlik etti. Bayrak taşıma sırasında 10. Yıl Marşı okundu. Cumhuriyet yürüyüşü Taksim Anıtı'na çelenk bırakılması, saygı duruşu ve İstiklal Marşı'yla son buldu. Bayrağın Guinness Rekorlar Kitabı'na girmeye aday olduğu açıklandı. Cumhuriyet'in 80. yıl kutlamaları kapsamında İstanbul'da bir rekora imza atıldı. Mecidiyeköy Meydanı'ndan Taksim Meydanı'na kadar on binlerce vatandaş, 3.5 kilometre uzunluğundaki Türk bayrağını taşıdı. Şişli Belediyesi tarafından yaptırılan 4.5 metre genişliğinde, 3500 kilo ağırlığındaki bayrağın kapladığı toplam alan 15 bin 750 metrekare oldu. 
   
   
   Gün boyu büyük coşku    Cumhuriyet Bayramı, tüm yurtta heyecanla kutlandı. Vatandaşlar, bayraklarıyla '80. Yıl'da sokaklarda uzun konvoylar oluşturdu konserler coşturdu meşaleler geceyi renklendirdi... 
   İstanbul'daki Cumhuriyet Bayramı kutlamaları çerçevesinde Deniz Kuvvetleri ve Sahil Güvenlik Komutanlığı'na bağlı gemiler, SAT ve SAS timleri ile Hava Kuvvetleri Komutanlığı'na bağlı uçakların katılımıyla İstanbul Boğazı'nda resmi geçit töreni yapıldı. İstanbul Boğazı resmi geçit töreni sırasında çift yönlü olarak transit geçişlere kapatıldı. 
   
   Bağdat Caddesi ışıl ışıl    Kadıköy Belediyesi'nin düzenlediği Cumhuriyet Yürüyüşü büyük ilgi gördü. Binlerce İstanbullu, saat 18.30'da başlayan yürüyüşte Bağdat Caddesi'ni adeta kırmızı beyaza boyadı. Yürüyüşün son bulduğu Kadıköy'de düzenlenen konserde ise müzisyen Melih Kibar, kendi bestesi olan 80. Yıl Marşı'nı seslendirdi. Üsküdar Belediyesi 80 tekneyle Boğaz'da fener alayı düzenledi. 
   
   Soğuğa rağmen yoğun ilgi    İstanbul'da Cumhuriyet'in 80. yılı sabahın erken saatlerinden, geceyarısına kadar kadar şehrin dört bir yanında, havada ve denizde coşkuyla kutladı. İstanbul Valiliği'ndeki ilk törende, Vali Muammer Güler, 1. Ordu Komutanı Orgeneral Yaşar Büyükanıt ve İstanbul Büyükşehir Belediye Başkanı Ali Müfit Gürtuna tebrikleri kabul etti. 
   Vatan Caddesi'ndeki törene ise soğuk havaya rağmen vatandaşlar büyük ilgi gösterdi. Güler, Büyükanıt ve Gürtuna'nın halkı selamlamasından sonra başlayan törende folklor gösterilerinin yapıldığı bölümde, Karadeniz ekibi Horon teperken elektrikler kesildi. Bunun üzerine, protokoldeki davetliler, alkışla tempo tutarak, gösterinin devam etmesini sağladı. 
   
   Slogana gözaltı 
   Tutuklu Aileleri ve Yakınları Derneği üyesi olan 11 kişi, protokol sıralarının hemen karşısında kurulan polis barikatlarının arkasından slogan atmaya başladı. Göstericiler gözaltına alındı. 
   
   Meşaleler İstanbul'u aydınlattı    Beşiktaş Belediyesi'nin düzenlediği Cumhuriyet Yürüyüşü'ne de ellerinde meşale ve bayraklarla binlerce kişi katıldı. Ortaköy'den başlayan yürüyüş Dolmabahçe'de son buldu. Dolmabahçe'deki konserde sanatçı Sertab Erener hayranlarını coşturdu. 
   
   Dört bir yanda görkemli kutlamalar    ANKARA UNICEF Türkiye Milli Komitesi yararına Ankara Palas'ta düzenlenen Cumhuriyet Balosu Atatürk'ün de katıldığı eski baloları hatırlattı. 150 davetlinin birbirinden şık gece kıyafetleri ve smokinlerle katıldığı balo valsle açıldı. Baloya katılan Arjantin Büyükelçisi Sebastian Brugo Marco, "Bu gece Atatürk'ün de dans ettiği bu mekanda cumhuriyetinizi kutlamaktan dolayı çok mutluyum" dedi. KAYSERİ Kar nedeniyle kapalı salona alınan törene, eşleri türbanlı olan AKP milletvekilleri Niyazi Özcan ve Taner Yıldır yalnız katıldı. Büyükşehir Belediye Başkanı ise türbanlı eşiyle geldi. İZMİR Cumhuriyet Meydanı'ndaki törende vatandaşlar "Türkiye laiktir, laik kalacak" diye slogan attı. "Irak'ta işgale ortak olmayalım" ve "Tecrite son" yazılı pankartlar açmak isteyen 2 kişi gözaltına alındı. ADANA Uğur Mumcu Meydanı'ndaki törende bazı esnaf dernekleri, vatandaşlara bisküvi, kraker, çikolata dağıtınca izdiham yaşandı. Bir grup DEHAP'lı yöresel kıyafetlerle tören alanına girmek istedi. ESKİŞEHİR Atatürk Bulvarı'ndaki törende savaş karşıtı pankart açmak isteyen Eskişehir Gençlik Derneği'nden 2 kişi gözaltına alındı. BOLU Sıcaklığın sıfır derece olduğu ilde formalarıyla bayramı kutlayan öğrenciler, törende titredi. SAMSUN Tekkeköy Kaymakamı'nın önerisiyle 29 Ekim için diktirilen tek tip elbiseyi sadece 9 kişi giydi. ANTALYA Manavgat yakınlarındaki bir otelin düzenlediği Dostluk Koşusu'na 400 turist katıldı. MERSİN Mersin Devlet ve Opera Balesi sanatçılarından bazıları, paralarını alamadıkları gerekçesiyle sahneye çıkmayı reddedince konser gerçekleştirilemedi. BAKÜ Türkiye'nin Bakü Büyükelçisi Ünal Çeviköz, Cumhuriyet'in kuruluşunun 80. yıldönümü dolayısıyla Avrupa Oteli'nde "resmi kabul" verdi. NEW YORK New York'un Bowling Green alanındaki göndere törenle Türk bayrağı çekildi. n DHA 
   
   
   
</TEXT>
</DOC>
