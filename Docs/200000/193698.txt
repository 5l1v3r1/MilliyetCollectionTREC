<DOC>
<DOCNO> 193698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/yazar/tamer.html </URL>
<DATE> 2003/11/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ne oluyor Avrupa'daki Müslümanlara böyle 1 
</HEADLINE>
<TEXT>

   
   Artık gün geçmiyor ki, bir Avrupa ülkesinden Müslümanların talepleriyle ilgili yeni bir haber gelmesin 
   Fransa'da türbanla okula gitmekte direnen Kuzey Afrikalı Müslüman genç kızların okuldan uzaklaştırılması.İsviçre'de türbanla ders vermesi engellendiği için Avrupa İnsan Hakları Mahkemesi'ne başvuran Afgan öğretmene AİHM'den ret cevabı gelmesi.Hollanda'da insan suretinin resmedilmesinin günah olduğu gerekçesiyle çocuklarını resim dersine sokmak istemeyen bir mezhep mensuplarının sesini yükseltmesi.İtalya'da duvarlarında haç bulunan sınıflarda çocuklarının eğitim görmesine itiraz ederek mahkemeye başvuran Müslüman veliler.Almanya'da Yahudilere tanınan dini usullerde hayvan kesme hakkının, Müslümanlara da tanınması için yoğunlaşan başvurular. 
   Listeyi uzatabiliriz... 
   
   Kendine yer açma mı 
   Avrupa'da yıllar yılı göçmen olarak yaşayan Müslümanlar, neden son dönemde peş peşe seslerini yükseltmeye başladılar 
   Bu hak arayışı, azınlık haklarının talebinden mi ibaret Yoksa İslamın kendine yer açma çabası mı Sayıları arttığı için mi sesleri daha gür çıkıyor Talepler bireysel özgürlüklerle mi sınırlı Siyasi motifler mi ağır basıyor Din üstünden siyaset mi yapılmak isteniyor Avrupa'nın Müslüman azınlıklara müsamahak r bakışının 11 Eylül sonrasında değişmesinin bir sonucu olabilir mi 11 Eylül'ün sonrasında yaşananların Müslümanlarda yarattığı paradigma değişikliğinin yansımaları mı 
   Hep okullarda 
   Önce olayların ayrıntılarını hatırlayalım. Yarın da mahkemelerin kararları ve resmi makamların tavırları üzerinde duracağız. 
   İTALYA Adel Smith adlı Müslüman bir İtalyan vatandaşı, çocuklarının eğitim gördüğü Antonio Silveri Di Ofena İlkokulu'ndaki sınıfların duvarlarından, çarmıha gerilmiş İsa figürlü haçların kaldırılması talebiyle mahkemeye başvurdu. L'Aquila Mahkemesi, talebi haklı buldu ve sınıflardaki haçların kaldırılması gerektiğine hükmetti. Karara karşı çıkan Katolikler, "Ülkemizin temel değerlerinden biri olan haçın okullardan kaldırılması nasıl istenebilir " diyerek ateş püskürdüler. Kararı protesto amacıyla okulun bulunduğu meydana 3 metrelik bir haç dikilirken, Belediye Başkanı "Bu anıt, okulumuzdan haçı sökmek isteyen hoşgörüsüzlüğün anısına hep burada kalacak" dedi.FRANSA Saint - Denis'in dış mahallelerinden Aubervilliers'deki bir okulda Kuzey Afrika kökenli biri 16, diğeri 18 yaşında türban takan 2 kız öğrenci, dini simge ve objelerle okula gelinemeyeceğine ilişkin genelgeyi ihlal ettikleri için, disiplin kurulu kararıyla okuldan uzaklaştırıldı. Fransa Cumhurbaşkanı Jacques Chirac türbanın okullarda yasaklanması için kolları sıvadı. Yılbaşından önce çıkarılması beklenen Türban yasası için Laiklik Komisyonu kuruldu. Bu komisyon, yasayı en geniş katılımla hazırlayabilmek için bugünlerde siyasi partiler ve ilgili kuruluşların temsilcileriyle bir dizi görüşmeler yapıyor.İSVİÇRE Luzern'deki bir okulda, derslere türbanla girmekte ısrar eden bir Müslüman öğretmene Türk değil okul idaresi izin vermeyince, öğretmen Avrupa İnsan Hakları Mahkemesi'ne başvurdu. AİHM, "Öğretmen türban takarak okula gelmekle, kamu alanındaki tarafsızlığı bozmaktadır. Küçük çocukları dinsel etkilerden ve simgelerden korumak gerekir" diyerek türbanlı öğretmenin isteğini reddetti.ALMANYA Almanya'da kız öğrencilerin türbanla derslere girmesi serbest, ancak öğretmenler için durum farklı. Baden Württemberg eyaletinde Afgan kökenli Alman vatandaşı bir öğretmenin, türbanla derslere girmek istemesi üzerine olaylar büyüdü. Baden Württemberg Eğitim ve Kültür Bakanı, öğretmenlerin türbanla derslere girmelerini yasakladı. 
   DEVAMI YARIN 
   
      
   
</TEXT>
</DOC>
