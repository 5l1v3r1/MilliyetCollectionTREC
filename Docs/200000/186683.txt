<DOC>
<DOCNO> 186683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/guncel/gun20.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Kocaeli'nde 6.8'lik deprem tatbikatı    Kocaeli'ndeki 17 merkezde, Mahalle Afet Gönüllülerinin MAG katılımıyla deprem tatbikatı yapıldı. İsviçre Kalkınma ve İşbirliği Dairesi'nin SDC katkılarıyla Gölcük, İzmit, Körfez, Derince ve Karamürsel'de kurulan MAG ekiplerinin haberleşme, mobilizasyon, intikal, arama ve kurtarma yeteneklerini ölçecek uygulama için hazırlanan senaryo gereği, merkez üssü İzmit olan 6.8 şiddetinde deprem meydana geldiği yönünde alarm verildi. Alarmla harekete geçen ekipler, bölgelerindeki mahalle afet destek merkezlerinde toplanıp bildirilen noktalarda keşif yaptı. 
   
   Rüzg r durmayınca 15 hektar yandı...    Kuşadası'ndaki Güzelçamlı Milli Parkı'nda çıkan orman yangını, şiddetli rüzg r nedeniyle kontrol altına alınamayınca genişledi. Muğla Orman Bölge Müdürlüğü yetkililerinin verdiği bilgiye göre, yangın, dün saat 12.15 sıralarında Dilek Yarımadası Güzelçamlı Milli Park mevkiinde başladı. Hızla yayılan yangına Muğla, İzmir, Denizli ve Aydın Orman Bölge ve işletmelerinden altı helikopter havadan, 20 arazöz, 200 işçi ve belediyelere ait itfaiye ekipleriyle askerler karadan müdahale etti. Antalya'dan gelen ve "deterdan" isimli kimyasal madde atabilen C - 130 tipi uçak da söndürme çalışmalarına katıldı. Ancak şiddetli rüzg r nedeniyle 15 hektar kızılçam ağacı tamamen yandı. 
   
   Hastalığa yenilmeyecek    Denizli'nin Buldan İlçesi'nde lösemiye yakalanan Dinçer Barutçuoğlu'na yapılacak ilik nakli operasyonu için gerekli olan 50 milyar lirayı toplamak amacıyla arkadaşları kampanya başlattı. Arkadaşlarının desteğiyle moral bulan Barutçuoğlu, "Bu hastalığa yenilmeyeceğim" dedi. Kansızlık teşhisi konulan Barutçuoğlu'nun, daha sonraki tetkiklerinde lösemi olduğu anlaşıldı. Ailesinin ekonomik durumu iyi olmadığı için yeşil kartla tedavi görmeye başlayan Barutçuoğlu için arkadaşları kaymakamlık izniyle Ziraat Bankası Buldan Şubesi'nde de 5486 0000 0009 numaralı yardım hesabı açtırdı. 
   
   
</TEXT>
</DOC>
