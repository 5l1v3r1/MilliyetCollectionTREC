<DOC>
<DOCNO> 150073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/ekonomi/eko10.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bono ve borsaya yönelebilirsiniz' 
</HEADLINE>
<TEXT>

Yatırımcının platformu 
     ZEYNEP C. AKTAŞ 

Piyasada Irak savaşının sona ermesi ile iyimser bir havanın oluştuğu görülüyor. Ancak Kuzey Irak, Kıbrıs ve Suriye konusunda piyasayı tekrar bozacak gelişmeler gündeme gelir diye korkuyorum. Biraz param var bununla borsaya mı dolara mı, yoksa bonoya mı yatırım yapmamı tavsiye edersiniz. 
Emre Kılıç Edirne 

     Irak savaşının sonlarına gelinmesiyle aşırı riske karşı korunmacı portföylerden biraz daha riskli portföylere geçiş başladı. Bunun etkisiyle borsada yükseliş yaşanırken, bono faizleri de aşağı gelmeye başladı. Bunlara paralel olarak döviz fiyatlarında da gerilemeler izleniyor. Hisse senetlerinde 0.50 sent seviyelerinde oluşan dibe göre yaklaşık yüzde 40, TL bazında ise yaklaşık yüzde 30'luk bir prim oluştu. 
     Gerçekten Irak konusunda bir istikrar sağlanırsa gelecek satış ve k r realizasyonlarını kısa vadeli düzeltme olarak görmek gerekir. Teknik açıdan bu düzeltmenin dip seviyesi de 10.000'ler civarında bulunuyor. 
     
     Gerçekçi senaryo 
     Faiz tarafında ise yüzde 60 seviyeleri hala oldukça yüksek reel getiriler içeriyor. Irak konusundaki olumlu gelişmelerin faizlerin biraz daha düşmesini sağlayabileceği düşünüldüğünde mevcut seviyelerde uzun vadeli bonolara yatırım yapmak cazip görünüyor. Döviz de ise Irak'taki olumlu gidiş getirileri azaltıcı veya mevcut seviyede yatay hareketi sağlayabilir. 
     Bankacılık sistemindeki mevduatların yarsından fazlasının döviz mevduatı olarak tutulduğu gözönüne alındığında olumlu gelişmelerin arz tarafını güçlendirmesi olasılığı daha yüksek. Irak'ta işlerin yoluna girdiğine yönelik ve oldukça gerçekçi görünen senaryoya göre bono ve İMKB 30 hisselerine yatırım yapabilirsiniz. Dolarda ise kur 1 milyon 600 binli seviyelere yaklaştıkça bir miktar alım yapabilirsiniz. 
     


SİYASET 



















</TEXT>
</DOC>
