<DOC>
<DOCNO> 191407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sonspo08.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler Ligi finaline ev sahipliği yapacak Luz Stadı açıldı 
</HEADLINE>
<TEXT>

     Portekiz'de yapılacak 2004 Avrupa Futbol Şampiyonası'nda final maçına ev sahipliği yapacak Luz Stadı, Benfica ile Nacional arasında yapılan özel maçla hizteme girdi. 
     Final maçı için özel olarak inşa edilen 65 bin seyirci kapasiteli statta yapılan maçın başlama vuruşunu, Portekizli eski ünlü futbolcu Eusebio yaptı. 
     Benfica Kulübü'ne ait olan Luz, Portekiz'de gelecek yıl yapılacak şampiyonada maçlara ev sahipliği yapacak 10 stattan biri. Portekiz, şampiyona için hazırladığı bu 10 stadın bazılarını yeni yaparken bazılarını da yeniden inşa etti. 
     Finallerde 5 maçın oynanacağı Luz Statı için 114.7 milyon euro harcama yapıldı. 
     Dün gece Portekiz ile Uruguay'ın Nacional takımı arasında yapılan maçı ise Portekiz ekibi, 2-1 kazandı. Nuno Gomes'in golüyle 1-0 öne geçen Benfica karşısında Nacional, Alejandro Mello ile 1-1 eşitliği sağladı. Ancak Gomes, takımını 2-1 öne geçiren golü attı. 
     4 Temmuz 2004'te Avrupa Futbol Şampiyonası'nın final maçına ev sahipliği yapacak Luz Stadı, başkent Lizbon'da 1954'te yapılan eski Estadio da Luz Stadı'nın yanında bulunuyor. 
     
</TEXT>
</DOC>
