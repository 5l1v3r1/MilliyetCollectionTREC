<DOC>
<DOCNO> 193989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sondun33.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'de kontrol kulesi "darbesi" 
</HEADLINE>
<TEXT>

     Filipinler Cumhuriyeti'nde, başkent Manila'nın havalimanı kontrol kulesini silahlı yandaşlarıyla ele geçiren sivil havacılık ulaştırma dairesinin ATO eski başkanının, ''yolsuzluktan şikayet eden bir bildiri okuduğu'' haber verildi. 
     İngiliz Reuters ajansının, Manila havalimanı ATO yetkilisi ve havalimanı güvenlik gücü şefine dayanarak verdiği habere göre, ATO'nun eski başkanı olan, hava kuvvetlerinin eski pilot subayı Panfilo Villaruel, silahlı iki koruma görevlisiyle gece yarısından hemen önce kontrol kulesini bastı ve çalışanlara ''dışarı çıkın'' emrini verdi. 
     Filipinler ordusu halka ilişkiler daire başkanı Tuğbay Victor Corpus, ''kule girişimi doğrudur, gelişmeleri izliyoruz'' dedi. 
     ''Darbeci havacılık dairesi başkanı'' Villaruel, kuleden yerel radyoya yaptığı açıklamada, ''hükümettteki yolsuzluklardan bıktık. konuşmaktan korkan Filipinlileri temsil ediyoruz'' dedi ve kendisine bağlı 12 silahlı elemanın bulunduğunu ileri sürdü. 
     Manila'da bir grup asker bir süre önce başkentin en büyük alışveriş ve bankacılık binasını basarak hükümetten taleplerde bulunmuştu. 
     
</TEXT>
</DOC>
