<DOC>
<DOCNO> 176024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/dunya/adun.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Peşmergeler, Türk askerine engel olmaz 
</HEADLINE>
<TEXT>

   KDP'nin askeri bölge sorumlusu General Babakir Zebari, "Kürdistan'daki mevcut Türk askeri gücüne yardımcı oluyoruz. Türklerle aramızın bozulmasını istemiyoruz" dedi 
      NAMIK DURUKAN Dohuk 

   
   KYB Politbüro Üyesi Adil Murat'ın "Kürtler, Türk askerinin Kuzey Irak'tan geçmesini istemiyor" yönündeki sözlerine Dohuk'taki KDP askeri bölge sorumlusu General Babekir Zebari'den yalanlama geldi. Zebari, Türk askerinin bölgeden geçmesini engellemeye yönelik bir girişimleri olmayacağını belirterek, "Merkezi hükümetin kararına uyarız" dedi. 
   Dohuk'taki askeri kararg hında açıklamalarda bulunan Babekir, sınır hattında ABD'li askerlerin Türk askeriyle değil kendi denetimindeki Kürt askerleriyle tatbik t yaptığını söyledi. 1997'de sınırı korumak amacıyla Kuzey Irak'a gelen Türk askerinin h l bölgede bulunduğuna dikkati çeken Zebari, "Türk askeri bölgenizden geçerse tepkiniz ne olur " sorusuna şu yanıtı verdi 
   "Geçmişte Türkiye'yle aramızda hassas bir süreç yaşandı. Yaşanacak bir olay Türkler ve bizim için iyi olmazdı. Türk ordusu savaş zamanında gelseydi kötü şeyler yaşanırdı. Ancak şu an Irak hükümeti var. ABD'liler hakimiyeti sağladı. Şimdi ülkede 25 kişilik yönetim konseyi var. Hiçbir sorun yok. Bir askeri sorumlu olarak açık söyleyeyim, şu ana kadar merkezi hükümetten 'Türk ordusu gelirse müsaade etmeyin' diye bir talimat almadım. Kürdistan'daki mevcut Türk askeri gücünü biz savunuyoruz, yardımcı oluyoruz. Türkiye komşumuz. Türklerle aramızın bozulmasını istemiyoruz." 
   PKK KADEK'in Kuzey Irak'taki faaliyetlerine de dikkati çeken Zebari, "PKK irademiz dışında bölgemize geldi. Irak Kürdistanı ile ilgileri yok" diye konuştu. 
   
   
   
   
</TEXT>
</DOC>
