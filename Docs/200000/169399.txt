<DOC>
<DOCNO> 169399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur38.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Komisyon, Eski Enerji Bakanı Ersümer için de soruşturma istiyor 
</HEADLINE>
<TEXT>

     TBMM Yolsuzlukları Araştırma Komisyonu, başta Mavi Akım projesi olmak üzere doğalgaz alımları ve enerji sektörüyle ilgili diğer usulsüzlük iddialarıyla ilgili olarak eski Enerji ve Tabii Kaynaklar Bakanı Cumhur Ersümer hakkında soruşturma talebinde bulunma kararı aldı. 
     AK Parti İstanbul Milletvekili Azmi Ateş başkanlığındaki Yolsuzlukları Araştırma Komisyonu, enerji sektöründeki yolsuzluk ve usulsüzlük iddialarını içeren alt komisyon raporunu görüşüyor. Komisyon, başta Mavi Akım projesi olmak üzere doğalgaz alımları, boru hatları, Turusgaz aracılığıyla Rusya'dan alınan gazın fiyatının hesaplanmasında uygulanan formüldeki değişiklik ve bazı ihaleler nedeniyle eski Enerji ve Tabii Kaynaklar Bakanı Cumhur Ersümer hakkında Meclis'te bir soruşturma komisyonu kurulması gerektiği görüşüne vardı. 
     Komisyon, alt komisyon raporu üzerindeki değerlendirmelerini sürdürüyor. 
     
</TEXT>
</DOC>
