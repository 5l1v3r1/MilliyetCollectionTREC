<DOC>
<DOCNO> 161719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur11.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakamı 'Fırat' aldı 
</HEADLINE>
<TEXT>

     Erzincan'da Fırat Nehri'ne uçan, İliç İlçesi Kaymakamı Yüksel Borazanoğlu'na ait otomobil, nehirden çıkarıldı. 
     Erzincan-Kemah Karayolu'nda Fırat Nehri'ne yuvarlanan 06 ZTB 68 plakalı otomobilde Kaymakam Yüksel Borazanoğlu 29 ile eşi Neslihan Borazanoğlu 30 bulunamadı. Cesetlerin akıntıya kapılmış olabileceği ihtimali üzerinde duran ekipler, cesetlerin kıyıya vurma ihtimali üzerine, bölgede geniş çaplı arama başlattı. 
     Erzincan Valisi Refik Arslan Öztürk, Belediye Başkanı Erkan Karaman ve Emniyet Müdürü Osman Araç da kurtarma çalışmalarını bir süre takip ederek, çalışmalar hakkında bilgi aldılar. 
     Erzincan'ın İliç İlçesi'nde görev yapan Kaymakam Borazanoğlu ve eşi, hafta sonu tatillerini geçirmek için 8 gün önce 06 ZTB 68 plakalı araçlarıyla ilçeden ayrılmış ve bir daha kendilerinden haber alınamamıştı. Yapılan araştırmada, Borazanoğlu çiftinin aracının Fırat Nehri'ne yuvarlandığı belirlenmişti. 
     
</TEXT>
</DOC>
