<DOC>
<DOCNO> 188128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/yazar/yilmaz.html </URL>
<DATE> 2003/10/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Türkiye dışına nasıl çıkacağız 
</HEADLINE>
<TEXT>

   
   İstanbul Sanayi Odası'nın İSO "Türkiye'nin En Büyük 500 Sanayi Kuruluşu ve ikinci 500 araştırmalarında dereceye girenlere ödüllerin dağıtıldığı Lütfi Kırdar gecesinde, Başbakan Tayyip Erdoğan,İSO Vakfı'nın yaptıracağı Meslek Lisesi ve Eğitim Merkezi'nin ilk tuğlasını da koydu. 
   Erdoğan törende, "En kalbi duygularımla" diyerek başladığı onlarca konuşmasından birini yapıyor gibiydi eğer o arada söyledikleri olmasaydı. 
   Türkiye Odalar ve Borsalar Birliği TOBB Başkanı Rifat Hisarcıklıoğlu'nun devletin hantal yapısına dönük eleştirelerine cevap verirken söylediği "o" cümleleri özetle size aktarmak istiyorum. 
   "Rifat Bey haklı, devlette hantal yapı oluşmuş. Evrak masanın üzerinde, arazide ne var ne yok kimsenin haberi yok. Ankara'ya mahkum olanların sayısını azaltmamız lazım. Bu bir zihniyet değişimidir. Ankara'nın dışına çıkmak, Türkiye'ye açılmak yetmez, Türkiye'nin de dışına çıkmak zorundasınız. Dünyaya açılmalıyız. Yatırım Ortamının İyileştirilmesi Kurulu'nu bunun için kurduk." 
   "Bu sözlerde ne var, hepimiz globalizasyon sürecinden geçtiğimizi biliyoruz" diye düşünebilirsiniz. Ne var ki bu süreci AKP'nin nasıl yorumlayacağı konusunda elimizde banko bir durum var mıydı Türkiye hangi yöne gidecek diye tartışmıyor muyuz 
   Erdoğan'ın çözümlerini "dünyaya açılma" perspektifinden sunması, tüm bu kaygıları paylaşan iş dünyası için etkileyici bir çıkıştı. 
   
   KADEK'i silecek mi 
   Türkiye dünyaya açılmayı nasıl ve hangi araçlarla gerçekleştirecek 
   Türkiye koordinatlarını "geliştirilmiş bir dış politika" üzerinde mi belirliyor Irak'a asker gönderilmesi için hükümete Meclis'ten vize verilmesi bunun bir göstergesi mi Gündelik ihtiyaçların bir ürünü olarak mı dış politikayı servise sokuyoruz 
   Kuzey Irak'tan KADEK'i ve PKK'yı silmek, Irak zararlarının tazmin edilmesi gibi... 
   Terör karşıtı tutumun, ülkelerin gelecek ittifaklarını da belirleyecek uluslararası koalisyonlar getireceğini tartışmak veya Irak'tan doğan zararı tartışırken, güçlü Türk ekonomisinin bölgedeki forksiyonlarını görmek hakim olduğumuz bir alan değil. 
   14 Ekim Salı günü Swissotel'de Dış Ekonomik İlişkiler Kurulu Avrasya İş Konseyi "Avrasya nereye Gidiyor " konulu bir panel düzenliyor. 
   Bu panel konusunu Ortadoğu ile de birliştirirsek, önemli ip uçları elde edebileceğimizi düşünüyorum. 
   11 Eylül sonrası Türkiye, Ortadoğu'daki gelişmelerin yoğun ve etkili biçimde tartışıldığı bir entellektüel merkez olma şansına sahipti, kullanılmadı. Bilginin üretildiği üniversitelerimiz henüz YÖK meselesini, İmam Hatip mezunlarını tartışıyor tabii ki Meclis'imizin yüksek katılımıyla. Konumunu çok abartmak istemem ama son aylarda bu çapta bir bakışa zorlanmadığımız için DEİK'in toplantısını önemli buluyorum. 
   
   Primakov geliyor 
   Panelin konuşmacılarından 9. Cumhurbaşkanı Süleyman Demirel ile başlarsak bölge ile kurduğu dostluk ve gözlemlerinin zenginliği malumumuz. 
   Rusya Federasyonu esk Başbakanı Yengeniy Primakov ise tek başına çok önemli bir isim. Hem Türkiye ile çok yakın temasları olan bir lider, hem de IrakKuveyt savaşında ABD'nin ve Rusya'nın üzerinde anlaştığı arabulucu isim olması nedeniyle. Primakov Türkiye iç siyasetine de uzak birisi değil. 
   Kırgızistan Benelüks Büyükelçisi Cengiz Aytmatov Selvi Boylum Al Yazmalım adıyla Türkiye'ye ödül getiren film, Aytmatov'un romanından alınmıştı , Orta Asya'da fikir üreten bir bilim adamı. 
   Dışişleri eski Bakanı Hikmet Çetin'in bu panelde yer alması, bölge liderleriyle temasları ve geçirdiği mesai göz önüne alınırsa, resmi görüşün dışında temsil kabiliyeti olması nedeniyle önemli. 
   Ayrıca panelin dışında TOBB Başkanı Hisarcıklıoğlu'nun konuşması iş dünyasını ilgilendirecek. Enerji Bakanı Hilmi Güler'in "Enerji Koridoru Türkiye" başlıklı sunumu ise dünyanın içinden geçtiği savaşları anlamamızı kolaylaştırabilecek. 
   Türkiye her alanda dışa açılmada büyük adımlar atmak zorunda. Dış sermaye çekmek bu uğurdaki başarı kriteri olmakla birlikte, entellektüel reflekslerimizi geliştirmemiz bugün daha önemli. 
   
      
   
</TEXT>
</DOC>
