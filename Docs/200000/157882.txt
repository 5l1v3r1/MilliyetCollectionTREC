<DOC>
<DOCNO> 157882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sontur07.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani ''Saddam'ın ailesinin yerini biliyorum ama söylemem'' 
</HEADLINE>
<TEXT>

     TÜRK Dışişleri Bakanlığı heyeti ile görüşen Kürdistan Yurtsever Birliği KYB lideri Celal Talabani, devrik Irak diktatörü Saddam Hüseyin'in eşi Sacide Hayrullah'ın kendileri ile bağlantı kurarak yardım istediğini söyledi. Talabani, Saddam bir katildir. Ancak, eşi ve çocukları değil. Eşi ve çocuklarının yerini biliyoruz'' dedi. 
     Dün Türk Dışişleri Bakanlığı heyeti ile Bağdat'ta bir araya gelen Talabani, görüşme ardından soruları yanıtladı. Talabani, bir soru üzerine Saddam Hüseyin in eşinden kendilerine bir mesaj ulaştığını doğrulayarak, Saddam Hüseyin bir katildir. Ancak, eşi ve çocukları değil. Özel bağlantılarla, Kuzey Irak'taki bir bölgeden yardım istediler. Yerlerini biliyorum. Ancak, söyleyemem'' dedi. 
     Talabani, Türk heyetinin kendisine özel, anlamlı bir mesaj getirip- getirmediği konusundaki bir soru üzerine de, Bizi Kürt grup' olarak nitelendirmeyin. Biz, Irak Kürtleriyiz. Irak'ı belirtmeyi unutmayınız'' diye konuştu. 

     
</TEXT>
</DOC>
