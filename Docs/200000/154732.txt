<DOC>
<DOCNO> 154732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/spor/spo00.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER LİG PANORAMA 
</HEADLINE>
<TEXT>
NANKÖR FUTBOL 
İster yönetici ol, ister teknik adam, ister futbolcu. Tek çaren var kazanmak. O zaman her şey güllük gülistanlık ve büyük adamsın vesselam. Aksi halde kaçınılmaz son karalanmak 
     TAMER BAĞLAN 

     Futbolun nankör bir oyun olduğu sürekli söylenir. Teknik adam ya da futbolcuysan eğer arkanda hangi başarıları bırakırsan bırak, bir süre kötü giderse işler, çatlak sesler hemen yükselir. Denizlispor ve Ankaragücü'ndeki randımanıyla 'Yükselen değer' olarak anılan, bu sezon başına geçtiği Gençlerbirliği daha birkaç hafta önce "Gönüllerin şampiyonu" ilan edilen Ersun Yanal'a şu sıralar reva görülenler, bu yaklaşımların son örneği olsa gerek. Baksanıza, onu yere göğe sığdıramayanların, kaybedilen kupa finali ve uzaklaşılan lig şampiyonluğundan sonraki eleştirileri zehir zemberek. 
     Yalnızca Yanal da değil suçlu El Saka, Ahmed Hassan gibi transferin gündemindeki futbolcular ve onların kafalarını karıştıranlar da var işin içinde. Başkanları İlhan Cavcav bile, 3-3'lük Fenerbahçe beraberliğinden sonra "Yüzde 70 Galatasaray şampiyon olur" diyen sanki kendi değilmiş gibi, "bozulan motivasyon", "konsantrasyon eksikliği" göndermeleriyle kendi profesyonellerini eleştirmekte... 
     Hem camiası hem tecrübeli futbolcularıyla şampiyonluklara alışık Beşiktaş'ın bile stres yüzünden eli ayağı birbirine dolaşmaktayken, tam 21 maç sonra yenilen Gençler nasıl acımasızca eleştirilebilir Şampiyonluk tecrübesi bulunmayan futbolculardan kurulu bir takımın, kupada final oynaması, ligde hala ikincilik şansını sürdürebilmesi başarı değil midir Gençlerbirliği'nin, kupayı kaybettiği Trabzonspor'dan 17, milyonlarca dolarlık Fenerbahçe'den 18, UEFA mücadelesini sürdüren ve başarılı bulunan Malatyaspor'la Ankaragücü'nden de 19 puan önde olduğu önemle bildirilir... 
     Önce Türkiye Kupası ardından UEFA Kupası'ndan elenen Beşiktaş, o günlerden bu yana oynayamadığı futbolla eleştirilir oldu. Oysa, üç kulvarda mücadele ettiği dönemlerde başarısının bile önüne geçen sistemli, soğukkanlı, kararlı futboluydu. Haftalar ilerledikçe artan şampiyonluk stresinin olumsuz etkisi olduğu kesin, acaba iki kulvardan eleniş de Kartal'da özgüven kaybına mı neden oldu Ne olursa olsun önündeki iki zorlu deplasmandan puansız dönüp, üç puan geride bile çıksa İnönü'deki derbiye, evsahipliğinin ve ilk maçtaki galibiyetin getirdiği avantajla Beşiktaş hala şampiyonluğun en büyük adayı... 
     Çok zor geçmesi beklenen bir deplasmanda yine kolay kazandı Galatasaray. Evet Heyecan, tempo, mücadele beklenen kadar yüksek değildi belki. İlk 15 dakikadan sonra Trabzonspor rakibine hiç direnemedi. Ancak, bunun ardında art niyet aramak galibiyeti hakeden Galatasaray için haksızlık, Trabzonspor içinse karalama olur. Her ne kadar, Bordo-Mavililer'in asbaşkanı Erol Tuna "Bize çamur atanlar bakalım bu mağlubiyetten sonra nasıl cevap verecekler" şeklinde saçmalasa da, öküz altında buzağı arayanlara, SarıKırmızılılar'ın dokuz deplasmandır kazandığı ve 8 sezondur Trabzon'da yenilmediği duyurulur... 
     
     HAFTANIN 11'İ 
     Murat Adana 
     Timur Adana 
     Gökmen A.Gücü 
     Zago Beşiktaş 
     Maxim G.Antep 
     Güven İst.Spor 
     Ergun G.Saray 
     Egemen Bursa 
     Ümit Adana 
     Sertan Malatya 
     Serkan Samsun 
     
     HAFTANIN TAKIMI 
     ADANASPOR Turuncu-Beyazlılar son iki haftada zirvenin kaderini çizdi. Önce Galatasaray'ı çelmeledi, ardından Gençlerbirliği'ni yarışın dışına itti. Topladığı dört puanla tehlikeli bölgeden sıyrıldı. 
     
     HAFTANIN TEKNİK DİREKTÖRÜ 
     Yılmaz VURAL Tecrübesi, hırsı ve futbolcularıyla kurduğu müthiş güven köprüsü sayesinde Adanaspor'a hayat verdi. Fikstür dezavantajına rağmen kalitesini bir kez daha kanıtladı, takımının büyük ölçüde ligde kalmasını sağladı. 
     
     HAFTANIN FUTBOLCUSU 
     SERTAN Malatya Türkiye'nin en etkili forvetlerinden biri. Boş alan bulduğu zaman üstün sürati ile rakip savunmaların kabusu oluyor. Kocaeli'de adeta şov yaptı, attığı üç golle rakibin umutlarını noktaladı, takımına UEFA kapısını araladı. 
     
     HAFTANIN HAKEMİ 
     Ali AYDIN Kocaelispor - Malatyaspor maçını başarıyla yönetti. Tartışma yaratacak kararlardan uzak durdu, ilk dakikadan itibaren otoritesini sahaya koydu. Fizik kondisyonu ile gözdoldurdu, çıkardığı kartların hepsi doğruydu. 
     
GOL KRALLIĞI Futbolcu Takım Maç Gol Okan Bursaspor 30 18 Necati Adanaspor 29 16 Augustine Ankaragücü 29 15 Ümit Karan Galatasaray 25 14 Fatih Trabzonspor 28 14      
     
ASİST KRALLIĞI Futbolcu Takım Maç Gol Pası Timuçin Malatyaspor 24 14 Gökdeniz Trabzonspor 27 10 Murat Diyarbakırspor 27 9 Ortega Fenerbahçe 14 8      
     
     KART CEZALILAR 
     Kırmızı kart Murat Altay , Ömer Diyarbakırspor 
     Sarı kart Fatih Altay , Tayfur Beşiktaş , Hietanen Denizli , Ergin, Evren Diyarbakır , Fatih Trabzon , Adnan, Musa Samsunspor 
     
     Haftanın maçları 
     Beşiktaş - Altay 2-0 Ahmet Dk. 60 k.k., Ahmet Dursun Dk. 84 
     Trabzon - Galatasaray 1-2 Mehmet Yılmaz Dk. 10 pen., Arif Dk. 28 pen., Ümit Karan Dk. 65 
     G.Birliği - Adana 0-2 Ümit Dk. 85 ve 88 
     Bursa - Fenerbahçe 2-1 Egemen Dk. 12, Kemal Dk. 50, Okan Dk. 74 
     Göztepe - Ankaragücü 0-1 Gökmen Dk. 73 
     Kocaeli - Malatya 2-3 Sertan Dk. 40, 43 ve 87, Blatsis Dk. 63, Lazarov Dk. 89 pen. 
     İst.Spor - Denizli 2-1 Mustafa Özkan Dk. 49, Uche Dk. 72, Bushi Dk. 75 
     Samsun - Elazığ 4-3 Adnan Dk. 6, Serkan Aykut Dk. 36 pen. ve 63, Oktay Dk. 45, Czinege Dk. 60, Da Silva Dk. 77, Osman Dk. 90 
     Diyarbakır-Gaziantep 0-1 Maxim Dk.62 pen. 
     

</TEXT>
</DOC>
