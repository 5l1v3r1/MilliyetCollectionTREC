<DOC>
<DOCNO> 174064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur32.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'tan "Meclis toplansın" sesleri yükseliyor... 
</HEADLINE>
<TEXT>

     ANAP Genel Başkanı Ali Talip Özdemir, Irak'a asker gönderilmesi konusunda hükümete seslenerek, ''Hemen TBMM'yi toplayın, yoksa sorun büyüyecektir'' dedi. 
     Partisinin İzmir İl Başkanlığı'nın, yeni yönetimini tanıttığı basın toplantına telefon katılan Özdemir, ''Eğer birinci tezkerede savaşın bizim savaşımız olmadığı anlatılsaydı, bunları yaşamayacaktık. Türk askeri bölgeye gitmek zorundadır. Hemen oraya asker gönderilmeli. Ulusal Seferberlik ilan edin, bizi de çağırın. Hemen TBMM'yi toplayın, yoksa sorun büyüyecektir'' dedi. 
     ANAP İzmir İl Başkanlığı'nın yeni yönetimini de tebrik eden Özdemir, kendilerini ''siyasi malzeme'' olarak kullanmak isteyenlere izin vermeyeceklerini ifade etti. 
     ANAP İzmir İl Başkanı Yunus Yunusoğlu da, ''Ekip anlayışıyla yola çıktık. Bu 41 arkadaşımın her biri, kendi dallarında uzman ve yetenekli kişiler'' diye konuştu. 
     
</TEXT>
</DOC>
