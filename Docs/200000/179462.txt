<DOC>
<DOCNO> 179462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yasam/yas06.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzellik formülü voleybolda gizli 
</HEADLINE>
<TEXT>

      GÜLAY FIRAT İstanbul 
   
   AVRUPA Bayanlar Voleybol Şampiyonası 20 - 28 Eylül tarihlerinde Ankara ve Antalya'da gerçekleştirilecek. Voleybolcularımızın amacı kupayı kazanmak ve bu sporu herkese sevdirmek. Hacettepe Üniversitesi Tıp Fakültesi'nden Doç. Dr. Haydar Demirel, "Voleybol, içerdiği hareketlerle kalça ve bacak kaslarının gelişmesine, yağ dokusunun ise azalmasına neden oluyor. Bu da kadının daha estetik görünmesine yol açıyor" diyor. 
   
   Kemik erimesini de engeller 
   İŞTE Spor Hekimliği Anabilim Dalı ve Spor Bilimleri Teknolojileri Yüksekokulu öğretim üyesi Demirel'den voleybolun yararları "Voleybol ağırlıklı olarak sıçramaya dayalı bir spor. Sıçramada kalça, baldır, uyluğun ön yüzü aktif çalışan kaslardır. Yağın az olması, kasın çok olması daha iyi bir görüntü sağlar. Voleybol, kadınlarda menopoz sonrası yaşanan osteoporoz kemik erimesi sorununa yakalanma riski ciddi olarak azaltır." 
   
   
</TEXT>
</DOC>
