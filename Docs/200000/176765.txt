<DOC>
<DOCNO> 176765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sonspo12.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Antawn Jamison Mavericks'e gitti... 
</HEADLINE>
<TEXT>

     ABD Profesyonel Basketbol Ligi NBA 'de Antawn Jamison, Golden State Warriors'dan Dallas Mavericks'e transfer oldu. 
     2 takım arasında yapılan anlaşma gereği toplam 9 basketbolcu yer değiştirirken, Mavericks'in etkili oyuncularından Nick Van Exel de Warriors'a geçti. 
     Dallas Mavericks, Jamison'ın yanısıra Golden State Warrios'dan Danny Forston, Jiri Welsch ve Chris Mills'i alırken, Avery Johnson, Evan Eschmeyer, Popeye Jones, Antoine Rigaudeau ve Van Exel'i Warriors'a verdi. 
     Warriors'ın ve NBA Ligi'nin yıldız oyuncusu Jamison'ın son 5 sezonda maç başına 20.2 sayı ortalaması bulunuyor. Antawn Jamison, aynı zamanda son 4 sezondur Warriors'ın en skorer oyuncusuydu. 
     Warriors'a giden Van Exel ise yedekler arasından sıyrılarak takımda yıldızlaşırken, geçen sezon play-off serisinde maç başına 19.5 sayı ortalamasıyla Mavericks'in Batı Konferansı finallerine kalmasını sağlamıştı. 
     Konferans finallerinin finalisti Dallas Mavericks, sezon sonunda Los Angeles Lakers, San Antoino Spurs ve Sacramento Kings'in tersine önemli bir transfer gerçekleştirmemişti. 
     Ancak uzun bir süredir Jamison'ın Mavericks'e gideceği söyleniyordu. 
     
</TEXT>
</DOC>
