<DOC>
<DOCNO> 175582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/guncel/agun.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Köktendincilik eğilimi ideolojik bir maskedir' 
</HEADLINE>
<TEXT>

   ABD Radikal Felsefeciler Derneği'nden Struhl, "Köktendincilik, Amerika İmparatorluğu tezini savunanların kullandığı ideolojik bir maske" diyor 
      AYÇA ATAY İstanbul 

   
   ABD'nin BM onayı almadan Irak'a müdahalesinin ardından dünya kamuoyunda şu soru yükseldi "Amerika bir dünya imparatorluğuna doğru mu gidiyor " Bu soruyu Dünya Felsefe Kongresi'ne gelen ABD Radikal Felsefeciler Derneği'nden Karsten Struhl, Omar Dahbour ve Carl Lesnor'a sorduk... 
   
   ABD kamuoyu resmi ideolojisiyi sorguluyor mu 
   Lesnor Hükümet politikalarından rahatsız olan çok insan var. Kitle iletişim araçları, resmi ideolojiyi pompalasa da internette alternatif bir basın var. 
   
   Amerikan demokrasisini nasıl tanımlarsınız 
   Lesnor Siyasi sistemin tek meşru savunması, demokrasi ve özgürlük iddiası. Demokrasi kavramını ortadan kaldıramazlar ama içini boşaltıyorlar. Şimdilerde özgürlükler kısıtlanıyor. İnsanlar bundan rahatsız. 
   
   Hıristiyan köktendinciliğinin yükselişini neye bağlıyorsunuz 
   Dahbour Amerika, her zaman dindar bir toplum olmuştur. Son dönemde köktendinci eğilimler Başkanlık düzeyinde güç kazandı. Tabii Başkan'ın dini mesajlar vermesi yadırganıyor. Kendi partisi içinde bile tepki var. 
   Lesnor Köktendinciler İsrail devletini koşulsuz destekliyor. Yahudiler Filistin'in kontrolünü ele geçirir ve kutsal tapınak yeniden inşa edilirse, İsa'nın geri döneceğine inanıyorlar. 
   
   Buna gerçekten inanıyorlar mı 
   Lesnor Hıristiyan sağ, bu argümanı sürekli kullanıyor. Arkalarında, Siyonistlerin maddi desteği olduğu kesin. Bu Hıristiyan Siyonistlerle Yahudi Siyonistlerin ittifakı. 
   Struhl Ben, köktendinciliğin 1960'ların toplumsal özgürlük hareketine, özellikle de feminizme karşı tepki olarak geliştiğini düşünüyorum. 
   Dahbour Bence köktendinciler de resmi ideolojiyle yollarını bir biçimde ayırdılar. Örneğin pek çoğu tüketim kültürünü reddetti. 
   
   Hıristiyan köktendinciliği ile Amerikan imparatorluğu tezleri arasında bir bağlantı var mı 
   Struhl Köktendincilik, Amerikan imparatorluğu tezini savunanların kullandığı ideolojik bir maske. 
   
   Başkanlık seçimi sonrasında hükümet değişirse, dış politika değişir mi 
   Lesnor Bence değişmez. Amerika'yı kontrol eden güçler bunu talep ediyor. 
   
   
   
</TEXT>
</DOC>
