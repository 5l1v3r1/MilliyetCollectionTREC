<DOC>
<DOCNO> 157466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/soneko02.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl en çok yatırım İstanbul'a... 
</HEADLINE>
<TEXT>

     Devletin bu yıl yapacağı toplam 16 katrilyon 9 trilyon liralık yatırım içinde, geçen yıl ve önceki yıl olduğu gibi bu yıl da en fazla pay 802 trilyon 486 milyar lira ile İstanbul'a, en az pay da 2 trilyon 27 milyar lira ile Bayburt'a ayrıldı. 
     Devlet Planlama Teşkilatı DPT verilerine göre, bu yıl yapılacak kamu yatırımlarının Belediye yatırımları, vakıf döner sermaye işletmeleri gelirleri ile muhtelif fonlardan finanse edilen yatırımlar ve İller Bankası projelerindeki belediye katkı payları dahil , 8 katrilyon 747 trilyon lirası muhtelif illerdeki yatırımlara birden fazla ili kapsayan ayrılırken, geriye kalan 7 katrilyon 261.9 trilyon lira 81 il arasında dağıtılacak. 
     Bu rakam içinde en büyük pay 802 trilyon 486 milyar lira ile İstanbul'a ait olacak. Bu ili 570 trilyon 305 milyar lira ile Ankara, 568 trilyon 259 milyar lira ile de Artvin izleyecek. 
     Öte yandan, 2 trilyon 27 milyar lira ile en az kamu yatırımı alacak il Bayburt olurken, sırasıyla 4 trilyon 805 milyar lira Siirt ve 5 trilyon 258 milyar lira Kırklareli bu ili takip edecek. 
     Bu arada, geçen yıl ve önceki yıl da iller bazında yatırımlardan en büyük payı İstanbul, en az payı da Bayburt almıştı. 
     
     ULAŞTIRMA-HABERLEŞME YATIRIMLARI İSTANBUL'A 

     Kamu yatırımlarının sektörel dağılımına bakıldığında ise İstanbul ulaştırma-haberleşme yatırımlarında da en fazla payı alan il unvanına sahip oldu. 
     Muhtelif iller dışındaki 1 katrilyon 308 trilyon liralık ulaştırma-haberleşme yatırımının 442 trilyon 981 milyar lirası başka bir deyişle yaklaşık yüzde 33.9 İstanbul'a yapılacak. 
     
     ENERJİ 

     Bu yıl içinde yapılacak toplam enerji yatırımı 2 katrilyon 656.1 trilyon lira olarak belirlenirken, bu rakamın 977.5 trilyon lirası muhtelif illere ayrıldı. 
     Geriye kalan 1 katrilyon 678.6 trilyon liralık enerji yatırımının 558 trilyon lirası Artvin'e yapılacak. Çoruh nehri üzerinde büyük baraj projelerinin bulunduğu Artvin'e iller bazındaki yatırımların yaklaşık 3'te 1'i ayrılmış durumda. 
     
     ANKARA EĞİTİM VE SAĞLIKTA LİDER 

     Öte yandan başkent Ankara, eğitim ve sağlık alanında en büyük payı alacak. 
     Ankara'ya bu yıl 112.9 trilyon lira tutarında eğitim, 92.2 trilyon lira tutarında da sağlık yatırımı yapılacak. 
     
     İMALAT, TARIM, MADENCİLİK VE KONUTTA SIRALAMA DEĞİŞMEDİ 

     Bu arada, imalat, tarım, madencilik ve konut yatırımlarında en fazla yatırımı alacak iller geçen yıla göre değişmedi. 
     Nitekim, 138 trilyon liralık imalat yatırım ile İzmir, 171.2 trilyon liralık tarım yatırımı ile Şanlıurfa, 15.5 trilyon liralık madencilik yatırımı ile Zonguldak, 6.8 trilyon konut liralık yatırımı ile de Adana yerlerini korudu. 
     
</TEXT>
</DOC>
