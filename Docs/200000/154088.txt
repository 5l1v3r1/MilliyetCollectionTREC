<DOC>
<DOCNO> 154088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur19.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisinden 41 yaş küçük sevgilisi yüzünden hastanelik oldu 
</HEADLINE>
<TEXT>

     Arkadaşını ziyaret için Edirne'ye gelen ve kendisinden 41 yaş küçük Azerbaycanlı bir kadınla yaşayan yaşlı adam, arkadaşının, kendisini tanımayan torunu tarafından baltayla darp edildi. 
     İlhan Özkır 72 İstanbul'da tanıştığı ve 2 aydır nikahsız olarak birlikte olduğu Gülnara Alieva 31 ile birlikte ziyaret amacıyla, Edirne'de yaşayan arkadaşı Bahattin Erginler'e geldi. 
     Özkır, Bostanpazarı Semti'ndeki Erginler'e ait evde, Alieva ile birlikte bulunduğu sırada, Erginler'in torunu Ersan Tunçbilek eve geldi. Tunçbilek ile Özkır arasında çıkan tartışma sonucunda, Tunçbilek, Özkır'ı baltayla kafasından darp etti. 
     Tunçbilek'in polise verdiği ifadesinde, kendisinin dedesinin evine geldiğinde, evin camından 3 kişinin içeri baktığını gördüğünü belirterek, ''Ben de camdan içeriye baktım. İçeride tanımadığım bir adamla, kadını çırılçıplak vaziyette gördüm ve Ne oluyor burada diye sordum. Özkır evde bulunan baltayla bana saldırmak istedi. Özkır'ın elinden baltayı alarak ona vurdum'' dediği belirtildi. 
     Hastanede tedavi edilen Özkır, olayla ilgili getirildiği adliyede, kendisinin eski güreşçi olduğunu, uzun yıllar minder ve yağlı güreş yaptığını belirterek, ''Hatta Avrupa'da derecelerim, şampiyonluklarım var. Tarihi Kırkpınar Yağlı Güreşleri'nde de derecelerim bulunuyor'' dedi. 
     Savcılıkta ifadesi alınan Tunçbilek, tutuksuz yargılanmak üzere serbest bırakılırken, Azerbaycan uyruklu Gülnara Alieva ise sınırdışı edilmek üzere Edirne Emniyet Müdürlüğü Pasaport ve Yabancılar Şubesi'ne gönderildi. 
     




</TEXT>
</DOC>
