<DOC>
<DOCNO> 180796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/guncel/gun03.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz 3 çocuğa can verdi 
</HEADLINE>
<TEXT>

   Bodrum'da kendisinden bir yaş büyük abisiyle gittiği havuzda boğulan 6 yaşındaki Yılmaz, organ bekleyen üç çocuğa, karaciğeri ve iki böbreğiyle hayat oldu... 
      MuĞla DHA 

   
   Bodrum'da havuzda boğulan Yılmaz Hısım'ın karaciğeri ve iki böbreği, organ bekleyen üç çocuğa can verdi. Bodrum Gökçebel mevkiindeki Çağdaş Yapı Kooperatifi Sitesi'nde bahçevanlık yapan baba Şaban Hısım'ın 34 oğlu Yılmaz Hısım 6 , ağabeyi Mesut Hısım'la 7 havuz başında oynarken ayağı kayınca havuza düştü. Büyük oğlunun durumu haber vermesiyle havuza gelen anne Kezban Hısım 24 1 metre 80 santimetre derinlikteki havuzun dibindeki oğlunu görünce çılgına döndü. Yüzme bilmeyen anne, bir ucunu ağaca, diğer ucunu beline bağladığı hortumla havuza inerek oğlunu çıkardı. Ambulansla hastaneye kaldırılan ve yoğun bakıma alınan Hısım'ın beyin ölümünün gerçekleştiğini belirten doktorlar, aileye organların bağışlanabileceğini söyledi. Baba Hısım, tereddüt etmeden oğlunun organlarını bağışlayınca Yılmaz Hısım'ın organları İzmir'e götürüldü. 
   
   2 aydır organ bekliyorlardı 
   Hısım'ın karaciğeri 2 aydır karaciğer bekleyen Esra Çetin'e 7 , böbrekleri ise dokuz aydır organ bekleyen Talha Bozdağ'la 9 Ömer Hankulu'na 9 takıldı. Oğullarını Gökçebel Mezarlığı'nda toprağa veren gözü yaşlı anne Kezban Hısım, "Yeni bir yaşam bekleyen diğer çocuklar ve insanlar yeni bir hayata başlasın istedik" dedi. 
   
   
</TEXT>
</DOC>
