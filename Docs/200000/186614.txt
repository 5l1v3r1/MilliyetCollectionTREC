<DOC>
<DOCNO> 186614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sonspo01.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal Gençler fırtınasını şöyle anlattı... 
</HEADLINE>
<TEXT>

     Gençlerbirliği Teknik Direktörü Ersun Yanal, Adanaspor karşısında ilk yarıda iyi oynamalarına rağmen, stres yaşadıklarını söyledi. 
     Yanal, soyunma odasında yaptığı açıklamada, ''Oyunun başından itibaren kontrolü elimize aldığımız halde, gol gecikince strese girdik. İkinci yarı yaptığımız değişikliklerle 3'lü forvete geçtik ve daha aktif pozisyonlarla farklı kazandık. Hem kupada hem de ligde yukarıya doğru gideceğiz'' dedi. 
     Adanaspor Teknik Direktörü Yılmaz Vural ise ilk devre oynadıkları futbolun karşılığının bu skor olmaması gerektiğini ifade ederek, şöyle konuştu 
     ''Ancak ikinci devre Gençlerbirliği'nin yaptığı değişikliklerle 3'lü forvete geçmesi ve Veysel'in oyuna sürat getirmesi bizi farklı yenilgiye itti. İkinci yarının başında yediğimiz erken golle de futbolcularım oyunu erken bıraktı. Veysel, tüm Türkiye'de yedek oyuncuların oyuna girdikten sonra takımına yaptığı katkı bakımından örnek bir oyuncudur. Tüm kayıplarımıza rağmen lig maratonunda elimizden geleni yapacağız.'' 
     
</TEXT>
</DOC>
