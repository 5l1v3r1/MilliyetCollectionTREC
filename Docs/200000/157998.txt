<DOC>
<DOCNO> 157998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sondun21.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta radyoaktif maddeler kayıp... 
</HEADLINE>
<TEXT>

     Irak'ın en büyük nükleer tesisinde depolanan radyoaktif maddelerin yaklaşık yüzde 20'sinin kaybolduğu belirtildi. 
     Amerikan 5. Kolordusu'ndan nükleer silahlar uzmanı Albay Tim Madere, Tuveytha nükleer kompleksindeki atığın yüzde 20'sinin kayıp olduğunu belirterek, kaç varilin yok olduğunun ise bilinmediğini söyledi. Madere, buna karşın atığın yüzde 80'inin halen güvende bulunduğunu ve sızıntı yapmadığını söyledi. 
     Uzmanlar, varillerin kaybolduğu tesiste, yağmacıların varillerden döktüğü radyoaktif atık izlerini de saptadı. 
     Tuveytha tesisindeki radyoaktif madde yüklü varillerin daha önceden kayıtlara geçtiği ve BM silah denetçileri tarafından mühürlendiği belirtiliyor. 
     
</TEXT>
</DOC>
