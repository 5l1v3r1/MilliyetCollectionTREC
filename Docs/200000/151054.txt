<DOC>
<DOCNO> 151054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur08.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtta meydana gelen trafik kazalarında 6 ölü, 9 kişi yaralı var 
</HEADLINE>
<TEXT>

     Yurtta meydana gelen trafik kazalarında 2 kişi öldü, 9 kişi yaralandı. 
     Alınan bilgiye göre, Kayseri'nin Sarız İlçesi'nde, Osman Yerköy'ün kullandığı 01 RD 008 plakalı otomobil, Yeşilyurt Beldesi yakınlarında, aşırı ve dikkatsizlik sonucu köprüden uçtu. Sürücü Osman Yerköy yaralanırken, Behiye Küncü 27 , olay yerinde yaşamını yitirdi. 
     Gaziantep'te, Yusuf Çağatay yönetimindeki 31 D 3651 plakalı TIR, Nurdağı-İslahiye karayolunun 41. kilometresinde, aşırı hız nedeniyle şarampole yuvarlandı. Kazada, sürücü Çağatay olay yerinde hayatını kaybetti. 
     Afyon'un Dinar İlçesi'ne bağlı Yıprak Beldesi'nde, Tatarlı Beldesi yönüne giden Şefik Evran yönetimindeki ''pat pat'' diye adlandırılan iş makinesi, aşırı hız nedeniyle virajı alamayıp devrildi. Kazada, Şefik Evran, Yeter Hediye, Mustafa Sekmen, Mustafa Sare, Halit Gencer, İbrahim Evran, Hacer Hediye, Mevlüt Alsan yaralandı. Yaralılar, Dinar Devlet Hastanesinde tedavi altına alındılar. 
     
     KAHRAMANMARAŞ'TA TRAFİK KAZASI 4 ÖLÜ VAR 

     Kahramanmaraş'ın Elbistan İlçesi'nde, meydana gelen trafik kazasında 3'ü Ziraat Bankası Şubesi'nde, biri Milli Eğitim Müdürlüğü'nde görevli dört memur hayatını kaybetti. 
     Alınan bilgiye göre, Çoğulhan Kasabası'ndan Elbistan İlçesi'ne gitmekte olan Eşref Sert yönetimindeki 46 EY 496 plakalı otomobil, İlçe Jandarma Komutanlığı görevlilerinin yol kontrolü için durdurduğu, Ali Toprak idaresindeki 46 ES 871 plakalı işçi otobüsüne arkadan çarptı. 
     Aşırı sürat ve dikkatsizlik nedeniyle meydana geldiği öğrenilen kazada, sürücü Sert'in, jandarmanın yola koyduğu işaret levhalarını fark edememesi sonucu otobüse çarptığı bildirildi. 
     Kazada, otomobilde bulunan bulunan Eşref Sert 36 , Ragıp Öztürk 36 , Mustafa Eren 41 ve Mahmut Kıyga 45 olay yerinde hayatını kaybetti. 
     Ziraat Bankası Elbistan Şubesi'nde Müdür Yardımcısı olarak görev yapan Mahmut Kıyga'nın cenazesi memleketi olan Adana'ya, Veznedar Mustafa Eren Adana'nın Kozan İlçesi'ne, gişe memuru Eşref Sert'in Diyarbakır'a, Milli Eğitim müdürlüğü personeli olan Ragıp Öztürk ise Çatova İlçesi'ne gönderildi. 
     Olayla ilgili soruşturma sürdürülüyor. 
     





</TEXT>
</DOC>
