<DOC>
<DOCNO> 157265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sondun08.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'a çocuk felciyle mücadele için 20 milyon dolar... 
</HEADLINE>
<TEXT>

     Dünya Bankası, çocuk felcinin hala etkili olduğu Pakistan'a, hastalıkla mücadele için 20 milyon dolar verecek. 
     Dünya Bankası'ndan yapılan açıklamaya göre, para, ağız yoluyla yapılan çocuk felci aşısı alımında kullanılacak. 
     Uluslararası Kalkınma Birliği üzerinden sağlanacak krediyle, Pakistan'da 2005 yılına kadar çocuk felci vakasının kalmaması amaçlanıyor. 
     Dünya Bankası'nın açıklamasına göre, Pakistan'daki aşı kampanyasının başkanı Abdülhay Han, Pakistan'da geçen yıl 98 çocuk felci vakası tespit edildiğini, aşı programının başladığı 1990'lı yılların ortalarında ise vaka sayısının binlerce olduğunu söyledi. 
     Çocuk felci, 1988 yılında 125'den fazla ülkede 350 binin üzerinde çocuğu etkisi altına alırken, geçen yıl hastalık sadece 7 ülkede etkili olmuş, 1919 vaka tespit edilmişti. 
     
</TEXT>
</DOC>
