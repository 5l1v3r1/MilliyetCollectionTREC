<DOC>
<DOCNO> 170037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sonspo15.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldinho, Manchester United'e yakın... 
</HEADLINE>
<TEXT>

     Brezilya Milli Takımı'nın golcü oyuncusu Ronaldinho'nun, Manchester United Kulübü'ne transferinde sona yaklaşıldı. 
     İngiliz Kulübü yetkililerinin, şu anda Paris Saint-Germain'in kadrosunda yer alan yıldız futbolcuyla kulübünün istediği 45 milyon Euro yerine, 33 milyon Euro karşılığında anlaştıkları öğrenildi. 
     Ronaldinho, Manchester United Kulübü ile anlaştığı taktirde, 5 yıllık sözleşmenin yanı sıra David Beckham'ın 7 numaralı formasını da giyecek. 
     İngiliz basını, Ronaldinho'nun bugün Manchester kentinde sağlık kontrolünden geçeceğini iddia etti. 
     Öte yandan, İngiltere'deki gazeteler, Manchester United'ın, Brezilya Milli Takımı'nın orta saha oyuncusu Kleberson'u da transfer edeceğini de yazdılar. 
     
</TEXT>
</DOC>
