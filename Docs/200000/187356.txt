<DOC>
<DOCNO> 187356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sontur31.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyin kanaması geçiren öğrenci, "öğretmenim dövdü" dedi... 
</HEADLINE>
<TEXT>

     Erzurum'un Çat İlçesi Yatılı Bölge İlköğretim Okulu YİBO 8. sınıf öğrencisi Alpaslan Yaşa, öğretmeninden dayak yediği iddiasıyla polise şikayette bulundu. 
     A.A muhabirinin aldığı bilgiye göre, Çat YİBO'da okuyan Alpaslan Yaşa 16 , arkadaşıyla şakalaştığı esnada Matematik öğretmeni Yakup Yaşa'nın kendisini dövdüğünü ileri sürdü. 
     Durumu ailesine bildiren Yaşa, baba Mehmet Yaşa tarafından Yakutiye Araştırma Hastanesi Nöroloji Servisi'ne kaldırıldı. Beyin kanaması geçiren Yaşa'ya burada müdahale yapılırken, ilköğretim öğrencisinin tedavisinin devam ettiğini bildirildi. 
     Baba Yaşa, oğlunu dövdüğünü iddia ettiği öğretmen Yakup Yaşar, hakkında da suç duyurusunda bulundu. 
     
     ''BEYİN KANAMASI DAYAKTAN KAYNAKLANMIYOR...'' 
     Aziziye Hastanesi Nöroloji Kliniği Şefi Prof. Dr. İbrahim İyigün, öğrencinin durumunun şu anda iyi olduğunu bildirdi. 
     Prof. Dr. İyigün, hasta yakınlarının iddia ettiği gibi beyin kanamasının herhangi bir darptan kaynaklanmadığını ifade ederek, ''Yaptığımız kontrollerde hastanın normalde 13 olması gereken tansiyonu 18 çıktı. Bu hastamızda hipertansiyon bulunmaktadır. Beyin kanaması da bu hipertansiyondan kaynaklanmıştır'' şeklinde konuştu. 
     Prof. Dr. İyigün, ayrıca hastanın dayak yediğini iddia ettiği günden 2 gün sonra hastaneye kaldırıldığına da değinerek, ''Beyin kanaması dayaktan kaynaklanmış olsaydı, hastanın aynı gün hastaneye kaldırılması gerekirdi. Aksi taktirde olay ölümle neticelenirdi'' dedi. 
     
     OLAYLA İLGİLİ SORUŞTURMA BAŞLATILDI... 
     Erzurum Milli Eğitim Müdür Vekili Ahmet Er ise konunun kendilerine intikal ettirildiğini ifade ederek, dayak attığı ileri sürülen öğretmen hakkında soruşturma açtıklarını bildirdi. 
     Öğretmen Yakup Yaşa'nın dayak iddialarını kabul etmediğini söyleyen Er, ''Öğretmenimiz öğrencisini dövmediğini söylüyor. Fakat biz de iddialar doğrultusunda soruşturma başlattık'' diye konuştu. 
     
</TEXT>
</DOC>
