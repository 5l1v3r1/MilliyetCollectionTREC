<DOC>
<DOCNO> 167389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sontur46.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürbüz Çapan'a gıyabi tutuklama... 
</HEADLINE>
<TEXT>

     İstanbul Esenyurt Belediye Başkanı Gürbüz Çapan hakkında, Mustafa Kemal Atatürk'e yönelik sözleri nedeniyle başlatılan soruşturma kapsamında gıyabi tutuklama kararı çıkarıldı. 
     Kars Cumhuriyet Başsavcısı Serhat Kapıcı, makamında düzenlediği basın toplantısında, yerel yayın yapan Serhat Televizyonu'nda canlı yayınlanan ''Işıldak'' adlı programda ''Yok Mustafa Kemal filan artık, Mustafa Kemal Dolmabahçe'de kız kovalarken, sizin atalarınız Cumhuriyeti kurdu...'' diyen Çapan'ın aranmasına rağmen bulunamadığını, görüldüğü yerde tutuklanacağını söyledi. 
     Başsavcı Kapıcı, Çapan hakkındaki gıyabi tutuklama kararının, Atatürk aleyhine işlenen suçlar hakkındaki 5816 Sayılı Kanunu ihlal etmesi sebebiyle yürütülen soruşturma kapsamında ''toplumda yarattığı infial sebebiyle'' Kars Sulh Ceza Mahkemesi tarafından alındığını kaydetti. 
     
</TEXT>
</DOC>
