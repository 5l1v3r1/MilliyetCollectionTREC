<DOC>
<DOCNO> 167954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/tv/ekran.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz eğlencesi 
</HEADLINE>
<TEXT>

Seda Sayan ve Mehmet Ali Erbil "İşte Yaz İşte Eğlence"yle hayranlarının karşısında... 
     Mehmet Ali Erbil ve Seda Sayan’ın bu yılki "yazlık" şovunun adı "İşte Yaz İşte Eğlence"... Çekimleri Kıbrıs’ta gerçekleştirilen program, şarkılı-türkülü sohbetlere sahne olacak. İlk bölümüne İzzet Yıldızhan ve Funda Arar’ın konuk olacakları programda, Ayça Tekindor’un konuklara yaptığı şakaların yer alacağı "Kamera Arkası", Eylem Şenkal ve Seda Sayan’ın sabah programındaki partneri Mülayim’in Kıbrıs maceralarını anlatan "Mülayim Kıbrıs’ta" köşeleri de var. 
     KANAL D 22.10 


Arafat belgeseli      Oscar ödüllü yönetmen Oliver Stone imzalı "İstenmeyen Adam Arafat" adlı belgeselde Filistin lideri Yaser Arafat’ın inişli çıkışlı liderlik kariyeri ekrana yansıtılıyor. 
     Stone, pazarlık masasına oturan taraflara Arafat’ı sordu. İsrail ve Filistin halklarının yazgısını belirleyen senaryoda kimlerin rolü olduğunu araştırdı. Yapımda "Arafat, bir gerilla mı, yoksa kurt bir politikacı mı " sorusuna yanıt aranacak. Sinema tadında çekilmiş belgesel, meraklısı için kaçırılmaması gereken bir yapım. 
     İSTENMEYEN ADAM ARAFAT TV8 21.00 


Sinema ve göç      Dünya ve Türk sinemasından örneklerle sinema tarihini anlatan "7. Sanatın Bakışı"nda bu kez "göç ve sinema" konusu işleniyor. Tunca Arslan’ın sunduğu programda, "Uzak Ufuklar", "Jarusalem", "Umuda Yolculuk", "Sarı Mercedes" filmlerinden görüntüler de yer alacak. 
     7. SANATIN BAKIŞI TRT 2 20.00 


Türkiye-Amerika ilişkileri      9. Cumhurbaşkanı Süleyman Demirel, Yavuz Baydar’a konuk oluyor. Demirel, Türk askerlerinin K. Irak’ta gözaltına alınmasıyla gelişen olayları değerlendirecek. 
     SORUCEVAP CNN TÜRK 19.10 

TRT’den vefa      TRT, THM ve TSM’ne uzun yıllar hizmet vermiş radyo sanatçılarıyla iki programa imza atıyor. Bunların ilkinde Mustafa Sağyaşar yönetimindeki emektar sanatçılardan oluşan koro, TSM’nin sevilen eserlerini icra edecek. 
     USTALARA SAYGİ TRT 1 22.20 


</TEXT>
</DOC>
