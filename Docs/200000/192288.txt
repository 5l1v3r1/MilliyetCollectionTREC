<DOC>
<DOCNO> 192288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sontur01.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis otosu tren altında kaldı 3 ölü 
</HEADLINE>
<TEXT>

     Adana'da, hemzemin geçitte trenin altında kalan polis otosunda 3 polis memuru öldü. 
     Alınan bilgiye göre, Adana-Mersin seferini yapan makinistler Erhan Sadırlı ve Harun Yılmaz idaresindeki 62215 sefer sayılı yolcu treni, Fevzipaşa Mahallesi, Yeni Otogar arkasındaki hemzemin geçitte polis otosuna çarptı. 
     Kazada, yaklaşık 600 metre sürüklenen polis otosunda bulunan Zeyyat Dağ 28 , Bülent Karacan 35 ve İsmet Turan 31 olay yerinde öldü. 
     Adana Emniyet Müdürü Hüseyin Çapkın, olay yerine giderek kaza hakkında bilgi alırken, çevredeki vatandaşlar da hemzemin geçitte önlem alınmamasından yakındı. 
     Çevre sakinleri, Adana-Mersin demiryolundaki tren kazalarının tamamına yakın bölümünün Fevzipaşa hemzemin geçidinde olduğunu belirterek, ''Önlem alınması için daha kaç kişinin ölmesi bekleniyor'' dedi. 
     Bu arada, cenazelerin getirildiği Adana Numune Hastanesi, polislerin akınına uğradı. 
     
</TEXT>
</DOC>
