<DOC>
<DOCNO> 181635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/yazar/cetiner.html </URL>
<DATE> 2003/09/11/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Balık ne zaman ucuzlayacak 
</HEADLINE>
<TEXT>

   
   Balık bol, balık ucuzlayacak diye müjde verdiler on gün kadar önce. Hatta Başbakan Tayyip Erdoğan bile laf arası halkımızın bu yıl ucuz balık yiyeceğini doğruladı. Ama aylardır hasret kaldığımız balık henüz karaya vurmadı. 
   Beyoğlu'nda Çiçek Pazarı'na gittim dün. Bana göre, sebzenin, meyvenin, balığın, işkembenin, ciğerin en iyisi, en gösterişlisi orada sergilenir. Evet, sergilenir diyorum, incirinden üzümüne, armuduna, hıyarına kadar, karidesten sakatata kadar her şey birer sanat eseri gibi yerini alır pazar boyunca 
   
   Palamutlar geliyor    Peki, balık neden hala ucuzlamadı Canlı canlı duruyorlar tablaların üzerinde ancak fukaraya fakire göre değil fiyatları. Niçin bu böyle Yıllardır tanıdığım pazarın ünlü balıkçısı Übeyit Çınar'a sordum sebebini. Übeyit, sadık bir Milliyet okuyucusudur. İstanbul Teknik Üniversitesi'ni bitirmiş yüksek mühendistir ama en az 20 yıldır balıkçılık yapar burada. Arada bir yolum düştükçe sohbet ederim onunla. 
   Bakınız Übeyit Çınar neler anlatıyor 
   - Balıkhaneye balık gelmiyor. Karadeniz'de düne kadar fırtına vardı. 100 balıkçı teknesi açılacaksa 10 tanesi balığa çıkıyordu, fiyatlar bu nedenle yüksek kaldı. Ama bugün palamut 6 milyondan 4 milyona düştü. Yarından itibaren daha da ucuzlayacak. 
   - Hangi balıklar ağa takılıyor 
   - Palamut bu yıl bol olacak, sonra lüfer, hamsi, kalkan. Eylül sonuna doğru sanırım İstanbul halkı 1 milyon liradan palamut yer, belki de daha ucuza. 
   - Peki Boğaz balığı ne zaman başlayacak 
   - Şimdi Boğaz'da çinakop, istavrit var. Palamut sürüleri, Şile'den buraya doğru gelmek üzere, lüfer de aynı şekilde. Yakında yerli Boğaz palamuduna, lüferine kavuşuruz, tabii fiyatlar da düşük olur. 
   
   Kim yükseltiyor    Çiçek Pazarı'nda 17 balıkçı var. Bunlar sabah erken saatte Kumkapı'da balıkhaneden artırma ile balığı alıyorlar ve aralarında anlaşıyorlar ki şunun fiyatı şöyle, bunun böyle. Malum lüks semtlerde mesela palamut 9 milyonsa Çiçek'te 5 milyon. Ancaaak fiyatları yükselten restoranlar. Bunlar balıkhaneden alıyor balığı en yüksek fiyata veriyor. Balık kabzımalları da fiyat isteklerini onlara göre ayarlıyor. İşte pahalı balığın bir nedeni de bu. 
   
   Beyin gibi cevizler    Balık hikayesini böylece bağladıktan sonra gelelim cevize. Profesör Osman Müftüoğlu dostum bol bol fındık, badem ve özellikle ceviz yiyin kolestorolü düşürür, her işe yarar dedi ya. Geçen kıştan bu yana ceviz merakı sardı beni. Lüks kuruyemişçilerde ayıklanmış cevizin kilosu 24 milyon lira. Hemen yanında 15 milyona olanı da var. Sordum nedenini, ceviz üretimi azmış, Moldova'dan ceviz ithal ediyormuşuz Pahalı olan bu ceviz Demek, yalnız kadın - erkek işçi, şu bu değil ceviz de geliyormuş Eflak - Boğdan Osmanlı diyarından. 
   Çiçek Pazarı'nda bir cevizler gördüm. Ceviz değil sanki insan beyni Evliya Çelebi gibi palavra atmıyorum, dersiniz dört ceviz bir arada Üç beş tanesini de ikiye bölüp kafatası gibi açmamışlar mı. Kilosu 10 milyon lira 
   Bunlar nereden geliyor diye sordum Übeyit'in karşı komşusu manav Bünyamin 
   - Beykoz'dan, Akbaba'dan demez mi 
   Benim asıl hemşerilerim malum ya oralarda Akbaba köyünde yer tutmuştur Karalahana, mısır unu da oralarda bulunur. "Sakın ha bu cevizler ceviz değil de insan beyni olmasın" diye düşündüm meşhur hikayeyi hatırladım güldüm güldüm... 
   
</TEXT>
</DOC>
