<DOC>
<DOCNO> 171222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur09.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tren bekleyen kadına esrarlı sigara içirip çantasını çaldılar 
</HEADLINE>
<TEXT>

     Adana'da, iki kişi, istasyonda tren bekleyen kadına önce ilaçlı ayran ikram ettiler, ardından esrarlı sigara verdiler. Bir süre sonra rahatsızlanan kadın, kendine geldiğinde çantasının çalınmış olduğunu fark etti. 
     Emniyet müdürlüğü yetkililerinden aldığı bilgiye göre Osmaniye'nin Kadirli İlçesi'nden Adana'ya gelen ve buradan da dün akşam Niğde'nin Bor İlçesi'ndeki oğlunu ziyaret etmek için Şakirpaşa Tren İstasyonu'nda tren bekleyen Şemsi Petek'in yanına, 25-30 yaşlarında tanımadığı iki kişi geldi. 
     Kimliği belirsiz kişiler, Şemsi Petek'e bir süre sohbet ettikten sonra simit-ayran ikram etmek istediler. Israrlar üzerine gençleri kıramayan Şemsi Petek, ayranı ve ardından da verdikleri sigarayı içti. Bir süre sonra da ilaçlı ayran ve esrarlı sigara nedeniyle fenalaşan kadını, gençler Sağlık Ocağı'na götürme bahanesiyle ara sokağa götürdüler. Bir süre sonra kendine gelen Şemsi Petek, çantası ve valizinin yanında olmadığını fark edince polise şikayetçi oldu. Yetkililer, olayla ilgili soruşturmanın sürdürüldüğünü, sanıkların yakalanmasına çalışıldığını kaydettiler. 
     
</TEXT>
</DOC>
