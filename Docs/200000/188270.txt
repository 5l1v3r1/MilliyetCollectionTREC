<DOC>
<DOCNO> 188270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/yazar/sazak.html </URL>
<DATE> 2003/10/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bush Babil'de 
</HEADLINE>
<TEXT>

   
   Tarık Ali'nin Irak işgalini inceleyen kitabı 'Bush Babil'de ABD ve İngiltere'den sonra Türkiye'de de yayımlandı. 
   Uluslar fethedilmez 
   Pakistan doğumlu Tarık Ali, 68 kuşağının önde gelen aktivistlerinden biri, Vietnam ve Filistin'de barış için çalışmış, Londra'da yaşıyor, New Left Reivew dergisi editörlerinden. Son dönemde İslam dünyasını anlatan romanlarıyla ilgi uyandırdı. Sovyetler, Hindistan ve Pakistan'ı konu alan, sömürge ve askeri ihtilal dönemlerine ilişkin kitapları var. 
   11 Eylül sonrası İstanbul'da kendisiyle bir söyleşi yapmıştık. 
   Son olarak ABD'nin Irak savaşını 'Bush Babil'de adıyla kaleme almış. Iraklı sürgünlerle görüşerek 'işgal'in tıpkı Filistin gibi Ortadoğu'da başlatacağı 'yeni İntifada'lara ortam hazırladığını saptamış 
   "Iraklı çocukların işgali nasıl karşıladıklarını öğrenmeyi gerçekten istiyorsanız, içlerinden bir tanesini kenara çekip dikkatle gözlerine bakın Ülkeden gelen bütün haberler ve Iraklı dostlarımdan aldığım kişisel mesajlar, Mezopotamya şehirlerinin yoksul mahallelerindeki çocukların, anne babalarının gizlice fısıldaştığı şeyleri gülerek ve yüksek sesle tekrarlayıp, işgalcilerle her gün alay ettiklerini ortaya koyuyor. Bu çocuklar uzak olmayan bir gelecekte yeni bir intifadayı örgütleyecek militanlar olacaklar." 
   Türkiye, Irak'a asker göndermeye hazırlanıyor 
   Tarık Ali'ye göre işgal henüz emekleme döneminde 
   "İşgal ülkeye bir süre istikrar getirirse İkinci Dünya Savaşı'nda Fransa'nın işgalci Nazi Almanyası'yla işbirliği yaptığı dönemdeki Vichy tipi bir operasyon - savaşın sonuna kadar değişmeden kalan yönetim biçimi - sınırlı da olsa başarıya ulaşabilir. Ancak gelecekte çok daha geniş çaplı bir ulusal direnişin çıkmasına tanık olabiliriz. 
   Irak Komünist Partisi, Kürt örgütlerin bir kısmı ve Şiiler bütün güçleriyle direniş saflarına yer alacak olsalar, ABD'nin Irak'ta belirsiz bir süre kalma niyetleri fiilen boşa çıkarılmaz mı " 
   Tarık Ali, Irak'ın 'defacto' paylaşılması ihtimalinden söz ediyor 
   İşgale karşı direnişin artmasının Irak'ı ABD'nin elinde hızla Balkanlaşma sürecine iteceği görüşünde. Osmanlı'daki Bağdat, Basra, Musul modeline de değiniyor. Fiilen üçe bölünmüş ülkede oluşacak 'manda' yönetimlerin gelecekte iç savaşları ve etnik soykırımı tetikleyeceğini anlatıyor. Petrolü denetleyen bir Kürt oluşumu karşısında Bağdat'ta yaşayan 2 milyon Kürt'ün geleceğine dikkat çekiyor. Bu örnek, eski Yugoslavya'yı akla getiriyor. 
   Tarık Ali, 'Türk ordusu Kürt oluşumunu kendi haline bırakır mı ' sorusuna da yanıt arıyor. 
   Bush Babil'de, Agora Yayınları Türkçeye Bush Bağdat'ta diye çevirmiş Irak'a asker gönderme kararının tartışıldığı günlerde 'başucu kitabı' niteliğinde. 
   
      
   
</TEXT>
</DOC>
