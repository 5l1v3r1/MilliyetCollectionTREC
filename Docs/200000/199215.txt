<DOC>
<DOCNO> 199215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sondun05.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Teröre son vermek için Türkiye ile yakın işbirliği yapıyoruz 
</HEADLINE>
<TEXT>

     ABD Dışişleri Bakanlığı sözcüsü Richard Boucher, terörizme son vermek için Türk yetkililerle yakın işbirliği içinde çalıştıklarını söyledi. 
     Boucher, düzenlediği basın toplantısında bir gazetecinin, UEFA'nın, Türkiye'de yapılacak maçları tarafsız sahaya alma kararının, teröristlere destek vermek anlamına gelebileceği yönündeki sorusu üzerine, ''Bunu karakterize edemeyeceğim. Şu anda Türkiye'de bulunan tehlikeyi kabul ediyoruz. Bizim de seyahat uyarımız var. Ancak aynı zamanda Türkiye ile bu tehlikeyi ortadan kaldırmak ve terörizme son vermek için yakın çalışıyoruz'' dedi. 
     Richard Boucher, bir gazetecinin, Washington'da bu hafta temaslarda bulunacak Adalet Bakanı Cemil Çiçek'in, ABD Dışişleri Bakan Yardımcısı Marc Grossman ile görüşme yapacak olmasına ilişkin sorusu üzerine, bunun normal bir şey olduğu yanıtını verdi. 
     Boucher, ''Terörizme karşı savaş öncelikli konu. İstanbul'da son olanlar değerlendirildiğinde, Türk Adalet Bakanı ile doğrudan konuşma fırsatı bizim için önemli'' dedi. 
     Richard Boucher, bir başka soru üzerine de Türkiye'de istikrardan endişeli olmadıklarını kaydetti. 
     
</TEXT>
</DOC>
