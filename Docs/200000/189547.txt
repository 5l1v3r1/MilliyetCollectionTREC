<DOC>
<DOCNO> 189547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sonspo20.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 72 - Ülkerspor 78 
</HEADLINE>
<TEXT>

     Salon Haldun Alagaş Hakemler Ufuk Akyüz xxx, Halil Baldemir xxx, Deniz Kıyak xxx Fenerbahçe Umut Tınay xxx 20, Rasim xx 10, Erkan xx 7, Harvey xx 10, Emre x, King xx 13, Umut Yenice xx 10, Zeki x 2, Erdal x Ülkerspor Booker xxx 19, Dujmoviç xx 6, İbrahim xx 11, Kerem xx 4, Blair xxxx 24, Haluk xx 3, Serkan x, Tutku xx 7, Rentzias xx 4 1. Periyot 19-25 
     Devre 47-38 Ülkerspor lehine 
     3. Periyot 61-57 
     Beş faulle çıkan 35.17 Rentzias Ülkerspor 
     Türkiye Basketbol Ligi maçında Ülkerspor, Fenerbahçe'yi 78-72 yendi. 
     Karşılaşmaya Rasim ve Umut Tınay'ın sayılarıyla etkili başlayan Fenerbahçe karşısında Ülkerspor, pota altında Blair ile sayılar buldu. İbrahim, Booker ve Kerem'in de devreye girmesiyle üstünlüğü ele geçiren konuk ekip, 1. periyodu 25-19 önde geçti. 
     İkinci periyotta oldukça istekli görünen Fenerbahçe'de Umut Tınay, Harvey ve King'in basketlerine rağmen Ülkerspor, rakibine öne geçme şansı tanımadı. Turuncu-yeşilliler, Blair, Haluk ve Tutku'nun sayılarıyla devreyi de 47-38 önde kapadı. 
     Maçın ikinci yarısının ilk 6 dakikasında Umut Yenice ile 10 sayı bulan Fenerbahçe, 16-6'lık seriyle 26. dakikada 54- üstünlük sağladı. Ülkerspor'da Blair'in basketlerine rağmen sarı-lacivertliler son periyoda 61-57 önde girdi. 
     Son periyotta ev sahibi takımın üst üste yaptığı top kayıplarını Booker ile hızlı hücumlarda sayıya çeviren Ülkerspor, rakibinin düşük bir şut yüzdesiyle oynamasından da yararlanarak, maçtan 78-72 galip ayrıldı. 
     Karşılaşma sonrası Ülkersporlu basketbolculara grip aşısı yapıldı. 
     Fenerbahçeli taraftarlar, eski oyuncuları İbrahim Kutluay'ı ismi salonda anons edilirken alkışladılar. 
     
</TEXT>
</DOC>
