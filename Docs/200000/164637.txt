<DOC>
<DOCNO> 164637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/dunya/dun03.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Ata'nın doğduğu evde 
</HEADLINE>
<TEXT>

     SELANİK Milliyet 

     Başbakan Recep Tayyip Erdoğan, AB Zirvesi'nden sonra Atatürk'ün Selanik'teki doğduğu evi ziyaret etti. Yunan makamlarının, küreselleşme karşıtı gösteriler nedeniyle şehir merkezine gitmemesini tavsiye etmesine rağmen Erdoğan sorumluluğun kendisine ait olduğunu bildirdi ve Atatürk'ün doğduğu evi ziyaret eden ilk Türk Başbakanı oldu. Erdoğan, Atatürk'ün evine vardıktan 10 dakika sonra Yunan Dışişleri Bakanı Yorgo Papandreu kendisini arayarak, "Her şey tamam mı " diye sordu. 
     Evi gezen ve ziyaretçi defterine beraberinde getirdiği notlardan alıntılar yaparak duygularını belirten Erdoğan, Türk Başkonsolosluğu'nda düzenlediği basın toplantısında da, Yunanlı bir gazetecinin, "Burayı ziyaretiniz askerlere bir mesaj mı " sorusuyla kaşılaştı. Erdoğan, Türkiye Cumhuriyeti'ni kuran Atatürk'ün Türk ordusunun Başkomutanı olduğunu, ordunun çok partili siyasi hayata geçildikten sonra demokratik yaşamın yerleşmesi için elinden gelen çabayı göskterdiğini belirterek, şöyle konuştu "Ama siyaset boşluk kabul etmez. Boşluk olduğunda birileri doldurur. Boşluk olduğu zaman da ordu doldurdu. Türkiye şu anda ciddi bir demokrasi süreci yaşıyor, hiçbir sıkıntı yok." 
     Kıbrıs konusunda AB ve Yunanistan'a sitem ederek, "Birlik, sorunlu bir ülkeyi safına almıştır" diyen Erdoğan, "Kıbrıs için barış elçisi olmaya hazırım" önerisinde bulundu. 
     

</TEXT>
</DOC>
