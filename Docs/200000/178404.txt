<DOC>
<DOCNO> 178404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sondun06.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kore görüşmeleri başladı... 
</HEADLINE>
<TEXT>

     Kuzey Kore'nin nükleer programıyla ilgili 6'lı görüşmeler Çin'in başkenti Pekin'de başladı. 
     Pekin'deki devlet konukevinde yapılan görüşmelere ABD, Kuzey Kore, Güney Kore, Rusya, Japonya ve ev sahibi Çin katılıyor. 
     ABD Dışişleri Bakan Yardımcısı James Kelly ve Kuzey Koreli dengi Kim Yong İl'in müzakerelerden önce tokalaştığı bildirildi. 
     Çin Dışişleri Bakan Yardımcısı Wang Yi, görüşmelerin başında yaptığı konuşmada, taraflara barışçı çözüm çağrısında bulundu. 
     Washington yönetimi, Kuzey Kore'den nükleer programına derhal son vermesini, Pyongyang ise karşılığında ekonomik yardım ve güvenlik garantisi talep ediyor. 
     Görüşmelerin cuma gününe kadar sürmesi bekleniyor. 
     
     DÜNYANIN EN BÜYÜK 5. ORDUSU... 
     Nükleer silah programıyla krize yol açan Kuzey Kore, Devlet Başkanı Kim Jong-İl'in resmen başında bulunduğu ordusuyla, dünyadaki en büyük 5. askeri güç durumunda bulunuyor. 
     ABD, BM, Güney Kore hükümetinin yayınları, farklı düşünce kuruluşları ve Kuzey Kore Silahlı Kuvvetleri'nden edinilen verilere göre, Kuzey Kore'nin askeri varlığıyla ilgili bilgiler şöyle 
     SİLAHLI KUVVETLER1 milyon 140 bin askeriyle dünyanın 5'inci, nüfusuna oranla en büyük ordusu. 7 milyon 450 bin yedek askeri bulunuyor ve 100 bin askerli özel güçleri dünyanın en büyüğü. 
     Kore Halk Ordusu 996 bin asker, 3 bin 800 savaş tankı, 2.270 zırhlı personel taşıyıcı ve 11 bin 200 topçu birimi. 
     Deniz Kuvvetleri 48 bin asker, 430 savaş gemisi, 26'sı saldırı denizaltısı olmak üzere 50 denizaltı ve 340 destek gemisi. 
     Hava Kuvvetleri 103 bin asker. 80'den fazlası bombardıman uçağı olan 1.700 uçak, 310 helikopter. 
     ASKERİ HARCAMALAR2001 rakamlarına göre 5.1 milyar dolar. 
     FÜZE KAPASİTESİ600 ila 750 balistik füze. 1.300 kilometre menzilli Nodong füzesi sahibi. Geliştirilmekte olanlar ise 1.500 kilometre menzilli Taepodong 1 ve Guam, Alaska ve Hawai'deki Amerikan üslerini hedef alabilecek menzilde olan Taepodong 2 füzeleri. 
     NÜKLEER BOMBA KAPASİTESİKuzey Kore nükleer silah sahibi olduğunu açıklamadan önce Amerikan istihbaratı, bu ülkenin 2 ila 5 nükleer bomba yapabilecek kadar plütonyuma sahip olduğunu tahmin ediyordu. 
     KİMYASAL SİLAHLARKuzey Kore, dünyanın üçüncü büyük kimyasal silah deposuna sahip. 
     BİYOLOJİK SİLAHLARŞarbon, kolera, botulism, veba, çiçek, tifo ve sarı hummayı kapsayan bir envanterle, biyolojik unsurların üretilmesi konusunda aktif programı bulunduğu bildiriliyor. 
     
</TEXT>
</DOC>
