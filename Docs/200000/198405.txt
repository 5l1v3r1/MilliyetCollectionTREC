<DOC>
<DOCNO> 198405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/soneko14.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta 6.3 katrilyon iç borç ödeyecek... 
</HEADLINE>
<TEXT>

     Hazine gelecek hafta, toplam 6 katrilyon 328 trilyon lira iç borç, 41.6 milyon dolar tutarında da dış borç ödemesi gerçekleştirecek. 
     Hazine, 3 Aralık Çarşamba günü, Aralık ayının en büyük miktarı olan 6 katrilyon 190 trilyon lirası piyasaya olmak üzere 6 katrilyon 297 trilyon lira tutarında iç borç servisi yapacak. 
     Aynı gün Hazine'nin kamu kurumlarına yapılan satışların geri ödemesi çerçevesinde 107 trilyon lira tutarında iç borç ödemesi bulunuyor. 
     Hazine'nin bu tarihte yapacağı 6 katrilyon 297 trilyon lira tutarındaki ödemenin 6 katrilyon 191 trilyonu Türk Lirası cinsinden, 106 trilyon lirası döviz cinsinden olacak. 
     Hazine 4 Aralık Perşembe günü de tamamı piyasaya ve döviz cinsinden olmak üzere 31 trilyon lira ödeme yerine getirecek. 
     Hazine'nin Aralık ayında 9 katrilyon 154 trilyon lirası piyasaya olmak üzere 9 katrilyon 781 triyon lira iç borç ödemesi bulunuyor. 
     
     DIŞ BORÇ ÖDEMELERİ 
     Hazine'nin gelecek hafta gerçekleştireceği konsolide bütçe ve Hazine garantili dış borç ödemelerinin toplamı ise 41.6 milyon dolar... 
     Haftanın en büyük dış borç ödemesi 20.7 milyon dolar ile 2 Aralık Salı günü yapılacak. Hazine'nin 1 Aralık'da 8.9 milyon dolar, 3 Aralık'da 5.8 milyon dolar, 4 Aralık'da 3.7 milyon dolar, 5 Aralık'da 2.4 milyon dolar dış borç ödemesi bulunuyor. 
     Hazine'nin yılbaşından bu yana yaptığı konsolide bütçe ve Hazine garantili dış borç servisi tutarı 10 milyar 793.9 milyon doları buldu. 
     2002 yılında toplam 9 milyar 597.9 milyon dolar konsolide bütçe ve Hazine garantili dış borç ödemesi yerine getirilmişti. 
     
</TEXT>
</DOC>
