<DOC>
<DOCNO> 163902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sondun32.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da bir kız çocuğu köpekle evlendirildi 
</HEADLINE>
<TEXT>

     Hindistan'da 9 yaşındaki bir kız çocuğu, köpekle evlendirildi. 
     Hindistan Ulusal Haber Ajansı'na göre, Batı Bengal eyaletindeki Hooghly bölgesinde, Santhal kabilesinden bir kız çocuğu, kabile geleneklerine göre şeytandan korunması için köpekle evlendirildi. 
     Haberde, Karnamoni Hasda adındaki kız çocuğunun, geçen hafta yüzlerce kişinin katıldığı törende bir sokak köpeğiyle evlendirildiği belirtildi. 
     Gelenekler çerçevesinde, çocuğun üst çenesinde süt dişi çıkması halinde, ileride çok büyük bir tehlikeyle karşı karşıya kalacağına ve bu tehlikeden ancak bir köpekle evlenerek kurtulabileceğine inanılıyor. 
     Kabilenin gelenekleri, çocuğun yetişkin olduğunda yeniden evlenebilmesini mümkün kılıyor. 
     
</TEXT>
</DOC>
