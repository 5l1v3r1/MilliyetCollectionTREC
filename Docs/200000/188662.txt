<DOC>
<DOCNO> 188662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/ekonomi/eko06.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK'da görevden uzaklaştırma 
</HEADLINE>
<TEXT>

   ANKARA Milliyet 
   
   Bankacılık Düzenleme ve Denetleme Kurumu'nun BDDK beyni olarak nitelendirilen Başkan Yardımcısı Teoman Kerman, geçici olarak görevinden uzaklaştırıldı. Görevden uzaklaştırma kararı, İmar Bankası'yla ilgili soruşturmanın "selametiyle" gerekçelendirildi. Kurul kararıyla görevinden uzaklaştırılan Kerman, BDDK'nın kuruluşundan beri başkan yardımcılığı görevini yürütüyordu. Kerman, üç yıllık aktif görev süresi boyunca 21 bankaya el konulması ve BDDK mevzuatının oluşturulmasında önemli rol üstlendi. 
   Kerman'ın görevden uzaklaştırıldığı BDDK'dan yapılan yazılı açıklamayla duyuruldu. Başbakanlık müfettişlerinin İmar Bankası'yla ilgili soruşturma yürüttüğü, Kerman'ın da soruşturmanın selameti açısından uzaklaştırıldığı belirtilen açıklamada, soruşturma sonunda herhangi bir işlem yapılmasına gerek bulunmadığı takdirde Kerman'ın görevine derhal geri iade edileceği kaydedildi. 
   
   
</TEXT>
</DOC>
