<DOC>
<DOCNO> 190373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun13.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
10 aylık bebeği bıçaklayarak öldürdüler 
</HEADLINE>
<TEXT>

     İngiltere'nin kuzeyinde bir mağazada boğazından bıçaklanan 10 aylık bebek, kaldırıldığı hastanede öldü. 
     Polis sözcüsü, Carlisle bölgesindeki büyük bir mağazada bıçaklanan bebeğin boynundan yara aldığını, yine bıçakla yaralanan 20 yaşındaki annesinin ise hayati tehlikesinin bulunmadığını söyledi. 
     Sözcü, olayla ilgili olarak 39 yaşındaki bir kişinin gözaltına alındığını açıkladı, ancak bu kişinin bebeği ya da annesini tanıyıp tanımadığı hakkında bilgi vermedi. 
     Sağlık yetkilileri de, bebeğin boynundan ağır yara aldığını, annenin de el ve kollarından bıçaklandığını belirttiler. Görgü tanıkları, söz konusu kişinin mağazaya girerek pusetindeki bebeğe saldırdığını ve sonra karakola doğru koştuğunu gördüklerini söylediler. 
     Polis gözaltına alınan kişinin kimliği hakkında bilgi vermedi. 

     
</TEXT>
</DOC>
