<DOC>
<DOCNO> 168551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sonspo12.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Foe'nin forması açık artırmada, geliri ailesine.. 
</HEADLINE>
<TEXT>

     Gaziantepspor, anlamlı ve örnek bir davranışta daha bulunuyor. 
     Kamerunlu Milli futbolcu Vivien Foe'nin Fransa'da yapılan FIFA Konfederasyon Kupası'nda ölümünden bir maç önce Gaziantepsporlu milli futbolcu İbrahim Toraman'a hatıra amacıyla verdiği forma, geliri Foe'nin ailesine verilmek üzere müzayede ile satılacak. 
     Kulüp Başkanı Celal Doğan, İbrahim Toraman'ın yarın Büyükşehir Belediyesi'nde düzenlenecek basın toplantısında formayı müzayedeyi yapacak olan İstanbul Tekstil ve Konfeksiyon İhracatçı Birlikleri İTKİP tarafından kurulan ve ana faaliyet sahası müzayede organizasyonları olan Müzayede İşletmeleri A.Ş'ye bedelsiz olarak vereceğini söyledi. 
     Foe'nin, İbrahim Toraman'la maçtan sonra hatıra amacıyla değiş tokuş yaptığı formayı ölümsüzleştireceklerini ifade eden Doğan, şöyle konuştu 
     ''Kamerun Milli Takımı'nda oynayan Foe'nin saha içinde ölümünü gördük. Bu ölüm karşısında çok sarsıldık. Kamerun ile yaptığımız karşılaşmada bu oyuncunun formasını bizim oyuncumuza vermesi önemli bir gelişmeydi. İbrahim ile konuştuk ve bu formayı açık artırma yöntemiyle satıp, Kamerunlu ailesine küçük bir katkı sağlamak istedik.'' 
     
</TEXT>
</DOC>
