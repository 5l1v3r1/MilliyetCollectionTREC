<DOC>
<DOCNO> 176633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/spor/spo06.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamit baskı altında 
</HEADLINE>
<TEXT>

   Schalke 04'ü FC Köln karşısında galibiyete taşıyan gurbetçi futbolcu, gösterilen ilginin kendisini etkilediğini söyledi 
      
   "İyi yoldayım" 
   ALMANYA'DA golleri ve futboluyla en çok konuşulan isimlerin başında gelen Hamit Altıntop, bu durumu şaşkınlıkla izliyor. Son dakikadaki golüyle Schalke'nin, sahasında Köln'ü 2-1 yenerek, ilk galibiyetini almasını sağlayan genç futbolcu, "Görevimi en iyi şekilde yapmaya çalışıyorum. İyi yolda olduğumu düşünüyorum. Başta beni destekleyen Türkler olmak üzere, tüm taraftarlarımızı sevindirdiğim için çok mutluyum" dedi. 
   
   Sağlam basıyor 
   ARENA Stadı'nda tribünlerin, ismi anons edildiğinde çoşkuyla karşıladıkları Hamit, taraftarın bu ilgisinin kendisini baskı altında tuttuğunu itiraf etti. Gurbetçi oyuncu, "Bir futbolcu için çok güzel bir şey. Ama bir yerde de baskı altına alıyor. İyi ve kötü günlerin beni beklediğini biliyorum" yorumunu yaptı. Tiptop lakabını benimsediği gözlenen Hamit, Moldova maçında forma beklediğini sözlerine ekledi. 
   
   Yine manşetlerde 
   Bild 
   TipTop Altıntop, Heynckes'e ilk galibiyeti getirdi. Hamit 2 Kölnlü oyuncuya çalım attı ve 16 metreden çektiği şut ile ligdeki 3. golünü attı. Bu çocuk antrenörü Heynckes için altın değerinde." 
   B.Z 
   "2-1 ve 3 kez kırmızı Altıntop Jupp'u kurtardı. Türk oyuncu uzatma dakikalarında çektiği güzel bir pazar şutu ile Jupp Heynckes'e ilk galibiyetini kazandırdı." 
   Berliner Morgenpost 
   "Altıntop Schalke'nin ilk galibiyetini garantiledi". 
   Frankfurter Allgemeine Zeitung 
   "Altıntop ve kaleci Rost, Schalke'yi kurtardı". 
   
   
</TEXT>
</DOC>
