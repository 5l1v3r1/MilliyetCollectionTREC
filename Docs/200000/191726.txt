<DOC>
<DOCNO> 191726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/siyaset/siy20.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Türk hamamına AB restorasyonu    Kıbrıs'ta Lefkoşa'nın Rum kontrolündeki bölgesinde yer alan tarihi Türk hamamlarının, Avrupa Birliği'nin AB finansmanı sayesinde restorasyonuna başlandı. Restorasyon sayesinde Türk hamamları, yıkık dökük harabe görünümünden arınarak yeni bir çehreye kavuşacak. Associated Press'in tüm dünyaya fotoğraflarla duyurduğu bu restorasyon çalışmasının ardından Osmanlıların 1572'de inşa ettiği hamamlar, Rum Kesimi'ne gelen turistlerin ziyaretine açılacak. Restorasyon çalışmasını Avrupa Birliği finanse ediyor. 
   
   Almanya, Kürtçe sloganı yasakladı    NAMIK DURUKAN Ankara 

   Almanya, Abdullah Öcalan'ın sağlık koşullarının düzeltilmesi ve İmralı'dan çıkarılması amacıyla PKK KADEK'in düzenlediği eylemlerde Kürtçe slogan atılmasını yasakladı. Köln Başsavcılığı, eylemlerde Kürtçe slogan atıldığı gerekçesiyle yürüyüş ve miting izni alınan Leverkusen Kültür Derneği yöneticisi Hasan Simpalit hakkında dava açtı. Simpalit, "İlginç olan, bu sloganın sadece Kürtçesinin yasaklanması. Yani polis 'Almanca ya da Türkçe olarak istediğiniz kadar slogan atın' diyor" dedi. 
   
   Tunceli Valisi yeniden görevde    Valiler kararnamesiyle Tunceli Valiliği'nden merkeze atanan Mustafa Erkal, Bölge İdare Mahkemesi'ne yaptığı yürütmeyi durdurma başvurusunu kazandı. Geçen şubat ayındamerkeze alınan Tunceli eski Valisi Erkal, yürütmeyi durdurma davası açtı. Mahkemenin verdiği kararda Erkal'ın Tunceli Valiliği'ne iade edilmesine karar verildi. Erkal'ın yerine Ali Cafer Akyüz atanmıştı. 
   
   DEHAP'lılar isim kuyruğuna girdi    Bir grup DEHAP'lı, yeni yasal düzenlemeler uyarınca isimlerini değiştirmek için İstanbul, Ankara, Adana ve Van'da mahkemeye başvurdu. Dilekçelerinde, AB uyum yasaları kapsamında Nüfus Kanunu'nun 16. maddesinin değiştirildiğini belirten DEHAP'lılar İçişleri Bakanlığı'nın, Türkçe dışındaki isimlere alfabede olmayan harflerin konulamayacağına ilişkin genelgesini de kabul etmediklerini belirtti. 
   
   Öcalan, kamerayla izlenmek istemiyor    Abdullah Öcalan'ın avukatı Mahmut Şakar, müvekkilinin 24 saat kamera sistemiyle gözetlendiğini, bunun özel yaşam hakkının ihlali anlamına geldiğini iddia etti. Öcalan'ın 30 Kasım 2002'de dönemin Başbakanı Gül'e mektup yazdığını da açıklayan Şakar, yanıt alınamadığını söyledi. Durumla ilgili muhatap bulamadıklarını savunan Şakar, Öcalan'ın kapsamlı sağlık kontrolünden geçirilmesini istediklerini belirtti. 
   
   Yargıtay seçimi h l sonuçsuz    Yargıtay 8. Ceza Dairesi Başkanlığı için yapılan ve 6 aydır devam eden seçimde, Yargıtay Başkanı Eraslan Özkaya'nın seçimin sonuçlandırılması için yaptığı toplantıya rağmen yine sonuç alınamadı. Sonuçlanması için Yargıtay Kanunu'nda bile değişiklik yapılan seçim öncesinde, Yargıtay'ın tüm üyelerini biraraya getiren Özkaya, toplantıda, pusulalara bazı sanatçı isimleri yazılmasının Yargıtay'ın itibarını zedelediğini ifade etti. 
   
   Katil babanın mektubuna engel    Kartal'da, kızı Cevahir Çağlar'ı pompalı tüfekle öldürdüren Ali Rıza Çağlar'ın yargılanmasına devam edildi. Müdanel avukatı, sanığın üniversite öğrencisi oğluna gönderdiği mektupların rahatsızlık verdiğinden engellenmesini istedi. Mahkeme heyeti, Çağlar'ın, Adli Tıp Kurumu'na gönderilip bu konudaki raporun gelmesinin ardından diğer taleplerle ilgili karar verilmesini kararlaştırarak duruşmayı erteledi. 
   
   Hasan Cemal annesini kaybetti    Hasan Cemal'in annesi Ayşe Seniha Cemal 92 , vefat etti. Ayşe Seniha Cemal, uzun süredir Florence Nightingale Hastanesi yoğun bakım ünitesinde tedavi görüyordu. Ayşe Seniha Cemal'in cenazesi, yarın Erenköy Galip Paşa Camii'nde öğle namazını müteakip kılınacak cenaze namazının ardından Karacaahmet Mezarlığı'ndaki aile kabristanında toprağa verilecek. 
   
   ÇBS 'Oğuz Çavuşoğlu'nun şirketimizle ilgisi yok'    ÇBS Holding A. Ş. "Çavuşoğlu'na esrar gözaltısı" başlıklı haberde adı geçen Oğuz Çavuşoğlu'nun firmalarıyla ilgisi olmadığını bildirdi. Holding tarafından yapılan yazılı açıklamada, "Oğuz Çavuşoğlu ne şirketimizde ne ÇBS boyada ve ne de grup şirketlerimizin herhangi birinde hisse sahibi olmadığı gibi Yönetim Kurulu üyeliği ve başka nam altında görevi de söz konusu değildir" denildi. 
   
   
   
</TEXT>
</DOC>
