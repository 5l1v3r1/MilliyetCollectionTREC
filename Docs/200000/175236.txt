<DOC>
<DOCNO> 175236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/soneko11.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hyundai Assan'ın 2004 hedefi yüzde 10'luk pazar payı 
</HEADLINE>
<TEXT>

     Hyundai Assan Satış ve Pazarlamadan Sorumlu Genel Müdürü Kurthan Tarakçıoğlu, 2004 yılı için yüzde 10'luk pazar payı hedeflediklerini söyledi. 
     Hyundai Assan'daki bu göreve 1 Temmuz itibariyle getirilen Tarakçıoğlu, düzenlediği tanışma toplantısında, geçmiş tecrübelerini, bundan sonra Hyundai markasının güçlenmesi ve satışlarının gelişmesi için harcayacağını kaydetti. 
     Hyundai markasının hala Türkiye'de hakettiği konuma ulaşmadığını, bu sebeple de bundan sonra çok daha yenilikçi ve atak stratejilerle markayı güçlendireceklerini dile getiren Kurthan Tarakçıoğlu, önümüzdeki dönemde yeni modellerin de eklenmesiyle pazar payının çok daha yukarılara çıkacağını anlattı. 
     Tarakçıoğlu, Avrupa lansmanı geçen ay yapılan Elantra'nın bu ay içerisinde Türk pazarına getirileceğini dile getirerek, Getz'in dizel modelinin ise Ekim'de piyasaya sunulacağını belirtti. 
     
</TEXT>
</DOC>
