<DOC>
<DOCNO> 160346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sondun19.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile Rusya arasında buzlar eridi... 
</HEADLINE>
<TEXT>

     ABD Başkanı George Bush'un Rusya'ya yaptığı ziyaretle, iki ülke arasında Irak savaşı yüzünden çıkan gerginliğin sona erdiği bildirildi. 
     Rusya'nın İnterfaks ajansına açıklama yapan Amerikalı bir diplomat, Bush'un ziyaretiyle iki ülke arasında Irak savaşı yüzünden çıkan gerginliğin sona erdiğini belirtti. 
     Amerikalı diplomat, ABD'nin Fransa ve Almanya ile ilişkilerinin de giderek düzeldiğini, ancak normalleşmesinin biraz daha zaman alacağını söyledi. Bush'un G-8 zirvesi için Fransa'nın Evian kentine hareket ettiğini kaydeden diplomat, bu ziyaret sırasında da Paris ve Berlin ile ilişkilerde ilerleme sağlanmasının beklendiğini kaydetti. 
     Bush, St. Petersburg'un kuruluş yıldönümü kutlamalarının son gün törenleri sırasında, ABD'nin Irak savaşına karşı çıkan ülkelerin liderleriyle savaştan sonra ilk kez karşılaştı. 
     Putin de bugün Bush ile görüşmelerini tamamladıktan ve nihai törenlere katıldıktan sonra G-8 toplantısına katılmak için Fransa'ya hareket etti. 
     
</TEXT>
</DOC>
