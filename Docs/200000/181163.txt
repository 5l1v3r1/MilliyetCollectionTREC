<DOC>
<DOCNO> 181163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/spor/bbas.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
12'DEN VURULDUK 76-80 
</HEADLINE>
<TEXT>

   Basketbol Milli Takımımız, güçlü rakibi Sırbistan Karadağ karşısında yine tutunamadı, Avrupa Şampiyonası'na erken mendil salladı. Çeyrek finali göremeden evine dönen Ay - Yıldızlı ekipte sadece Mehmet Okur ayakta kaldı 
      
   Ay - Yıldızlı ekibimiz, Sırbistan Karadağ ile oynadığı baraj maçını son dakikalardaki hatalarıyla yenik kapadı, 2003 Avrupa Şampiyonası'na veda etti. Maça iyi başlayan, son periyoda kadar üstünlüğü elinde bulunduran Milli Takımımız, bu çeyrekte boş şutlar ve top kayıplarıyla kontrolü rakibine kaptırdı. Son dakikalarda açılan farkı kapamakta zorlanan 12 Dev Adam, dört sayılık yenilgiyle, Avrupa ikincisi unvanıyla geldiği turnuvaya çeyrek finali göremeden "elveda" dedi. Milliler 2004 Atina Olimpiyatları'na gitme şansını da kaybetti. 
   
      Sorumlu benim    Kötü sonuçların tek suçlusunun kendisi olduğunu belirten Aydın Örs, "Hedefimize ulaşamadık. Çok üzgünüz" dedi 
   'İstifa edebilirim' 
   A Milli Takım Coachu Aydın Örs, kötü sonuçların tek sorumlusunun kendisi olduğunu söyledi ve kimsenin suçlanmamasını istedi. Sırbistan maçından sonra, diğer coachlar tarafından mücadeleleri için tebrik edildiğini de vurgulayan Örs, "Ancak hedefimize ulaşamadık. Çok üzgünüz. Beni bu göreve Federasyon Başkanı ve Yönetim Kurulu getirdi. 3 gün içinde onlarla oturup konuştuktan sonra istifa edip etmeyeceğimi açıklayacağım" dedi. 
   
   Hakyemez'in isyanı 
   MİLLİ Takım Menajeri Doğan Hakyemez ise, çok iyi mücadele ettiklerini ancak Sırbistan karşısında boş şutları kaçırdıklarını söyleyerek, "Böyle olunca maçı kazanmamız çok zordu. Ancak bizim asıl hedefimiz gruptan birinci çıkmaktı. Bunun da nasıl engellediğini herkes biliyor. Bu şampiyona FIBA'nın yüz karasıdır. Çünkü hakem skandalları sonucu tayin ediyor. Ben yine de tüm oyuncularımı kutluyorum" diye konuştu. 
   
   NOTLAR 
   Vujosevic'in centilmenliği 
   SIRBİSTAN Karadağ'ın coachu Dusko Vujosevic maçta büyük bir centilmenlik örneği gösterdi. Vujosevic, ilk yarının son dakikalarında Jaric'in iki sayılık basketine üç sayı yazan masa hakemlerini hatanın düzeltilmesi için uyardı. Aydın Örs de devre arası Vusosevic'i tebrik etti. 
   
   İngiliz sürprizi 
   HIRVATİSTAN maçında verdiği akıl almaz kararlarla büyük tepki toplayan İngiliz hakem John Stokes'in dünkü maça da verilmesi herkesi şok etti. Menajer Doğan Hakyemez, tüm uğraşlara rağmen bu atamayı engelleyemediklerini söyledi, "Yugoslav mafyası gitti, yerine Yunan mafyası geldi. Bu şartlarda ne yapabiliriz bilemiyoruz" diye konuştu. 
   
   FIBA'dan ihtar 
   FIBA, Hırvatistan maçından sonra çıkan olaylar nedeniyle Türkiye'ye bin euro para cezası verdi. Müsabakayı videodan izleyen komite olayların Mirsad'ın Hırvat tribünlerine yaptığı saygısız hareketler sonrası çıktığına hükmetti. Komite ayrıca, Mirsad, Ömer, Rasim, Skelin ve Bagari'ye uyarı cezası, Hırvatistan'a da 500 euro para cezası verdi. 
   
   Mithat da yetmedi 
   ALMANYA'NIN İtalya'ya 86 - 84 yenildiği maçta panzerlerin Türk asıllı basketbolcusu Mithat Demirel 23 sayı atarak sahanın en skorer ismi oldu. Ancak Mithat'ın bu çabası Almanya'yı çeyrek finale taşıyamadı. 
   
   İstatistik    TÜRKİYE OYUNCU TS 2S 3S SA R Hidayet 11 4 11 0 2 3 4 2 Mirsad 2 1 2 0 4 - 7 Ender 9 1 1 1 2 4 4 3 İbrahim 15 3 6 2 6 3 4 2 Mehmet 20 5 7 0 1 10 12 11 K.Tunçeri 6 - 2 3 - - Kaya 9 4 7 - 1 1 4 Haluk 4 2 2 0 2 - - Ömer - 0 1 - - - TOPLAM 76 20 37 5 20 21 25 29 
   
   SIRBİSTAN KARADAĞ OYUNCU TS 2S 3S SA R Koturovic 10 3 5 - 4 5 10 Stojakovic 10 4 10 0 5 2 2 1 Jaaric 18 2 4 3 8 5 6 7 Drobnjak 12 3 5 1 3 3 4 3 Gurovic 16 1 2 4 5 2 2 - Vukcevic - - - - - Ostojic 5 2 2 - 1 1 7 Vujanic 9 1 2 1 5 4 4 3 TOPLAM 80 16 30 9 26 21 24 31 
   
   1.PERİYOT 19 - 15 Türkiye , 2.PERİYOT 38 - 34 Türkiye , 3.PERİYOT 53 - 52 S.Karadağ , MAÇ SKORU 80 - 76 S.Karadağ 
   HAKEMLER Richard Stokes İngiltere , Vladimir Okhrimenko Rusya 
   
   Diğer maçlar 
   Slovenya - İsrail 76 - 78 
   Almanya - İtalya 84 - 86 
   Rusya - Hırvatistan 81 - 77 
   
   Çeyrek final programı 
   10 Eylül Çarşamba 
   19.00 Rusya - Fransa 
   22.00 Sırb.Karadağ - Litvanya 
   11 Eylül Perşembe 
   19.00 İsrail - İspanya 
   22.00 İtalya - Yunanistan 
   
   
</TEXT>
</DOC>
