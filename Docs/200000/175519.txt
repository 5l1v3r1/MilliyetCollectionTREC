<DOC>
<DOCNO> 175519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo38.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli "Hayatımın en kalabalık kadrosuyla çalışıyorum" 
</HEADLINE>
<TEXT>

     İkinci Futbol Ligi A Kategorisi takımlarından Vestel Manisaspor'un teknik direktörü Mustafa Denizli, ''Taraftarların sadece takıma destek vermelerini istiyorum'' dedi. 
     Denizli, tepkisiz bir taraftar istemediğini, Manisalılar'ın takımlarıyla bütünleşmesi gerektiğini belirtti. 
     ''Birlik beraberlik içinde olmalıyız'' diyen Denizli, şunları söyledi 
     ''Vestel Manisaspor'u Süper Lig'e çıkarmak için geldim. Büyük hedef peşindeyim. Zorlu bir bir lig yarışı olacak. Kimse bize karşı kaybetmek istemeyecek. Bu bizim için büyük dezavantaj ama büyük bir takım olmak için bunları aşmak zorundayız. Futbolcuların da şehirle bütünleşmesi lazım. Tek hedefimiz, Manisalılar'a yaşanmayan başarılar yaşatmaktır.'' 32 kişilik kadroyla çalışmalara başladıktan sonra kadroyu 23'e indirdiğini kaydeden Mustafa Denizli, şu anda antrenörlük hayatının en kalabalık kadrosuyla çalıştığını belirtti. Denizli,''Fenerbahçe'de iken 17 kişilik kadroyla hizmet vermiştim'' diye konuştu. 
     
</TEXT>
</DOC>
