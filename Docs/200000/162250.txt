<DOC>
<DOCNO> 162250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/soneko16.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası, Beklenti Anketi sonuçlarını açıkladı... 
</HEADLINE>
<TEXT>

     Merkez Bankası Beklenti Anketi'ne göre 2003 yıl sonu uygun ortalama enflasyon beklentisi, Haziran ayının birinci anketinde, Tüketici Fiyat Endeksi TÜFE bazında yüzde 25.6'ya geriledi. 
     Mayıs ayının ikinci anketinde ortalama enflasyon beklentisi yüzde 26 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Haziran ayı ilk anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Mayıs ayının ikinci anketinde yüzde 19.8-40 aralığında seyreden yıl sonu TÜFE öngörüsü, Haziran ayının ilk anketinde de değişmedi. 
     Mayıs ayının ikinci anketinde yüzde 1.2 olan cari ayın TÜFE'ye göre uygun ortalama enflasyon beklentisi, Haziran ayının ilk anketinde yüzde 0.8'e geriledi. 
     Cari ayın TÜFE beklentisi Mayıs ayının ikinci anketinde yüzde 0.3-2.2 aralığında gerçekleşirken Haziran ayının ilk anketinde yüzde - 0.4-2.0 aralığına indi. 
     
     2 AY SONRASI İÇİN TÜFE BEKLENTİSİ 
     Haziran ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde - 0.5-2.8 olurken, yüzde 0.8 olan uygun ortalama enflasyon oranı yüzde 1.0 olarak belirlendi Mayıs ayının ikinci anketinde de, iki ay sonrasının TÜFE beklenti aralığı yüzde - 0.1-2.5 aralığında gerçekleşmişti. 
     Gelecek 12 aylık dönemin TÜFE beklentisi aralığı Haziran ayının ilk anketinde yüzde 10.6-35.0 aralığında gerçekleşirken uygun ortalama beklentisi 21.2'ye indi. 
     Mayıs ayının ikinci anketinde gelecek 12 aylık dönemin TÜFE beklentisi yüzde 14-35 aralığında olurken, uygun ortalama yüzde 22.9 düzeyinde gerçekleşmişti. 
     
     FAİZ ORANLARI 
     Öte yandan Haziran ayının ilk anketinde, Mayıs ayının ikinci anketine göre cari ayın uygun ortalama bileşik faiz oranı beklentisinde de düşüş yaşandı. 
     Buna göre, Haziran'ın ilk anket sonuçlarına uygun ortalama faiz oranı yüzde 43.4'den yüzde 40.8'ye indi. Yüzde 38-55 aralığında seyretmesi öngörülen cari ayın bileşik faiz beklentisi ise Haziran ayının ilk anketinde yüzde 36-50 aralığında gerçekleşti. 
     Yıl sonu bileşik faiz beklentisi, Haziran ayı ilk anket sonuçlarına göre yüzde 31-45 aralığında, uygun ortalamada yüzde 36.7 olarak gerçekleşti. 
     Bileşik faiz beklentisi, Mayıs'ın ikinci anket sonuçlarında yüzde 32-50 aralığında ve uygun ortalamanın da yüzde 38.8 olması öngörülmüştü. 
     Aynı dönemde, yıl sonu basit faiz beklentisi yüzde 34.5'den yüzde 33.3'e gerilerken, faiz beklenti aralığı yüzde 20-40'dan yüzde 20-38'e indi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Haziran ayının ilk anketinde cari ay sonu kur beklentisi aralığı 1,435,000-1,810,000 lira olurken, uygun ortalama 1,475,200 lira olarak belirlendi. 
     Mayıs ayının ikinci anket sonuçlarında cari ay sonu kur beklentisi aralığı 1,450,000-1,900,000 olurken, uygun ortalama ise 1,508,700 bin lira olarak saptanmıştı. 
     Bu arada katılımcıların, Haziran ayının ilk anketinde yıl sonu dolar kuru beklentisi 1,591,000-2,350,000 lira olurken, uygun ortalama 1,801,500 lira olarak belirlendi. 
     Mayıs ayının ikinci anketinde, uygun ortalama 1,600,000-2,100,000 lira, uygun ortalama ise 1,851,200 lira olmuştu. 
     
     BÜYÜME BEKLENTİSİ 
     Katılımcılar ayrıca Haziran ayının ilk anketinde, yıl sonu GSMH'sinin yüzde 2.5 ile yüzde 6.5 aralığında, uygun ortalamanın da yüzde 4.4 olacağını öngördüler. 
     Mayıs ayının ikinci anketinde, yıl sonu GSMH 2.0-6.5 aralığında, uygun ortalama ise 4.1 olarak belirlenmişti. 
     Haziran ayının ilk anketinde, yıl sonu cari işlemler dengesinin 9 milyar 110 milyon dolar açık ile 750 milyon dolar fazla arasında seyredeceği öngörüldü. 
     Mayıs ayının ikinci anketinde, cari işlemler dengesinin 8 milyar 700 milyon dolar açık ile 5 milyar 500 milyon dolar fazla arasında seyredeceği belirtilmişti. 
     
</TEXT>
</DOC>
