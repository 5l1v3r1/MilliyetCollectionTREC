<DOC>
<DOCNO> 191910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sontur35.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan iftarını çadırda açtı... 
</HEADLINE>
<TEXT>

     Başbakan Recep Tayyip Erdoğan, orucunu Ankara Büyükşehir Belediyesi'nce Hacı Bayram Camii'nin bahçesinde kurulan iftar çadırında açtı. 
     Başbakan Erdoğan, Başbakanlık Merkez Bina'dan Hacı Bayram Camii'ne gitti. İftar çadırına girerken çocukların sevgi gösterileriyle karşılanan ve vatandaşlarla orucunu açan Erdoğan'a, AK Parti Ankara İl Başkanı Nurettin Akman, Ankara Milletvekili Faruk Koca, İstanbul Milletvekili ve Dış İlişkiler Danışmanı Egemen Bağış, Altındağ Belediye Başkanı Ziya Kahraman ve Başbakan'ın siyasi danışmanı Mücahit Arslan eşlik etti. 
     İftar yemeğini kendisi alan ve tepsisini masasına taşıyan Erdoğan, hurma ve su ile orucunu aştı. Erdoğan, mercimek çorbası ve İzmir köfte yerken, mönüde bulunan elmayı ise yemedi. 
     Erdoğan, masada kucağında bir çocuk bulunan kadınla yanyana oturdu. Erdoğan, masada oturan kadınlar ve çocuklarla sohbet etti. 
     Çadırdan ayrılırken çocukların yoğun sevgi gösterileriyle karşılanan Erdoğan, Hacı Bayram Camii'ne geçerek akşam namazını kıldı. 
     
</TEXT>
</DOC>
