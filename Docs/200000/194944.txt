<DOC>
<DOCNO> 194944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/spor/spo08.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Pardon hocam isminiz neydi 
</HEADLINE>
<TEXT>

   Ümitler'in hocası Raşit Çetiner, bir Türk gazetesinin Almanya temsilcisinin ilginç sorusuna çok kızdı 
      M.ALİ SABUNCU 

   
   Küplere bindi 
   AVRUPA Şampiyonası finallerine gitmek için Almanya ile oynayacağı baraj maçlarına hazırlanan Ümit Milli Takımı'nın Teknik Direktörü Raşit Çetiner küplere bindi. Bir gazetenin Almanya temsilciliğini yapan bir muhabirin yanına gelip, "Hocam isminizi öğrenebilir miyim " demesine kızan Çetiner zor sakinleştirildi. Başarılı teknik adam, bu muhabiri de idmandan çıkardı. 
   
   Oyuna gelmedi 
   BARAJ maçlarının kendileri için bir hedef olduğunu ifade eden Çetiner, "İngiltere ve Portekiz'in bulunduğu gruptan nasıl çıktıysak, Almanya'ya da iki maçta aynı şeyi yapacaktır" dedi. Rakip takımın hocası Stilike'nin, kurada "Türkiye'yi istemiyordum" demesini bir oyun olarak yorumlayan Raşit hoca, "O bizi rahatlığa sevketmeyi düşündü ama biz bu oyunlara gelmeyiz" dedi. 
   
   Ümitler'e prim jesti    FUTBOL Federasyonu, A Milliler'in Letonya'yı elemesi durumunda alacağı prim tutarının dörtte biri kadarını Ümit Milliler'e vaat etti. Almanya maçının hazırlıklarını sürdüren Ay - Yıldızlılar'da sakat olan Servet ile kaleci Recep dünkü idmana katılmazken Kemal'in de bugün MR'ı çekilecek. Oynaması şüpheli olan Recep'in yerine kaleci Aykut ve Volkan hazırlanırken Hamit ve Okan Koç'un da grip olduğu ifade edildi. 
   
   
</TEXT>
</DOC>
