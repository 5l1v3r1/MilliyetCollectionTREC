<DOC>
<DOCNO> 179461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yasam/yas05.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Arılar Uğur'u hastanelik etti 
</HEADLINE>
<TEXT>

   Kovandan bal peteği almak için kapağı açan küçük Uğur, binlerce arının saldırısına uğradı. Arıların soktuğu afacan tanınmaz haldeydi 
      KEMAL ATLAN Eskişehir DHA 
   
   Eskişehir'de evlerinin bahçesinde bulunan arı kovanından bal pateği çıkarmak isteyen 10 yaşındaki Uğur Kızılay, arıların saldırısına uğradı. Şarhöyük Mahallesi'nde meydana gelen olayda, küçük Uğur bahçede bal üretmek amacıyla bulunan kovandan bal peteği almak istedi. Koruyucu giysi giymeden kovanı açan çocuğa bir anda arılar saldırdı. Arıların sol gözünden soktuğu Uğur, çığlıklarına gelen yakınları tarafından Eskişehir Doğum ve Çocuk Bakımevi Hastenesi'ne kaldırıldı. Uğur'un sol gözü şişti. Hastanede alerji iğnesi vurulan çocuk tedaviye alındı. Hastane yetkilileri, küçük Uğur'un durumunun iyi olduğunu birkaç gün içinde taburcu edileceğini belirtti. 
   
   
</TEXT>
</DOC>
