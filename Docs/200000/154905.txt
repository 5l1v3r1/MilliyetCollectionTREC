<DOC>
<DOCNO> 154905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo46.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol dünyası karıştı... Kartal PFDK'ye ateş püskürüyor... 
</HEADLINE>
<TEXT>

     Beşiktaş Kulübü'nde, Futbol Federasyonu Profesyonel Futbol Disiplin Kurulu PFDK tarafından Galatasaray'a verilen 2,5 milyar liralık para cezasına tepkiler sürüyor. 
     Beşiktaş Kulübü Asbaşkanı Yıldırım Demirören, Galatasaray'a beklemedikleri bir ceza verildiğini belirtti. Demirören, "Bugün futbolda terör konuşulurken, bu cezanın kurallara göre değil, takıma göre verildiği görülüyor. Bundan sonra biz seyircimizi uyarmakta zorluk çekeceğiz. Türkiye'de bazı kurallar vardır ve bunlar herkes için eşit şekilde uygulanmalıdır" dedi. 
     Prosedüre bakıldığında, daha önce seyircisiz oynama cezası almış olan Galatasaray'ın sahasının kapatılması gerektiğini savunan Demirören, "Bundan sonra olabilecek olaylardan PFDK sorumludur. Verilen bu kararın vebali PFDK'nındır" şeklinde konuştu. 
     
</TEXT>
</DOC>
