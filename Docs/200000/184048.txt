<DOC>
<DOCNO> 184048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/yazar/asik.html </URL>
<DATE> 2003/09/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Anneye satranç 
</HEADLINE>
<TEXT>

   
   Okullarda neden satranç yok Neden ders ve yemek aralarında çocuklar geyik muhabbeti yerine satrançla vakit değerlendirmiyor Her okul kantinine satranç takımı bulundurma zorunluluğu getirilse iyi olmaz mı 
   Ortaya bu soruları atmıştık. Manisa Akhisar'dan şu mektubu aldık 
   "Ben uluslararası satranç hakemi Kıyasettin Aydın... Manisa'nın Akhisar ilçesinde oturmaktayım. Özel Akhisar İlköğretim Okulu'nda da satranç öğretmenliği yapmaktayım. Okulum kurulduğu 1996'dan bu tarafa satrancı olmazsa olmazlar arasında kabul etmiş ve ders olarak okutmakta. Ayrıca ilçemizde Özel Akhisar Kreşi ve Necdi ŞENTÜRK anaokullarında da satranç ders olarak verilmekte. 
   Annelerimizle ilgili de satranç kursları düzenledik. Türkiye Satranç Federasyonu Başkanı Sayın Ali Nihat Yazıcı Bey de ilçemize gelerek hem bu çalışmalarımızı yerinde gördü hem de üçüncüsünü düzenlediğimiz ve resmi kayıtlarda görülen ilk anneler yarışmasını kastımız çocuğuyla aynı anda ve aynı salonda yarışıyor olması yerinde izledi. 
   Akhisar Belediye Başkanı Sayın Erdoğan Kanburoğlu'nun desteği ile ilçemizde küçük bir satranç okulu açtık. Ayrıca 1 Ekim 2003 tarihinde Ceza ve Tutukevinde satranç kurslarımız başlayacak..." 
   Akhisar'daki bu övgüye değer çabaları kutluyor, nice başarılar diliyoruz... 
   
   Hükümet Irak halkını düşündüğü kadar Türk halkını düşünseydi istikrara çoktan kavuşmuştuk... 
   Murat Erdaldı 
   
   Chirac ve Baykal    Fransa Cumhurbaşkanı Jacques Chirac ile CHP Genel Başkanı Deniz Baykal buluştular... Nerede mi Irak konusunda aynı doğru çizgi üzerinde... 
   Hafta sonunda Chirac Elysee Sarayı'nda, Deniz Baykal ise ondan bir gün önce Parti Meclisi'nde yaptığı konuşmada, ABD'nin düzeni sağlama şansı kalmadığını kaydederek, çözüm için aynı şartı koştular 
   - Amerika Irak'ta egemenliği bir takvime bağlı olarak Iraklılara devretmelidir. 
   Erdoğan - Gül ikilisi ise h l gönderecekleri 10 bin askerle Irak'ın istikrara kavuşacağı yani Irak halkının işgali seveceği kanısında. Ne öngörü 
   
   Nerede adalet    Sesi en az çıkanlar en çok soyuluyor... Örnek mi İsteğe bağlı sigortalıların ödedikleri primler... 
   Okurumuz M. T.'nin ödediği aylık prim 2003 yılı mart ayında 66 milyondu, nisanda 78 milyon, haziranda 118 milyon, temmuzda 138 milyon lira oldu... 
   Beş ayda yüzde 109 zam... 
   Okurumuz asgari ücretle çalışan bir hanım... Bu primleri nasıl ödeyecek. 
   Enflasyon her ay eksi çıkarken bu zamlar neyin nesi 
   Üstelik isteğe bağlı sigortalılar sağlık hizmetlerinden de yararlanamıyor. 
   Adalet ve Kalkınma Partisi iktidarındaki "adalet" bu mu 
   
   Saçan'ın suçu    Adil Serdar Saçan, eski İstanbul Organize Suçlar Müdürü'ydü... Cumartesi günkü Milliyet'ten öğreniyoruz ki, "işkenceye göz yummak" suçundan İçişleri Bakanlığı'nca meslekten kesin olarak ihraç edilmiş. 
   Onca işkence suçlusu ortada dururken bu ne perhiz 
   Bir gazeteci arkadaşımız anlatıyor 
   - Serdar Saçan hakkında şimdiye kadar yapılmadık suç duyurusu kalmadı desem yeridir... Hakkında basına yansıyan en son suçlama Erol Maks Kohen adlı naylon fatura hükümlüsüne uçak, çiçek ve telefon faturalarını ödetmekti. Ne var ki her defasında paçayı sıyırdı ve bu defa hiç hesapta olmayan bir şeyden dolayı meslekten ihraç edildi. 
   Dostumuz "hesapta olmayan şey"i anlatıyor 
   "İçişleri Bakanlığı, bu şahsı, işkenceye göz yummak suçundan, idari kararla ihraç etmiş. Demek ki ortada bir işkence olayı var. Peki, işkenceye göz yuman ihraç ediliyor da işkenceyi bizzat yapanlar Onlara da en azından aynı cezanın verilmesi gerekmez mi Verilmişse bu bilgi niye gizleniyor Aslında meselenin aslı şu Adil'in, Organize Suçlar Müdürü'yken yönettiği soruşturmalarından biri Tayyip Erdoğan'ın finansörü olduğu söylenen Albayrak kardeşler operasyonuydu. Bu operasyon Tayyip Erdoğan'ı çok rahatsız etmişti. Fatura şimdi bu şekilde kesildi. Mesele budur." 
   Devlet gücünün kullanılış biçimine özellikle dikkat buyurunuz. 
   
   ABD eski Başkanı Clinton, Başbakan Erdoğan'a "Bush yönetimi üzerinde en fazla etkisi olan dünya lideri sizsiniz" demiş. 
   Pinokyo, Monica meselesinde de yalan söylemişti... 
   Haldun Ertem 
   
   Yap bir damardan    Başbakan bir SSK hastanesine gece baskını yapıyor. Bir hasta kendisinden 50 milyon lira haraç alındığını iddia ederek doktorları Başbakan'a şik yet ediyor. Başbakan cebinden 50 milyon lira çıkarıp hastaya veriyor. Sonra doktorlara dönüp bu parayı onlardan tahsil ediyor... 
   Yolsuzluklara damardan girmek böyle oluyor galiba... Ya da damardan tuzlama... 
   
   
      
   
</TEXT>
</DOC>
