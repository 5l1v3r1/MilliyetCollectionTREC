<DOC>
<DOCNO> 162416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sondun06.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın işkence ve idamlarını gösteren kasetler satışta.. 
</HEADLINE>
<TEXT>

     Irak'ta, Saddam Hüseyin rejimi döneminin işkence ve idamlarını gösteren kasetler sokaklarda satılmaya başladı. 
     Kasetleri daha çok, görüntülerde kayıp yakınlarına rastlayabileceğini düşünen Iraklılar satın alıyor. 
     Görüntülerin çoğunun, baba Bush'un ABD'nin eski Başkanı George Bush , 1991 Körfez Savaşı'ndan sonra, Saddam'ı devirmek için yaptığı çağrının ardından Şiilerin başlattığı isyan dönemine ait olduğu bildiriliyor. 
     Çoğu Necef ve Kerbela'da yapılan idamların yer aldığı görüntülerde Saddam'ın ''Kimyasal Ali'' olarak tanınan kuzeni General Ali Hasan El Mecid'in Iraklıları öldürmesi gözler önüne seriliyor. 
     Şiilerin kutsal kenti Necef yakınlarındaki Makazan'da, üç hafta önce, yüzlerce kişinin kalıntısının bulunduğu bir toplu mezar ortaya çıkarılmıştı. 
     
</TEXT>
</DOC>
