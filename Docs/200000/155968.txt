<DOC>
<DOCNO> 155968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sondun24.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Baas Partisi bitti... 
</HEADLINE>
<TEXT>

     Irak'ta 20 Mart'ta başlayan harekatla Saddam Hüseyin yönetimini deviren ABD ordusu, bugün ''koalisyon'' radyosundan yayınladığı kararnameyle Irak'ı 35 yıl yöneten Baas Yeniden Doğuş Partisi'nin tamamen lağvedildiğini bildirdi. 
     Irak harekatını yöneten Amerikalı komutan Orgeneral Tommy Franks'ın imzasıyla ''Information Radio'' tarafından yayınlanan, Baas'ın feshi üzerine karar, spiker tarafından, ''Baas Sosyalist Partisi lağvedilmiştir'' denilerek bildirildi. 
     
     1 AY SONRA FESHEDİLDİ 

     Irak Baas Sosyalist Partisi'nin feshi, ABD'nin Saddam Hüseyin'i devirmesinden 1 ay sonra yerine getirildi. 
     ABD'nin yönettiği Independence Bağımsızlık Radyosu, Irak halkına çağrısında, Baas partisinin bilinen, ulaşılan tüm malvarlığının ülkenin yeni geçici ''koalisyon'' yöneticilerine mutlaka bildirilmesi gerektiğini, bunun, ''Saddam rejiminin çok önemli parçalarını içerebildiği'' hatırlatıldı. 
     Resmi tam adı Arap Baas Sosyalist Partisi olan partinin ülke içinde ''her köşede'' denetimi bulunuyordu. 
     Saddam Hüseyin'in Bağdat'ın merkez meydanı Firdevs'teki Cennet Bahçesi büyük heykeli, 9 Nisan'da yıkılmıştı. 
     
</TEXT>
</DOC>
