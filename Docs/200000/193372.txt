<DOC>
<DOCNO> 193372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/guncel/gun02.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün sadece 'acil'ler açık 
</HEADLINE>
<TEXT>

   Doktorlar, iş bırakma eylemi yapacak. Sağlık Bakanlığı, eyleme katılacak olan personele yaptırım uygulanacağını açıkladı 
      ANKARA Milliyet 
   
   Türk Tabipleri Birliği TTB , iş bırakma eylemine 94 bin hekimden "ezici çoğunlukta katılım" beklediğini açıkladı. Sağlık Bakanlığı ise, eyleme katılacak personele yasal yaptırım uygulanacağını belirtti. Hekim - hasta ilişkisine para sokulmasına karşı olduklarını belirten TTB Merkez Konseyi İkinci Başkanı Metin Bakkalcı, Kamu Yönetimi Temel Yasası KYTY tasarısıyla Sağlık Bakanı Recep Akdağ'ın "kendi bakanlığını tasfiye eden bakan" olarak tarihe geçeceğini savundu. 
   TTB Merkez Konseyi üyesi Eriş Bilaloğlu da, KYTY tasarısının Ankara'yı yüzde 50 küçülttüğünü yineleyerek şunları söyledi "Sosyal devlet kavramı küçülüyor. Sosyal ortadan kalkıyor, devlet kalıyor. Böylece sadece müşteri olan vatandaşa yönelik devlet kalıyor. Nüfusun müşteri olamayacak diğer yarısı yardımlara terk edilecek. Oysa günde bir uçak dolusu bebek ölüyor. Ağustosta Ankara'da difteri aşısı yoktu. Bakan bize sağlıkta aksamanın sorumlusu olacağımızı söylüyor, peki bunun sorumlusu kim " 
   
   BAKAN İDEOLOJİK 
   Sağlık Bakanı Recep Akdağ ise, NTV'ye yaptığı açıklamada, bir günlük iş bırakma eylemine katılacak olan doktorları "küçük, marjinal ve ideolojik bir grup" olarak gördüğünü açıkladı. 
   
   
   
</TEXT>
</DOC>
