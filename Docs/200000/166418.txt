<DOC>
<DOCNO> 166418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sonspo14.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Konfederasyon Kupası'na dair her şey... 
</HEADLINE>
<TEXT>

     Fransa'nın Lyon ve Saint Etienne kentleri ile başkent Paris'te 12 gün süren 6. FIFA Konfederasyon Kupası, evsahibi Fransa'nın şampiyonluğuyla sonuçlanırken, yarı final maçında Kamerunlu futbolcu Foe'nin ölmesi de tüm dünya futbol kamuoyunu yasa boğdu. 
     Finalde Afrika temsilcisi Kamerun'u uzatmada 1-0 yenen evsahibi Fransa, geçen kupada aldığı şampiyonluk unvanını bu kupada da korurken, bu organizasyonda 2 şampiyonluk yaşayan ilk ülke unvanına da erişti. 
     2 grupta toplam 8 takımın katıldığı kupaya ilk kez katılan dünya üçüncüsü A Milli Takım da gençleştirilmiş kadrosuyla başarılı performansını sürdürdü ve bu organizasyondan da üçüncülükle ayrılma başarısını gösterdi. 
     
     GOLLER, PENALTILAR VE ŞUTLAR 
     Kupada yapılan 16 maçta 22 futbolcu, toplam 37 gol atarken, maç başına gol ortalaması da 2.31 olarak gerçekleşti. 37 golün 4'ü penaltıdan atılırken, bu penaltı gollerinin 2'sini Fransa, 1'er tanesini de Kamerun ve Türkiye kazandı. Türkiye'nin tek penaltı golünü kaydeden Okan Yılmaz, aynı zamanda kupanın penaltı kaçıran da tek futbolcusu oldu. B Grubu'ndaki ABD-Kamerun karşılaşması dışında her maçında gol atılan kupanın uzatmaya giden tek karşılaşması ise final maçı oldu. 
     Organizasyonun gol krallığını 4 golle Fransız Thierry Henry kazanırken, 3'er golü bulunan A Milli Takım'dan Okan Yılmaz ve Tuncay, Pires Fransa , Nakamura Japonya ve Hernandez Kolombiya ile birlikte Henry'yi izledi. 
     En fazla gol atan takımlar sıralamasında, 12 golü bulunan şampiyon Fransa'yı, 8 golle Türkiye'nin izlemesi dikkati çekerken, hedefi bulan şutlar kategorisinde milliler, 26 şutla şampiyon Fransa ile birlikte ilk sırayı paylaştı. 
     Hedefi bulan şutları atan futbolcular kategorisinde ise kupanın gol kralı Henry, 11 şutla başı çekerken, bu futbolcuyu, 8 şutla Kolombiyalı Aristsizabal ve 7'şer şutla da Kolombiyalı Hernandez ve Tuncay izledi. 
     En fazla şut atan takımlar klasmanında ise Fransa'nın 66 ile ilk, Kolombiya'nın 56 ile 2. ve Türkiye'nin de 50 ile 3. sırada yer almaları göze çarptı. 
     En fazla şut atan oyuncular sıralaması da şöyle 
     1-Henry Fransa 19, 2-Cisse Fransa 13, 3-Tuncay Türkiye , Adriano Brezilya 11. 
     
     KARTLAR VE FAULLER 
     Kupada yapılan 16 maçta hakemler, futbolculara toplam 73 sarı ve 4 kırmızı kart gösterdi. 
     Kırmızı kartları, Kamerun, Fransa, Brezilya ve Yeni Zelandalı futbolcular gördü. 
     Sarı kart rekortmeni ekip olan Kolombiya'nın futbolcularına 12 sarı kart çıkarken, Kamerunlu futbolculara 11 sarı ve 1 kırmızı, A Milli Takım futbolcularına da 11 sarı kart gösterildi. Milli takımdan kaptan Bülent, İbrahim Üzülmez ve Servet, 2'şer sarı kart gördüler. Kupanın 3 sarı kart gören tek futbolcusu ise Kolombiyalı Ivan Cordoba oldu. Diğer hırçın futbolcular olarak da 2'şer sarı ve 1'er de kırmızı kartı bulunan Ronaldinho Brezilya , Chato Kamerun ve Killen Yeni Zelanda dikkati çekti. 
     Kupada fauller kategorisinde ise istatistikler şöyle oluştu 
     En Fazla Faul Yapan Takımlar 1-Kamerun 103, 2-Türkiye 95. 
     Futbolcularına En Fazla Faul Yapılan Takımlar 1-Kolombiya 114, 2-Türkiye 91. 
     En Fazla Faul Yapan Oyuncu 1-Djemba Kamerun 9, 2-Servet Türkiye ve Foe Kamerun 7. 
     
</TEXT>
</DOC>
