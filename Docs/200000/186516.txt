<DOC>
<DOCNO> 186516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/guncel/gun02.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalıçarşı'da tuvalet savaşı 
</HEADLINE>
<TEXT>

   Kapalıçarşı'da tuvalette çıkan sıra tartışması kanlı bitti. Silah ve bıçakların konuştuğu kavgada 3 kişi öldü, 3 kişi de yaralandı... 
      NEZİH GÜROL, HALUK ATALAY, ESRA ALUS İstanbul 

   
   Kapalıçarşı'da tuvalette sıra bekleme yüzünden yaşanan tartışma sonrası iki grup arasında çatışma çıktı. Silah ve bıçakların kullandığı kavgada İdris Karataş ve iki yeğeni ölürken üç kişi yaralandı. Bakırcılar Çarşısı'nda çalışan İdris Karataş 40 deri ticareti yapan Ahmet Korkmaz'ın Evliya Han'ın tuvaletinde uzun süre kalmasına sinirlenerek ayna ve kapıya yumruk attı. Küfürle karşılık veren Korkmaz da dışarı çıkarak Karataş'la yumruklaşmaya başladı. Kavga tuvalette çalışan Hıdır Arslan ve esnafın araya girmesiyle yatıştı. Birbirlerine kartvizitlerini veren Karataş ve Korkmaz tehditler savunarak uzaklaştı. 
   Siirtli olan Karataş, kardeşleri ve yeğenleriyle birlikte Malatyalı Korkmaz'ın işyerine geldi. Burada çalışan Can Çakmak'ı 19 bacağından bıçaklayan Karataş kardeşleri gören Korkmaz da silahını çekerek beş el ateş etti. Ağır yaralanan Karataş hastaneye götürülürken öldü. Tedavi altına alınan yeğenleri Zekeriya 14 ve Salih Karataş 25 da kurtarılamadı. Dizinden hafif yaralanan Hayrettin Can ve Ümit Karataş hastaneye kaldırıldı. Çaa kmak tedavi edildikten sonrise gözaltına alındı. 
   Polis olay yerinde 5 boş kovanla Karataş kardeşlerin kullandığı öne sürülen bıçağı buldu. 
   
   Gören ateş ediyor 
   Kapalıçarşı Esnafları Derneği Yönetim kurulu Başkan Vekili Haluk Yağınlı, "Ya turistlerin geçtiği ana sokaklarda olsaydı. 7 - 8 kişi gelip dükkana giriyorlar. Çakmak'ın bıçaklandığını gören işyeri sahibi silahını çıkarıp ateş ediyor" dedi. Yağınlı Kapalıçarşı'da, birkaç bombalı saldırının dışında böyle bir olay yaşanmadığını kaydetti. 
   
   
</TEXT>
</DOC>
