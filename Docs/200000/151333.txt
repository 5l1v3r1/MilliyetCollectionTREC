<DOC>
<DOCNO> 151333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sondun39.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetecilerin oteline ateş açan tank komutanından savunma.. 
</HEADLINE>
<TEXT>

     Irak'ın başkenti Bağdat'ta Filistin Meridyen Oteli'ne ateş açan tankın bağlı olduğu birliğin komutanı, otelde gazetecilerin kaldığından haberi olmadığını söyledi. 
     Yüzbaşı Philip Wolford, Fransa'da yayınlanan Nouvel Observateur dergisine yaptığı açıklamada, askerlerin, binanın tepesinde dürbün kullanıldığını fark etmesi sonucu saldırı emri verdiğini bildirdi. 
     Wolford, olaydan önce saatlerce çarpıştıklarını belirterek, ''Her yönden ateş altındaydık. Ateşe karşılık verdik. Hiç şüphe etmedik. Bu bir kuraldır'' dedi. 
     Yüzbaşı Philip Wolford, otelde gazetecilerin kaldığına ilişkin bilgi sahibi olmadığını ifade ederek, ''Olaydan 20 dakika sonra gazetecilerin kaldığı bir oteli vurduğumuzu öğrendim. Ben ve adamlarım kendimizi çok kötü hissettik'' diye konuştu. 
     Filistin Meridyen Oteli'ne açılan ateşte, Reuters kameramanı Taras Protsyuk ve İspanyol Tele 5 televizyonu kameramanı Jose Couso hayatını kaybetmişti. 
     





</TEXT>
</DOC>
