<DOC>
<DOCNO> 154503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/magazin/amag.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Maç çıkışı değil Özen'in imza günü 
</HEADLINE>
<TEXT>

Bakırköy D R'da yeni kaseti 'Civciv' için imza günü düzenleyen Gökhan Özen'i görmek isteyen yüzlerce hayranı izdiham yarattı 
     ABDULLAH MALKOÇ 

     GÖKHAN Özen'in, DMC etiketiyle piyasaya çıkardığı son albümü 'Civciv'in Bakırköy D R Mağazası'ndaki imza günü izdihama neden oldu. Genç kızların aşırı ilgi gösterdiği imza gününde Özen gelmeden önce, mağaza personeli ve polis, kalabalığı sakinleştirmekte güçlük çekti. Mağazanın etrafını koli bandı ile çeviren güvenlik elemanları Özen'in gelmesiyle zor anlar yaşadı. Özen'in cipinin etrafını hayranları sardı, Özen mağazaya korumalarının açtığı koridorla girebildi. Özen'i görmek amacıyla birbirlerini ezen genç kız hayranları bol bol gözyaşı döktü. Kalabalıkta bayılanlar oldu. 
     
     'İsmim marka olacak' 
     ÖZEN, izdiham ile başa çıkamayacağını anlayınca bir süre sonra hayranlarıyla öpüşmekten vazgeçip sadece imza dağıttı. Bir kadın hayranı ise Özen'e çantasının içini imzalattı. Yaklaşık 3.5 saat süren imza gününden oldukça memnun kaldığını söyleyen Özen, "Sevenlerimin ilgisi hoşuma gidiyor. Artık bir marka olmak istiyorum" diye konuştu. Kendisi ile görüşmek isteyen yüzlerce kişinin arasında bulunan özürlü bir hayranını fark eden Özen, genç kadını yanına aldı. Genç hayranı ise Özen'e, "Sana şık değilim ama seni çok seviyorum" diyerek gözyaşlarına boğuldu. 
     
     

</TEXT>
</DOC>
