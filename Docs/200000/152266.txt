<DOC>
<DOCNO> 152266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/yazar/akyol.html </URL>
<DATE> 2003/04/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Devlet partisi 
</HEADLINE>
<TEXT>

     "Eyalet sistemi mi istiyorsunuz " diye soruyor AKP'nin üniter devlete yaklaşımı konusunda da istifhamlar yaratıyor... 
     CHP'li Canan Arıtman'ın sözleri 
     "Tahammül sınırlarımızı zorlamasınlar... Ya uygun kıyafetle gelsin, ya evinde otursun " 
     Hani kadın evde oturmamalıydı Hayır, ille de devlet ideolojisi 
     CHP'li Mustafa Özyürek'in Meclis kürsüsünden İsmet Paşa'ya atfen söyledikleri 
     - Bu Meclis'i ben bile açık tutamam 
     Ve resepsiyon boykotu... 
     Dengeli ve sorumlu muhalefet yapan CHP hırçınlaşma işaretleri mi veriyor 
     
     'DEVLET partisi' geleneği İsmet Paşa gibi saygın tarihi bir şahsiyeti bile hırçın muhalefete sürüklemişti. Paşa, "Menderes, öldürülen gençlerin cesetlerini kıyma makinelerine gönderdi" iddialarının yalan olduğunu tespit eden raporun kamuoyuna açıklanmasını engellemişti Menderes'i yıkma uğruna 
     Seçilmişlere kuşkuyla ve tepeden bakan bu "devlet partisi" ve "parti devleti" geleneğinin "tahammülsüz ve hırçın" muhalefet anlayışını Sosyal Demokrat yazar Tevfik Çavdar da "Türkiye'nin Demokrasi Tarihi" adlı kitabında eleştirir. 
     CHP'ye de yaramamıştı o hırçınlık. 
     Siyaset bilimci Baykal elbette partisinin bu sorunlarını biliyor. "Pasif kalıyor" diye tahrik eden dar çevrelerin etkisinde kalmamalı, olgun tavrını sürdürmelidir. 
     Yine de CHP nihayet bir muhalefet partisidir. Bir resepsiyonu da boykot edebilir, Meclis'in bir oturumunu da... 
     Ama Cumhurbaşkanı Sezer'in, Genelkurmay'ın ve bazı yargı başkanlarının da boykot etmesi hem CHP için, hem bu kurumlar için iyi olmamıştır. 
     Elbette Bülent Arınç yanlış yapmış, eşinin gelmeyeceği açıklamasını geciktirerek gerilimi tırmandırmıştır. Ama eşinin gelmeyeceğini açıkladıktan sonra, Cumhurbaşkanı Sezer, askerler ve bazı yargı başkanları, resepsiyonu CHP gibi boykot etmeyip mesela kısa süreli bir katılımla farklı bir davranış ortaya koysalar daha iyi olmaz mıydı 
     
     BAŞKA bir konu... MGK Genel Sekreteri Kılınç Paşa'nın siyaset oluşturma yetkisi var mı Hangi yetkiyle Avrupa'da Türk derneklerini toplayıp "Avrupa Birliği'ne karşı" konuşuyor Hükümet mi emir verdi Türkiye'nin siyaseti mi değişti 
     Sayın Kılınç bu toplantılarda, uzmanlık alanının tamamen dışında olan mezhep falan gibi kritik kimlik konularında ne konuştu Sözleri zapta geçmiş midir Yanlış anlamaları önlemek için bu zabıtların açıklanması gerekmez mi 
     Kılınç bir partili olsaydı elbette dilediği gibi konuşabilirdi ama devlet memurudur. 
     Türkiye'de siyaset ve devlet ilişkileri maalesef hala sağlıklı bir ayrışmaya, demokratik düzeyde bir standarda kavuşamadı. Devlet gibi parti, parti gibi devlet kargaşasını tam aşamadık. Hukukta bile devletin tasarruf alanıyla bireyin hürriyet alanı arasındaki belirsizlik hala sürüyor. 
     Ve kimseye yarar getirmiyor. Sorun bakalım milli gelirimiz nerelerde duraklayıp duruyor 
     
     







</TEXT>
</DOC>
