<DOC>
<DOCNO> 172815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sonspo06.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Lance Armstrong'a Kapadokya'dan davet... 
</HEADLINE>
<TEXT>

     Ürgüp Belediye Başkanı Bekir Ödemiş, kanseri yenerek Fransa Bisiklet Turu'nda 5. kez şampiyon olan Amerikalı bisikletçi Lance Armstrong'u, ''4. Kapadokya Uluslararası Dağ Bisikleti Yarışması''na davet etti. 
     Ödemiş, 29 Ağustos-1 Eylül tarihleri arasında gerçekleştirilecek bisiklet yarışmasında, Fransa Bisiklet Turu'nda, 5 yıldır şampiyonluğu kimseye bırakmayan, Amerikalı bisikletçi Lance Armstrong'u da görmek istediklerini bildirdi. 
     Ödemiş, ''Amstrong'un, geçirmiş olduğu rahatsızlığa rağmen inancını yitirmeden, azimle her şeyin başarılacağının en güzel örneğini sergilemesi ve dağ bisikleti gibi zorlu bir spor dalında başarı göstermesi, Türk bisiklet sporuna gönül vermiş gençlere örnek olmalı. Armstrong'un, davetimizi kabul edeceğine inanıyorum'' dedi. 
     
</TEXT>
</DOC>
