<DOC>
<DOCNO> 152180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sontur11.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'in şehir suyu temiz... 
</HEADLINE>
<TEXT>

     Ankara'da şehir suyu şebekesinin değişik noktalarından alınan su numunelerinin temiz çıktığı belirtildi. 
     Ankara Büyükşehir Belediyesi'nden yapılan açıklamaya göre, ASKİ Genel Müdürlüğü ve Ankara İl Sağlık Müdürlüğü'nce, Ankara şehir suyu şebekesini kapsayacak noktalardan alınan ve analiz edilen su numunelerinin sağlıklı olduğu tespit edildi. 
     ASKİ Genel Müdürlüğü Arıtma Tesisleri Daire Başkanlığı'na bağlı Su Kalite Kontrol Şube Müdürlüğü laboratuarlarında yapılan şehir şebeke suyunun kimyasal ve bakteriyolojik analizlerinin, Dünya Sağlık Örgütü WHO standartlarına da uygun bulunduğu ifade edildi. 
     Açıklamada, ASKİ merkez laboratuarlarına 548 sabit odak nokta ile İvedik, Bayındır ve Pursaklar arıtma tesisleri çıkışlarından getirilen su numunelerinin, TSE standartlarına uygunluğun yanı sıra WHO, Amerikan Standartları EPA ve Avrupa Birliği Standartları EN dikkate alınarak analiz edildiği belirtildi. 
     





</TEXT>
</DOC>
