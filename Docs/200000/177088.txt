<DOC>
<DOCNO> 177088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/guncel/gun08.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türklerin atası Truvalı Turcos' 
</HEADLINE>
<TEXT>

   Tarihçi Prof. Dr. Yerasimos, Türklerin kökeninin Truva Kralı Priamos'un torunu Turcos'a dayandığını iddia etti 
   
   İSTANBUL Milliyet 

   
   Tarihçi Prof. Dr. Stefasos Yerasimos, 14. yüzyılda ortaya atılan bir görüşe dayanarak, Türklerin anavatanının Kafkas dağlarının arkası olduğunu, kökenlerinin de Truva Kralı Priamos'un oğlu Troilos'un oğlu Turcos'a dayandığını savundu. Tempo dergisinin bugün piyasaya çıkan sayısında, Truva savaşından iki grup savaşçının kurtulduğu, Aeneas ve arkadaşlarının Roma'yı kurduğu, Turcos ve arkadaşlarının Kafkaslar'a gittiği ve Kimmerler ile Türklerin burada çoğaldığı ileri sürüldü. İddia ise tarihçi Yerasimos'un Toplumsal Tarih Dergisi'nin Ağustos sayısında yer alan ve Rönesans belgelerine dayandırdığı "Türkler, Romalıların Mirasçısı mıdır " başlıklı yazısına dayandırıldı. Yerasimos, yazısında Andrea Dandoloadlı Venedikli tarihçiye dayanarak şunları söyledi "Türklerin anavatanı Kafkas dağlarının arkasındadır. Kökenleri Truva kralı Priamos'un oğlu Troilos'un oğlu Turcos'a dayanmaktadır. Turcos, kentin alınmasından sonra bu yörelere sığınmıştır." 
   
   
</TEXT>
</DOC>
