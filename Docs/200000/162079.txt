<DOC>
<DOCNO> 162079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur03.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
O tüp bebek istiyordu, ama karısı başkasından çocuk aldırdı.. 
</HEADLINE>
<TEXT>

     İzmir'de, tüp bebek tedavisi gören eşinin, başkasından hamile kaldığını, daha sonra çocuğu aldırdığını öğrendiğini iddia eden koca, boşanma davası açtı. 
     S.U, İzmir Asliye Hukuk Mahkemesi'ne verdiği boşanma dilekçesinde, ''13 yıllık eşinin kendisini başka erkekle aldattığını öğrendiğini'' öne sürerek, şunları ifade etti 
     ''5 yıl önce işim nedeniyle Dalaman'a yerleştim, ancak eşim tüm ısrarlarıma rağmen İzmir'de kaldı. Çocuğumuzun olmaması nedeniyle tüp bebek ve aşılama yöntemi ile hamile kalması için tüm giderlerini sağlıyordum. Bu arada sık sık İzmir'e giderek eşimin tüm arzularını yerine getiriyordum.'' S.U, dilekçesinde şunları dile getirdi 
     ''Eşimin üzerine büyük miktarda banka hesabı açtığım gibi, adına da araba aldım. Dalaman'a gelmeyen eşim, geçen ocak ayında evdeki bazı eşyaları alarak evi terketti. Mahalle sakinlerinden, eşimin 3 yıldan bu yana bir başkasıyla beraber olduğunu ve ondan hamile kalıp çocuk aldırdığını öğrendim. Eşim oturduğum evdeki eşyalara da haciz koydurmaya çalıştı. Bu nedenlerle müşterek hayatın çekilmezliğinden dolayı boşanma talep ediyorum.'' 

     
</TEXT>
</DOC>
