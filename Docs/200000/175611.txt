<DOC>
<DOCNO> 175611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/spor/spo01.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasin Sülün şoku 
</HEADLINE>
<TEXT>

   Beşiktaş'ın genç futbolcusunun sağ diz iç yan bağlarında kısmi yırtık tespit edildi. Bu oyuncunun bir ay sahalardan uzak kalacağı açıklandı 
      
   Sakatlığı ciddi 
   SİYAH - Beyazlı ekipte önceki gün PAF takımla yapılan hazırlık maçında sağ dizinden sakatlanan Yasin Sülün'ün bir ay takımdan ayrı kalacağı açıklandı. Memorial Hastanesi'nde MR'ı çekilen genç futbolcunun, sağ diz iç yan bağlarında kısmi yırtık olduğu bildirildi. Kulüp Doktoru Ayhan Optur, "Ciddi bir sakatlık geçiriyor. Yaklaşık dört hafta takımdan ayrı kalacak" diye konuştu. 
   
   Müthiş rekabet 
   TEKNİK Direktör Lucescu, yaklaşan Bursaspor maçı öncesinde kafasında ideal on biri oluşturamamanın sıkıntısını yaşıyor. Tümer'in yükselen formu, Sergen'in sakatlığının geçmesi ve ilk maçta Kartal'ı sırtlayan Ahmed Hassan'ın performansı takımda tatlı bir telaş yarattı. Hafif sakatlığı bulunan Pancu'yu riske etmek istemeyen Lucescu'nun, yerine Ahmed Hassan'a şans vermesi bekleniyor. 
   
   Nanni'de geri adım    MEHMET ÇİFTÇİ 

   VELEZ Sarsfield Başkanı Gomez, Nanni'nin transferi konusunda Beşiktaş'a uzlaşma çağrısında bulundu. Arjantin basınına konuşan Gomez, aradaki farkın azaldığını, fedak rlığa hazır olduklarını açıkladı. Nanni'nin, Güney Amerika Turnuvası'ndaki Colon maçına götürülmeyerek kulüpte tutulduğu, Beşiktaş'tan sözleşme faksının beklendiği iddia edildi. 
   
   İlhan döndü    İTALYA'DA tedavi olan İlhan Mansız, arkadaşlarına büyük bir sürpriz yaptı. Doktorunun tatile gitmesini değerlendiren yıldız futbolcu, Lucescu'dan izin alarak habersiz bir şekilde İstanbul'a döndü. İlhan erken saatlerde tesislere giderek, salonda çalıştı. Beklenmedik bir anda golcü futbolcuyu karşısında gören arkadaşları büyük bir şaşkınlık yaşadı. 
   
   Yüksek tempo    BEŞİKTAŞ, Bursaspor maçının hazırlıklarını dün 2 saat 15 dakika süren idmanla sürdürdü. Yasin'in dışında tüm oyuncuların katıldığı çalışma kıran kırana geçti. İyileşen Ahmet Dursun'un Bursaspor önünde forma giyebileceği açıklandı. Bursa maçının biletleri dün satışa çıkarıldı. 
   
   Yeni şirket    FUTBOL Yatırımları A.Ş.'yi kurarak bir ilke imza atan Beşiktaş, şimdi de turizm sektörüne girmeye hazırlanıyor. Seyahat ve birçok etkinlik düzenleyecek olan Beşiktaş Turizm'in yakında hizmete gireceği öğrenildi. Bu arada yönetim kongre üyesi Mehmet Tekinalp'in cenazesine katıldı. 
   
   
</TEXT>
</DOC>
