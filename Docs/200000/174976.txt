<DOC>
<DOCNO> 174976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/yazar/temelkuran.html </URL>
<DATE> 2003/08/11/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Felsefe arası nik h 
</HEADLINE>
<TEXT>

   Felsefe soru sorar, cevap arar. Din, sizden çok önce verilmiş cevaplara teslim olmanızı bekler. Kimileri soru sorarak debelenir. Kimilerinin ise yüzünde 'öyle sanmanın' gülümsemesi vardır 
      Aslında en güzeli şöyle olurdu Felsefeciler salonları şaşırıp düğünün yapıldığı yere gelmeli, sonra da ertesi günkü gazetelerde çıkacak haberlere ek olarak izlenim yazmalıydılar. Hayatını iletişim üzerine düşünmekle geçirmiş Habermas, görücü usulüne, bu pek de "iletişmeden" evlenme biçimine ne derdi acaba Veya Reyyan Hanım ile Bilal Bey, üniversiteli felsefecilerin hayat üzerine konuştukları bir oturuma denk gelseler evlenmekten vazgeçip kendilerini görmek için toplanmış "kutsal müessese bekçilerinden" kaçarlar mıydı 
   
   Evliliğin hakimi 
   Bu yazı yazıldığı sırada Bilal "Bey" ile Reyyan "Hanımın" düğünleri için, Dünya Felsefe Kongresi'nin de yapılacağı Lütfi Kırdar Kongre ve Sergi Sarayı'nda hazırlıklar devam ediyor. Fakat evlilik kurumunun kutsallığından mıdır nedir, hazırlıklardan birinin üzerine pek gidilmedi. Oysa açıkça şöyle denmeli 
   Esasen Reyyan "Hanım" yaşındaki çocuklar ancak flört edebilirler. Ama söz konusu cemaatte "flört" olayı pek hoş karşılanmadığı için iki çocuğu baş göz ediverdiler. Bir hakim "Evliliğin sorumluluklarını kaldırabilecek durumdadır" diye karar verdi. Bir hakim bunu nereden bilecek ki Ayrıca bunu niye bir hakim bilsin ki Ya da acaba bu kadar "hayırlı" bir kısmet için herkes susmalı mı İki çocuk bir gecede "adam ve karısı" olacaklar. İki çocuk tam da makbul olduğu gibi "gözleri açılmadan" dünya evine girecekler ve üstlerine kutsal bir kapı kilitleniverecek. Geçmiş olsun 
   Bütün Avrupa'nın yolsuzlukları nedeniyle şerefsiz ilan ettiği Avrupa Birliği Dönem Başkanı Berlusconi düğünün "şeref" konuğu iki çocuğun evlendirilmesine "şahitlik" edecek. İki çocuk "süper Müslüman" oldukları için elleri, ancak nik htan sonra ve özgür seks diye inleyen Avrupa'nın lideri gözü önünde birbirine değecek. Velhasıl neresinden tutsanız elinizde kalacak dünya işleri sürecek... Sürecek... 
   
   Felsefe ve din 
   Türkiye Felsefe Kurumu Başkanı Prof. Ionna Kuçuradi'nin o her zamanki bilge gülümsemesi dün bütün gazetelerdeydi. Mango aromalı çayı ilk onun evinde içmiştim ben, niyeyse unutmuyorum. Hayatı boyunca soru sorarak ve düşünerek yaşamanın insanı nasıl alçakgönüllü bir sükunete çağırdığını da onun yüzünde görmüştüm. İnsanın kafasında binlerce tartışmayla yaşaması zor gelebilir kimilerine. Bu yüzden "inanmak", "boyun eğmek", "isyan etmemek", "kabullenmek" daha konforlu gibi görünebilir. Evlenmek, çoluk çocuğa karışmak, "Ben kimim " diye sormadan sana kim olduğun söyleniyorsa o olmak daha tercih edilebilir olabilir kimilerince. Ama Reyyan Hanım'ın yüzündeki tartışmasız inanç müthiş yorucu geliyor benim gibilere... Felsefe soru sorar ve cevap arar. Din, sizden çok önce verilmiş cevaplara teslim olmanızı bekler. Kimileri soru sorarak debelenmeyi seçer. Kimilerinin ise yüzünde o tuhaf gülümseme vardır hiç soru sormadan, hiç yorulmadan cevapları edinmiş olmanın, öyle sanmanın gülümsemesi. Rahattır, çok rahattır... 
   Soru şu 17 yaşındaki bir çocuk iki yoldan birini seçebilecek durumda mıdır Ya da buna karar verebilecek bir hakim var mıdır Ya da acaba "genç çiftimize mutluluk dilemek" ve susmak daha mı iyidir 
   
      
   
</TEXT>
</DOC>
