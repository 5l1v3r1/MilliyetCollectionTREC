<DOC>
<DOCNO> 180040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/soneko38.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Rakamlar yıl sonu hedefinin gerçekleşebileceğine işaret 
</HEADLINE>
<TEXT>

     Devlet Bakanı Ali Babacan, açıklanan 2003 yılı enflasyon rakamlarının, TÜFE'de yıllık enflasyon hedefi olan yüzde 20'nin rahatlıkla gerçekleşebileceğine işaret ettiğini bildirdi. 
     Babacan, konuya ilişkin, Eylül ve Ekim aylarında mevsimsel etkiler ve iç piyasanın canlanması sonucunda hem TÜFE hem de TEFE'de bir miktar yükselme beklediklerini ifade etti. 
     Babacan, şunları kaydetti 
     ''Ancak, yıl sonuna kadar önemli bir dışsal şok yaşanmaması halinde yüzde 20 hedefine rahatlıkla ulaşabileceğimizi şimdiden söyleyebilirim. Bu gelişme ve enflasyon beklenti anketlerinde düşüş Merkez Bankamızın araç bağımsızlığının meyvelerini verdiğinin somut işaretidir. 
     Bu ayki ölçüm ve gözlemler, özellikle çekirdek enflasyondaki kalıcı düşüş, 2004 yılında TÜFE için hedefleyeceğimiz enflasyon oranına da ulaşılabileceği yönündeki inancımızı da pekiştirmektedir.'' 

     
</TEXT>
</DOC>
