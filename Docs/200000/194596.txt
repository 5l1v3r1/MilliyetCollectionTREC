<DOC>
<DOCNO> 194596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sonspo04.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern Dortmund'u parçaladı, Ümit'li Bremen fırtına gibi .. 
</HEADLINE>
<TEXT>

     Bundesliga'da haftanın maçında Borussia Dortmund'u ağırlayan Bayern Münih, rakibine fark attı 4-1. 
     27'de Balack'la öne geçen ev sahibine Koller 49'da karşılık verdi. Dortmund'un beraberlik sevinci yalnızca bir dakika sürdü ve 50'de Sagnol skoru 2-1 yaparken, 72'de Salihamidzic ve 90'da Pizarro sonucu belirledi. Bayern bu galibiyetle puan sıralamasında Dortmund'u geçerek 4.'lüğe yerleşti. 
     Haftanın bir diğer önemli maçında Yıldıray'ın takımı Leverkusen ve Hamit Altıntop'un takımı Schalke 04 kozlarını paylaştı. Yıldıray'ın forma giymediği maçta Leverkusen rakibini Berbatov, Babic ve Bierofka'nın sayılarıyla 3-1 yendi. Schalke'nin tek golünü Hanke kaydederken, Hamit Altıntop son 22 dakikada görev yaptı. Ev sahibi kırmızı siyahlılar böylece Stutgart'ın ardından 2. sıradaki yerlerini korudu. 
     
     Ümit'li Bremen çok farklı .. 

     Üçüncü sırada yer alan Werder Bremen ise, deplasmanda oynadığı maçta Hannover 96'yı 5-1'lik skorla geçti. Werder Bremen'in gollerini Valdez 2 , Klasnic 2 ve Ernst atarken, ev sahibi ekibin tek golü Stajner'den geldi. Bremen'in Türk futbolcusu Ümit Davala maça ilk onbirde başladı ve 90 dakika başarıyla mücadele etti. 
     Lider Stuttgart ise, deplasmanda oynadığı maçta Eintracht Frankfurt'u 2-0 yenerek zirvedeki yerini kaptırmadı. Kırmızı-Beyazlılar'ı Eintracht Frankfurt karşısında galibiyete taşıyan goller 8. dakikada Szabics ve 69. dakikada Kuranyi'den geldi. 
     
     Bundesliga'da toplu sonuçlar 

     

Bochum 4 - 0 1. FC Cologne Eintracht Frankfurt 0 - 2 Stuttgart Freiburg 3 - 2 Wolfsburg Hamburg SV 3 - 1 Munich 1860 Hannover 1 - 5 Werder Bremen Hansa Rostock 4 - 0 Kaiserslautern Hertha Berlin 2 - 1 B.Monchengladbach Bayer Leverkusen 3 - 1 Schalke Bayern Munich 4 - 1 Borussia Dortmund      
</TEXT>
</DOC>
