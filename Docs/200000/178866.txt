<DOC>
<DOCNO> 178866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/spor/spo01.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Seç seçebilirsen 
</HEADLINE>
<TEXT>

   Lucescu, alternatif fazlası nedeniyle tatlı bir telaş yaşıyor. Bu durumdan oldukça memnun kalan Rumen hoca, Zago'yu kenara alıp, "Bu kez sıra onda" diye konuştu 
      
   Adaylar çok fazla 
   BEŞİKTAŞ Teknik Direktörü Lucescu, bugün Denizlispor maçı öncesinde ilk on biri kuramamanın tatlı krizini yaşıyor. Pancu'nun düzelmesiyle birlikte bir yabancıyı kulübeye çekmek zorunda kalacak olan Rumen hoca, kale hariç tüm mevkilerde bazı yıldızları yanında oturtacak. 
   
   Rekabetin böylesi 
   LUCESCU defansta Ahmet Yıldırım ve Emre'nin formu nedeniyle Zago'yu kenara alma kararı aldı. Rumen hoca, "Bu kez sıra onda" dedi. "Tümer mi, Sergen mi" sorusu da bir başka cevap bekleyen bilmece. İlhan'ın yokluğunda forvette Sinan ile Ahmet Dursun çekişiyor. 
   
   Önce idman sonra yol    BEŞİKTAŞ bugünkü Denizlispor maçının son hazırlıklarını dün Nevzat Demir Tesisleri'nde basına kapalı yaptığı tek çalışmayla tamamladı. Yasin'in katılmadığı antrenmanın ardından Siyah - Beyazlılar, Denizli'ye uçtu. Futbolculara havalanında büyük ilgi gösterildi. 
   
   
</TEXT>
</DOC>
