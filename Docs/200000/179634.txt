<DOC>
<DOCNO> 179634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur46.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur borçulularına ek süre... Başvurular 1 ay uzatıldı... 
</HEADLINE>
<TEXT>

     Bağ-Kur borçlarının yeniden yapılandırılması uygulamasından yararlanma süresi, 30 gün uzatıldı. 
     Bağ-kur'dan yapılan açıklamaya göre, uygulamanın başlamasından bugüne kadar Bağ-Kur il müdürlüklerine, irtibat bürolarına ve şube müdürlüklerine 300 bin sigortalının başvurdu ve bunların toplam 1.2 katrilyon lira gecikme ve prim zammı borçları yeniden yapılandırmak suretiyle taksite bağlandı. 
     Bu rakamlara posta kanalıyla gönderilen taleplerin dahil olmadığı ifade edildi. 
     Uygulamaya gösterilen yoğun ilgiyle borçlu sigortalılardan, meslek kuruluşlarından gelen talepler ve kanunun vermiş olduğu yetki doğrultusunda, Bağ-Kur Yönetim Kurulu'nun bugünkü toplantısında alınan karar gereğince sigortalılara 1 Ekim 2003 günü mesai bitimine kadar ek süre verilmesi kararlaştırıldı. 
     Buna göre, borçlu sigortalıların borç miktarlarına göre ödeyecekleri tutarlar şöyle olacak 
     ''-Borcu 1 milyara kadar olan sigortalılar her ay cari primler ile birlikte cari primlerinin yüzde 25'i kadar öngörülen süre 28 ay , -Borcu 1 milyar ile 3 milyar arasında olan sigortalılar her ay cari primleri ile birlikte cari primlerinin yüzde 50'si kadar öngörülen süre 28-45 ay , -Borcu 3 milyar ile 5 milyar arasında olan sigortalılar her ay cari primleri ile cari primlerinin yüzde 75'i kadar öngörülen süre 39-51 ay , -Borcu 5 milyar ile 7 milyar arasında olan sigortalılar her ay cari primleri ile birlikte cari primlerinin yüzde 100'ü kadar öngörülen süre 45-54 ay , -Borcu 7 milyar ile 10 milyar arasında olan sigortalılar her ay cari primleri ile birlikte cari primlerinin yüzde 150'si kadar öngörülen süre 39-51 ay , -Borcu 10 milyardan fazla olan sigortalılar her ay cari primleri ile birlikte cari primlerinin yüzde 200'ü kadar öngörülen süre 51 ay birikmiş borçlarına mahsuben ödeme yapabilecekler.'' 
     
     SAĞLIK HİZMETLERİNDEN YARARLANMA 
     Belirlenen oranların üzerinde yapılacak ödemeler, borcun öngörülen süreden önce bitirilmesine olanak sağlayacak. 
     Belirlenen primler ve taksit tutarları 31 Mart 2004 tarihine kadar geçerli olacak. 
     01 Nisan 2004 tarihinden itibaren primlerdeki artışa göre, cari primlerin ve birikmiş borca mahsuben yapılacak ödemeler buna göre sigortalılarca ayarlanacak. 
     Kuruma başvurarak borçlarını yeniden yapılandırma talebinde bulunan ancak üç ay art arda cari primlerini ve borç taksitlerini ödemeyen sigortalılar taahhütlerini ihlal etmiş sayılacak ve sigortalılar hakkında yasal müeyyideler uygulanacak. 
     Borçlular, borcun tamamının defaten veya daha kısa süreli taksitler halinde ödenerek tamamlanması durumunda sağlık sigortası hizmetlerinden yararlanabilecekler. 
     Taksitlerini ödeyerek birikmiş borcunun tamamını ödeyen sigortalılar, kanundaki diğer şartlara da sahip olmak şartıyla emeklilik talebinde bulunabilecekler. 
     Aylık cari primler ve borç taksitleri, Bağ-Kur ile anlaşması bulunan Vakıflar Bankası, Halk Bank ve Ziraat Bankası'nın bütün şubelerine yatırılabilecek. 
     
</TEXT>
</DOC>
