<DOC>
<DOCNO> 168406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/siyaset/siy10.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cambaz, tahtakale iktisatçısı' 
</HEADLINE>
<TEXT>

     EZELHAN ÜSTÜNKAYA ANKARA 

     CHP Genel Başkanı Deniz Baykal'la Maliye Bakanı Kemal Unakıtan arasında "arazi" tartışmasıyla başlayan gerginlik giderek büyüyor. Baykal, dün toplanan Parti Meclisi'nde PM , Unakıtan'a yönelik ağır eleştirilerde bulundu. Unakıtan için "tahtakale iktisatçısı", "uyanık", "cambaz" gibi sözler sarf eden Baykal, PM'nin perde arkasından yansıyan bilgilere göre, Unakıtan'ın, AKP'nin manevi kişiliğini temsil ettiğini savundu. Baykal, "Erdoğan da O'na 'abi' diyor. Bunların ana babası ortak olmadığına göre O'nu saygıdeğer kabul ediyor. Bana gel araziyi sana yarı fiyatına satayım, diyor. Ben Hazine arazisi alır mıyım Nasıl pişkince bir yaklaşım" dedi. 
     
     Zati Sungur benzetmesi 
     Enflasyondaki düşüşe de değinen Baykal, Başbakan Erdoğan'a, "Sen mi düşürdün enflasyonu Senin ruhun bile duymadı. Bu uygulanan ekonomik programın sonucu" diye konuştu. Hükümeti ünlü illüzyonist Zati Sungur edasıyla mucizeler yaratmaya çalışmakla suçlayan Baykal, hükümetin, YÖK Yasa Tasarısı'nı da, "Asıl amaç üniversiteleri kontrol etmek. Biz değiştik diyorlar ama takiye yapıyorlar" diye eleştirdi. 
     

</TEXT>
</DOC>
