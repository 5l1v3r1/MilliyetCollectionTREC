<DOC>
<DOCNO> 150415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sondun15.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC basını "AB, utanmalısın" 
</HEADLINE>
<TEXT>

     Kıbrıs Rum kesiminin dün Atina'da ''Kıbrıs Cumhuriyeti'' adı altında tüm Kıbrıs'ı temsilen AB katılım anlaşmasını imzalaması, KKTC basınında manşetten verildi. 
     Kıbrıs Rum kesiminin ''Kıbrıs Cumhuriyeti'' olarak tüm Kıbrıs adına imza attığına dikkat çeken gazeteler, Rumların 16 Nisan'ı bayram olarak kutladığını, bu günün Kıbrıslı Türkler içinse burukluk olduğunu yazdı. Gazeteler, Rumların AB rüyasının Atina'daki tarihi törenle gerçekleştirdiğini belirtti. 
     KKTC'nin 62 yıllık gazetesi Halkın Sesi, Türkçe ve İngilizce olarak ''AB, utanmalısın'' başlığını kullandı. 
     Kıbrıs gazetesi, haberi ''Güney'de Avrupa Birliği coşkusu... Kıbrıs Türkü buruk... Ve Rumlar imzayı attı'' başlıklarıyla verdi. 
     Vatan gazetesi, ''Avrupa Birliği'nden 16 Nisan ayıbı'' Afrika gazetesi, ''Kanla alında masada gitti'' Ortam gazetesi, ''Kıbrıs AB'ye girdi, bağnazlık iflas etti'' Kıbrıslı gazetesi, ''Yeni dönem'' Yenidüzen gazetesi, ''Kaldık el elde baş başta'', Yeni Çizgi gazetesi ''Aykırı'' Volkan gazetesi, ''Denktaş KKTC o tanıdıkları Kıbrıs'ın bir parçası değildir'' başlıklarını kullandı. 
     





</TEXT>
</DOC>
