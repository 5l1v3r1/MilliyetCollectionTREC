<DOC>
<DOCNO> 193349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sontur22.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenebilmek için hırsızlık yapmış... 
</HEADLINE>
<TEXT>

     Adapazarı'nda, 17 ayrı evde hırsızlık yaptığı gerekçesiyle yakalanan bir kişi, ''Sevdiğim kızla evlenebilmek için soygun yaptım'' dedi. 
     AA muhabirinin edindiği bilgiye göre, son günlerde hırsızlıkların artması üzerine kapsamlı bir çalışma yürüten güvenlik güçleri, piyasaya ucuz televizyon satışı yapmak istemesinden şüphelendiği Ali Demirelli'yi 24 gözaltına aldı. 
     Sorgusunda suçunu itiraf eden ve adliyeye götürülürken gazetecilere, ''Sevdiğim kızla evlenmek istiyorum. Param yoktu, soygunları bunun için yaptım'' dedi. Adliyede de aynı ifadesini tekrar ettiği öğrenilen Demirelli, çıkartıldığı mahkemece tutuklandı. 
     Bu arada, Demirelli'nin 10 televizyon, 2 VCD, 1 ütü ve 9.5 milyar lira değerindeki çeyiz eşyasını sattığı 9 kişi ise sevk edildikleri mahkemece serbest bırakıldı. 
     Çalıntı eşyaların bir bölümü, belirlenen sahiplerine teslim edildi. 
     
</TEXT>
</DOC>
