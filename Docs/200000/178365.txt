<DOC>
<DOCNO> 178365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/tv/ekran.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümsüz sevgi 
</HEADLINE>
<TEXT>

   Atatürk'e 1923'te mektup yazan Curtis La France, "Yıllar Önce Yıllar Sonra"ya konuk oluyor 
      MEMETCAN DEMİRAY 

   
   Arena" ekibinin hazırladığı, Suat Kozluklu'nun sunduğu "Yıllar Önce Yıllar Sonra", yeni bölümüyle ekrana geliyor. Programda bugün Curtis La France'ın öyküsü var. 
   1923'te henüz 10 yaşındayken Atatürk'e mektup yazan La France, Ulu Önder'e ve Türkiye'ye ilgisini dile getirir. Mektubu görünce duygulanan Atatürk ise Curtis'e bir fotoğrafıyla beraber yanıtını gönderir. 
   
   Şimdi 90 yaşında 
   Büyüyünce itfaiye araç ve gereçleri satmaya başlayan Curtis La France, yıllar sonra bir Türk antikacıya Atatürk'ün mektubundan bahseder ve "Arena" ekibine ulaşan bu haber sonucu Cumhuriyet'in 75. kuruluş yıldönümünde 1998 Türkiye'de ağırlanır... 
   "Arena" ekibi, beş yıl sonra ABD'ye gidip tekrar La France'la konuştu. Öykünün bugün 90 yaşındaki kahramanı, "Yıllar Önce Yıllar Sonra"da Atatürk'e duyduğu ölümsüz sevgiden ve konuyla ilgili anılarından bahsedecek. Programın bir diğer haberi ise 19 yıl ayrı kalan baba - kızın yaşadıklarını anlatıyor. 
   KANAL D 23.00 
   
   
   İki ayrı kültür, iki müzisyen    Yavuz Baydar'ın sunduğu "SoruCevap", bu akşamki canlı yayınında Türk Halk Müziği'nin ustalarından Arif Sağ ve Lübnanlı müzisyen Marcel Khalife'i konuk edecek. İki sanatçı, "Kültürler Buluşması başlığı altında düzenlenecek dizi konserler", "Ortadoğu müziklerinin ortak yanları" ve "Sanatçının siyasal olaylar karşısındaki sorumluluğu" konularında soruları yanıtlayacaklar. 
   CNN TÜRK 19.10 
   
   
   İki belgesel    Clinton Eski ABD Başkanı Bill Clinton'ı anlatan belgeselde ünlü politikacının saksafon tutkusundan halkla ilişkilerdeki tarzına kadar birçok başlık var. Radikal sağın Clinton'a komplo düzenleyip düzenlemediği de konular arasında yer alıyor. TV8 21.00 
   Lale Doğunun Işığı İstanbul'un fethinin 550. yılı nedeniyle hazırlanan belgesel, "Lalenin Orta Asya dağlarında başlayıp İstanbul'a, oradan bütün Avrupa'ya uzanan öyküsü"nü anlatıyor. Kaçıranlar için tekrar ekranda. CNN TÜRK 23.10 
   
   
   Maç günü    CSKA Sofia - Galatasaray Şampiyonlar Ligi ön eleme turunda Galatasaray, 3 - 0'lık avantajını korumak için Bulgaristan'da mücadele verecek. SHOW TV 20.30 
   Real Madrid - Real Mallorca İlk maçı 2 - 1 kaybeden Beckham'lı, Figo'lu, Zidane'lı Real Madrid, İspanya Kupası'nın rövanşında Real Mallorca'ı ağırlıyor. TV8 22.45 
   
   
</TEXT>
</DOC>
