<DOC>
<DOCNO> 189039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/soneko09.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TMO Genel Müdürü istifa etti... 
</HEADLINE>
<TEXT>

     Toprak Mahsulleri Ofisi TMO Genel Müdürü Prof. Dr. Mevlüt Karakaya, görevinden istifa etti. 
     27 Ekim 1999'da TMO'nun yönetim kurulu başkanlığı ve genel müdürlüğü görevine getirilen Karakaya, 1 Eylül itibariyle yıllık izne ayrıldı. Yıllık izninden Ekim ayı başında dönen Karakaya, 10 Ekim 2003 itibariyle istifasını verdi. 
     Türkiye'nin en genç profesörlerinden biri olan Karakaya, istifasından sonra Gazi Üniversitesi Ticaret ve Turizm Eğitim Bilimleri bölümünde öğretim üyeliği görevine geri döndü. 
     1963 yılında Ankara-Bala'da doğan, 1981 yılında Ankara Ticaret Lisesi Bankacılık Bölümünü bitiren, 1985 yılında Gazi Üniversitesi İİBF İşletme Bölümü'nden mezun olan, 1986 yılında aynı üniversitede araştırma görevlisi olarak göreve başlayan Karakaya, 1992 yılında yardımcı doçent, 1994 yılında doçent ve 2001 yılında da profesörlük unvanı almıştı. 
     
</TEXT>
</DOC>
