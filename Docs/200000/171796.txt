<DOC>
<DOCNO> 171796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/son/soneko02.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredisini daha çok ücretliler kullanıyor... 
</HEADLINE>
<TEXT>

     Tüketici kredilerini ağırlıklı olarak, ücretli olanlar, 36-55 yaş grubunda bulunanlar ile lise mezunları kullanıyor. 
     Türkiye Bankalar Birliği'nin bu yılın ilk üç ayına ilişkin verilerine göre, taşıt, konut ve diğer gruplarında 403 bin 988 kişi kredi kullandı. 
     Kredilerin 173 bin 326'sını ücretliler yüzde 42.9 , 13 bin 483'ünü serbest meslek sahipleri, 18 bin 490'ını ise diğer meslek mensupları kullanırken, geriye kalan grubu ise sınıflandırma yapılmayanlar oluşturdu. 
     
     YAŞ GRUPLARINA GÖRE DAĞILIM 
     Öte yandan, kredi kullananların yüzde 24.5'lik bölümü 98 bin 848 kişi 36-55 yaş gurubunda yer alıyor. 
     26-35 yaş gurubunda yer alan kredi kullanıcımlarını sayısı 69 bin 345 kişi olarak belirlenirken, 18-25 yaş gurubunda kredi kullanan kişi adedi de 17 bin 541 oldu. 
     
     EĞİTİM DÜZEYİNE GÖRE KREDİ KULLANANLAR 
     Kredi kullananlar içinde ağırlığı 62 bin 386 kişi ile yüzde 15.4 lise mezunları oluşturuyor. 
     Kredi kullanan, fakülte ve yüksekokul mezunlarının sayısı 43 bin 788 olarak hesaplanırken, ilkokul-ortaokul mezunlarının sayısı ise 41 bin 357 kişi oldu. 
     
     VADEYE GÖRE 
     Tüketici kredilerinde ağırlıklı olarak 10-12 ay vade tercih ediliyor. Bu vadede kredi kullanan sayısı 104 bin 918 kişi olarak yüzde 26 belirlenirken, 13-18 vadede kredi kullananların sayısı 52 bin 935 oldu. 19-24 ay vadede ise 17 bin 720 kişi kredi kullandı. 
     
</TEXT>
</DOC>
