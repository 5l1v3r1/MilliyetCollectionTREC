<DOC>
<DOCNO> 179501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sondun17.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Musul'da Saddam operasyonu.. 
</HEADLINE>
<TEXT>

     Musul'da Amerikan askerleri, Irak'ın devrik lideri Saddam Hüseyin'i bulmak için operasyon düzenledi. 
     Musul'da dün gece bir ihbarı değerlendiren Amerikan askerleri, El Arabi mahallesine operasyon düzenledi. Operasyona çok sayıda Amerikan askeri katılırken, yaklaşık 20 helikopter de havadan destek verdi. 
     Musul Vali Yardımcısı İbrahim Arafat, yaptığı açıklamada, alınan bir ihbar üzerine Amerikan askerlerinin dün gece El-Arabi mahallesinde çok sayıda eve operasyon düzenlediğini belirterek, ''Tank ve benzeri askeri araçlarla mahallede operasyon yapılırken, havadan da 20 helikopter destek verdi. Operasyonlarda çok sayıda kişi gözaltına alındı. Saddam Hüseyin'in bulunduğu iddia edilen yerlerde onun izine rastlanmadı. Gözaltına alınan kişilerin soruşturması sürüyor'' dedi. 
     
</TEXT>
</DOC>
