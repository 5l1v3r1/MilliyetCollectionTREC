<DOC>
<DOCNO> 191328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/spor/spo15.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Güreşte devrildik    GREKOROMEN güreşte Dünya Kupası Takım müsabakaları Kazakistan'da başladı. Ay - Yıldızlılar, ilk gün Kazakistan'a 7 - 0, Rusya'ya 4 - 3 yenilerek hayal kırıklığı yarattı. Milliler bugün Gürcistan ve ABD ile karşılaşacak. 
   
   Can tutulmuyor    BİNİCİLİKTE düzenlenen Cumhuriyet'in 80. Yılı Kupası Engel Atlama Yarışları İzmir'de başladı. Suphi Oral Kupası'nı "Capillion" isimli atıyla kazanan Sencer Can, zafer serisini sürdürdü. 
   
   Judo karıştı    ÇİN'DE yapılacak Dünya Şampiyonası'na hazırlanan 14 kişilik Wushu Milli Takımı'nın 7 kişiye düşürülmesi tepki çekti. Kafileden çıkarılan Hanife Altun, sporcuların yerine genel müdür yardımcılarının Çin'e gideceğini iddia etti. 
   
   Zafer Samsun'un    GENÇLER 1. Lig Judo Finalleri'nde erkeklerde Samsun Tekkeköy Belde birinci olurken, bayanlarda da Trabzonspor zafere ulaştı. 
   
   Tekel güldü    TÜRKİYE Kulüplerarası Boks Birinciliği'nde Tekelspor birinci oldu. İzmir'deki mücadeler sonucunda 40 puanla zirveye çıkan Tekel'in ardından, 37 puanla Beşiktaş ikinci, 24 puanla Trabzon Belediyesi ise 3.'lüğü elde etti. 
   
   Gençler takıldı    16 Yaşaltı B Genç Milli Takımı, Rusya ile oynadığı hazırlık maçından 3-3 beraberlikle ayrıldı. Ay-Yıldızlılar'ın gollerini İbrahim 2 ve Mehmet attı. 
   
   Saka yeniden    TÜRKİYE Amatör Spor Kulüpleri Konfederasyonu'nun 12. Olağan Genel Kurulu Ankara'da yapıldı. 420 delegeden 363'ünün oyunu alan Orhan Saka başkanlığa yeniden seçildi. Saka, "Sporun başarısı için alt yapı çok önemli" dedi. 
   
   Son gülen Kartal    BAYANLAR Basketbol Ligi'nde günün tek maçında Beşiktaş, İÜSK'yı büyük bir çekişme sonrasında 67 - 66 yenmeyi başardı. Maçın ilk yarısını İÜSK, 35 - 30 önde tamamladı. 
   
   
</TEXT>
</DOC>
