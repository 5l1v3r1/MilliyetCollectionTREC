<DOC>
<DOCNO> 191488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/guncel/gun20.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Gazi Mahallesi'nde olaylı anma    GazİosmanpaŞa Gazi Mahallesi'nde izinsiz gösteri düzenleyen bir grup, bazı işyeri ve otomobillerin camlarını kırdı. Gazi Cemevi önünde ortaya çıkan ve yüzleri maskeli olan yaklaşık 50 kişilik grup, güvenlik kuvvetlerince göz yaşartıcı bomba kullanılarak dağıtıldı. Öte yandan, Küçükçekmece'de de bir grup, yine polis müdahalesiyle dağıtıldı ve 16 kişi gözaltına alındı. 
   
   Miting kumanyası 15 polisi zehirledi    BaŞkent'te dün düzenlenen TKP mitinginde görev alan 15 polis kumanyadan zehirlenerek hastanelik oldu. Mitingde görev alan polislerden 15'i, mide bulantısı ve kusma şikayeti ile hastaneye sevk edildi. Gıda zehirlenmesi teşhisi konan polislerin sağlıklarının iyi olduğu belirtildi. Mitingte görevli polislere, tavuk etinden hazırlanan kumanyanın dağıtıldığı öğrenildi 
   
   Şırnak ve Pervari'de 3.9'luk iki deprem    ŞIrnak ile Siirt Pervari'de önceki gece ve dün sabah 3.9 büyüklüğünde iki deprem meydana geldi. Merkez üssü Şırnak olan deprem gece saat 04.17'de, Pervari'deki depremse sabah 07.07'de oldu. 3.9 olarak ölçülen depremlerde can ve mal kaybı meydana gelmedi. Sarsıntılar çevre il ve ilçelerde de hafif hissedildi. Pervari'de dört gün önce de 4.9 büyüklüğünde deprem yaşanmıştı. 
   
   İzinsiz alınan kornealar nakledildi    Kalp krizi geçirdikten sonra kaldırıldığı SSK Gaziantep Bölge Hastanesi'nde yaşamını yitiren Sema Çelik'in, izinsiz olarak alınan kornealarının başka bir hastaya nakledildiği açıklandı. Dün açıklama yapan SSK Hastanesi Başhekimi Dr. Ali Gözey, Çelik'ten alınan korneaların ölümünden iki gün sonra, başka bir hastaya nakledildiğinin belirlendiğini söyledi. 
   
   
   
</TEXT>
</DOC>
