<DOC>
<DOCNO> 150513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo25.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüfekçi En fanatik Göztepeli ben olacağım... 
</HEADLINE>
<TEXT>

     Göztepe Teknik Direktörü İlyas Tüfekçi, daha önce formasını giydiği Galatasaray ile yarın oynayacakları maç öncesinde, ''Yarın akşam en fanatik Göztepeli ben olacağım'' dedi. 
     İlyas Tüfekçi, basın mensuplarına yaptığı açıklamada, takımının hem mental, hem de fizik açısından Galatasaray karşılaşmasına hazır olduğunu söyledi. 
     Maça kazanmak için çıkacaklarını belirten Tüfekçi, ''Galip geldiğimiz Diyarbakırspor maçı öncesinden bile daha çok ümitliyim. Beşiktaş'ın Diyarbakır'da kaybetmesi onların kazanma isteklerini artırabilir. Ancak biz kendi oyunumuza bakacağız'' diye konuştu. 
     Galatasaray'ın 4,5 yıl formasını giydiğini söyleyen Tüfekçi, ''Orada güzel günler yaşadım. Şampiyonluklar gördüm. Şimdi Göztepe'nin başındayım. Yarın akşam en fanatik Göztepeli ben olacağım'' dedi. 
     





</TEXT>
</DOC>
