<DOC>
<DOCNO> 169724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/yazar/pulur.html </URL>
<DATE> 2003/07/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Darülfünun kafası... 
</HEADLINE>
<TEXT>

     Pazartesi günkü yazımızda, Darülfünun için "Osmanlı üniversitesi" demiştik... 
     Soranlar oldu 
     "Darülfünun ne demek, Osmanlının üniversitesi var mıydı " 
     "Darülfünun"un Türkçesi "bilimler evi, ya da yurdu"dur. 
     İlk Darülfünun 1863'te İstanbul'da açıldı, adı "Darülfünun - ı Osmani" idi. 
     Yapılan bilimsel araştırmalar ve deneyler, halka açık konferanslar hem Saray'ın, hem de gerici takımının tepkisini çekiyor, yapılanların "şeriata aykırı olduğu" söyleniyordu. 
     
     1870'lerde, Darülfünun emini, yani rektörü Yanyalı Hoca Tahsin Efendi'nin bir deneyi ortalığı karıştırdı, Hoca canlıların havasız yaşayamayacağını ispat için, havası alınmış bir fanusun altına güvercin koydu... Bu deney ve hocalardan Cemalettin Afgani'nin "Peygamberlik bir sanattır" demesi 450 öğrencisi olan Darülfünun'u kapattı. Hoca Tahsin Efendi görevden alındı, Afgani imparatorluk sınırları dışına sürüldü. 
     
     BİR süre sonra Darülfünun tekrar açıldı, fakat çağdaş bir üniversite olması için gösterilen gayretler hep engellendi. 
     Bir örnek... 
     Birinci Cihan Savaşı bitmiş, mütareke ilan edilmiş, İstanbul işgal altında, Darülfünun Genel Müdürü, yani Rektörü Naim Bey... 
     Milli Eğitim Bakanlığı'ndan bir emir gelir 
     "Kızlar Darülfünun'u kapatılmıştır, kız öğrenciler, erkeklerle birlikte okuyacaklardır." 
     Neeee 
     Naim Bey, bunun İslam dini hükümlerine aykırı bulur "Ben bunu tatbik edemem, kız ve erkek çocukların z nu-be- z nu diz dize oturmalarına razı olamam, bu, benim dinime muhaliftir." 
     Olay büyür, öğrenciler protestoya hazırlanırlar, Naim Bey istifa eder, kızlarla erkekler "z nu-be-z nu" oturmaya başlarlar. 
     
     NAİM Hoca görevinden ayrılmıştır ama, Edebiyat Fakültesi felsefe dersleri vermeye devam etmektedir. 
     Genç hocalardan biri takılır 
     "Hani siz, kız ve erkeklerin-z nu-be-z nu oturmalarına benim dinim müsait değildir, diyordunuz... Bakıyorum şimdi z nu-be-z nu oturan öğrencilere ders veriyorsunuz .. Herhalde alışmış olmanız gerek .." 
     Naim Bey, nesilden nesle bulaşa bulaşa gelen bir karakter örneği verir 
     "Benim dinimde, kerhen olursa, bir işi yapmak caizdir... Hocalıktan çekilip de, çoluk çocuğu sıkıntıda bırakamazdım ya " 
     
     DARÜLFÜNUN kafası, işte buydu... 
     1933 devrimi bu kafalara karşı yapılmıştı. 
     Şimdi yapılmak istenilenlerin de, hangi kafanın ürünü olduğunu göreceğiz. 
     
     

</TEXT>
</DOC>
