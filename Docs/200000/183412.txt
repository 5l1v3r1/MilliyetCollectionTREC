<DOC>
<DOCNO> 183412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/soneko39.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsada ilk seansta yaşanan yükselişin ardından ikinci seansta kar satışları etkili olurken, endeks, gelen son dakika alımlarıyla günü bu yılın en yüksek değerinden ve yeni bir rekorla tamamladı. 
     İstanbul Menkul Kıymetler Borsası İMKB Ulusal 100 endeksi, 1. seansta 203.46 puan artarak, 13,622.74 puandan kapandı. Endeks 2. seansta da 40.79 puan ve yüzde 0.30 oranında artışla 13,663. puana yükseldi. 
     Endeksteki günlük artış ise 244.25 puan ve yüzde 1.82 oldu Hisse senetleri piyasasında ikinci seanstaki işlem hacmi 445 trilyon 878 milyar 470 milyon lira, günlük işlem hacmi ise 1 katrilyon 52 trilyon 94 milyar 506 milyon lira oldu. 
     Uzmanlar, bir miktar kar satışıyla 13,500 seviyesine gerileyerek, dengeli seyre giren endeksin MGK toplantısı ardından yapılacak açıklamaları beklediğini belirterek, gün içinde 1 sent seviyesine çok yaklaşan endekste, gelen kar realizasyonlarının 13,400 puanın üzerinde karşılanmaya çalışıldığına işaret etti. Borsa uzmanları, endeksin geçen hafta başlayan hareketle yaklaşık 2 bin puanlık yükseliş kaydettiğini, o nedenle olası düzeltme hareketlerinin göz önüne alınması gereğini vurguluyor. 
     
     DOLAR 
     Merkez Bankası, doların bugünkü efektif kurunu alışta 1 milyon 362 bin 984 lira, satışta ise 1 milyon 372 bin 573 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 3 bin 836 lira, satışta ise 3 bin 863 lira düştü. 
     Serbest piyasada dün 1 milyon 370 bin liradan kapanan dolar, güne 1 milyon 374 bin liradan, 1 milyon 549 bin liradan kapanan euro ise 1 milyon 545 bin liradan başladı. 
     Piyasa kapanışında doların satış fiyatı 1 milyon 365 bin lira, euronun satış fiyatı 1 milyon 540 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi dünkü kapanışa göre 0.22 puan geriledi. 
     Bu kağıdın, aynı gün valörlü işlemlerinin basit getirisi yüzde 34.78, bileşik getirisi yüzde 35.25 oldu. Bu kağıdın dünkü aynı gün valörlü işlemlerinde basit getiri yüzde 35.01'den, bileşik getiri yüzde 35.47'den kapanmıştı. 
     İMKB Tahvil ve Bono Piyasası Repo Pazarı'nda 3 günlük faiz ortalama yüzde 28.99 olarak belirlendi. 
     
</TEXT>
</DOC>
