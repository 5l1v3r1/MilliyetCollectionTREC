<DOC>
<DOCNO> 152041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun07.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de ölüm korkusu geçiren aktör dava açtı 
</HEADLINE>
<TEXT>

     Kendisine önerilen sahnenin rol icabı olduğunu bilmeyen bir aktör, yaşadığı olayların kendisine ölüm korkusu çektirdiğini öne sürerek, filmin yapımcısını ve film şirketinin mahkemeye verdi. 
     ABD'nin Los Angeles kentinde meydana gelen olayda, aktör James Larsen başından geçenleri mahkemede şöyle anlattı 
     ''Yapımcı John Ronald Whitney, bana çekilecek sahneyle ilgili deneme yapacağımızı söyledi. Asistanlar beni ellerimden sandalyeye bağladılar ve yarı çıplak 2 kadın etrafımda seksi bir dans yapmaya başladılar. Tam o sırada aniden kapı açıldı ve tanımadığım bir adam içeri girdi. Burada ne halt ediyorsunuz Burası benim evim bu kız da benim kız arkadaşım diye bağırmaya başladı. 
     Film ekibiyle de kavgaya tutuşan adam belinden bir tabanca çıkartarak kafama dayadı ve tetiği çekti. O an öleceğimi sandım ve ellerim bağlı olduğu halde can havliyle kendimi sandalyeyle birlikte yere attım. Aynı anda yapımcı Whitney ve kamera ekibi saklandıkları yerden çıkarak tüm sahnenin filme alındığını ve çekimin çok gerçekçi olduğunu söylediler.'' Aktör Larsen'in, yapımcı Whitney ve ''Fire İsland Films'' adlı film şirketi aleyhine açtığı davada ne kadar tazminat talebinde bulunduğu belirtilmedi. 
     





</TEXT>
</DOC>
