<DOC>
<DOCNO> 161573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/ekonomi/eko08.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizmcilere yurtdışı çıkış harcı yok 
</HEADLINE>
<TEXT>

     Basın Yayın Enformasyon Genel Müdürlüğü'nce verilen sarı basın kartı sahibi gazeteciler ile Kültür ve Turizm Bakanlığı'ndan alınmış turizm yatırım veya işletme belgesi sahibi konaklama, işletme temsilcilerinin yurtdışına çıkışlarında, 70 milyon TL'lik harç alınmayacak. 
     Resim Gazete'nin dünkü sayısında yayımlanan Bakanlar Kurulu Kararına göre, konaklama işletmesi temsilcisi olarak, her işletme için iki kişiye bu olanak tanınacak. Gazetecilerden, bu harcın alınmaması için yurtdışına çıkışlarda basın kartı ile birlikte bağlı olduğu işyerinin görevlendirme yazısı, konaklama işletmesi temsilcileri için ise Türkiye Otelciler Birliği'nce ya da bağlı oldukları birliklerce verilmiş belge istenecek. 
     

</TEXT>
</DOC>
