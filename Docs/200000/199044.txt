<DOC>
<DOCNO> 199044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko45.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda en çok Hülya Avşar kazandı... 
</HEADLINE>
<TEXT>

     Ramazan Bayramı'nda Antalya'nın çeşitli otel ve tatil köylerinde sahneye çıkan ünlü sanatçılardan Hülya Avşar, 57 milyar 692 milyon lira ile en yüksek ücret alan sanatçı oldu. Hülya Avşar'ı 52 milyar 948 milyon lira ile Gülben Ergen, 49 milyar 320 milyon lira ile Sibel Can izledi. 
     Sanatçılar bayramda çeşitli otellerde sahne alırken, vergi denetim elemanları da, ünlü sanatçıların sahne aldığı Antalya, Kemer ve Belek tatil bölgelerindeki tatil köyleri ve otellerde denetimler yaptılar. 
     Vergi denetim elemanlarının denetimleri sonucu yaptıkları tespitlerde, Kundu bölgesindeki Kremlin Palace'da sahne alan Hülya Avşar 57 milyar 692 milyon lira ile en yüksek ücret alan sanatçı olurken, Avşar'ı Cornellie Oteli'nde sahneye çıkan Gülben Ergen 52 milyar 948 milyon 717 bin lira, Xanadu Oteli'nde tatilcilerle buluşan Sibel Can 49 milyar 320 milyon lirayla takip etti. 
     Titanic Oteli'nde tatilcilere unutulmaz bayram gecesi yaşatan Seda Sayan ise 9 milyar 375 milyon lira sahne ücreti aldı. 
     Antalya'da bayramda sahneye çıkan diğer sanatçıların aldıkları ücretler ise şöyle 
     ''Ebru Gündeş 30 milyar 256 milyon 410 bin lira, Nükhet Duru 3 milyar 846 milyon lira, Leman Sam 25 milyar 675 milyon lira, Cenk Eren 3 milyar 846 milyon lira, Nilüfer 18 milyar 465 milyon 384 bin lira, Emel Yuones 6 milyar 410 milyon, Hande Yener 6 milyar 410 milyon lira, Davut Güloğlu 10 milyar lira, Fatih Erkoç 12 milyar 980 milyon lira, M.Gürdal Sulayıcı 6 milyar 525 milyon lira, Sibel Tüzün ve Yaşar'ın organizatörlüğünü yapan şirket 59 milyar 528 milyar lira. Sibel Tüzün 19 milyar lira, Yaşar 6 milyar lira.'' 
     
</TEXT>
</DOC>
