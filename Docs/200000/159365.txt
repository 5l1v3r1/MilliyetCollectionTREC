<DOC>
<DOCNO> 159365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/magazin/mag03.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovision'u kim kazandı 
</HEADLINE>
<TEXT>

Gül ve Tüzmen'in 'Eurovision hükümetin başarısı' açıklamaları o kadar tepki topladı ki, bazıları "Tabii, Beşiktaş'ı da onlar şampiyon yaptı" dedi 
     EZELHAN ÜSTÜNKAYA 

     Türkiye, 28 yıl sonra gelen Eurovision birinciliğini kutlarken, Dışişleri Bakanı Abdullah Gül'ün "Eurovision ve Cannes Film Festivali başarıları hükümetin sağladığı prestij sayesinde elde edildi" sözleri ile Devlet Bakanı Kürşad Tüzmen'in "Başbakan'ın Avrupa ülkelerine ziyaretleri bu başa-rıda etkili oldu" açıklaması tepki çekti. 
     
     'Beni idam ederlerdi' 
     İşte, özetle bu tepkiler 
     Eski TRT Genel Müdürü Yücel Yener "Hükümetle ilgisi yok. Gül'ün Başbakan olduğu hükümet İngilizce şarkıyı engellemeye çalıştı. Siyasiler milli geliri, eğitim payını artırsın öyle dünya, Avrupa gündemine otursun. Karar almasam, Erener'i desteklemesem başarı olmazdı. Ve beni idam ederlerdi. Gerisi hik ye." 
     CHP Milletvekili Berhan Şimşek "Yücel Yener, Erener ve Demirkan'ı kutlamalı. 'Uzak' filminin yönetmeni Nuri Bilge Ceylan'a son dakikada 20 milyar verdiler. İlik ve damarlarına takiye işlemiş. Sinekten yağ çıkarmaya bakıyorlar." 
     CHP İstanbul Milletvekili Mehmet Sevigen "O zaman Beşiktaş'ı da onlar şampiyon yaptı. Böyle saçmasapan şey olur mu " 
     
     Erener Onların yorumu 
     Sertap Erener ise konuya ilişkin soru üzerine, "Bu onların yorumu. Ben gittim şarkımı söyledim. İşimi yaptım. Ve kazandık. Onun dışında fazla bir şey düşünmek istemiyorum" dedi. 
     

</TEXT>
</DOC>
