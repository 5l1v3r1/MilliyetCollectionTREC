<DOC>
<DOCNO> 196097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun40.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
"Irak'ta iktidarın devri hızlandırılmalı" 
</HEADLINE>
<TEXT>

     Fransa ve Güney Afrika devlet başkanları Jacques Chirac ile Thabo Mbeki, ABD'den Irak'ta iktidarı bir an önce Iraklılara devretmesini istedi. 
     Paris'te bu gece görüşen iki lider, ortak basın toplantısında, Irak'taki sürecin hızlandırılmasını istediklerini belirtti. 
     Chirac, ''Ancak egemenliğin derhal Irak halkına devri, bu sorunu çözebilir'' dedi ve bunun için geç kalınmamasını istedi. 
     Mbeki de Chirac'ın söylediklerine katıldığını belirtti ve ''Irak'ın işleri Iraklılara ne kadar erken devredilirse o kadar iyi olur...'' dedi. 
     ABD ve İngiltere, 2005 sonuna kadar iktidarın tamamen devredilmesi konusunda Irak'taki geçici yönetim konseyiyle anlaşmış bulunuyor. 
     
</TEXT>
</DOC>
