<DOC>
<DOCNO> 190417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun57.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kuzey Kore'nin 'köle' kamplarında 200 bin tutuklu var" 
</HEADLINE>
<TEXT>

     Amerikalı bir insan hakları savunma örgütünün yayımladığı raporda, Kuzey Kore'nin ''köle'' kamplarında yaklaşık 200 bin tutsağın bulunduğu bildirildi. 
     BM insan hakları eski soruşturmacılarından David Hawk'ın başkanlığında yürütülen ve ''Gizli Gulag, Kuzey Kore'deki tutsak kampları'' adı verilen araştırma sonucu yayımlanan raporda, bu kamplarda işkence ve infazların sık görüldüğü ve birçok tutsağın açlık yüzünden öldüğü vurgulandı. 
     Kuzey Kore'den kaçmış eski tutsaklar veya gardiyanlarla yapılan görüşmeler yardımıyla hazırlanan araştırmada ayrıca, Çin'den ülkelerine gelen binlerce Kuzey Koreli hamile kadından eşleri yabancı olanların kürtaj olmaya veya doğurdukları bebeklerini öldürmeye zorlandıkları belirtildi. 
     Kamplar, endüstri kompleksleri ve madenlerden elde edilen uydu fotoğraflarından, tutukluların buralarda ''köle'' gibi çalışmaya zorlandıkları da belirtildi. 
     
</TEXT>
</DOC>
