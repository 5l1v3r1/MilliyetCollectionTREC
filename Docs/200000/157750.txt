<DOC>
<DOCNO> 157750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/spor/spo07.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu emeklilik 
</HEADLINE>
<TEXT>

MHK, 66 olan gözlemci üst sınır yaşını 61'e çekti. Uygulamanın yeni sezonda başlayacağı ifade edildi 
     CEMAL ERSEN 

     AKP hükümetinin emeklilik yaşını 61'e indirme yolundaki kararını örnek alan Merkez Hakem Kurulu, iç talimatında yaptığı değişiklik ile benzeri bir uygulamaya geçti. 66 olan gözlemci üst sınır yaşını düşüren MHK, aralarında Talat Tokat, Yavuz Tunç, Haşim Gökalp, Necmi Temizel, İlyas Ayan, Halil Atalık, Tulü Gürkan, Selahattin Salar, Sina Özcan, Ekrem Yenci gibi isimlerin bulunduğu gözlemcileri "emekli" etti. 
     HÜKÜMETİN çıkardığı yasanın Cumhurbaşkanı Ahmet Necdet Sezer tarafından veto edilmesinin ardından aldıkları kararı değiştirmeyeceğini belirten MHK yetkilileri, uygulamaya yeni sezonda başlanacağına dikkat çekti. Süper Lig, A klasmanı, 2B klasmanı ve C klasmanı olarak gözlemcilerin görev alanlarını da düzenleyen MHK, gözlemciliğe başlangıç yaşını ise 30 olarak saptadı. Süper lig gözlemci kadrosu 34, A klasmanı 30, 2B 75 kişi olarak öngörüldü. 
     

</TEXT>
</DOC>
