<DOC>
<DOCNO> 168088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sontur04.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
7 helikopter Marmaris yangınını söndürmeye çalışıyor 
</HEADLINE>
<TEXT>

     Muğla'nın Marmaris İlçesi'nde dün çıkan ve halen Doğu Bölgesi'nde devam eden orman yangını söndürme çalışmaları sürdürülüyor. Sabahın ilk saatlerde 7 helikopter de söndürme çalışmalarına katıldı. 
     Muğla Orman Bölge Müdürlüğü ilgilileri, takviye olarak Denizli, Isparta ve İzmir'den istenen ekiplerin geldiğini, sırayla söndürme bölgesine sevk edildiklerini belirttiler. 
     Rüzgarın etkisini azalttığı ve yayılmanın önüne geçildiği Kuzey Bölgesi'nde ise soğutma çalışmaları devam ediyor. Doğu Bölgesi'ndeki yangın ise halen sürüyor. Rüzgarın şiddetinin düştüğü, yangının ise yayılmasının önüne geçildiği bu bölgede çalışmalar aralıksız olarak devam ediyor. 
     Marmaris'teki orman yangınında şu ana kadar yaklaşık 200 hektar alan zarar gördü. 
     
</TEXT>
</DOC>
