<DOC>
<DOCNO> 168224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yazar/akyol.html </URL>
<DATE> 2003/07/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
YÖK dukalığı 
</HEADLINE>
<TEXT>

     YÖK'ten çıt çıkmıyor Çünkü "bilim hırsızlığı"nın ölçülerini açıklarsa, bakarsınız kendi 'asilzade'lerinden biri de bu ölçülere takılabilir En iyisi "objektif" ölçüler koymak yerine, her konuda "adamına, olayına, ideolojisine" göre karar vermek 
     Başka bir örnek, üniversitelere YÖK'ün verdiği öğrenci kontenjanlarıdır. Özel bir üniversite, bir apartman, bahçesi bile yok... Öğretim üyesi sayısı 40'ın altında. Uluslararası indekse giren bilimsel yayın sayısı 1 tane... YÖK bu üniversiteye 2000 öğrenci kontenjanı veriyor. 
     Özel Fatih Üniversitesi ise "kampüs üniversite"dir, ayrı fakülte binaları, laboratuvarları, sosyal tesisleri var. 85 öğretim üyesi her yıl 40'ın üstünde uluslararası indekslere giren bilimsel yayın yapıyor. Sahip olduğu kapasiteye göre 2800 öğrenci almak istiyor ama YÖK'ün verdiği kontenjan 900 halbuki geçen yıl 115 idi Deprem oldu da binası mı yıkıldı, öğretim üyeleri mi azaldı 
     Hayır, tek sebep, Gürüz'ün buğuzu .. 
     
     SİYASET bilimcilerin kapalı politik örgütler ve 'sekt'ler için saydığı özelliklerin pek çoğunu YÖK'te görmek mümkün Şeffaflıktan uzaklık, objektif ölçüler yerine sübjektif tercihler, sıkı hiyerarşi, oligarşik yapılanma ve 'şef' kültü .. 
     Bilim ahlakının "objektif" ölçülerini ilan etmekten YÖK niye sakınır 
     Öğrenci kontenjanını hangi ölçüye göre belirler Öğretim üyesi ve bilimsel yayın sayısına, tesis kapasitesine göre mi 
     Fatih Üniversitesi öğretim üyesi başına uluslararası bilimsel yayın sıralamasında Türkiye genelinde 19. sırada... 
     Darülfünun'u saymazsak, üç çeyrek asırlık İstanbul Üniversitesi ise 26. sırada 
     Vakıf üniversiteleri arasında Fatih 5. sırada, Gürüz'ün yüksek kontenjanlar verdiği üniversiteler çok daha aşağılarda 
     YÖK'ün ölçüleri nelerdir Objektiflikten, kurallılıktan, bilimsel öncelikten uzak... Sübjektif, hesapsız ve ideolojik... Bilim kurumu değil, 'sekt' sanki... 
     YÖK yıllara göre kaç kararının mahkemelik olduğu "bilgi"sini kamuya açıklayabilir mi 
     
     12 EYLÜL rejiminin oligarşik "şeflik prensibi" 1982 Anayasası ile bir "atanmışlar oligarşisi" yaratmıştı, YÖK'ü de katı bir hiyerarşi biçiminde yapılandırdı. 
     Her şey tepede YÖK Başkanı'nın, üniversitelerde rektörün iki dudağı arasında... Gürüz'ün zorla istifa ettirdiği rektörler, cezalandırmak için akademik kontenjan vermediği üniversiteler .. 
     Milli Eğitim Bakanı Hüseyin Çelik'in getirdiği sistem, bu 'sekt' benzeri oligarşik yapının yerine, seçilmiş rektörler ve seçilmiş temsilci profesörlerden oluşan 250 kişilik bir "Üniversiteler Arası Kurul" kuruyor bir tür üniversiter yasama kurulu Geniş taban, açıklık, katılım ve mecburen kurallılık demektir bu... 
     YÖK'ün yönetim organlarını, kademeli olarak, bu Kurul seçecek... 
     Tekil düzenlemeler eleştirilebilir, değiştirilebilir. Ama "Yüksek Öğretim Komiserliği" yerine, geniş tabanlı, açık, katılımcı, şeffaf bir yapılanmaya evet mi, hayır mı Mesele budur 
     
     

</TEXT>
</DOC>
