<DOC>
<DOCNO> 169097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sondun10.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk fındığı ile Japon tatlısı yarışıyor.. 
</HEADLINE>
<TEXT>

     Japonya'ya fındık ihracatını artırmak amacıyla Fındık Tanıtım Grubu tarafından sürdürülen kampanya çerçevesinde, Türk fındığının kullanıldığı Japon tatlısı yarışması düzenlendi. 
     Fındık Tanıtım Grubu ile Japonya'nın önde gelen şekerleme üreticisi birliği Towa Kai tarafından, Türk fındığının Japon şekerleme ve tatlı endüstrisinde kullanımının yaygınlaştırılması amacıyla düzenlenen, Tokyo Takadanobaba'daki Şekerleme Okulu'ndaki yarışmada, birbirinden ilginç şekil ve görünümde eser yarıştı. 
     Yarışan eserleri, tasarım, sunum ve lezzet açısından değerlendiren jüri, bir birincilik, bir ikincilik, üç de özel ödül verdi. 
     Birincilik ödülünü, bir bölümünü Türk bayrağı şeklinde kırmızı ve beyaz renklerle tasarladığı eseriyle bayan Eriko İshibashi elde etti. Yarışmada ikinciliği, bay Kazuyuki Fukunaga kazanırken, özel ödüllere bayan Hisayuki Akiyama, bayan Satomi Kanda ve bayan Hisami Sato layık görüldü. 
     Yetkililer, Japonlar için yeni bir ürün olan fındığa gösterilen ilginin ümit verici olduğunu belirtirken, yarışmacılar da Japon tatlıları ile fındık arasındaki lezzet uyumunu açıkça gördüklerini, fındığın bundan böyle tatlı yapımında yeni bir malzeme olarak kullanılabileceğini kaydettiler. 
     
</TEXT>
</DOC>
