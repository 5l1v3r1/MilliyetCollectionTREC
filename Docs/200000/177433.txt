<DOC>
<DOCNO> 177433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/soneko07.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta 4.8 katrilyon lira iç borç ödeyecek... 
</HEADLINE>
<TEXT>

     Hazine, gelecek hafta 4 katrilyon 235 trilyon lirası piyasaya olmak üzere toplam 4 katrilyon 814 trilyon lira iç borç ödemesi gerçekleştirecek. 
     Hazine, 26 Ağustos Salı günü, tamamı piyasaya olmak üzere döviz cinsinden 14 trilyon lira iç borç servisi yapacak. 
     Hazine'nin, 27 Ağustos Çarşamba günü de, tamamı Türk Lirası cinsinden 4 katrilyon 800 trilyon lira, piyasaya iç borç ödemesi bulunuyor. 
     Bu tarihte yapılacak 4.8 katrilyon lira tutarındaki ödemenin 4 katrilyon 221 trilyon lirası piyasaya, 420 trilyon lirası kamu kurumlarına yapılan satışların geri ödemesinden, 159 trilyon lirası da kamu kurumlarına, kamu bankalarına ve TMSF'ye ihraç edilen senetlerin ödemelerinden oluşuyor. 
     Hazine, Ağustos ayında 11 katrilyon 330 trilyon lirası piyasaya olmak üzere 12 katrilyon 379 trilyon lira iç borç ödemesi yerine getirecek. 
     Ağustos ayında Hazine'nin yapacağı iç borç servisinin 10 katrilyon 6 trilyon lirası Türk Lirası, 1 katrilyon 317 trilyon lirası döviz cinsi, 525 trilyon lirası da dövize endeksli cinsinden olacak. 
     
</TEXT>
</DOC>
