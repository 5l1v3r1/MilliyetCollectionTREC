<DOC>
<DOCNO> 152866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/ekonomi/eko05.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Helal kazanan, lükse biner 
</HEADLINE>
<TEXT>

Autoshow 2003 Fuarı'nı eşi ve kızıyla birlikte gezen Sakıp Sabancı, vergisi verilmiş parası olanın, lüks otomobil almasına hoşgörüyle bakmak gerektiğini söyledi 
     Büyük ilgi görmeye devam eden Autoshow 2003 Fuarı'nın dünkü ünlü konuklarından biri de Sabancı Holding Yönetim Kurulu Başkanı Sakıp Sabancı, eşi Türkan Sabancı ve kızı Sevil'di. 
     CNR Fuar Merkezi'ndeki fuarı gezen Sabancı, Toyota standında Avensis marka bir araca da binerek, özellikleri hakkında bilgi aldı. Helal kazanmış, vergisini vermiş, Hazine'ye faydalı parası olan kişilerin, bunun bir kısmıyla hobisi için lüks araba almasına hoşgörüyle bakmak gerektiğini kaydeden Sakıp Sabancı, otomobilin insan hayatında çok önemli yeri olduğunu söyledi. 
     
     Özdemir Bey'i andı 
     Rahmetli Özdemir Sabancı'nın Japonya'ya giderek Toyota'yı Türkiye piyasasına getirdiğini ve Türkiye'de otomotiv yatırımlarının hızlanmasında payı bulunduğunu hatırlatan Sabancı, "O'nun çalışmaları sonunda bugünlere geldik" ifadesini kullandı. 
     İmk nları olan kişilerin, lüks otomobil almasının normal olduğunu belirten Sabancı, "Hobisi olan, altını çizelim helal helal kazanmış, vergisi verilmiş, Hazine'ye fayda vermiş parası var. Onun da bir kısmıyla hobisi için lüks araba alıyorsa hoşgörüyle bakacağız" dedi. Eşinin eski Toyota otomobilini, altı ay önce orta sınıf bir Corolla ile yenilediğini anlatan Sabancı, kendisinin de Avrupa'ya gittiğinde limuzin yerine Yaris kiralamaya başladığını söyledi. 
     Sabancı, Temsa'nın Türkiye distribütörü olduğu Mitsubishi'nin yanı sıra fuardaki diğer otomobil standlarını da gezip araçlar hakkında bilgi aldı. Sabancı, Fiat standında da bir otomobili yakından incelemeyi ihmal etmedi. 
     


EKONOMİ 














</TEXT>
</DOC>
