<DOC>
<DOCNO> 152008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas03.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sarı Günler'e Türk tipi yasak 
</HEADLINE>
<TEXT>

Bazı cümleleri sakıncalı bulunan 'Sarı Günler' filmi, Türk yapımı olduğu için 'yasaklı'. Film Alman yapımı olsa, isteyen seyredebilecekti 
     ELİF KORAP İstanbul 

     Türk - Alman ortak yapımı 'Sarı Günler' adlı film, Türk yapımı olarak başvurduğu için 22. İstanbul Uluslararası Film Festivali'nde gösterilemedi. 
     Festivalin 'Ulusal Yarışma' bölümüne katılan ve tek Türk oyuncusu Nur Sürer olan 'Sarı Günler'de, Saddam rejiminin Kuzey Irak'taki baskı politikasını bir çocuğun gözünden anlatılarak, bir Kürt köyündeki feodal ilişkiler eleştiriliyor. 
     Ancak Kültür Bakanlığı'na bağlı Telif Hakları ve Sinema Denetleme Kurulu, bazı diyalogları sakıncalı bularak filme 'işletme belgesi' vermedi. 
     Festival Yönetmeni Hülya Uçansu, "Alman yapımı olarak başvursalardı, herhangi bir bölümde gösterilebilirdi. Bu, Türk filmlerine yönelik bir çifte standarttır. Biz de çifte standardın kalkmasını istiyoruz" dedi. 
     
     'Hortumcu muyuz ' 
     Oyuncu Nur Sürer de filmin gösterilmemesine tepki göstererek, şunları söyledi "24 yıldır sinemadayım. Mücadeleye ayırdığım zamanı oyunculuğuma ayıramadım. Filmi çektiğimiz 1.5 yıl inanılmaz acılar yaşadık. Bankaları hortumlayanlar sinemacılar değil. Yoksulluğun nedeni de sinemacılar değil. Filmlerle değil, bu ahlaksızlıklarla uğraşsınlar." 
     
İşte o 'yassssak' cümleler      Sarı Günler' filmi, Denetleme Kurulu'nun 'yasakladığı' cümleler çıkarılmadığı sürece Türkiye'de hiçbir sinemada ticari amaçlı gösterilemeyecek. Yabancı bir filmde yer alsaydı yasaklanması mümkün olmayacak cümleler, ise şunlar 

</TEXT>
</DOC>
