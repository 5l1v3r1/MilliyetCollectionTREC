<DOC>
<DOCNO> 195666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/yasam/yas01.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris Hilton'un temeli sarsıldı 
</HEADLINE>
<TEXT>

   İnternette yayılan 'yatak' görüntüleri ile şok olan Hiltonlar'ın varisi Paris Hilton'a, 'rol arkadaşı' 10 milyon dolarlık dava açtı 
      DIŞ HABERLER SERVİSİ 
   
   Lüks oteller zinciri Hilton'un varislerinden 22 yaşındaki manken Paris Hilton'un başı, bugünlerde fena halde dertte. 
   Genç ve güzel Paris Hilton, ilk darbeyi, eski sevgilisi Rick Solomon'la bundan 3 yıl önce seks yaparken amatör olarak kaydettikleri görüntülerin 3.5 dakikalık bölümünün, internette yayılmasıyla yemişti. Hilton, bu şoku üzerinden atamadan, ikinci darbeyi de eski sevgilisi ve filmdeki 'rol arkadaşı' Solomon'dan yedi. Pek çok internet sitesinde ücret karşılığı satılan görüntülerde, genç mankenle sevişirken görülen Rick Solomon, Paris Hilton ve Hilton ailesine, kendisini 'sapık' gibi gösterdikleri gerekçesiyle 10 milyon dolarlık 15 trilyon lira tazminat davası açtı. 
   
   "Daha 10 kaset var" 
   Solomon, davasına gerekçe olarak, Hilton ailesi ve Paris Hilton'un basın danışmanının, kendisini, kamuoyuna "Ne olup bittiğini bile anlamayan tatlı ve masum bir kızdan yararlanan tecavüzcü" gibi göstermeye çalışmasını gösterdi. 
   Solomon, Hilton ailesinin, Paris'in film çekildiği dönemde 18 yaşından küçük olduğunu ima eden açıklamalarından da şik yetçi oldu. Üç yıl önce çekilen görüntülerde genç manken 19 yaşında, şu anda oyuncu Shannen Doherty ile evli olan Solomon da 30 yaşındaydı. New York Post gazetesi ise Solomon'un evinde, çiftin en az 10 seks kasedinin bulunduğunu, bu filmlerin, porno film şirketlerine satılmış olabileceğini ileri sürdü. 
   
   
</TEXT>
</DOC>
