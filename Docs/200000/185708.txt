<DOC>
<DOCNO> 185708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/yasam/yas06.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Emine Laval Hiçbir zaman korkmadım 
</HEADLINE>
<TEXT>

      DIŞ HABERLER SERVİSİ 
   
   Nijerya'da zina yaptığı gerekçesiyle recm cezasına taşlanarak öldürme çarptırılan Emine Laval, mahkeme boyunca hiç korkmadığını, temyiz davasını kazanmasıyla İslama olan inancının yenilendiğini söyledi. Amerikan Associated Press AP ajansına, kucağında 2 yaşındaki kızı Vesile'yi sallayarak demeç veren Laval, "Mahkeme, İslama olan inancımı etkilemedi. Çünkü İslam Şeriatı'nın adil davaya yer verdiğini biliyorum. Adilane bir prosedürdü. Dolayısıyla mahkeme boyunca hiç korkmadım" dedi. Emine Laval, "Her şeyin iyi olacağına inanıyorum. Allah, benim kocam olacak hangi kişiyi seçerse benim için uygun. Her şey Allah'ın bilgisindedir" dedi. Laval, geçen yılın mart ayında bir şeriat mahkemesi tarafından zina yapmaktan suçlu bulunmuş ve recm cezasına çarptırılmıştı. Ancak 5 kadıdan 4'ü, Laval'a, kendisini savunması için yeterli fırsat tanınmadığını gerekçe göstererek kararı reddetmişti. 
   
   
</TEXT>
</DOC>
