<DOC>
<DOCNO> 175549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sontur26.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskanç koca 2 kişiyi yaraladı, kovalamacayla yakalandı 
</HEADLINE>
<TEXT>

     Aydın'da kıskançlık nedeniyle, aralarında eşinin de bulunduğu 3 kişinin üzerine ateş eden ve 2 kişiyi yaralayan bir koca, polisin uzun süren kovalamacası sonucu yakalandı. 
     Alınan bilgiye göre, Adnan Menderes Bulvarı Turistik Park önünde meydana gelen olayda, Murat Bal 28 isimli kişi, eşi Şenay Bal 24 Serdar Çöllü 23 ve Servet Arslan'ın 28 bulunduğu gruba silahla ateş etti. Olayda Servet Arslan ile birlikte yoldan geçmekte olan Fahriya Kaya 41 isimli kadın da yaralandı. 
     Yaralılar Aydın Devlet Hastanesi'ne kaldırılırken, olay yerinden Orhan Duymaz'ın kullandığı 09 KN 766 plakalı otomobille kaçan Bal, polisin ''dur'' ihtarlarına rağmen İncirliova İlçesi'nde barikat kuran polislerin üzerine otomobili sürerek kaçmaya devam etti. 
     Germencik çıkışında araçtan atlayıp yaya olarak kaçmaya çalışan Murat Bal polis tarafından yakalanırken, kendisini otomobiliyle kaçırmaya çalışan Durmaz da bir süre sonra takviye gelen polis ekipleri tarafından Ortaklar Beldesi yakınlarında yakalandı. 
     Murat Bal'ın, eşi ile Servet Arslan arasında ilişki olduğundan şüphelendiği için gruba ateş ettiğini söylediği öğrenildi. 
     
</TEXT>
</DOC>
