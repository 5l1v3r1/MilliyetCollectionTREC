<DOC>
<DOCNO> 189629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/spor/spo09.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'nin silahı 
</HEADLINE>
<TEXT>

   Bursaspor'un Rumen çalıştırıcısı, "Benim 12. oyuncum taraftar olacak. Onlara güveniyorum" ifadesini kullandı 
      
   İddialı konuştu 
   BURSASPOR bugün evinde ağırlayacağı Fenerbahçe'yi eli boş göndermenin hesaplarını yaparken Teknik Direktör Hagi en büyük güvencesinin Yeşil - Beyazlı taraftarlar olduğunu belirtti. İlk derbi galibiyetini Fenerbahçe karşısında yaşamak istediğini söyleyen Rumen teknik adam, "Benib 12. oyuncum taraftar. Onlara güveniyorum" ifadesini kullandı. 
   
   'Hasret bitecek' 
   TAKIMININ bu karşılaşmaya teknik, taktik ve psikolojik açıdan çok iyi hazırlandığına dikkat çeken Hagi, "Saha avantajımızı en iyi şekilde kullanacağız" dedi. Golcü Okan ise "Şeytanın bacağını bu kez kıracağız. Fenerbahçe karşısında yeni bir sayfa açmak istiyoruz. Bu maçı kazanırsak ligin tozunu atarız. Galibiyet hasreti bitecek" diye konuştu. 
   
   Sıkı güvenlik 
   BURSASPOR - Fenerbahçe maçında bin 500 polis görev yapacak. Bu maç için 850 Fenerbahçe taraftarına bilet satıldı. Stada gelecek seyircileri sıkı bir aramadan sonra içeri alacak olan polis, herhangi bir olay çıkmaması için özel önlemler hazırladı. 
   
   
   
</TEXT>
</DOC>
