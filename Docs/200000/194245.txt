<DOC>
<DOCNO> 194245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sonspo14.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda derbide gülen taraf, Galatasaray'ı yenen Beşiktaş 
</HEADLINE>
<TEXT>

     Salon Abdi İpekçi . 
     Hakemler Mehmet Keseratar xx, Halil Baldemir xx, Caner Kanan xx . 
     Galatasaray Kemal x 4, Buskevics xx 8, Arda xx 12, Washington xx 12, Slay xx 16, Tufan xx 11, Burak xx 8, Denktaş x, Yiğit x . 
     Beşiktaş El Amin xxx 12, Mustafa xx 10, Faruk x, Ruziç xxx 19, Wilson xx 5, Enver xx 6, Barış x 1, Ayuso xxx 27, Tolga xx 7, Evren x 2 . 
     1. Periyot 27-24 . 
     Devre 51-41 Galatasaray lehine . 
     3. Periyot 67-61 . 
     Türkiye Basketbol Ligi'nde Galatasaray ile Beşiktaş arasında yapılan derbi maçta, siyah-beyazlılar, bir ara 15 sayı geriye düştüğü karşılaşmayı 18 sayı farkla 89-71 kazandı. 
     Karşılaşmanın ilk periyodunda Galatasaray, Buskevics ve Washington, Beşiktaş ise Ruziç ve Ayuso ile sayılar üretti. Karşılıklı basketlerle geçilen bu periyot, Tufan'ın son saniyedeki 3 sayılık basketiyle 27-24 Galatasaray üstünlüğüyle geçildi. 
     2. periyoda Galatasaray iyi başlarken, Beşiktaş hem savunmada, hem de hücumda kötü bir görüntü çizdi. Sarı-kırmızılılar, Tufan ve Burak'ın 3 sayılık, Arda ve Washington'un da potaaltı basketleriyle 18. dakikada farkı 15 sayıya 48-33 çıkardı. Siyah-beyazlılar, Ayuso'nun 3 sayılık basketleriyle son dakikalarda farkı indirmeye çalıştıysa da ilk yarı 51-41 Galatasaray'ın üstünlüğüyle sona erdi. 
     İkinci yarıda Beşiktaş daha etkili savunma yapıp rakibinin kolay sayı bulmasını engelledi. İkinci periyodun suskun ismi Ruziç'in de devreye girmesiyle siyah-beyazlılar 29. dakikada farkı 4 sayıya 65-61 indirdi ve 3. periyot Galatasaray'ın 67-61 üstünlüğüyle tamamlandı. 
     Son periyoda hızlı başlayan Beşiktaş, El Amin ve Ayuso'nun 3'er sayılık basketleriyle 31. dakikada eşitliği sağlayıp, yine El Amin'in basketiyle 69-67 öne geçti. İlk 3 periyotta etkisiz kalan El Amin, son periyotta takımını çok iyi yönetirken, agresif ve etkili bir savunma yapan siyah-beyazlılar, 5 dakika boyunca rakibine sayı attırmayıp, 35. dakikada 76-67 üstünlük sağladı. Son periyotta rakibinin yalnızca 4 sayı üretmesine izin veren Beşiktaş, üstüste bulduğu basketlerle farkı giderek açtı ve karşılaşmadan 89-71 galip ayrıldı. 
     Maçın ilk yarısında etkisiz kalan siyah-beyazlılar, ikinci yarıda rakibine toplam 20 sayı attırırken, 48 sayı buldu ve ikinci yarıdaki etkili oyunuyla maçı kazandı. 
     
</TEXT>
</DOC>
