<DOC>
<DOCNO> 162746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo11.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuncay'ı Inter istiyor 
</HEADLINE>
<TEXT>

     İtalyan spor gazetesi Corriere dello Sport, teknik direktör arayışında olan Reggina'nın bir ara, Beşiktaş Teknik Direktörü Mircea Lucescu'yu düşündüğünü yazdı. 
     Bu sezon 1. ligde kalmak için aynı puanla ligi tamamladığı Atalanta ile eleme maçı oynayan ve deplasmanda aldığı 2-1'lik galibiyetle ligde kalan Reggina, teknik direktör arayışına girerken Kulüp Başkanı Foti ve Spor Direktörü Martino'nun Lucescu ismini düşündükleri ifade edildi. 
     Lucescu dışında Alberto Zaccheroni, Nevio Scala, Walter Zenga ve Renzo Ulivieri isimlerinin de Reggina'nın başkanı tarafından alternatif olarak ele alındığı, ancak somut hiçbir gelişme olmadığı belirtildi. 
     İtalyan liginde çok az sayıdaki güney takımlarından biri olan Reggina'nın büyük olasılıkla Franco Colomba veya Bologna'dan ayrılması halinde Francesco Guidolin ile anlaşacağı yazıldı. 
     Bu arada Tutto Sport gazetesi, Türk basınında yer alan haberlere dayanarak, ''İnter'de Türk bombacı Tuncay tekrar gündeme geldi'' dedi. 
     Türk basını kaynak gösterilerek verilen haberde, İnter'in Fenerbahçe'ye Okan Buruk ve Ümit Davala'yı önererek Tuncay Şanlı'yı istediği öne sürüldü. 

     
</TEXT>
</DOC>
