<DOC>
<DOCNO> 194554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sondun29.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa ''Irak'ta kartlar yeniden dağıtılsın'' 
</HEADLINE>
<TEXT>

     Fransa Cumhurbaşkanı Jacques Chirac'ın, ''Irak'ta koalisyon güçlerine yönelik artan saldırılardan endişe duyduğu ve bu ülkede kartların tekrar dağıtılmasından yana olduğu'' bildirildi. 
     Chirac, Finlandiya Başbakanı Matti Vanhanen'i bugün Elysee Sarayı'nda kabul etti. 
     Görüşmede Irak konusunun da ele alındığını belirten Fransa Cumhurbaşkanlığı Sarayı'nın bir yetkilisi, ''Irak'ta koalisyon güçlerine yönelik saldırıların artması nedeniyle Paris'in, kartların tekrar dağıtılmasını ve siyasi sürecin en kısa zamanda başlamasını istediğini'' kaydetti. 
     Chirac ve Vanhanen'in Ortadoğu ve İran'daki gelişmeleri de ele aldıklarını ifade eden yetkili, iki liderin Avrupa'nın savunması ve AB anayasası konusunu da gözden geçirdiklerini söyledi. 
     Finlandiya, AB anayasasına karşı çıkan küçük ülkeler arasında yer alırken, Fransa, anayasasının bu haliyle değiştirilmeden onaylanmasını gerektiğini düşünüyor. 
     
</TEXT>
</DOC>
