<DOC>
<DOCNO> 182969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sonspo29.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbinin biletleri yarın satışa çıkıyor... 
</HEADLINE>
<TEXT>

     Birinci Süper Futbol Ligi'nin 6. haftasında Galatasaray ile Fenerbahçe arasında oynanacak derbi maçın biletleri yarın satışa çıkarılacak. 
     Galatasaray Kulübü'nün resmi internet sitesinden yapılan duyuruda, tüm tribünler için maç biletlerinin satışına, yarın saat 10.00'dan itibaren Biletix noktalarından başlanacağı açıklandı. 
     Bu arada, eski açık tribün kombine kart sahiplerinin, bu tribün Fenerbahçe taraftarına tahsis edileceğinden, karşılaşmayı numaralı üst tribünden izleyecekleri bildirildi. 
     Maça gelecek Fenerbahçeli taraftarların ise kendileri için ayrılan yere, özel basılan misafir seyirci biletleriyle girebilecekleri, öteki tribünlerden bilet alan konuk takım taraftarının bu bölgeye geçişlerine kesinlikle izin verilmeyeceği kaydedildi. 
     
</TEXT>
</DOC>
