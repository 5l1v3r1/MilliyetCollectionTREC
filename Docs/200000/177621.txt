<DOC>
<DOCNO> 177621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yasam/yas09.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Davadan kaçtılar kandan kaçamadılar 
</HEADLINE>
<TEXT>

      ASLI ÖKTENER İstanbul 
   
   Altınşehir'deki kuyumcu dükk nından altın çalan iki soyguncuyu takip ederek tabancayla vurup ölümüne neden olan Seyithan Kırmızı, kasten iki kişiyi öldürmekten tutuklanarak cezaevine gönderildi. 15 yıl önce kan davası nedeniyle Diyarbakır'dan ayrılarak İstanbul'a geldiklerini anlatan ağabey Recep Kırmızı, kardeşini kan davasına karışmasın diye burada büyüttüklerini söyledi. 
   Diyarbakır'dan gelen altı erkek kardeş, Avcılar'a yerleşti. Daha sonra Altınşehir'de bir kuyumcu dükk nı ile düğün salonu açtılar, ayrıca emlak işine girdiler. Zamanla İstanbul'da umduğunu bulamayan Kırmızı Ailesi'nden üç erkek kardeş geri döndü. 
   Bu arada Seyithan, Açık Öğretim Fakültesi'ne kaydını yaptırdı. Soygun günü hırsızların ardından ateş ederek ikisinin de ölümüne neden oldu. Soygunculardan Hüseyin Kurtoğlu'nun hırsızlık ve yankesicilik suçlarından sabıkası olduğu öğrenildi. 
   
   
   
</TEXT>
</DOC>
