<DOC>
<DOCNO> 157690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sontur15.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşadası'nda plajlar doldu... 
</HEADLINE>
<TEXT>

     Kuşadası'nda turizm sezonunun başlamasıyla birlikte plajlar doldu. 
     19 Mayıs Atatürk'ü Anma Gençlik ve Spor Bayramı ile hafta sonu tatilinin birleşmesi ile 3 günlük tatil fırsatı bilen çok sayıda kişi, Kuşadası'nda başta Kadınlar Denizi olmak üzere, Palmiye, Papaz Hamamı, Pigale, Kuştur, Karaova, Milli Park ve Güzelçamlı'daki plajlara akın etti. 
     Turistlerin büyük bölümü denizin tadını çıkarırken, Kaleçi'nde bulunan bar ve diskolar, sezon açılmasına rağmen yeterli müşteri doluluğuna ulaşamayınca, kapanış satlerinden çok önce kepenk indirmeye başladılar. İşletme sahipleri, okulların kapanmasıyla işlerinin açılacağı umudunu taşıdıklarını bildirdiler. 
     İlçe Emniyet Müdürlüğü yetkilileri de, turizm sezonunun son derece huzurlu geçmesi için gerekli önlemlerin alındığını kaydettiler. 
     
</TEXT>
</DOC>
