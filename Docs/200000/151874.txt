<DOC>
<DOCNO> 151874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo06.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü tedavi için Almanya'ya gitti... 
</HEADLINE>
<TEXT>

     Fenerbahçe'nin milli kalecisi Rüştü Reçber, boynundaki ağrıların tedavisi için Almanya'ya gitti. 
     Takımının ligin 29. haftasında Samsunspor ile yapacağı maçta forma giymeyecek olan sarı-lacivertli futbolcu, yolculuk öncesi Atatürk Havalimanı'nda yaptığı açıklamada, tedavisinin ne kadar süreceğinin henüz belli olmadığını söyledi. 
     Deneyimli kalecinin, tedavisinin uzun sürmesi durumunda A Milli Futbol Takımı'nın Çek Cumhuriyeti ile 30 Nisan Çarşamba günü deplasmanda yapacağı özel maça Almanya'dan doğrudan gideceği bildirildi. 
     Bu arada bir süre önce sarı-lacivertli takımda kadro dışı bırakılan Serhat Akın da sakatlığının tedavisi için Rüştü ile birlikte aynı uçakla Almanya'ya gitti. 
     





</TEXT>
</DOC>
