<DOC>
<DOCNO> 166053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sonspo13.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
L'Equipe "Türk seyirciler Fransız polisini dövdü" 
</HEADLINE>
<TEXT>

     Fransa'nın ünlü spor gazetisi L'Equipe, geçen perşembe akşamı Paris'te yapılan, Fransa-Türkiye 6. FIFA Konfederasyon Kupası yarı final maçı sırasında Türk seyircilerin, 4 Fransız polisini dövdüğünü iddia etti. 
     Fransız gazetesi, Turk seyircilerin saldırısına uğrayan polislerden birinin kısa süreyle bilincini yitirdiğini belirterek, bu görevlinin hastaneden 10 gün ''iş göremez'' raporu aldığını bildirdi. 
     Gazete, diger polislerin ise hafif biçimde yaralandıklarını kaydetti. 
     Gazete polislerin, stadın koltuklarına zarar veren ve sahaya yabancı madde atan bir Türk seyirciye müdahele etmek isterken, bir anda 200 kişilik bir Türk seyirci grubunun saldırısına uğradıklarını ileri sürdü. 
     Saldırıyla ilgili soruşturmanın sürdüğünü kaydeden gazete, saldırıya karışanların sayısının çok fazla olması nedeniyle, gözaltına alınan kimsenin bulunmadığını bildirdi. 
     
</TEXT>
</DOC>
