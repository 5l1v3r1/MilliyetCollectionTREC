<DOC>
<DOCNO> 152535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/yazar/pulur.html </URL>
<DATE> 2003/04/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Namaz Hocası"nda neler var 
</HEADLINE>
<TEXT>

     Ankara Üniversitesi, İlahiyat Fakültesi öğretim üyelerinden Prof. Dr. M. Hayri Kırbaşoğlu, bir yazısında, bu kitapların etkili olmalarına rağmen, bilimsel değerleri üzerinde yeterince durulmadığını yazar. X 
     
     PROF. Kırbaşoğlu, araştırmasında ilmihaller için şöyle der 
     "İlmihallerin, kullanılan dil, kavramsal çerçeve, verilen örnekler açısından, keza zihniyet ve bakış açıları bakımından bugüne ait olmadıkları hemen ilk bakışta göze çarpmaktadır." 
     Örnekler sıralar 
     "Mesela, bugün için hiçbir anlamı olmayan kölelikle ilgili hükümler vardır. 
     - Savaşla alınmış bir beldede, hatip, sol elinde tutacağı kılıca dayanarak hutbe okumalıdır. 
     - Yelkenli gemilerle seyahatten develerle kafile halinde yolculuktan söz edilir. 
     - Kadınlar, evde oturup dışarı çıkmamakla yükümlüdür. 
     - Ortaçağa ait uzunluk, ağırlık, hacim ölçülerinden söz edilir, arşın, fersah, dirhem, ok atımı mesafesi gibi. 
     - En faziletli kazanç yolu, önce cihat sonra sırayla, ticaret, ziraat ve sanat gösterilmektedir. 
     - Erkeklerinde etekli elbise giymeleri, eteklerin de bacakların yarısına kadar uzatabileceği. 
     - Yüksek binaların mekruh olduğu. 
     - Tavla, satranç gibi oyunların harama yakın mekruh olduğu." 
     
     PROF. M. Kırbaşoğlu, ilmihallerin en zararlı yanlarından birinin, psikopatolojik bazı davranışlara yol açabilecek bilgiler olduğunu söyler ve örnek verir 
     "Vücut yıkanırken iğne ucu kadar bir yerin kuru kalmamasına dikkat edilecek, kulaklar ve göbek oyuğu yıkanacak. Su saçların, sakalların, kaşların ve bıyıkların aralarına ve altlarındaki deriye kadar geçecektir. Bunlar sık olsa bile suyun ulaşması sağlanacaktır. Bunların araları ve dipleri kuru kalırsa, gusül tamamlanmış olmaz. .. Kapanmış olan küpe deliklerinin içini de yıkamalıdır. içlerine zorla su geçebilecek olan küpe deliklerini de, içlerine su geçecek bir şekilde el ile ıslatıp yıkamalıdır." 
     Kırbaşoğlu, bu örneği verdikten sonra "Bu satırları okuyan birinin vesveseci olmaması mümkün değildir" der. 
     
     PEKİ nedir çare 
     Çağdaş, sağlam bilgi ve bilime dayalı, çağın ruhuna hitap eden bir ilmihal... 
     
     BİZ, Sayın Kırbaşoğlu'nu "Kanal 7"deki bir televizyon programında ekranda tanıdık, söyledikleri çok ilginçti, dergiyi buldurduk, yazıyı okuduk, köşemizin ölçüsü içinde özetleyerek duyurmaya çalıştık. 
     Konuyla ilgili herkesin Kırbaşoğlu'nun yazısının tümünü okumalarını öneririz. 
     
     x İslamiyat - Üç aylık araştırma dergisi, cilt 5, sayı 4 Dr. Mediha Eldem sk. 41 12, Kızılay, Ankara. Tel 0 312 433 24 65 
     
     







</TEXT>
</DOC>
