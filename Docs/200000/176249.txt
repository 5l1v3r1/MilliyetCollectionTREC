<DOC>
<DOCNO> 176249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/tv/ekran.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak ilişki 
</HEADLINE>
<TEXT>

   Oscar adayı senarist William Nicholson'ın filmi, Jane Austen romanlarını andıran bir aşk öyküsünü anlatıyor 
      ALİN TAŞÇIYAN 
alin.t milliyet.com.tr 

   
   On dokuzuncu yüzyıl başlarında geçen, Jane Austin romanlarını andıran romantik bir konuyu işliyor "Firelight". Sinemalarımızda gösterilmemiş bu ilginç film hem atmosferi hem oyuncularının performanslarıyla izlenmeye değer. 
   Oscar adayı senaristten 
   "Firelight", yönetmeni William Nicholson'ın şimdilik tek filmi. Ama biz Nicholson'ı "Sarafina" müzikali, Sir Richard Attenborough'nun Anthony Hopkins ve Debra Winger'lı romantik filmi "Gölge Topraklarda", Jodie Foster'ın vahşi doğada büyümüş bir kızı canlandırdığı "Nell" ve Oscar'a aday gösterildiği "Gladyatör"ün senaristi olarak tanıyoruz. Başrolleri ise Fransızların güzel yıldızı Sophie Marceau ve yakışıklı Stephen Dillane paylaşıyor. 
   Karısı komada olan İngiliz soylu Charles çocuk sahibi olabilmek için İsviçreli bir genç kadınla ilişkiye girer. Birbirlerinden etkilenirler ama anlaşmalarına göre doğumdan sonra görüşmeyeceklerdir. Elizabeth yıllar sonra çocuğunun özlemine dayanamayıp Charles'ın malikanesinde mürebbiye olarak işe başvurur. Charles'ın baldızı, bütün mürebbiyelerini kaçırmış şımarık Louisa ile başa çıkabileceğini düşündüğü kadını hemen işe alır. Charles önce Elizabeth'e öfkelenir ama sonunda ona olan duygularına yenik düşer. Sonrası tam bir romantik, ahlaki ve Viktorya dönemi İngiltere'si için skandal sayılacak bir sosyal karmaşaya dönüşür. 
   
   Yönetmen Senarist William Nicholson Görüntü Nic Morris Müzik Christopher Gunning Oyuncular Sophie Marceau, Stephen Dillane, Kevin Anderson, Lia Williams, Joss Ackland, Dominique Belcourt 
   TRT 2 22.10 
   
   
</TEXT>
</DOC>
