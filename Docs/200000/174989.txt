<DOC>
<DOCNO> 174989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sondun11.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SAT 1'in "Yıldız Aranıyor" yarışmasını Kesici kazandı.. 
</HEADLINE>
<TEXT>

     Alman özel televizyon kanalı SAT.1 tarafından düzenlenen ''Star search'' Yıldız Aranıyor adlı yarışmanın finalini Martin Kesici kazandı. 
     Babası Türk, annesi Alman olan Martin, dün gece yaklaşık 3 saat süren final mücadelesinde, Lionel Ritchie ve Metallica grubundan şarkılar seslendirerek, rakibi Thomas Wohlfahrt'ı yenmeyi başardı. 
     Başlangıçta jürinin verdiği oylarla Thomas ile berabere kalan Martin, daha sonra seyircilerin oylarıyla zorlu rakibini yenmeyi başardı. 
     Martin, birincilik ödülü olarak bir plak şirketiyle sözleşme imzalayacak. 
     Televizyonda daha önceki yarışmalar sırasında sevgilisine evlenme teklif eden Thomas ile bir barda çıplak kızlarla eğlendiği gerekçesiyle Martin'in adı bir seks skandalına karışmış, ancak kendisi bu olayın abartıldığını söylemişti. 
     ''Star Search'' yarışmasına komedi dalında katılan Şenay Duzcu ve fotomodel dalında katılan Jennifer Şebnem Schaefer ise yarı finalde elenmişti. 
     
</TEXT>
</DOC>
