<DOC>
<DOCNO> 162734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko55.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepez ve Çukurova'ya el konulmasının gerekçeleri açıklandı 
</HEADLINE>
<TEXT>

     Enerji ve Tabii Kaynaklar Bakanlığı'nın, Çukurova Elektrik Anonim Şirketi ile Kepez Elektrik T.A.Ş'nin imtiyaz sözleşmelerini feshetmesinin gerekçeleri belli oldu. 
     Edinilen bilgiye göre, Enerji ve Tabii Kaynaklar Bakanlığı, söz konusu şirketler Kepez ve Çukurova'ya, Elektrik Piyasası Kanunu çerçevesinde iletim tesislerinin Türkiye Elektrik İletim A.Ş'ye TEİAŞ devredilmesi için 2 kez uyarıda bulundu. 
     Enerji ve Tabii Kaynaklar Bakanlığı ve Enerji Piyasası Düzenleme Kurumu'nun EPDK Kepez ve Çukurova'ya ''ÇEAŞ'' yaptığı uyarılarda, Elektrik Piyasası Kanunu uyarınca, iletimi EÜAŞ'a devretmesi, dağıtımı ise ya başka şirkete devretmesi veye dağıtımdan çekilmesi istendi. Ancak, Kepez ve ÇEAŞ'ın, Bakanlık ve EPDK'dan gelen, kanunun öngördüğü uyarılara uymadığı belirtildi. Ayrıca, ÇEAŞ ve Kepez'in bu süre zarfında ödemesi gereken iletim ücreti de bu şirketlerden talep ediliyordu. 
     Elektrik Piyasası Kanunu uyarınca, elektrik iletim hizmeti, piyasada yalnızca belli bir ücret mukabilinde TEİAŞ tarafından yapılabiliyor. 
     Kanuna göre bir şirketin aynı anda üretim ve dağıtım işi yapması da engelleniyor. 
     Ayrıca, ÇEAŞ ve Kepez'in, bu kurallara uyduktan sonra da piyasada faaliyet gösterebilmesi için EPDK'ya başvurması gerekiyordu. 
     Söz konusu şartlar yerine getirilmediği gerekçesiyle EPDK tarafından Enerji ve Tabii Kaynaklar Bakanlığı'na gönderilen yazıda, söz konusu şirketlerin ilgili yasa hükümlerine göre tanınan süre içinde de aykırılıklarını sürdürdüğü gerekçesiyle sözleşmelerin feshi istendi. Bunun üzerine, Enerji ve Tabii Kaynaklar Bakanlığı, söz konusu tesislerin imtiyaz sözleşmelerini iptal etti. 
     İmtiyaz sözleşmelerinin feshedilmesi ile birlikte, üretim tesisleri Elektrik Üretim A.Ş'ye EÜAŞ , iletim tesisleri TEİAŞ'a dağıtım tesisleri de Türkiye Elektrik Dağıtım A.Ş'ye TEDAŞ devredilecek. 
     ÇEAŞ'ın 6, Kepez'in 4 hidroelektrik santralinde yılda toplam 4.5 milyar kilowaat saat elektrik üretiliyor. Her iki şirkete bağlı hidroelektrik santrallerinin 1120,3 megawaat kurulu gücü bulunuyor. 
     
     BAŞBAKAN ERDOĞAN İLE GÖRÜŞME 
     Öte yandan, Enerji ve Tabii Kaynaklar Bakanı Hilmi Güler ile EPDK Başkanı Yusuf Günay'ın, Başbakan Recep Tayyip Erdoğan ile görüştükleri öğrenildi. Başbakanlık Merkez binasında gerçekleşen görüşmenin ardından açıklama yapılmadı. 
     
</TEXT>
</DOC>
