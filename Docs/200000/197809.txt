<DOC>
<DOCNO> 197809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sonspo07.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Mehmet 14 dakikada 8 sayı 4 ribaund üretti 
</HEADLINE>
<TEXT>

     ABD Profesyonel Basketbol Ligi'nde NBA 5. hafta mücadelesi, bu sabaha karşı yapılan 4 maçla başladı. 
     Detroit Pistons, Mehmet Okur'un 8 sayı, 4 ribaunt ve 1 asistlik performans gösterdiği karşılaşmada, deplasmanda Atlanta Hawks'ı 5 sayı farkla 94-89 yendi. 
     Oyuna sonradan giren ve 14 dakika forma giyen Mehmet Okur, 2 sayılık atışlarda 7'de 4 isabet kaydederken, serbest atışlarda kullandığı 3 atıştan sayı üretemedi. 
     15. maçında 10. galibiyetini alarak Merkez Grubu'nda 3. sıradaki yerini koruyan Detroit Pistons'da, Tayshaun Prince 22 sayı, 8 ribaunt, Chauncey Billups 24 sayı, 3 ribaunt, 4 asistle oynayarak galibiyette önemli rol aldılar. 
     Konuk ekipte ise Jason Terry'nin 25 sayı, 4 asist ve Shareef Abdul-Rahim'in 26 sayı, 14 ribauntluk performansları yenilgiyi önleyemedi. 
     NBA'de günün maçlarında alınan sonuçlar şöyle 
     New York Knicks-Boston Celtics 94-88 Detroit Pistons-Atlanta Hawks 94-89 Indiana Pacers-Orlando Magic 89-78 Houston Rockets-Los Angeles Clippers 105-90 Ligde 5. hafta mücadelesine yarın sabaha karşı yapılacak 8 maçla devam edecek. 
     
</TEXT>
</DOC>
