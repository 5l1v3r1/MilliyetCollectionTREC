<DOC>
<DOCNO> 175543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sontur20.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli paket AK Partilileri korkuttu... 
</HEADLINE>
<TEXT>

     Ak Parti Ankara İl Başkanlığı binasına bırakılan şüpheli paketten video kasetleri ve cd'ler çıktı. 
     Kimliği belirlenemeyen bir kişi sabah saatlerinde, AK Parti'nin Maltepe'deki il başkanlığı binasına gelerek, üzerinde kimden geldiğinin belirtilmeyen bir koli bıraktı. 
     Parti görevlileri, paketi getiren kişinin görünümünden ve paketin nereden geldiğinin belirtilmemesinden şüphelenerek durumu polise bildirdiler. Olay yerine gelen güvenlik görevlileri, çevrede güvenlik önlemi alarak, binayı boşalttı. 
     Şüpheli paketi inceleyen bomba imha uzmanları pakette Ak Parti'nin kuruluş yıldönümü dolayısıyla hazırlanan tanıtım cd'leri ve video kasetler bulunduğunu belirledi. 
     
</TEXT>
</DOC>
