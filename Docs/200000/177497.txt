<DOC>
<DOCNO> 177497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur06.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlik başvuruları bugün bitiyor... 
</HEADLINE>
<TEXT>

     Milli Eğitim Bakanlığı'nın MEB atama yapacağı 20 bin öğretmen kadrosu için başvuru süresi bugün mesai saati bitiminde sona eriyor. 
     Adaylar başvurularını, internet yoluyla ''http atama.meb.gov.tr'' adresindeki ''2003 Yılı İlk Atama Elektronik Başvuru Formu''nu doldurarak yapacaklar. 
     Formu dolduran adaylar, en yakın başvuru bürolarından 81 il, Ankara, İstanbul merkez ilçe milli eğitim müdürlükleri, yurtdışı eğitim temsilcilikleri birine giderek, başvurularını resmi hale getirecekler. 
     Yeniden açıktan atama ve kurumlar arası nakil için yapılacak başvurular ise il milli eğitim müdürlüklerinde kurulacak yeniden atama işlemleri bürosundaki görevliler tarafından, internet üzerinden ''2003 Yılı Yeniden Atama Başvuru Formu''na girilerek gerçekleştirilecek. 
     MEB'den alınan bilgiye göre bugüne kadar internetteki başvuru formunu 48 bin 668 aday doldurdu. Form dolduran adaylardan 35 bin 184'ünün başvurusu onaylandı. Bu adaylardan 31 bin 603'ünün ilk atama, 3 bin 581'inin de açıktan ve kurumlararası atama için başvurduğu belirlendi. 
     
     ATAMALAR GELECEK HAFTA YAPILACAK 
     MEB, başvurusu onaylanan adayların formlarındaki bilgileri kılavuzdaki koşullar doğrultusunda inceleyecek. İnceleme sonucunda koşulları uygun bulunan adaylar, puan üstünlüğü esasına ve tercihlerine göre bilgisayar ortamında atamaya tabi tutulacak. 
     Yetkililer, atamaların gelecek hafta sonuna doğru yapılmasının planlandığını bildirdiler. 
     Atama sonuçları internetten duyurulacak. Atanan öğretmenler 8 Eylül'de atandıkları illerde görevlerine başlayacaklar. 
     Atamalar sonucunda boş kalacak kontenjanlar ile görevlerine başlamayan öğretmenlerin yerine yeniden başvuru alınması düşünülüyor. 
     
</TEXT>
</DOC>
