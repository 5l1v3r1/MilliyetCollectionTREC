<DOC>
<DOCNO> 168423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/tv/ekran.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamana direnenler 
</HEADLINE>
<TEXT>

Türk popunun kilometre taşı iki sanatçı CNN TÜRK'e konuk oluyor. "SoruCevap"ta Nilüfer, "32. Gün"de ise Ajda Pekkan var 
     Süperstar anlatıyor 
     Ajda Pekkan'ın 1963 yılında kapak yıldızı seçildiği "Ses Dergisi Yarışması"ndan, 2003'te çıkardığı "Sen İste"ye dek sanat öyküsü, "32. Gün"ün bu haftaki konusu... Süperstar, Pera Palas'ta Mehmet Ali Birand'ın sorularını yanıtlayacak ve her dönem kendini yenileyip değiştirebilmenin sırlarını, hayatının dönüm noktalarını, estetik ameliyatlarını, aşklarını ve müziğini anlatacak. 
     CNN TÜRK 23.05 

     Yine yeni yeniden 
     Nilüfer'in, "Olur mu Olur mu - Gözünaydın" albümü bugün piyasaya çıktı. Yeni çalışması için hem müzik tarzını hem de kendisini yenileyen sanatçı, canlı yayında Yavuz Baydar'a konuk oluyor. Nilüfer "SoruCevap"ta, albümün hazırlanma süreci, albüme destek veren diğer sanatçılar, geçmişten günümüze Türk pop müziğinin gelişimi ve toplumsal duyarlılığı üzerine sorulara yanıt verecek. 
     CNN TÜRK 19.10 



KISA... KISA...      Muavenet Dosyası Türkiye-ABD ilişkilerinin tartışıldığı şu dönemde TV8, Amerikan uçak gemisi Saratoga'nın vurduğu ve beş denizcinin şehit olduğu "Muavenet Dosyası"nı açıyor. TV8 21.00 
     3. Göz Ömer Yıldırım'ın sunduğu programda uzmanlar, yerli dizileri oyunculuk, müzik ve dublaj açılarından değerlendirecek. MELTEM TV 22.30 
     Yıllar Önce Yıllar Sonra "Arena" ekibi tarafından hazırlanan ve Suat Kozluklu'nun sunduğu programın ilk dosyasında sporcu bir ailenin bale tutkunu kızları için verdikleri mücadele anlatılıyor. Ardından Kırklareli'ndeki ilginç bir doğa olayının sır perdesi aralanacak. KANAL D 23.30 
     Siyah Beyaz Tunca Bengin, AKP Milletvekili Hasan Ali Çelik ve Maden Mühendisleri Odası Yön. Kur. Başk. Mehmet Torun ile "Türkiye'nin maden zenginliği efsane mi, gerçek mi " sorusunu ele alıyor. TRT 2 21.10 
     

</TEXT>
</DOC>
