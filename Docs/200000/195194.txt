<DOC>
<DOCNO> 195194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/yazar/akyol.html </URL>
<DATE> 2003/11/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Baykal, milliyetçilik, kamu yönetimi 
</HEADLINE>
<TEXT>

   
   HÜKÜMETİN kamu yönetimi reform tasarısı genelde çok olumlu. Ancak CHP lideri Deniz Baykal'ın grup konuşmasındaki şu uyarı da çok önemli 
   - Türkiye uluslaşma sürecini tamamlamadı. Türkiye yerel dayanışmaların, kabilev dayanışmaların üzerine çıkmaya çalışıyor. Mezhep, etnik köken farklılaşmalarının, cemaatçiliğin üzerine çıkmaya çalışıyor. Etnisiteyi aşarak, mezhepçiliği aşarak, her türlü ayırımcılığı aşarak 70 milyonu bir ve bütün sayan, eşit sayan bir anlayışın içine girmeye çalışıyor..." 
   Bu durumda, Baykal'a göre eğitim ve sağlık alanlarında personel tayinleri mahalli idarelere devredilirse bu hizmetler etnik, mezhep, din, bölge farklarına göre "kabileleşme" yoluna girerek parçalanabilir. 
   Baykal "uluslaşma" konusunda siyasi polemik yapmıyor, bir sosyal bilimci gibi konuşuyor hükümet bu uyarıyı çok ciddiye almalıdır. 
   
   
   ADNAN Menderes'in bir konuşması 
   "Biz yeni yeni tek bir vatan, tek bir millet oluyoruz. Tıpkı Fatih zamanındaki gibi. Fatih Anadolu'daki Oğuz boylarını birleştirdi. Biz de memleketi birleştirmek, yeniden kurmak zorundayız. Bir şehir diğerini tanımaz. Yol yok, iz yok, kuş uçmaz, kervan geçmez..." Ş. Ş. Aydemir, Menderes'in Dramı, sf. 233 
   Bizde milli şuur 80 yıl önce değil, çok önceleri başladı ama "sosyal bütünleşme" anlamındaki uluslaşma konusunda çok geciktik Ülke insanlarının kabilemsi, dar yerel parochial hücrelerden, dehlizlerden çıkarak yollarla, ticaret ağıyla, seyahat ve iç göçlerle, eğitimle geniş bir "vatan k inatı"na açılıp bağlanmasını tam başaramadık 
   Tanzimat'tan beri eğitimimizin amacı bu oldu. Atatürk'ün "anayurdu demir ağlarla örmek" siyaseti hem sosyal bütünleşmeyi, hem stratejik savunmayı amaçlıyordu. 
   Menderes 1950'de 47 bin kilometre olan yol ağını, 1960'ta 136 bine çıkardı şehirleşme, iç göç nüfusun harmanlanması öyle başladı. 
   Geç yola çıktığımız için henüz tamamlayamadık. 
   
   
   FRANSIZ İhtilali yıllarında halkın üçte ikisi edebi Fransızcayı anlamıyordu. Sadece "eğitim seferberliği" değil, aynı zamanda ticaret ve sanayiin öncülük ettiği ekonomik ve sosyal entegrasyon yüz elli yılda Fransa'nın bugünkü "millet" yapısını kurdu. 
   Biz geciktiğimize göre, merkeziyetçiliğe devam mı Hayır 
   Gelenekleri ve mahalli kültürleri zorla bastıran Jakoben türü merkeziyetçilik de ciddi gerginliklere yol açıyor. Celal Bayar'ın Atatürk'e sunduğu "Şark Raporu"nda bunun işaretleri vardır. 
   Mahalli yönetimin bir faydası, hem etkinlik getirmesi, hem devletle toplulukların ihtilafını azaltmasıdır 
   Dengeyi doğru kurmalıyız. 
   Kamu hizmetlerini önemli ölçüde belediye ve özel idarelere devretmek gerekir. Şirketlerin eline geçecek diye paranoyaya kapılmanın anlamı yok. 
   Sağlık, özellikle de eğitim alanında ise, tesisler mahalli idarelere devredilmeli, personel politikası merkezin elinde kalmalıdır. 
   Tasarının 7. maddesi de "milli eğitimde eğitim ve öğretim birliğini sağlama, müfredatı belirleme ve geliştirme" görevini merkeze vermekle üniter duyarlılık gösteriyor buna personeli de eklemek gerekir. 
   
      
   
   
</TEXT>
</DOC>
