<DOC>
<DOCNO> 157896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sontur21.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçak rakıyı kokusu ele verdi... 
</HEADLINE>
<TEXT>

     Tokat'ın Pazar İlçesi'nde bir salça fabrikasına düzenlenen operasyonda, 12 bidon içinde toplam 1300 kilo rakı ele geçirildi. Olayla ilgili gözaltına alınan 2 kişi tutuklandı. 
     Bir istihbaratı değerlendiren güvenlik güçleri, ilçede Bekir Yakın'a 45 ait salça fabrikasından dışarı aşırı anason kokusu hissedildiğini belirlediler. Kaçak rakı üretimi yapılabileceği ihtimalinden hareket eden güvenlik güçleri, Pazar Cumhuriyet Savcılığı'ndan, fabrikada arama yapılması için izin istendi. 
     Fabrikaya baskın düzenleyen ekipler, Demirkan Polat 42 ve Ali Bacik'i 46 kaçak rakı yaparken yakalayarak gözaltına aldı. 
     Fabrikada yapılan aramalarda, 12 bidon içinde toplam 1300 kilo rakı, 25-30 kilo şişelenmiş rakı, 19,5 kilo anason tohumu, 3 adet 70'lik dolu rakı şişesi ile rakı üretiminde kullanılan malzemeler cihaz ele geçirildi. 
     Gözaltına Polat ve Bacik'in, sorgu ve işlemlerinin tamamlanmasının ardından çıkartıldıkları mahkemece tutuklandığını belirten yetkililer, fabrika sahibi Bekir Yakın'ın arandığını bildirdiler. 
     
</TEXT>
</DOC>
