<DOC>
<DOCNO> 167697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sontur34.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun'da fırtına çatıları uçurdu... 
</HEADLINE>
<TEXT>

     Samsun'da, fırtına nedeniyle kopan elektrik telleri ormanlık alanlarda küçük çaplı yangınlara yol açarken, çok sayıda evin çatısı zarar gördü, ağaçlar devrildi. 
     Meteoroloji yetkililerinden alınan bilgiye göre, ani hava değişikliği sonucu saatteki hızı zaman zaman 65 kilometreye ulaşan fırtına nedeniyle kopan elektrik telleri ormanlık alanlarda yangınlarına yol açtı. 
     Devgeriş Köyü ile Toptepe, Alanlı ve Çinik yöresinde meydana gelen küçük çaplı orman yangınlarına itfaiye ekipleri müdahale ederken, çeşitli semtlerde de çok sayıda evin çatısı zarar gördü, ağaçlar devrildi. Arıza nedeniyle ise kentin bazı bölgelerine uzun süre elektrik verilemedi. 
     Yetkililer, fırtınanın akşam saatlerinde beklenen yağışla birlikte etkisini kaybetmesinin beklendiğini söyledi. 
     
</TEXT>
</DOC>
