<DOC>
<DOCNO> 187185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/tv/ekran.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş Oscar'lı asker 
</HEADLINE>
<TEXT>

   "Er Ryan'ı Kurtarmak", bugün TRT 1'de yayınlanıyor 
      Yeni dönemin ilk "Kapalı Gişe" kuşağında "Piyanist"i yayınlayan TRT 1, bu kez "Er Ryan'ı Kurtarmak"ı ekrana getiriyor. TV'de ilk kez izleyeceğimiz beş Oscar sahibi film, son yıllarda savaş üzerine yapılmış en iyi çalışmalardan biri. Gerek gerçekçi anlatımı, gerekse konusu ve oyuncularıyla büyük yankı uyandıran "Er Ryan'ı Kurtarmak"ın konusu şöyle 
   
   Bir annenin isteği 
   Ryan ailesinin üç oğlu da İkinci Dünya Savaşı'nda ölür. Üstelik dördüncü çocuk olan James de cephededir ve düşmana esir düşmüştür. Ryan Kardeşler'in annesi için en büyük hayal, en azından küçük oğluna kavuşmaktır. Bu isteğe kayıtsız kalmayan ordu, özel bir birliği James'i kurtarmakla görevlendirir. Böylece olaylar gelişir... 
   
   Çarpıcı sahneler 
   70 milyon dolar bütçeyle çevrilen "Er Ryan'ı Kurtarmak", en iyi yönetmen, ses, ses efekti, görüntü yönetmeni ve kurgu dallarında Oscar kazandı.Steven Spielberg, "Schindler'in Listesi"nden sonra ikinci Oscar'ını bu filmle aldı.Filmin Grammy'yle ödüllendirilen müziklerini John Williams yaptı. Bugüne dek birçok kez Spielberg'le çalışan Williams, "Schindler'in Listesi", "E.T", "Damdaki Kemancı", Jaws" ve "Yıldız Savaşları"yla tam beş kez Oscar'a layık görülmüş önemli bir müzisyen.Şiddet yüklü sahneler çok tartışıldı. Başlangıç bölümlerinde askerlerin karaya çıkarma yapması ve keskin nişancının gözünden vurulması, unutulmazlar arasında yerini aldı.ABD'de gösterime girdiği ilk hafta, filmi izleyenlerin yüzde 70'i erkekti. Daha sonra bu oran dengelendi.Hanks ve Spielberg, filmden bir süre sonra tekrar işbirliğine gidip yine 2. Dünya Savaşı'nı konu alan "Band of Brothers Kardeşler Takımı" dizisine yapımcı olarak imza attı. O dizi de geçen sezon TRT 1'de yayınlandı. 
   TRT 1 20.30 
   
   
   Günün filmlerinden    K - Pax Psikiyatrına başka bir gezegenden geldiğini iddia eden adamın öyküsünde Kevin Spacey başrolde. Çarpıcı bir bilimkurgu filmi. CINE5 21.00 
   Gizemli Mabet Filmde yolu Hindistan'daki kutsal mabede düşen profesörün serüveni var. STAR 21.45 
   Bay Doğru Bayan Doğru Oyun yazarı olmak isteyen, bu sırada çalıştığı şirkette patronun kızına şık olan Charlie'nin öyküsü. 1994 yapımı vasat bir romantik - komedi. Başroldeki Paul Reiser'ı "Mad About You" dizisinden tanıyoruz. TRT 1 00.25 
   
   
   İlhan'dan ilan-ı aşk    Sİbel Can'a Aytaç Arman, Faruk Peker, Bülent Bilgiç gibi deneyimli isimlerin eşlik ettiği "Berivan"da ortalık karışıyor. Fulya'nın kaza geçirdiğini öğrenen Berivan hemen hastaneye koşar. Burada karşılaştığı İlhan, Berivan'a duygularını açar. 
   KANAL D 21.20 
   
   

   Timur'un aşı dertte    Talat Bulut ve Emel Müftüoğlu'nu bir araya getiren "Aşk Olsun"da Taner, Timur'un haberi olmadan bir gazeteciye onun adına açıklamalar yapar. Bunun üzerine başka gazeteciler de Timur'un peşine düşer. Leyla ise evden ayrılan oğlu yüzünden sıkıntılıdır. 
   KANAL D 19.50 
   
   
</TEXT>
</DOC>
