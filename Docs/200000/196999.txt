<DOC>
<DOCNO> 196999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sondun02.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Adalet Bakanı İstanbul saldırıları El Kaide tarzında... 
</HEADLINE>
<TEXT>

     ABD Adalet Bakanı John Ashcroft, İstanbul'da dün düzenlenen bombalı saldırıların, terör örgütü El Kaide veya El Kaide bağlantılı örgütlerin operasyon tarzını taşıdığını söyledi. 
     Ashcroft, ''Türkiye'deki insanların özgürlük, yaşam ve güvenliğine yönelik bu saldırılar, bizi derinden rahatsız etti. Şurası çok açık ki, terörizm şu sırada son derece faal. Zaten 11 Eylül'den bu yana terörizm faaliyetleri faal olmayı sürdürdü'' dedi. 
     John Ashcroft, terörizmin azaldığını düşünmek hatasına düşülmemesi gerektiğini vurgulayarak, sadece 11 Eylül saldırılarından bu yana dünyada 1000'den fazla insanın teröre kurban gittiğini, kurbanların 40'a yakının Amerikalı olduğunu söyledi. 
     Ashcroft, ''Terörizmin halen çok ciddi bir tehdit olduğuna dair bütün belirtiler var. Biz tüm bu eylemleri, en üst düzeyde ciddiyetle ele alıyoruz ve gücümüz çerçevesinde, bu terör tehdidini bitirip bütün dünyada insanları özgür kılmak için yapabileceğimiz her şeyi yapacağız'' dedi. 
     
</TEXT>
</DOC>
