<DOC>
<DOCNO> 169390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur29.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Vitamin hapları güzelleşmek için alınıyor... 
</HEADLINE>
<TEXT>

     Vitamin haplarını içen kişilerin çoğunun, bu hapları sağlıklı kalmak için değil, güzelleşmek için aldığı belirtildi. 
     Lifeline dergisi tarafından yapılan ankete, düzenli vitamin kullanan 400 kişi katıldı. 
     Katılımcıların yüzde 59'u, vitamin ve mineral haplarını, kendilerine ve çevreye güzel görünmek için içtiğini beyan etti. Çoklu cevapların verilebildiği anketin sonuçlarına göre, katılımcıların yüzde 54'ü yaşlanınca zinde kalabilmek için de vitamin alırken, sadece yüzde 27'si kronik bir rahatsızlığına olumlu etki yapabilmek için bu hapları içiyor. 
     Ankete katılan erkeklerin yüzde 47'si, spor sırasında kaybettikleri vitamin ve mineralleri takviye etmek için vitamin almayı tercih ederken, bu amaçla vitamin içen kadınların oranı yüzde 32'de kaldı. 
     
</TEXT>
</DOC>
