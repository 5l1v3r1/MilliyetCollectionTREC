<DOC>
<DOCNO> 162133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/guncel/gun04.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’dan lise sonlara torpil 
</HEADLINE>
<TEXT>

Milli Eğitim Bakanı Çelik’in verdiği özel izinle lise son sınıf öğrencileri 13 Haziran’dan beş gün önce tatile çıkmış olacak 
     BAHAR ATAKAN Ankara 

     Milli Eğitim Bakanı Hüseyin Çelik, bir ilke imza atarak Öğrenci Seçme Sınavı’na ÖSS girecek lise 3. sınıf öğrencilerine dünden itibaren beş günlük özel izin verdi. "Hatırlı ailelerin çocukları zaten rapor alıyor" diyen Çelik, "rapor alamadığı için" son güne kadar okula gitmek zorunda kalan geniş öğrenci kitlesini koruduğunu söyledi. Lise son sınıf öğrencilerinin üniversiteye hazırlanmak için uzun süreli rapor almayı alışkanlık haline getirdiğini, hastane yönetimlerinin isyan ettiğini ve dershanelerin işlevi nedeniyle lise 3’ün fiilen bittiğini söyleyen Çelik, 5 günlük tatil kararıyla "özel izin" uygulamasına imza atan ilk bakan oldu. 
     Öğrencilerin ÖSS’ye rahat hazırlanması amacıyla kararın alındığı ve 5 günlük sürenin devamsızlıkta dikkate alınmayacağı belirtilen genelgede, Milli Eğitim Bakanlığı Ortaöğretim Kurumları Sınıf Geçme Yönetmeliği’nin 60. maddesinde, "Dönemlere ait not çizelgeleri, dönemin sona ermesine üç gün kala okul müdürlüğüne verilir" hükmünün yer aldığı kaydedilerek şöyle denildi 
     
     Moralli girsinler 
     "Lise sondaki öğrencilerin sınavlara daha moralli hazırlanmalarına yardımcı olmak, okula devamsızlık endişesiyle motivasyonlarının bozulmasını önlemek amacıyla, 9 Haziran’dan itibaren izinli sayılmaları uygun görülmüştür." Velilerden "Öğrenciler liselere gitmiyor, o halde tatil edin" şik yetleri geldiğini vurgulayan Çelik, "1.5 ay önce böyle bir şey yapamazdık. O zaman şu andaki yanlış uygulamaya mazeret hazırlamış, meşruiyet kazandırmış olacaktık. Hatırlı ailelerin çocuklarının böyle bir problemi yok. Diğer öğrenciler devamsızlık telaşı yaşamasın diye böyle bir karar aldık" dedi. 
     
ÖSS adaylarını kaygı vuruyor      SİBEL KAHRAMAN İstanbul 

     
     Fen Bilimleri Merkezi Dershanesi’nin yaptığı araştırmaya göre, dershaneye devam ederek üniversite sınavına hazırlanan öğrencilerin en büyük sorununun, "sınav kaygısı" olduğu ortaya çıktı. 100 üniversite adayı üzerinde yapılan araştırmaya göre, öğrencilerin yüzde 28’inin performansı engelleyen sınav kaygısı yaşadığı tespit edildi. Kaygı nedeniyle rehberlik servisine başvuran kız öğrencilerin sayısı erkek öğrencilerin yedi katı. Fen Bilimleri Merkezi Dershanesi Rehberlik Koordinatörü Cihan Yeşilyurt, sınav kaygısıyla baş etmenin yollarını anlattı 
     Bunları sakın düşünmeyin 
     - Kesinlikle başarılı olamayacağım 
     - Yeterince çalışmadım 
     - Sınav süresi çok kısa, ne yapacağım 
     - Hiçbir şey hatırlamıyorum. 
     - Arkadaşlarım başaracak, ama ben başaramayacağım 
     - Ailemi, yakınlarımı hayal kırıklığına uğratırsam... 
     - Ölsem de kurtulsam. 
     
     Vücudun beş sinyali 

</TEXT>
</DOC>
