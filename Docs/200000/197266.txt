<DOC>
<DOCNO> 197266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sondun37.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan'da olağanüstü hal 30 gün sürecek 
</HEADLINE>
<TEXT>

     Gürcistan'da Cumhurbaşkanı Eduard Şevardnadze'ye karşı muhalefet partilerinin parlamento ve Cumhurbaşkanlığı sarayını bastığı gösteriler üzerine ilan edilen olağanüstü hal uygulamasının 30 gün süreceği açıklandı. 
     Şevardnadze'nin olağanüstü hal uygulamasına ilişkin resmi açıklaması, devlet televizyonunca ilan edildi. 
     Şevardnadze, daha önceden bizzat kendisi olağanüstü hal ilan edileceğini televizyondan açıklamış ve resmi açıklamanın kısa sürede duyurulacağını bildirmişti. 
     Gürcistan Cumhurbaşkanı'nın yayımladığı olağanüstü hal kararnamesinde, ''düzenin kesinlikle yeniden sağlanacağı ve suçluların mahkemeye çıkarılacağı'' vurgulanıyor. 
     Şevardnadze, olağanüstü hal uygulamasının hem İçişleri Bakanlığı güvenlik güçleri, hem de savunma bakanlığı birlikleri tarafından uygulanacağını bildirdi. 
     
</TEXT>
</DOC>
