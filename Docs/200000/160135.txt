<DOC>
<DOCNO> 160135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/yazar/guclu.html </URL>
<DATE> 2003/05/31/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Üniversite sınavı kalkıyor mu 
</HEADLINE>
<TEXT>

     Evet, konuşan çok ama icraat yok. Kısa bir süre içerisinde olacağa da benzemiyor. 
     Bu yıl için zaten bir değişiklik söz konusu değil. En erken 2004 ÖSS için olabilir ki o da şimdilik zor gözüküyor. Mevcut YÖK ve ÖSYM kadroları hepten değişmeden köklü bir değişim söz konusu bile olamaz. Çünkü izin vermezler... 
     
Bakan ne diyor      Milli Eğitim Bakanı Hüseyin Çelik, önceki gün, 8'inci sınıftan sonra her yılın sonunda bir sınavın getirilebileceğini söyledi. Yani bir sınav yerine 3, 4 sınav geliyor sinyali verdi. 
     Bakan, 11 yıllık eğitim sürecinde kazanılan bilgilerin üç saatlik bir sınavla ölçülmesinin doğru olmadığını hatırlattıktan sonra aynen şöyle konuştu 
     "Kademeli bir geçiş hazırlayacağız. Bir, iki yıl geçiş dönemi olacak. Ondan sonra 8. sınıftan itibaren bu sınavları yayma düşüncesindeyiz. Diyelim ki 8. sınıfın sonunda bir sınav, lise 1 ve 2'nin sonunda bir sınav yapılır. Lise son bittikten sonra da ÖSS benzeri bir sınav daha yapılır ve bunların ortalaması alınır. Çocuklarımızın hangi üniversiteye girecekleri de böylece tespit edilmiş olur." 
     Bu öneri önceki yıllarda da gündeme geldi. Ama fazla itibar görmedi. Şimdi yine temcit pilavı gibi ısıtılıp gündeme getirildi. Peki uygulanır mı Evet demek çok zor. Çünkü, Türkiye koşullarında uygulanabilirliği zorun da ötesin de olanaksız gibi. Nedenlerini gelin hep birlikte gözden geçirelim 

</TEXT>
</DOC>
