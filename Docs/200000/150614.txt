<DOC>
<DOCNO> 150614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/siyaset/siy08.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Komünist rejim gibi izliyorlar 
</HEADLINE>
<TEXT>

AKP'li Torun, BTK için, "Ne idüğü belirsiz bir kurul. Rusya'daki komünist rejim gibi insanları izliyor" dedi... 
     SALİHA ÇOLAK Ankara 

     TBMM İnsan Hakları Komisyonu, Başbakanlık Takip Kurulu'nun BTK irticayla mücadele çalışmaları hakkında bilgi alırken tartışma çıktı. Başbakanlık Müsteşarı Fikret Üçcan, irticai faaliyetlerle ilgili çalışmaları anlatırken Anayasa'nın 112. maddesine göre çalıştıklarını bildirdi. AKP'li Cavit Torun ise, BTK'nın yasal dayanağı olmadığını öne sürerek şöyle konuştu "Size verilen bir yetki yok. Savcılar, h kimler, polisler var. Bunlar neyi yapamıyor ki bu konu size intikal ediyor Anayasa size açık kapı bırakmıyor. Çalışmanız mümkün değil. Yasal dayanağı olan MGK tartışılırken, BTK gibi ne idüğü belirsiz bir kurulun insanları bu şekilde izlemesi, Sovyetler Birliği'ndeki komünist rejime benziyor. Bir sonraki toplantıda kurulun lağvedilmesini isteyeceğim." 
     Torun'un, "İmam hatipleri irtica yuvası olarak mı görüyorsunuz " sorusuna da Üçcan, "Ona ben karar veremem, bu siyasi konu" karşılığını verdi. AKP'li Hüseyin Bayındır ise, "Kırşehir Devlet Hastanesi'nin morgunda irticai faliyetler yapan imamı kime şik yet edeceğini" sordu. CHP'li Ahmet Yılmazkaya'nın, "Sizi geçmişte RP'den tanıyoruz. Başbakan olan Erbakan'ın Kaddafi'nin çadırından kovulduğunu unutmadık. 28 Şubat ondan sonra başladı" ifadeleriyse tartışma yarattı. AKP'li Gökhan Sarıçam, "Ne ilgisi var Sus" diye müdahale etti. 


SİYASET 




















</TEXT>
</DOC>
