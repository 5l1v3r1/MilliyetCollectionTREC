<DOC>
<DOCNO> 152377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo09.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe krizden çıkış için çözüm arıyor... 
</HEADLINE>
<TEXT>

     1907 Fenerbahçe Derneği, sarı- lacivertli kulübün içinde bulunduğu sorunları aşabilmesi için çözüm önerileri üretmek amacıyla ''Arama Konferansı'' adı altında bir toplantı düzenleyecek. 
     Derneğin internetteki resmi sitesinde yapılan açıklamada, 27 Nisan Pazar günü Conrad Otel'de gerçekleştirileceği bildirilen toplantıda, mevcut sorunların analizini yaparak, yönetim kurulunun dikkatine sunmak üzere çeşitli çözüm önerileri ortaya konulacağı belirtildi. 
     Doç.Dr.Oğuz Babüroğlu'nun yöneteceği konferansa, kulüp başkanı Aziz Yıldırım'ın yanısıra, eski başkan, yöneticiler ve sporcular, kulübe hizmet eden derneklerin yöneticileri, işadamları, politikacılar, çeşitli sivil toplum ve meslek kuruluşlarının üyeleri, akademisyenler ve sanatçıların çağrılı olduğu kaydedildi. 
     Sabah saat 10.00'da başlayıp, akşam saatlerine dek sürmesi beklenen toplantıda ortak vizyon ve stratejiler oluşturularak, geniş kapsamlı bir uzlaşmanın sağlanması bekleniyor. 
     





</TEXT>
</DOC>
