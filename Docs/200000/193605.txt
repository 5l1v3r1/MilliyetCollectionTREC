<DOC>
<DOCNO> 193605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sontur29.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Hiçbir doktorun hastasını bırakmaya hakkı yoktur 
</HEADLINE>
<TEXT>

     Başbakan Recep Tayyip Erdoğan, ''Hiçbir doktorun hastasını yatağında bırakıp sokakta eyleme girişmeye hakkı yoktur'' dedi. 
     Başbakan Erdoğan, Aydın-Horsunlu-Denizli devlet bölünmüş yolunun açılış töreninde yaptığı konuşmada, doktorların iş bırakma eylemiyle ilgili, ''bazı marjinal grupların işini gücünü bırakıp, meydanda yürüyüşe geçtiğini'' söyledi. 
     Başbakan, şöyle konuştu 
     ''Varsa bir problemin, gelirsin Sağlık Bakanı'na anlatırsın. Efendim muayeneler ücretsiz olacakmış. Müsaade et de bu ülkenin güvenlik sistemleri var. Siz bugün mü doktor oldunuz Bugüne kadar neredeydiniz, şimdi mi aklınıza geldi Efendim sağlık hizmetlerinde kar olmazmış. Sevgili vatandaşlarım, devlet hiçbir zaman kar gayesiyle hizmet vermez. Ama devlet, kurumları batırmak gibi bir basiretsizliğe de düşmez. Bunu söyleyen doktorlara, hitap ediyorum Özel muayenehanelerinde aldıkları rakamları bırakıp, bedava muayene yapsınlar, bir de onu görelim.'' 
     
     DÖNER SERMAYE SİSTEMİ 
     Bu doktorların açtıkları özel hastanelerde hangi ücretlerle ameliyat, hangi ücretlerle muayene yaptıklarını milletin iyi bildiğini belirten Erdoğan, şöyle devam etti 
     ''Bunlar full-time devlet hastanelerinde çalışmıyorlar, part-time çalışıyorlar. Belirli bir saat çalıştıktan sonra muayenehanelerine de devam ediyorlar. Bu yürüyüşü yapanlar, muayenehanelerinden hastanelere randevu verenlerdir. Bunları çok iyi bilelim. Sağlık personelimizin, doktorlarımızın ücretlerinin sağlıklı olduğunu hiçbir zaman iddia etmedik, etmiyoruz da... Ama bize biraz mühlet vereceksiniz. Daha adil ve daha sağlıklı ücretin oluşması için atılacak yolların hesabı içindeyiz. Bunun için döner sermaye sistemi kuruldu. Hiçbir doktorun hastasını yatağında bırakıp sokakta eyleme girişmeye hakkı yoktur. Varsa bir derdi, bakanlığa bildirir, bunun için sivil toplum örgütleri vardır. Bunlarla bunu rapor etmek mümkündür. Bizim de kapımız her zaman açık. Hamd olsun, aklıselim galipti, aklıselim bugün de kendini ortaya koydu. Üzüldüğümüz şey şudur Lütfen bu işlere farklı kılıf uydurmanın anlamı yoktur. Yapacak çok işimiz var.'' 
     
</TEXT>
</DOC>
