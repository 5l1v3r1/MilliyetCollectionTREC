<DOC>
<DOCNO> 177949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/yasam/yas05.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğüne değil ölüme gittiler 
</HEADLINE>
<TEXT>

   Düğün konvoyunun önünde giden otobüs, freni patlayınca 150 metre sürüklenip duvara bindirdi 20 ÖLÜ 23 YARALI 
      SAVAŞ TUTAK Amasya DHA 
   
   Amasya'nın Taşova ilçesinden kent merkezine gelin almaya giden düğün konvoyunda trafik faciası yaşandı. 
   Yolaçan Köyü'nden Mustafa Demir'in 20 dün akşam yapılması beklenen düğünü için oluşturulan konvoy, gelin Canan Üstün'ün bulunduğu il merkezine gitmek üzere yola çıktı. 
   Konvoy saat 11.00 sıralarında Amasya kent merkezine 20 kilometre uzaklıktaki Kışlacık Köyü mevkiindeki yokuşa gelindiğinde, içinde 43 yolcu bulunan otobüsün freni patladı. Yol kenarındaki bariyerlere çarpan otobüs devrildikten sonra 150 metre sürüklenip, toprak kaymasını önlemek için yapılan taş duvara çarptı. 
   
   Şoför kayıplara karıştı 
   Kazada otobüste bulunanlardan 20 kişi yaşamını yitirirken, sekizi ağır 23 kişi de yaralandı. Yaralılar hastanelere kaldırılırken, otobüs şoförü İsmail Demirel olay yerinden kaçtı. Karayolu da kaza nedeniyle uzun süre ulaşıma kapandı. 
   
   Ölenlerin isimleri şöyle...    Şirin Söyler 25 , Hafize Söyler 41 , Fatma Gül Söyler 32 , Reşat Söyler 45 , Ahmet Demir 25 , Özkan Demir 14 , Mehmet Demir 50 , Ayfer Demir 39 , Ülfiye Demir 17 , Yasin Gül 2 , Esra Nur Gül 12 , Tevfik Sazak 7 , Suzan Sazak 19 , Ayfer Önder 40 , Sinem Yılmaz 14 , Pınar Üstün 19 , Abdülkadir Demir 22 , Hayati Önal ve Fatma Garip 46 . 
   
   
</TEXT>
</DOC>
