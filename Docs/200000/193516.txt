<DOC>
<DOCNO> 193516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/soneko30.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Akçakoca'nın sözleri şık değil 
</HEADLINE>
<TEXT>

     Başbakan Recep Tayyip Erdoğan, Bankacılık Düzenleme ve Denetleme Kurulu BDDK Başkanı Engin Akçakoca'nın baskılar nedeniyle isitfa edeceği yönündeki iddiaları gazetelerden öğrendiğini belirtirken, bu durumun şık olmadığını söyledi. Erdoğan, Avrupa Birliği'nin ilerleme raporunda Kıbrıs sorununa yer vermesinin net olmadığını belirtti. 
     Erdoğan, Denizli'ye hareketinden önce gazetecilerin sorularını yanıtladı. Erdoğan, bir gazetecinin BDDK Başkanı Engin Akçakoca'nın istifa edeceği yönündeki haberleri sorması üzerine, Başbakan Yardımcısı ve Devlet Bakanı Abdüllatif Şener'in Engin Akçakoca ile bugün görüşeceğini belirtirken, "Görüşmeden sonra böyle birşey varsa ortaya çıkar" dedi. Erdoğan, Akçakoca'nın baskılar altında olduklarına ilişkin görüşlerini şu anda değerlendirmenin yanlış olacağını ifade etmesine karşın şöyle dedi 
     "Ancak bu tip değerlendirmeler böyle bir şikayet varsa bunlar ilgili bakana aktarılabilirdi, ancak aktarılmadığına göre biz de bunları gazetelerden okuyunca bunlar şık şeyler değil, bir kurumun başındasınız, burada gerekli performansı gösterirsiniz ve ilgili olanlar da millet de sizi takdir eder, şu anda ne başbakan yardımcıma ne bana böyle bir şikayet ulaşmadı, ne ben ne arkadaşlarım tarafımdan böyle bir baskı sözkonusu değil. Ama medya olarak siz işin içindesiniz, son bir aydır nelerin yazıldığını, nelerin televizyonlarda tartışıldığını sizler de tanıklık ediyorsunuz, bu baskının nevini biraz da siz değerlendirirseniz çok isabetli olur." 
     
</TEXT>
</DOC>
