<DOC>
<DOCNO> 170097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/guncel/gun04.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Firardaki Rojin’i Milliyet buldu... 
</HEADLINE>
<TEXT>
Teslim olmayı hiç düşünmüyorum 
Şarkısında geçen Kürdistan kelimesi yüzünden hakkında yardım ve yataklıktan tutuklama kararı çıkarılan Rojin, 4 gündür firarda 
     YAŞAR ÇAKMAK 

     Doğubeyazıt Festivali’nde konser veren Rojin, bir şarkısında geçen Kürdistan kelimesi yüzünden dört gündür polisten gizleniyor. Doğubeyazıt Sulh Ceza Mahkemesi’nin hakkında tutuklama kararı verdiği şarkıcı Rojin’i Milliyet gizlendiği yerde bulup konuştu. Dokuz yıl önce isim benzerliği nedeniyle gözaltına alındığını, o anı bir daha yaşamamak için firar ettiğini anlatan şarkıcı, teslim olmayı hiç düşünmediğini söyledi. TCK’nın 169. maddesi uyarınca "örgüte yardım ve yataklıktan" hakkında tutuklama kararı verilen Rojin, şöyle konuştu 
     
     ’KÜRT OLMASAYDIM’ 
     "Dört gündür evimden uzaktayım, polisten kaçıyorum. Gidip teslim olmak ve o psikolojiyi yaşamak istemiyorum. Avukatım itiraz yazıyor. Bir şarkı ile nasıl yataklık ve yardım suçunu işlediğimi çok merak ediyorum. Avrupa İnsan Hakları Mahkemesi’ne başvurabilirim. İki gün sonra yurtdışına çıkmam gerekiyor, konserim var. Ne evime gidebiliyorum, ne de konserime. İşime engel olunuyor. Ben bu şarkıyı yıllardır söylüyorum." 
     Dört gündür aynı kıyafetlerle gezdiğini anlatan Rojin, hiçbir örgüte yakınlığı olmadığını vurgulayarak, sözlerini şöyle sürdürdü "Adım sadece Rojin. Güneşin Hayatı’ anlamına geliyor. Adana doğumluyum. Babam Nusaybinli, annem Lübnan asıllı Suriyeli. Keşke Kürt doğmasaydım. Bin pişmanım Kürt olduğum için. İnsanı bıktırıyorlar. Yıllar önce isim benzerliği yüzünden gözaltına alındım. O iğrenç geceyi tekrar yaşamak istemiyorum. Bilseydim şarkının Türkçesini yazıp söylerdim. Bu kararı çıkaran h kime ve savcıya mahkemede aşk şarkısının önce Kürtçesini, ardından da Türkçesini okuyacağım." 
     
     
     

</TEXT>
</DOC>
