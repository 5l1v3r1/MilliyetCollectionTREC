<DOC>
<DOCNO> 172231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/guncel/gun90.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

      
   Kalifiye Eleman ..    Nedir bizim bu Amerikalılardan çektiğimiz Sanki her şeyi ellerine yüzlerine bulaştırmaları gerekiyormuş gibi Irak'ı da aldılar, içinden çıkamıyorlar. Hindistan, Pakistan ve Türkiye gibi insan gücü uzamış, ekonomisi güdük kalmış ülkelerden asker istiyorlar. Fakat sadece asker yetmez. Ey çok değerli, çuvalcı müttefikimiz... Şunu bir anlasanız. Oraya sadece asker değil, başka şeyler de göndermek şart... Mesela bir... 
   Televole... Televole'siz ülke olur mu Küçük bir ekiple başlarız. Tost gibi bir hurma skandalı, Irak gece yaşamı, 5 tane "playboy" denince legalleşen "para yiyen zengin çocuğu", yoksa da önemli değil hemen yaratırız 10 tane manken... Ve en önemlisi Petek. Irak'ın Petek'i. Bak bakalım ne oluyor Irak. Güllük gülistanlık olmuyor mu... Reha... İşte en önemli maddelerden biri bu. Akşam çakacaksın milleti ekranın başına. Çağıracak Saddam'ı canlı yayına, gelmeyince de bölecek ekranı ikiye, koyacak resmini yayına, basacak fırçayı "Gelmedin " diye. Yani illa kampanya mı açalım Reha'nın Ana Haber'e dönmesi için Bir kanal, altın yumurtlayan tavuğa bu muameleyi nasıl yapar, anlamış değiliz Seren... Olmaz, onsuz olmaz. Iraklılar yıllardır televizyonsuz ve hayattan kopuk bir şekilde yaşadılar. Ne doğru dürüst bir şarkı dinlediler, ne de güzel bir kadın gördüler. İşte yıkaçık formunda, ikisi bir arada formüllü bir sanatçı .. Gerçi kendisi 1 2, vokalistsiz asla söylemez ama olsun. Hem şarkı, hem her türlü -özellikle aşk konusunda engin bilgi ve her cümlede kullandığı birer kelimeyle de yanında İngilizce eğitim seti bedava. Muhteşem, emsalsiz, kaçmaz valla... Hırsız Müteahhit... Bu da önemli bir kalem. Daha sittin 60 sene gidemeyecekleri belli bu Coni'lerin. Yeniden yapılanmada inşaatları verelim Yalova'yı, Gebze'yi, İzmit'i, Avcılar'ı başımıza yıkanlara. Özellikle kafaya çuval geçirenlerin oturacağı lojmanları onlara yaptıralım. Kafalarına binayı geçirmek suretiyle, çuval geçirmenin ne demek olduğunu iyice bir anlatalım... Hortumcu... Haa, işte buraya dikkat. "Saddam bahane, petrol şahane" deyip merkezi, doğalgazlı, kombili koca ülkeyi ele geçirdiler. Şimdi o petrolleri satıp malı götürecekler. Yukarıya yazdık, o kadar hizmet veriyoruz. Bu sefer uyanık olup hakkımızı çeke çeke alacağız. En kralından hortumcuların kuracağı 5-10 banka kurduk muydu, ne Körfez Savaşı ne de şimdiki savaştaki zarar kalır. Yalnız oradaki zavallı insanlara da acısınlar, 3-5 bıraksınlar kasada, buraya çevirmesinler... Tuğba Özay... Tüm partileri kapatılan Irak'a siyasi parti lazım. Kendisi CHP üyesi. Aynı zamanda son derece deneyimli, topluma örnek olmuş, sevilen bir kişi. Üstelik de güzel Valla iş yapar bu parti, tulum çıkarır. Televole'de okur parti programını da... Bayandan, temiz... Çocuklar Duymasın... "Taş'sın-Light'sın"la 1 koca seneyi idare edebilmek kolay iş değil. Bir çeşit illüzyon bu dizi. Irak halkı için aranan kan. Garibim halk, "Yahu ne diyor bunlar " diye anlamaya çalışana kadar düzen sağlanır. "Aaaa, hiçbir şey demiyorlarmış" dediklerinde de iş işten geçmiş olur. Pınar Hanım'ın villası unutulmasın yalnız .. Demirel... Asıl sorun, Irak'a asker gönderilmesinde değil ki Asıl sorun 3 yaşında çocukların üzerinde dünya turuna çıktığı kaykay türü bir aracın devrilmeyen modeli olan Segway'i devirdiği diğer çamlarla birlikte devirmeyi başarabilen, krakerin insan hayatı için tehlikeli bir şey olduğunu milyonlarca yıl sonra bulup insanlığı yok olmaktan kurtaran bir başkanın yerine birinin gönderilememesinde. Sen Irak'a değil asker, Terminator göndersen ne yazar At sahibine göre kişnemez mi Amerika ve insanlığa yapacağımız en büyük kıyak bu olur. Evet, Sayın Demirel kesinlikle Sayın Bush'un yerine geçmek üzere ABD'ye gönderilmelidir. Şaka falan değil, son derece ciddi... Gerçi Jay Leno, David Letterman gibi şovmenler işsiz kalır ama olsun. Orada da şapkasını çalmaya kalkanlar olur mu acep 
   Bir ülkenin televizyonla uyutularak idare edilebileceğinin en güzel örneğini oluşturan, okul kitaplarındaki "Bkz Şekil 1-A" tadındaki memleketimizden sadece asker almakla oraları düzeltemezsiniz. Yazdık işte, bir çiçek, bir kutu çikolata, gelin isteyin. Bu gece de müsaidiz, hadi bekliyoruz... 
   
   Berdan Mardini çocukluk arkadaşım, aramızda kesinlikle bir şey yok .. 
   Julia Roberts 
   
   KüzKüz 
   "Yani her yere yayılmaları mümkünküz .." 
</TEXT>
</DOC>
