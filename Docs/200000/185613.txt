<DOC>
<DOCNO> 185613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur09.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK Başkanı Algan Kararı en kısa sürede vereceğiz 
</HEADLINE>
<TEXT>

     Yüksek Seçim Kurulu YSK Başkanı Tufan Algan, Yargıtay'ın DEHAP karanının ardından, yeni maddi olguların yanında, yeni hukuki olguların gündeme geldiğini, önemli olanın, bu maddi ve hukuki olgulara en uygun hukuki çözümü bulabilmek olduğunu söyledi. 
     Algan, YSK'ya gelişinde gazetecilerin sorularını yanıtladı. 
     ''Şu ana kadar seçimlerin iptali istemiyle 2 başvuru yapıldı. Başvuruları ne zaman karara bağlarsınız '' sorusuna Algan, şu yanıtı verdi 
     ''Yeni maddi olguların yanında, yeni hukuki olgular gündeme gelmiştir. Bu konudaki siyasi partilerimiz müracaatlarını yapacaklar. Bu müracaatları müteakiben biz de gerekli değerlendirmeleri yapmaya çalışacağız. Önemli olan bu maddi ve hukuki olgulara en uygun hukuki çözümü bulabilmektir, bu asıldır. Bunun gayreti içindeyiz. 
     Bu bakımdan şu anda burada beklemenize, zaman kaybetmenize gerek yok. Bu bir süreç alacaktır. Bu süre içerisinde hukuka en uygun kararı vermeye, kamu vicdanını rahatlatan bir ortamı yaratmaya gayret edeceğiz. Bu nedenle şu anda size söyleyeceğim başka bir konu yok.'' ''Kararı vermek kaç gün sürer'' sorusuna karşılık da Algan, süreç için bir şey söylemenin mümkün olmadığını, kararı en kısa zamanda vermeye çalışacaklarını söyledi. 
     
</TEXT>
</DOC>
