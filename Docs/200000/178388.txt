<DOC>
<DOCNO> 178388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yazar/asik.html </URL>
<DATE> 2003/08/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Takside Vivaldi 
</HEADLINE>
<TEXT>

   
   Taksinin plakası 34 TCD 12.. O Sürücünün adı Cihan Şahin... Etiler Umut Taksi'ye bağlı imiş... Okurumuz Kemal Gençay taksiye bindiğinde kulağına klasik müzik çarpınca önce sesin TRT 3'ten geldiğini sanmış. Meğer teyp çalıyormuş. Şoför arkadaş askerliğini Trabzon bando bölüğünde yaparken klasik müziğe ve özellikle Vivaldi'ye sevdalanmış. Teypte Dört Mevsim'i çalarken anlatıyormuş 
   - Michael Kennedy yönetiyor bu parçayı. Buraya gelmişti, İtalyan kültürde karşılaşmıştık, beni İngiltere'ye davet etti. Ama bence o biraz ticari olmuş, abisi Nigel Kennedy h l çok iyi Vivaldi yorumcusu. 
   
   Metroya girip çıkmak için geçen süre, metrodaki yolculuk süresinden fazla ise İstanbul'dasınız demektir. 
   
   Cumhuriyetin 80. yılındayız ama 
   Mahkeme için adalet sarayına, 
   Nik h için evlendirme sarayına, 
   Kültürel faaliyetler için kültür sarayına, 
   Belediye için de belediye sarayına gidiyoruz. Ezcümle aklımız h l saraylarda... 
   Akif Kökçe    
   Günün içinden notlar, potlar    Faiz harammış, çünkü Allah faizi yasaklamış 
   Kim söylüyor bunu AKP hükümetinin, kamu bankalarının başına getirdiği Zeki Sayın... 
   CHP Meclis Grup Başkan Vekili Mustafa Özyürek dünkü basınla sohbet toplantısında bu sözleri ele alıyor 
   "İşi faizle mevduat toplamak ve topladığı bu mevduatı faizle satmak olan bir kuruluşun başındaki insanın, inançlarında gerçekten samimi ise, yapacağı bir tek şey vardır derhal bu görevinden istifa etmek. Eğer istifa etmiyorsa, bu görevi hangi hesap ve menfaat karşılığında inançlarına rağmen sürdürdüğünü açıklamak zorundadır." 
   
   Amerikan Hazine Bakan Yardımcısı Taylor dün üstü kapalı olarak sözü "yeni tezkereyi çıkartırsanız 8,5 milyar dolar krediyi alırsınız" demeye getirdi... 
   Yani Al parayı sat askeri... Söz tezkereden açılınca... 1 Mart tezkeresinin reddinin ne büyük tarihi kazanımlar sağladığı her gün biraz daha iyi anlaşılıyor... 
   Eğer tezkere reddedilmese... Bugün Güneydoğu'muz Amerikan üsleriyle dolu olacak, Türkiye savaşta taraf olduğu için turizm ayağa kalkamayacak... Ve çok daha önemlisi Kuzey Irak'a göndereceğimiz ve ABD tarafından orada hapsedilecek birliklerimiz çoktan Bağdat'a sevk edilmiş ve ABD'nin yanında savaşa ve batağa sokulmuş olacaktı... Büyük badire atlattık. Geçmiş olsun... 
   
   Malazgirt savaşının yıldönümünde konuşan Başbakan Tayyip Erdoğan'a göre Diyojen ordusu Alpaslan'a "batarya batarya" saldırmıştır. Topçu bataryalarını topun icadından onlarca yıl önce savaş meydanına taşıyan Tayyip Erdoğan umulur ki her konuya aynı tarih bilgisiyle yaklaşmamaktadır. Yoksa halimiz duman. 
   
   
   Pakistan Irak'a asker gönderme konusunda frene basmış. 
   Belli ki onlar bile bizimkilerden daha usta şoför... 
   Haldun Ertem 
   
   Özel okullar taban puanlarını üçüncü kez düşürdüler. 
   Okurumuz Nevzat İyigün önerdi 
   - Puan düşürmek yerine ücretleri düşürseler daha akılcı olmaz mı 
   
      
   
</TEXT>
</DOC>
