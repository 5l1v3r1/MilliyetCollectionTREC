<DOC>
<DOCNO> 150334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/magazin/mag01.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsanlar önce davrandı 
</HEADLINE>
<TEXT>

Gerçeğinin tasarım çalışmaları sürerken korsan 'Tarkan parfümleri', şişesi üç milyon liradan satışa sunuldu bile.. 
     DENİZ ALTUNTAŞ 

     TARKAN ile anlaşan Temsu Kozmetik, şarkıcının adına çıkaracağı parfümün kapak ve şişe tasarımlarıyla uğraşırken, 'korsan parfümcüler' hızlı davrandı. Tarkan, merkezi Almanya'da olan LR Kozmetik'in 2 milyon dolar yaklaşık 3.3 trilyon karşılığında adına koku çıkarma önerisini Temsu Kozmetik ile anlaştığı gerekçesi ile geri çevirmişti. 'Önce davrananlar'ın Tarkan Parfümleri şimdi, Eminönü Yaya Altgeçidi'ndeki tezg hlarda 3 milyon liradan satılıyor. Üretim yeri ve üreticinin adının yazılı olmadığı parfüm kutularında Tarkan'ın iki ayrı fotoğrafı yer alıyor. 
     SATICILAR, Tarkan hayranlarının parfüme büyük ilgi gösterdiğini, her tezg hta günde 3 - 4 kutu "Tarkan Parfümü" sattıklarını söyledi. Uyanık girişimciler, Tarkan'a bir kuruş ödemeden adına çıkardıkları parfümleri satışa sunarken, şarkıcıyla anlaşan kozmetik firması, tescilli Tarkan parfümü için çalışmalarını yurtdışında sürdürüyor. Tarkan'ın onlarca seçenek arasından seçtiği kokunun konulacağı şişeler ile parfümün kapak tasarımı ise Fransa'da yapılıyor. Bu yaz piyasaya sürülmesi planlanan Tarkan parfümünün adı ise henüz belirlenmedi. 
     


MAGAZİN 
















</TEXT>
</DOC>
