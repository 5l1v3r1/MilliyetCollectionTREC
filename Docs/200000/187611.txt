<DOC>
<DOCNO> 187611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sontur24.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilkent Üniversitesi kantininde uyuştucu hap satan çete yakalandı 
</HEADLINE>
<TEXT>

     Üniversite kantini, bar ve kafelerde extacy hap pazarlayan biri Ermeni uyruklu 3 kişi gözaltına alındı. 
     Ankara Emniyet Müdürlüğü, Kaçakçılık ve Organize Suçlar Şube Müdürlüğü Narkotik Büro Amirliği görevlileri, bir istihbaratı değerlendirerek, İstanbul'dan Ankara'ya extacy hap getirerek, dağıtımını yapan Ermeni uyruklu Aret Kibrityan'ı gözaltına aldı. 
     Kibrityan'ın üzerinde yapılan aramada iç çamaşırına gizlenmiş 234 adet extacy hap ele geçirildi. 
     Kibrityan'ın getirdiği uyuşturucu hapları Bilkent Üniversitesi'nin kantininde ve çevrede bulunan kafelerde pazarladığı belirlenen Fikret O. ve Taner B. adlı kişiler de yakalandı. 
     Öte yandan, piyasaya esrar sattıkları tespit edilen Burçak T, Burhan V. ve Gökhan K. adlı kişiler gözaltına alındı. 
     Bu kişilerin üzerinde yapılan aramada 25 gram esrar ile 2 adet 100 dolarlık sahte banknot ele geçirildi. 
     
</TEXT>
</DOC>
