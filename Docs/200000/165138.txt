<DOC>
<DOCNO> 165138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sondun24.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da tüm banknotlarda kokain izleri.. 
</HEADLINE>
<TEXT>

     Almanya'da euro banknotları üzerinde yapılan incelemelerde, hemen hemen bütün banknotlarda kokain izleri bulundu. 
     Nürnbergli bilim adamları, euro'ya geçilmesinden hemen sonra yaptıkları analizlerde 70 banknottan sadece 2'sinde kokain izleri bulduklarını, daha sonra bu oranın hızla arttığını bildirdiler. 
     Nürnberg Biyotıp ve İlaç Araştırma Enstitüsü'nde görevli Prof. Fritz Sörgel, Ağustos 2002'de yapılan analizlerde 10 euro banknotunun 9'unda kokain izlerine rastlandığını söyledi. 
     Sonuçların Almanya'da kokain kullanımı konusunda bilgi verdiğini belirten Sörgel, Almanya'daki değerlerin endişe verici bir şekilde ABD'ye yakın olduğunu kaydetti. 
     Toplam 700 banknotun incelendiğini söyleyen Sörgel, banknot başına düşen kokain miktarının ortalama 0,4 mikrogram olduğunu ifade etti. Sörgel, 100, 200 ve 500 euro değerindeki banknotlarda daha az kokain bulunduğunu belirtti. 
     Kokainmanlar, banknotları kıvırarak uyuşturucuyu burunlarına çekiyor. 
     
</TEXT>
</DOC>
