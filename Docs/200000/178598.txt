<DOC>
<DOCNO> 178598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/spor/bbas.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sürprizlerin takımı' 
</HEADLINE>
<TEXT>

   İtalya ve SırbistanKaradağ'ın coachları, "İyi bir Türkiye finali oynar" dediler 
      
   2003 Avrupa Basketbol Şampiyonası öncesi Efes Cup Mini Dünya Kupası ile önemli bir sınav veren A Milli Basketbol Takımımız'ın turnuvada karşılaştığı iki rakibi İtalya ve Sırbistan - Karadağ'ın coachları Carlo Recalcati ve Dusko Vujosevic, 12 Dev Adam'ı "sürprizler takımı" olarak nitelediler. Recalcati, "Takımdaki dişliler oturduğunda Türkiye'nin önünü kesmek gerçekten güç. İyi bir Türk takımı final oynar" dedi. 
   SIRBİSTAN Karadağ'ın başantrenörü Vujosevic ise Türkiye'nin, turnuvaya katılacak tüm ekiplerden daha zengin bir kadrosu bulunduğunu, tek sorunun henüz takım olgunusunun oturmamış olduğunu ifade etti. Vujoseviç, "Bireysel anlamda bakıldığında Hidayet, Mehmet Okur, Mirsad Türkcan, Kaya Peker, her coachun kadrosunda görmek isteyebileceği türden üst düzey oyuncular. Ancak önce takım olmak gerekiyor" diye konuştu. 
   
   12 Dev Adam son provada    A Milli Basketbol Takımımız, İsveç'te 5 - 14 Eylül tarihleri arasında düzenlenecek olan 2003 Avrupa Şampiyonası öncesi son etap hazırlık çalışmaları için bu akşam Sırbistan - Karadağ'a gidecek. Bu arada, teknik kadro, Hakan Köseoğlu ve Serkan Erdoğan'ı kadrodan çıkararak iskelet kadroyu 12 oyuncuya indirdi. Millilerimiz, Belgrad'da perşembe ve cuma günü Sırbistan Karadağ Milli Takımı ile iki hazırlık maçı oynayacak. 
   
   
   
</TEXT>
</DOC>
