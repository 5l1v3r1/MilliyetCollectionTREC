<DOC>
<DOCNO> 167152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sontur33.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Arınç ve Erbakan hoca nikah şahitliğiyaptı... 
</HEADLINE>
<TEXT>

     TBMM Başkanı Bülent Arınç ile SP Genel Başkanı Necmettin Erbakan, nikah şahitliği yaptılar. 
     Atakule Nikah Salonu'nda gerçekleştirilen nikah töreninde, eski bakanlardan Ziyattin Tokar'ın kızı Elif Tokar, Erhan Erdemir ile evlendi. 
     Keçiören Beldiye Başkanı Turgut Altınok'un kıydığı nikahta, gelin Tokar'ın nikah şahitliğini Erbakan, damat Erdemir'in nikah tanıklığını ise Arınç yaptı. 
     Aile Defteri'ni damat Erdemir'e veren Erbakan, genç çifte bir adet bilezik hediye etti. 
     Arınç ile Erbakan yeni evlenen çift ve aileleriyle birlikte hatıra fotoğrafı da çektirdiler. 
     TBMM Başkanı Arınç'ın eşi Münevver Arınç ile katıldığı nikah töreninde, Hak-İş Genel Başkanı Salim Uslu, bazı SP genel başkan yardımcıları ve çok sayıda politikacı da yer aldı. 
     
</TEXT>
</DOC>
