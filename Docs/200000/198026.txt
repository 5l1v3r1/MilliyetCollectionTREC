<DOC>
<DOCNO> 198026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur02.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmara'da "Melike İnce" adlı tanker yandı 
</HEADLINE>
<TEXT>

     Avcılar açıklarında ''Melike İnce'' adlı boş tankerde çıkan yangın, kontrol altına alınarak söndürüldü. 
     Kıyı Emniyeti ve Gemi Kurtarma İşletmeleri Genel Müdürlüğü'ne ait 5 römorkörle müdahale edilen tankerdeki alevlerin, boş olan ancak sıkışmış gaz bulunduğu için patlama ihtimali bulunan ambarına sirayet etmemesi için yoğun çaba gösterildi. 
     Yaklaşık 5 saat süren çalışmalar sonucunda, ''Melike İnce''deki yangın kontrol altına alınarak söndürüldü. 
     Tankerin, soğutma çalışmalarının tamamlanmasının ardından, römorkörler eşliğinde Ahırkapı açığına çekilerek demirletileceği belirtildi. 
     Yetkililer, yangının, tankerde nöbetçi olarak bulunan 2 kişilik mürettebatın ihmali sonucu çıkmış olabileceğini, soruşturmanın sürdürüldüğünü kaydettiler. 
     
</TEXT>
</DOC>
