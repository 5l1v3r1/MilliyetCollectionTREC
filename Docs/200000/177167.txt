<DOC>
<DOCNO> 177167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sondun18.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rubya "Irak'ın güvenliğinde ana sorumlu ABD olmalı" 
</HEADLINE>
<TEXT>

     Rusya Dışişleri Bakan Yardımcısı Yuri Fedotov, Irak'taki güvenlik önlemlerini sürdürmede ana sorumlunun ABD olması gerektiğini bildirdi. 
     İnterfaks haber ajansına açıklama yapan Fedotov, Irak'ta uluslararası gücün konuşlanmasıyla ilgili bir tasarının çalışmalarına destek verebileceklerini ifade etti. 
     New York'taki BM merkezinde güvenikle ilgili tartışmaların devam ettiğini belirten Fedotov, ancak hiç kimsenin bu konuda kesin bir teklifte bulunmadığını kaydetti. 
     Fedotov, Rusya'nın yapılan önerilerle ilgili olarak çalışmaya ve katkıda bulunmaya hazır olduğunu söyledi. 
     Fedotov, Irak'taki BM personeli ve genel olarak da Irak'ın güvenliğinden, uluslararası yasalar ve BM Güvenlik Konseyi'nin 1483 sayılı kararı gereği ABD'nin sorumlu olduğunu belirtti. 
     BM Genel Sekreteri Kofi Annan, dün yaptığı açıklamada, güvenliğin sağlanması için Irak'ta çok uluslu gücün konuşlanması konusunun gündemde olduğunu, ancak buraya BM barış gücü yerleştirilmesinin düşünülmediğini söylemişti. 
     
</TEXT>
</DOC>
