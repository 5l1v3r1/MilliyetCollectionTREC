<DOC>
<DOCNO> 174562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/dunya/dun01.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon Elçilikleri koruyamıyoruz 
</HEADLINE>
<TEXT>

   DIŞ HABERLER SERVİSİ 

   
   Irak'ın başkenti Bağdat'taki Ürdün Büyükelçiliği'ne önceki gün düzenlenen bombalı saldırının ardından ABD Savunma Bakanlığı'ndan Pentagon yapılan açıklamada, Irak'taki büyükelçilikleri korumak gibi bir planın gündemde olmadığı belirtildi. Pentagon yetkilisi Korgeneral Norton Schwartz, Bağdat'ta binlerce Irak polisinin görev yaptığını söyledi ve yabancı misyonların korumasını devralma niyetlerinin olmadığını vurguladı. El Kaide'yle bağlantılı Ensar El İslam Örgütü'nün Bağdat çevresinde faaliyetlerde bulunduğundan emin olduklarını ifade eden Schwartz, elçilik saldırısının ardında bu örgütün olabileceği ihtimalini gündeme getirdi. Pentagon sözcülerinden Larry Di Rita da, Irak'taki korunmasız ve zayıf hedeflere yönelik saldırılardan korunmanın neredeyse imk nsız olduğunu belirtti. Elçilik saldırısında ölenlerin sayısı 17'ye çıkarken, Geçici Hükümet Konseyi, saldırıyı düzenleyenlere ilişkin kanıtlar bulunduğunu, sorumluların yakında belirleneceğini duyurdu. 
   
   
</TEXT>
</DOC>
