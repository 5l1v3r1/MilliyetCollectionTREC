<DOC>
<DOCNO> 170445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sontur16.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler kız meselesi yüzünden tartıştı 1 ölü... 
</HEADLINE>
<TEXT>

     Kahramanmaraş'ın Tekir Beldesi'nde, 2 öğretmen arasında ''kız meselesi'' yüzünden çıkan kavgada, 1 öğretmen bıçakla öldürüldü. 
     Alınan bilgiye göre, Tekir Çok Programlı Lisesi'nde Beden Eğitimi öğretmeni olarak görev yapan Ahmet İspir ile meslektaşı Mustafa Bozkurt 26 arasında kız meselesi yüzünden tartışma çıktı. Çevrede bulunan vatandaşlar tarafından sakinleştirilen öğretmenler, bir süre sonra birbirlerini cep telefonuyla okul bahçesinde konuşmaya çağırdı. 
     Okul bahçesinde biraraya gelen Ahmet İspir ile Mustafa Bozkurt, tartışmalarını burada da sürdürürken, İspir, mesai arkadaşı Bozkurt'a yumruk atarak gözünün morarmasına neden oldu. 
     Yaşanan ikinci kavganın ardından belde halkı, öğretmenleri barıştırmak için yoğun çaba gösterirken, çobanlık yaptığı öğrenilen Mehmet Bozkurt 20 , ağabeyini gözü morarmış halde görünce, Ahmet İspir'i bıçakladı. 
     Ağır yaralanan İspir, vatandaşlar tarafından Kahramanmaraş Devlet Hastanesi'ne kaldırılırken yolda hayatını kaybetti. Cinayet zanlısı Mehmet Bozkurt, Jandarma tarafından gözaltına alındı. 
     
</TEXT>
</DOC>
