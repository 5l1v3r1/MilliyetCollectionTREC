<DOC>
<DOCNO> 173812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sontur23.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuyumcu, vitrinden altın çalan hırsızları Maslak'a kadar kovaladı 
</HEADLINE>
<TEXT>

     Sarıyer'de vitrinden bir miktar altın alarak kaçan hırsızları otomobiliyle Tarabya'dan Maslak'a kadar kovalayan kuyumcu, altınlarını geri almayı başardı. 
     N.O'ya ait kuyumcuya gelen bir kişi, adres sorarak işyeri sahibini oyalarken, yanında bulunan 8 yaşlarındaki kız çocuğu da vitrindeki altın seti aldı. 
     Kısa süre sonra durumu fark eden kuyumcu, küçük kızın, adres soran kişinin kullandığı 34 SMU 33 plakalı araca binerek uzaklaştığını görünce kendi otomobiliyle takibe başladı. 
     Hacıosman Bayırı'nda yetiştiği hırsızları Maslak'a kadar kovalayan N.A, ters yöne girerek önüne geçtiği otomobili durdurmaya çalıştı. 
     Bu sırada kaldırıma çıkan otomobilin sürücüsü, küçük kızın vitrinden aldığı altın seti, ''lanet olsun'' diyerek kuyumcuya uzattı. 
     Kuyumcunun altın seti almasından sonra manevra yaparak geri çıkan hırsızlar, hızla uzaklaştılar. 
     Olayın ardından durumu polise bildiren ve açık kimliğinin deşifre edilmemesini isteyen kuyumcu, bu tür olaylarla zaman zaman karşılaştıkları için hırsızların nereden kaçacağını tahmin ettiğini ve peşlerine düştüğünü söyledi. 
     Polis, eşkali belirlenen hırsızların yakalanması amacıyla çalışma başlattı. 
     
</TEXT>
</DOC>
