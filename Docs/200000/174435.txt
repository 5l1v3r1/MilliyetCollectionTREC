<DOC>
<DOCNO> 174435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/yazar/tamer.html </URL>
<DATE> 2003/08/08/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Müslümanların sorunu demos değil Eros 
</HEADLINE>
<TEXT>

   Dünya Değerler Araştırması'na göre Batı ile İslam dünyasını ayıran kültürel fay hattını demokrasi değil cinsiyet belirliyor. Bush'a duyurulur 
      
   Bush yönetiminin son dönemdeki en önemli gündem maddesi, Müslüman ülkelerde demokrasiyi yaygınlaştırmak Zira cetvelle çizilmiş suni sınırlar ve içine yerleştirilen tek adam yönetimleri üzerinden yürütülen Amerikan hegemonyası artık işlemiyor. Hatta yer yer ters tepiyor. 
   Freedom House'un yaptığı son sıralamaya göre dünyadaki 192 ülkenin neredeyse 2 3'ü, seçime dayalı demokrasiyle yönetiliyor. Ancak nüfusun çoğunluğunun Müslüman olduğu 47 ülkenin sadece 1 4'ü bu gruba dahil. Arapça konuşan ülkelerden hiçbiri bu 1 4'lük grupta yok 
   Peki Müslüman ülkeler demokrasiyle yönetilmek istiyorlar mı 
   70'ten fazla ülkede değer ve inançlar üzerine yıllardan beri yapılan ve dünya nüfusunun yüzde 80'ini kapsayan Dünya Değerler Araştırması'nın DDA sonuçları, Müslüman ülkelerde de demokrasiyle yönetilme konusunda Batı'dan hiç de aşağı kalmayan bir istek ve özlemin varlığını ortaya koyuyor. 
   
   Demokrasi sevgisi 
   Foreign Policy dergisinde nisan - haziran sayısı Türkçe yayın her 4 yılda bir tekrarlanan Dünya Değerler Araştırması'na esas olan anket çalışmasından konuyla ilgili bölümler aktarılmış. Ve anket sonuçlarına baktığımızda günümüzde hem Müslüman, hem Yahudi - Hıristiyan toplumların, demokrasinin en iyi yönetim şekli olduğunda hemfikir olduklarını açıkça görüyoruz. 
   Her ülkede toplumun belirgin bir çoğunluğu demokratik bir sisteme sahip olmayı "iyi" ya da "çok iyi" olarak değerlendiriyor. DDA'nın eş başkanları Robert Inglehart ve Pippa Norris'in değerlendirmesine göre "Hangi kültürde olursa olsun, son 10 yılda demokrasi fiilen, küresel cazibesi olan tek siyasi model haline gelmiş bulunuyor." 
   
   Demostan çok eros 
   Biliyorsunuz DDA, Prof. Yılmaz Esmer yönetiminde Türkiye'de de yapılıyor ve bizim insanımız, Arnavutluk, Azerbaycan, Bangladeş, Endonezya, Fas ve Mısır'la birlikte nüfusunun 92 ila 99'u demokratik kurumları destekleyen en üst grupta yer alıyor. 
   Inglehart ve Norris imzalı yazıda Samuel Huntington'un Medeniyetler Çatışması tezine de atıf var 
   "DDA için yapılan anketler, Huntington'un Batı Hıristiyanlığı ile Ortodoks Hıristiyanlık ve İslam arasındaki kültürel ayrılıklar konulu tartışmalı tezinin yarı yarıya doğru olduğu sonucunu çıkardı. 
   Ekonomik ve sosyo kültürel değişimi ele alan bir araştırmanın ulaştığı sonuç şu İki kültürü ayıran değerler demostan çok erosla ilgili. Batı'daki genç nesiller bu konularda giderek daha liberalleşirken İslami toplumlar, dünyadaki en geleneksel toplumlar olarak kaldılar." 
   
   Cinsiyetlerarası uçurum 
   Cinsiyetlerarası eşitlik ve cinsel özgürlükle ilgili tavırlar söz konusu olduğunda ise DDA'nın anketlerine verilen yanıtlarda İslam ile Batı arasındaki kültürel ayrılık, uçuruma dönüşüyor. Ve işte bu noktada Huntington'un haklılığını teslim etmek gerekiyor. Bakınız yandaki tablo 
   "Neden kalkınmış tek Müslüman ülke yok " sorusu etrafında bir süre önce bu köşede uzun uzadıya sürdürdüğümüz tartışmada da kadına yönelik ayrımcı yaklaşım açık ara en önemli neden olarak temayüz etmişti. Çoğu İslam ülkesinde toplumun yarısı eğitim sürecinin de, kamusal alanın da güncel hayatın da dışına itilmiş. Batılılar 2 motorla uçarken, İslam ülkeleri tek motorla uçmaya uğraşıyorlar. Üstelik çalışmayan motor, çocukları da yetiştirdiği için azgelişmişliği hep yeniden üretiyor ve kuşaktan kuşağa taşıyor. 
   Yoksa Bush'a birileri Ortaoğu için "demosu bırak, erosa bak" tavsiyesinde mi bulunsa... 
   
      
   
</TEXT>
</DOC>
