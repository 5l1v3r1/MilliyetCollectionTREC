<DOC>
<DOCNO> 177643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yazar/tamer.html </URL>
<DATE> 2003/08/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
'Siyasiler bize kıtlık getirdi...' 
</HEADLINE>
<TEXT>

   
   Tokat'ın 7 milletvekilinden 5'i AKP, 2'si CHP'li. AKP'nin 5 2'lik çoğunluğu, Türkiye genelinden 4 2 bile yüksek. Ama MHP'nin eski kalesi Tokat, gelecek genel seçimlerde AKP için hiç de çantada keklik değil. Mustafa Güven, "AKP'liler fazla güvenmesinler. Aldıkları tepki oylarıydı" diyor. Ahmet Kılıç da aynı kanıda "Bunlar ödünç oylar. Geldiği gibi gider " TIR'a gelenlerin çoğu MHP ve AKP seçmeni. Aralarında belli bir gerginlik olduğu hemen seçiliyor. Tek tük sosyal demokrat da var. Siyasi eğilimleri farklı olsa da, bir konuda hemfikirler "Siyasiler bize kıtlık getirdi." 
   
   ESKİ GÜREŞÇİDEN FIKRA 
   Sivas Demirspor'dan emekli Tokatlı güreşçi Hüseyin Özdemir, 90'lı yılların siyasetçi ve bürokratının vatandaşa tavrını kendi üslubuyla fıkralaştırmış Paraları yetmediği için 1 kurbanı 2 kişi kesecek. Fırsatı ganimet bilen demiş ki 
   Gözü sana, özü bana 
   Kaşı sana, döşü bana 
   7 sehemden 5'i bana 
   Geri kalan 2'nin 1'i bana, 1'i sana sehem parça 
   Ve emekli güreşçinin yorumu "Devletin hangi kapısına gidersen git, üzerinde TC yazıyor. Ama içeri girdiğinde aynı bu durum İşini halletmen için haklı olman gerekmiyor, şu 3 unsur lazım Para, hatır, yumruklaşma... 
   Birkaç örnek istiyorum. Seniha Hanım atılıyor "Sağlık bakanı neşter parası yok dedi ama hastanede doğru dürüst tedavinin yolu h l doktorun muayenehanesinden geçiyor." Üniversiteye hazırlanan Banu Kutluay "Aşevlerinde, yardım kurumlarında, Fak-Fuk-Fon'da yoksulların yanı sıra kolları altın bilezik dolu kadınlara da yardım yapılıyor" diyor. Tapu kadastrodan emekli uzun sakallı amca ağzını açacak oluyor, "Tapu kadastroda sen de yemişsindir" deyip susturuyorlar. Öğretmen hanım, "Bunların hepsi Türkiye'nin yarası" diyor bilmiş bilmiş. "Peki ya Tokat'a özel olanlar " diye sorduğumda, erkek kalabalığından "üniversite" yanıtı geliyor. 
   
   FUHUŞ YUVASI 
   Ellerinden gelse 9 yıl önce açılan Tokat Gaziosmanpaşa Üniversitesi'nin kapısına kilit vurduracaklar. Döküm fabrikasından emekli Cemal Taş, yüzünü buruşturarak, "Üniversite fuhuş yuvası" diyor öfkeli öfkeli. Kadir Aydın, "Ben yararını görmedim, gören varsa beri gelsin" diyor. İşsiz inşaat işçisi çakır gözlü Süleyman, "Esnafa ve ev sahiplerine yararı oldu ama bana ne yararı var ki 3 çocuğum var, okutamıyorum" diyor. Üniversiteli gençlerin, gece parkta bira içmeleri ya da "üniversiteler yüzünden bir sürü kahvenin açılmış olması" onu rahatsız etmiyor. O, günübirlik de olsa iş istiyor ki çocuklarını üniversiteye gönderebilsin. Ne derlerse desinler, üniversite Tokat'ı ister istemez sosyalleştiriyor. Artık akşam saat 19.30'da evlere kapanmak yok. 
   
      
   
</TEXT>
</DOC>
