<DOC>
<DOCNO> 184576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/soneko31.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda altın fiyatları yükseldi... 
</HEADLINE>
<TEXT>

     ABD Doları, Avrupa döviz borsalarında önemli para birimlerinin hemen hemen tümü karşısında değer kaybetti. Altın fiyatları ise Avrupa ve Asya'daki borsalarda ons başına 6 ila 7 dolar ve üzerinde yükseldi. 
     Londra borsasında euro bugün 1.1466 dolardan 1.1489 dolara çıktı. 
     ABD dolarının Avrupa döviz borsalarında bazı önemli para birimleri karşısında dünkü kapanış ve bugün öğle saatlerindeki değerleri şöyle 
     

PARA BİRİMİ PERŞEMBE ÇARŞAMBA Japon yeni 111.80 111.82 İsviçre frangı 1.3489 1.3554 Kanada doları 1.3474 1.3553      Londra borsasında sterlin 1.6563 dolardan 1.6572 dolara çıktı. 
     
     ALTININ ONS FİYATI 6-7 DOLAR BİRDEN ARTTI 

     Altın fiyatları Avrupa ve Asya'daki borsalarda ons başına 6 ila 7 dolar ve üzerinde arttı. Altının ons fiyatı bazı borsalarda dünkü kapanış ve bugün öğle saatlerinde şöyle oldu 
     

BORSA PERŞEMBE ÇARŞAMBA Londra 391.85 384.80 Zürih 391.35 385.20 Hong Kong 391.40 384.35      Londra borsasında gümüşün ons fiyatı 5.19 dolardan 5.30 dolara yükseldi. 
     
     ALTIN FİYATLARI SON YEDİ YILIN EN YÜKSEK DÜZEYİNDE 

     OPEC'in süpriz üretimi kısma kararı ve doların güçsüzlüğünün bileşimiyle, altın fiyatları uluslararası borsalarda son yedi yılın aşkın sürenin en yüksek düzeyine fırladı. 
     ''Petrol fiyatlarındaki yükselişin Amerikan ekonomisindeki toparlanmayı tehlikeye atacağı, zora sokacağı'' endişeleri nedeniyle menkul kıymetler borsalarında düşüşler yaşanınca, yatırımcılar altın alımlarını kısa sürede hızlandırdı. 
     Yatırımcıların altına rağbeti yeniden canlanınca, özellikle Asya borsalarında altın fiyatları Eylül 1996'dan bu yanaki en yüksek düzeyine çıktı. 
     Avrupa borsalarındaki spekülatörler de Asya'dakilerini takip edince, altının ons fiyatı bugün Avrupa'da bir ara 1996 yılı Mayıs ayı ortasından bu yanaki en yüksek düzeyi olan 392 dolara da erişti. Fakat, daha sonra 392 doların altına, 391 dolar civarlarına indi. 
     Borsacılar, Asya ve Avrupa borsalarında bugünkü seanslarda şimdiye dek hiçbir önemli yatırım fonunun altın alımlarına yönelmediğini, fakat, New York borsasının açılışıyla, spekülatif yönü çok daha güçlü olan bu borsada daha yoğun altın alımlarına başlanabileceğini öngörüyorlar. 
     Borsacılara göre, fiyatların yüksekliğinden dolayı olsa gerek, spekülatif yatırımcılar haricindeki, fiziki altın alımları istisnai derecede az. 
     Kimi borsacıya göre, altının ons fiyatında 388 dolarlık fiyat seviyesi kırıldıktan sonra yıl sonunda 400 dolara kadar yükseliş gözlenebilir. 
     ABD dolarının değer kaybı ve Amerikan ekonomisindeki canlanmaya ilişkin şüpheler nedeniyle, Temmuz ayından beri yükselen altın fiyatlarındaki artış oranı yüzde 14 oldu. 
     OPEC'in üretimi kısması, petrol fiyatlarındaki yükseliş, enflasyonda yeniden tırmanışın erken işareti olarak görülüp, menkul kıymetler ve tahvil, bono gibi geleneksel varlıkların değeri azalacağından dolayı, altın enflasyona karşı güvence sayılıyor. 
     
</TEXT>
</DOC>
