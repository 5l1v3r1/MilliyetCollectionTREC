<DOC>
<DOCNO> 158510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sonspo03.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Son 20 yıla Cimbom damgası... 
</HEADLINE>
<TEXT>

     Galatasaray, Birinci Futbol Ligi'ne son 20 sezona adeta damgasını vurdu. 
     Bu dönemde ''Cim Bom'', 17 sezonda da ilk 3 takım arasına girmeyi başarırken, zirve yarışında 3 sezon dışında her zaman bulundu. Galatasaray, sadece 1984-85, 1989-90 ve 1995-96 sezonlarında ilk 3 sıraya giremedi. 
     Galatasaray'ı şampiyonluk mücalesinde yalnız bırakmayan takım ise 15 kez ilk 3 içinde yer alan Beşiktaş oldu. Fenerbahçe ise son 20 sezon içinde 13 kez şampiyonluk yarışında yer aldı. 
     Bu dönem içinde Trabzonspor 10 kez ilk 3 içinde bulunurken, Samsunspor ve Gaziantepspor 2'şer, Malatyaspor ise 1 kez dereceye girebildi. 
     
     EN FAZLA ŞAMPİYON ''CİM BOM'' 
     Son 20 sezonda en fazla şampiyonluğu, 9 kez mutlu sona ulaşan Galatasaray elde etti. 
     20 yıl önce 6 şampiyonluğu bulunan Galatasaray, bu dönemde aldığı şampiyonluklarla, 3 yıldızı formasının göğsüne takan ilk takım unvanına da sahip oldu. 
     Beşiktaş ile Fenerbahçe ise bu dönemde 5'er şampiyonluk elde ederken, Trabzonspor ise yalnızca 1 kez mutlu sona ulaştı. 
     
     EN FAZLA İKİNCİLİK BEŞİKTAŞ'IN 
     ''3 Büyük'' takım arasında Beşiktaş, son 20 sezonda en fazla ikincilik alan takım olarak ön plana çıkıyor. 
     Bu sezon şampiyonluğun en büyük adayı konumundaki ''Kara Kartallar'', son 20 yılda 8 kez ikincilikle yetindi. 
     Aynı süre içinde Fenerbahçe 6, Galatasaray ve Trabzonspor da 3'er kez ikincilikte kaldı. 
     Son 20 yılda en fazla üçüncü olan takım ise 6 kez ile Trabzonspor olurken, Galatasaray 5, Beşiktaş, Fenerbahçe, Gaziantepspor ve Samsunspor 2'şer kez, Malatyaspor da 1 kez 3. sırada yer aldı. 
     
</TEXT>
</DOC>
