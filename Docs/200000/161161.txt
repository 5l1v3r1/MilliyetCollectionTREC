<DOC>
<DOCNO> 161161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/yasam/yas08.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç beş paket sigara için öldü 
</HEADLINE>
<TEXT>

Marketten sigara çalan hırsızların birinin elinde kurusıkı tabanca gören polis, ateş etti... 
     MUSTAFA KURTARAN İstanbul 

     Ümraniye Mustafa Kemal Mahallesi'nde bulunan Özdemiroğlu Gıda'nın önünden geçen zırhlı bir polis ekibi, kapısını açık görünce, şüphelenip projektörle marketi aydınlattı. Bunun üzerine Mehmet Kusuv 19 ile kimliği belirlenemeyen bir arkadaşı, kaçmak istedi. Marketin camını kıran hırsızlardan birinin, polis memuru İ.K.'yi bıçakla elinden yaralayarak kaçtığı iddia edildi. İ.K.'nin, elinde tabanca olduğunu gördüğü Kusuv'a bir el ateş ederek göğsünden vurduğu kaydedildi. 
     Tabancası kurusıkı çıkan Kusuv'un cesedi Haydarpaşa Numune morguna kaldırılırken, hırsızların marketten bir miktar sigara ve para aldığı öğrenildi. 
     Üst katta oturan işyeri sahibi Celal Demir de, bıçaklı hırsızı polisle boğuşurken gördüğünü iddia etti. 
     
     

</TEXT>
</DOC>
