<DOC>
<DOCNO> 187307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sonspo13.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Federasyonu boykot iddialarını reddetti 
</HEADLINE>
<TEXT>

     İngiltere Futbol Federasyonu, İngiliz futbolcuların Rio Ferdinand'ın kadro dışı bırakılması nedeniyle Türkiye maçını boykot etmeye hazırlandıkları yolundaki iddiaları reddetti. 
     Doping testi için kan örneklerini zamanında vermediğinden dolayı dün İngiltere Milli Takımı aday kadrosundan çıkarılan Rio Ferdinand'ı desteklemek için Manchester United'daki takım arkadaşlarının Türkiye ile yapılacak maça çıkmayacakları yolunda iddialar vardı. 
     İngiltere Futbol Federasyonu Pazarlama ve İletişim Direktörü Paul Barber, alınan kararla ilgili oyuncuların düşüncelerini açıklama hakkı olduğunu, federasyonun da bu tepkileri duymaktan mutlu olduğunu söyledi. 
     Barber, Rio Ferdinand ile ilgili yapılan toplantının son derece dostane geçtiğini, futbolcuların maça çıkmamak veya Türkiye'ye gitmemek gibi bir tehditte bulunmadığını, her iki tarafın da birbirine karşı saygılı davrandığını açıkladı. 
     Paul Barber, bu toplantının özel olduğunu ve taraflar arasındaki konuşmaların gizli tutulacağını da bildirdi. 
     
</TEXT>
</DOC>
