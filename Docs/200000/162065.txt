<DOC>
<DOCNO> 162065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sonspo32.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Metin Aktaş Akçaabat Sebatspor'da... 
</HEADLINE>
<TEXT>

     Akçaabat Sebatspor, bonservisi Trabzonspor'da bulunan kaleci Metin Aktaş ile 2 yıllık sözleşme imzaladı. 
     Kulüp Asbaşkanı Veli Sezgin, Metin Aktaş'ın Akçaabat Sebatspor'a transferinde bordo-mavili takımın bonservis bedeli almadığını belirterek, ''Trabzonspor Kulübü Yönetim Kurulu'na bu futbolcunun transferinde gösterdikleri kolaylıktan dolayı teşekkür ediyoruz'' dedi. 
     Sezgin, Metin Aktaş ile de bugün yaptıkları görüşmede anlaşmaya vardıklarını kaydederek, ''Metin Aktaş ile 2 yıllık sözleşme imzaladık. Kendisi kalitesini ispatlamış bir oyuncu. Akçaabatlı bir oyuncu olarak Akçaabat Sebatspor forması altında başarılarını sürdüreceğine inanıyoruz'' dedi. 
     
     OGÜN BEKLENİYOR 
     Asbaşkan Sezgin, Fenerbahçe ile sözleşmesi biten Ogün Temizkanoğlu'nun da transfer görüşmelerinin sürdüğünü söyledi. 
     Sezgin, Ogün'ün gelecek hafta Trabzon'a geleceğini belirterek, ''Yüz yüze görüşme fırsatı bulacağız. Büyük olasılıkla Ogün'ne de imza attıracağız'' dedi. 
     
</TEXT>
</DOC>
