<DOC>
<DOCNO> 183415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sonspo02.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hooijdonk Türkiye gelecek 10 yılda en büyük olur... 
</HEADLINE>
<TEXT>

     Fenerbahçe'nin Hollandalı golcüsü Pierre van Hooijdonk, futbolda Türkiye'nin gelecek 10 yıl içinde en büyük ülkelerden biri olacağını söyledi. 
     Pierre Van Hooijdonk, Almanya'da yayınlanan haftalık spor dergisi Kicker'e yaptığı açıklamada, Fenerbahçe'nin, sezonun ilk karşılaşmasında aldığı yenilgiden sonra üstüste 4 galibiyet aldığını ve kendisinin de 4 gol attığını, Fenerbahçe'nin, hedefleri doğrultusunda yoluna devem ettiğini bildirdi. 
     Kendisinin Fenerbahçe'ye transfer olmadan önce İstanbulspor'un eski Hollandalı oyuncusu John van den Brom'dan Türkiye hakkında bilgi aldığını ifade eden van Hooijdonk, ''İstanbulspor, Fenerbahçe'ye göre küçük bir kulüp. Fenerbahçe'de ortamın farklı olacağını biliyordum. İstanbul'da futbol konusundaki olaylar normal değil. Benim karşılanmam bile heyecan verici idi. Bunları anlamak için burada bu olayları yaşamak gerekiyor'' dedi. 
     Sezon başında Fenerbahçe'nin, geçen sezon aldığı sonuçlardan dolayı oyuncuların kendine güveni olmadığı izlenimi verildiğini belirten Van Hooijdonk, Türkiye'de futbol oynanmayan zamanlarda bile futbolu düşünmemenin zor olduğunu kaydetti. 
     Van Hooijdonk, takım arkadaşlarından büyük destek gördüğünü, ancak takımın en yaşlı oyuncusu olarak kendisinin de bu konuda öncü olması gerektiğini bildirdi. 
     Golcü futbolcus, ''Hollanda futbolu Türk futbolundan neler öğrenebilir'' biçimindeki bir soruya da Van Hooijdonk, ''Biz Hollanda Milli Takımı ile göze hoş gelen bir futbol oynuyoruz. Ancak oyun kurmada zor bir yol seçiyoruz. Biz Fenerbahçe ile bir hazırlak maçında bunu denedik ve kontraataktan gol yedik. Bu da takımda huzursuzluk yarattı'' diye konuştu. 
     Van Hooijdonk ayrıca, Fenerbahçe Teknik Direktörü Christoph Daum'un da büyük bir futbol deneyimi bulunduğunu, kendisinin bunu her gün hissettiğini kaydetti. 

     
</TEXT>
</DOC>
