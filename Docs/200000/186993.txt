<DOC>
<DOCNO> 186993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun22.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezyalı Bakan "Hollanda'dan nefret ediyorum" 
</HEADLINE>
<TEXT>

     Endonezya Adalet Bakanı Yusril İhza Mahendra, ''Hollanda'nın sömürgeci geçmişi dolayısıyla bu ülkeden nefret ettiğini'' söyledi. 
     Endonezyalı Bakan, Hollanda Radyo Televizyon Kurumu'yla NOS yaptığı söyleşide, Hollanda'nın, geçmişte ülkesinde büyük haksızlıklar yaptığını ve bunu hiçbir zaman sorgulamadığını, buna karşılık ülkesindeki insan haklarına karışmayı kendisinde sürekli hak olarak gördüğünü söyledi. 
     Yalnızca Celebes adasında 1946 yılında Kaptan Westerling yönetiminde Hollandalıların 40 bin Endonezyalıyı öldürdüğünü belirten Bakan, bugüne kadar bu olaya ilişkin hiçbir araştırma yapılmadığını, ''bundan Hollanda'nın utanması gerektiğini'' ifade etti. 
     Endonezya Adalet Bakanı, ''Bizi sürekli insan hakları konusunda eleştiriyorsunuz. Siz geçmişte ülkeyi sömürürken neler yaptınız, kaç Endonezyalıyı öldürdünüz Şimdi bu soruları sormak benim hakkım değil mi'' dedi. 
     17'nci yüzyıldan itibaren Hollanda'nın sömürgesi olan Endonezya, Sukarno'nun liderliğinde 1949 yılında bağımsızlığını kazanmıştı. 
     
</TEXT>
</DOC>
