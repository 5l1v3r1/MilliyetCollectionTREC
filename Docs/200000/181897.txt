<DOC>
<DOCNO> 181897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sondun31.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Country şarkıcısı Johnny Cash öldü 
</HEADLINE>
<TEXT>

     Amerikan country müzik sanatçısı Johnny Cash, 71 yaşında öldü. 
     Sanatçının menajeri Lou Robin, yaptığı açıklamada, Cash'in Tennessee eyaletinin Nashville kentindeki bir hastanede solunum yetmezliğine yol açan şeker hastalığı komplikasyonları nedeniyle öldüğünü belirtti. 
     1971'deki ''The Man in Black'' şarkısı ile tanınan Cash, seslendirdiği birçok parçayı kendi yazmış, Bob Dylan ve Kris Kristofferson'ın şarkılarını kaydeden ilk kişi olmuştu. 
     Cash, 1950'li yıllarda Memphis'de rock'n roll efsanesi doğduğu zaman Elvis Presley'e emsal gösterilmişti. 
     Sanat yaşamında 11 Grammy ödülü kazanan Cash, 2003 yılında ''Give My Love To Rose'' adlı şarkısıyla ''en iyi country müzik erkek sanatçısı'' seçilmişti. 
     Arkansas'ın Kingsland kentinde 1932 yılında doğan, 6 kardeşi olan Johnny Cash, 12 yaşındayken 14 yaşındaki ağabeyini bir kazada kaybetmişti. Müziğinde sık sık görülen hüznün, bu trajedinin Cash'in üzerinde yarattığı etkiden kaynaklandığı belirtiliyor. 
     Cash'in ikinci eşi June Carter Cash ve kızı Roseanne Cash de başarılı şarkıcılar arasında bulunuyor. 
     
</TEXT>
</DOC>
