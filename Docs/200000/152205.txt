<DOC>
<DOCNO> 152205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/ekonomi/aeko.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İslam bonosu 
</HEADLINE>
<TEXT>

Hükümet, uluslararası piyasalara 'k r payı' getirili bono ihraç etmeye hazırlanıyor. Bu bonoları alan 'faize karşı' yatırımcı, köprü ve otoyol gelirlerinden, faizli bonolar getirisi kadar k r payı alacak 
     NEDİM ŞENER 

     AKP Hükümeti, Türkiye Cumhuriyeti tarihinde ilk kez uluslararası piyasalara 'İslami esaslara uygun bono' ihraç etmeye hazırlanıyor. 
     Aylardır Hazine Müsteşarlığı bünyesinde sessiz sedasız yürütülen çalışmalarda sona yaklaşıldı. Projenin gerçekleşmesi halinde, 'İslami bono' alan yabancılar, faiz yerine k r payı getirisi sağlayacak. 
     Bonolar, 'dinen haram' olduğu gerekçesi ile faize karşı olan Arap ülkeleri başta olmak üzere Müslüman ülkelerin yatırımcılarına satılacak. 
     
     Otoyol ve köprü gelirleri 
     Avrupa piyasalarında ihraç edilen Eurobond'ların benzeri olacak 'İslam bonoları'nın k r payı oranı Eurobond ve ABD piyasalarındaki borçlanma maliyeti olan yüzde 8'e yakın olacak. K r payı karşılığı da yıllık haslatı 750 milyon dolar olan köprü ve otoyol gelirleri ile kamu binalarının kira gelirleri gösterilecek. 
     
     Beş 5 milyar dolar 
     Beş yıl vadeli olacak bonoların satışına iki ay içinde başlanacak. Başta Suudi Arabistan, Kuveyt, Birleşik Arap Emirlikleri, Katar ve Malezya'da faize karşı olan yatırımcı gruplarının Türkiye Cumhuriyeti'nin ihraç edeceği bonolara ilgi göstereceği tahmin ediliyor. Bu yolla yapılacak borçlanmadan toplam 5 milyar dolar gelir elde edilmesi bekleniyor. 
     İslami bono'nun hazırlığına, özellikle Türkiye'de faailiyet gösteren özel finans kurumlarının bağı olduğu ana grupların 'yakın ilgi' gösterdikleri, Kuveyt Türk ve Albaraka uzmanlarının Hazine'deki çalışmalara katıldığı belirtiliyor. 
     Ayrıca k r payına karşılık gösterilecek otoyol ve köprü gelirleri ile kamu binaları kiralarının, Arap yatırımcıların 'fıkıh' uzmanları tarafından değerlendirildiği ve 'olur' aldığı ifade ediliyor. 
     
     Kuveyt Türk hemen alacak 
     İslam bonosuna, kurumsal yatırımda uzman olan Kuveyt Türk Grubu'nun ilgili gösterdiği, 500 milyon dolarlık alım için taahhütte bulunduğu kaydedildi. Bu arada benzer bir bonoyu daha önce 'Sukuk' adı ile çıkaran Malezya'dan da olumlu tepkiler geldi. 
     Bilindiği gibi, özellikle 11 Eylül saldırılarından sonra ABD piyasasındaki fonlardan çekilen ve gidecek yer arayan 1 trilyon - 800 milyar dolar büyüklüğündeki Arap sermayesinin, hiç olmazsa önemli bir kısmının Türkiye'ye çekilmesi hükümetin de gündemindeydi. 
     Dışişleri bakanı Abdullah Gül de dün Türkiye İhracatçılar Meclisi heyeti ile yaptığı görüşmede, Arap sermayesinin çekilmesi için çalışma yapıldığını söyledi. Gül, "Büyük bir likit para var. Vakıf üniversitelerimize oralardan çok sayıda öğrenci gelebilir. Bildiğim kadarıyla rektörlerimiz buralara ziyaretler yapıp, üniversitelerini tanıtıyorlar, bu yüzden bu yaz ve önümüzdeki yıllarda oralardan daha büyük bir akımın geleceğine inanıyorum" dedi. 
     
Hukuki görüş 'olumlu' çıktı      İslami bono hazırlıklarında, hükümet hukuki değerlendirmeyi Pekin Pekin Hukuk Bürosu'nun sahibi Ahmet Pekin'den aldı. Pekin, devletin uluslararası piyasada ilk kez ihraç edeceği k r payı ortaklığına dayalı borçlanma enstrümanı için 'olumlu' görüş verdi. Konuyu iç hukuk açısından değerlendiren büro, yurtiçinde Varlığa Dayalı Menkul Kıymet hakkındaki hukuki düzenlemenin ihtiyacı karşıladığını, Ayrıca 32 sayılı Türk Parası'nın Kıymetinin Korunması Hakkındaki Kararın 15'inci maddesinin de böyle bir ihraca izin verdiğini bildirdi. 
     


EKONOMİ 




















</TEXT>
</DOC>
