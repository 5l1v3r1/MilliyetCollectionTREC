<DOC>
<DOCNO> 173042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sonspo22.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mete Düren Lucescu-Engin gerginliği yok, haberler kasıtlı 
</HEADLINE>
<TEXT>

     Beşiktaş Kulübü İletişim Komitesi Başkanı Prof.Dr.Mete Düren, bazı çevrelerin, takımın başarısı ve uyumundan huzursuz olduğunu ve bu uyumu bozmaya yönelik kasıtlı haberler çıkartıldığını söyledi. 
     Mete Düren, ''Son günlerde takımımızın başarısı ve ahenginden huzursuz olan bazı çevrelerin, planlı olarak bu uyumu bozmaya yönelik kasıtlı haberler çıkarttıkları dikkatimizi çekmektedir'' dedi Bu uyumu sağlayan başta teknik direktör Mircea Lucescu ve menajer Sinan Engin arasında üretilen, sözde gerginlik senaryoları ve gerçek dışı diyalogların, dozunu giderek artırdığı iddiasında bulunan Düren, şöyle konuştu 
     ''Menajerimiz Sinan Engin, takım içindeki arkadaşlık ve birlik ruhunu, yönetimimiz adına kamp ve müsabaka sahalarına yansıtan, Türkiye'de bu görevi layıkıyla, en başarılı şekilde yürüten bir kardeşimizdir. Özellikle kendisine yönelik bu tür olumsuz ve gerçek dışı haber çıkartılması şeklindeki anlayışı, esefle kınıyoruz.'' 
     
</TEXT>
</DOC>
