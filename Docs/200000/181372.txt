<DOC>
<DOCNO> 181372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/guncel/agun.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte o kasetteki sakallı tavernacı 
</HEADLINE>
<TEXT>

   Gülben Ergen'in tavernacı İlyas Atak'la çok özel anlarda görüntülendiği kasedin hem uzun hem de ilginç bir mazisi var... 
      Ali EYÜBOĞLU 

   
   Uzan operasyonunu yürüten polislerin Hakan Uzan'ın asistanı Meltem İşgörür'ün çantasında ele geçirdiği "futbol maçı" kasedinde bir erkekle çekilmiş çok özel görüntüleri Gülben Ergen'in başını yıllarca çok ağrıttı. Ama hiçbirinin etkisi bu kadar derin ve etkili olmadı. Çünkü, Ergen'in şöhret yolculuğunun ilk günlerinde yaşadığı gönül macerasının gizli kayıtları, zirve keyfini yaşadığı bir dönemde k bus kasedi olarak karşısına çıktı. İşte o kasetin öyküsü 
   
   GİZLİ ÇEKİM YAPTI 
   Aysu Başar'la birlikte iç çamaşırı defilelerinin gözde mankeni olduğu 90'lı yılların başında Ergen'in yolu Gayrettepe'deki Zorba Taverna'nın eski ortağı İlyas Atak'la kesişir. Ergen, tavernacı ile kısa bir aşk yaşar. Atak, Ergen'i garsoniyerine misafir ettiğinde, diğer sevgililerine yaptığı gibi, odasına gizlediği "H8" kameranın düğmesine basar. Çok geçmeden Ergen'le Atak'ın ilişkisi biter ama kayıtlar kalır. Çapkın tavernacı, hayatına giren Hülya Erçel, Özlem Savaş, Aysu Başar ve Ergen'in çok özel görüntülerini, ofisinde misafir ettiği arkadaşlarına izletir. 
   
   SEVGİLİSİ KURTARDI 
   Sabit amatör kameranın yaptığı kayıtlarda, Ergen'in önce sesi duyulur, ardından 4 - 5 dakika süren koltuk macerasının görüntüleri... Evli ve iki kız babası 50 yaşındaki Atak, arkadaşlarına sevgililerinden Serpil Çakmaklı'nın garsoniyerine gelmediği için kaydını yapamadığını anlatır ve kasetler magazin dünyasının efsaneleri arasına girer. Magazin dünyasına adım attığı günlerde sevgilisi Atak'ın gizlice yaptığı bu kayıt, Ergen'in Emrah Hattat'ın ardından yeni bir aşka yelken açmasıyla bir k bus olarak karşısına çıkar. Ergen, sonunda olayı, o zamanki sevgilisine anlatır. Büyük aşk yaşadığı zengin sevgilisi de Ergen'i bu k bustan kurtarmak için o dönem samimi olduğu yeraltı dünyasının ünlü ismini arar. 
   Önce Atak, sonra kaset huzura çıkarılır. Kaset, "Kopyası ortaya çıkarsa idam fermanını imzalamış olursun" talimatıyla imha edilir. Sevgilisi de Ergen de rahatlar. Ancak Ergen'in k busu, Yeşim Salkım'ın 2001'in sonunda Hakan Uzan'dan boşanmasıyla tekrar başlar. Salkım, Alem'deki söyleşisinde "Yuvamı, Hakan'ın Gülben Ergen'le aşk söylentisi yıktı" der. Ergen, Uzan'la ilişkisini yalanlar ve Salkım hakkında 250 milyarlık tazminat davası açar. 
   
   10 YIL SONRA 
   Salkım da boş durmaz ve atağa geçer "Gülben'e elden ele dolaşan kasedini sorun." Ergen, tazminat davasının ilk duruşması başlamadan imha edildiğini sandığı kasedin bir kopyasının Uzan'da olduğunu, Salkım'ın da bunu seyrettiğini, hatta mahkemeye delil olarak sunacağını öğrenince davadan vazgeçer. İşte o malum kaset, polisin Uzan operasyonuyla iki yıl rötarla devletin resmi kayıtlarına geçer. Ve Gülben Ergen, 10 yılı aşkın süre kaçtığı ya da kaçtığını sandığı gerçekle poliste yüz yüze gelir. 
   
   Evine kapandı       Polisin Uzan operasyonunda ele geçirdiği kasetteki görüntüleri nedeniyle zor anlar yaşayan Gülben Ergen, eve kapandı. Milliyet'in "Uzanlar'da Gülben Ergen kasedi" manşetinden sonra Ergen'in Tarabya Çamlık Sitesi'ndeki evi, gazeteci akınına uğradı. Basın mensupları gün boyunca Ergen'den açıklama bekledi. Açıklama, Ergen yerine menajeri Orhan Alkan'dan geldi. Alkan, "Gülben Hanım, açıklama da yapmayacak" dedi. 
   
   Atak'ın eski sevgilileri panikte...    İlyas Atak'ın Gülben Ergen'i gizli kamerayla çekmesinin ardından çapkın tavernacıyla aşk yaşayan kadınları panik sardı. Atak'la iki yıl birlikte olan Özlem Savaş, "Beni de çekmiş olabilir diye korkmaya başladım. Benim de kasedim ortaya çıkarsa onu dava eder, sonuna kadar savaşırım. Bir insan birlikte olduğu bir kadını niye gizli kamerayla çeker. Bu sapıklıktan başka bir şey değil" dedi. Tavernacının eski sevgilisi Hülya Erçel de Atak'la 1990'da tanıştığını belirterek şunları söyledi 
   
   'BİRÇOK KADIN VARDI' 
   "O zaman parayı yeni bulmuştu. Bana hep, 'Kadınlara çok düşkünüm. Bütün kadınlarla beraber olmak istiyorum' diyordu. Benden sonra Sibel Barış, Funda Öncü ve birçok kadınla birlikte oldu. Gülben Ergen'le ilişkisi bitince kaset söylentisini ben de duydum ama inanamadım. Şimdi acaba benim de kasedim var mı diye korkuyorum." Atak'ın sevgililerinden olduğu iddia edilen Aysu Başar ise onunla aşk yaşamadığını söyledi. n YAŞAR ÇAKMAK 
   
   Uzan'ın asistanından çıktı    Ergen'in kasedi, İmar Bankası soruşturması kapsamında yapılan aramalar sırasında ortaya çıktı. İşin ilginci başka kasetler de vardı 
   ERDAL KILINÇ İstanbul 

      Milliyet'in dünkü şehir baskılarında, İmar Bankası soruşturması kapsamında, Hakan Uzan'ın asistanı Meltem İşgörür'ün çantasında ele geçirilen kasette, şarkıcı Gülben Ergen'in bir taverna sahibiyle çok özel görüntülerinin bulunduğu haberi yer aldı. Olay özetle şöyle gerçekleşti 
   
   ÇANTASINDA BULUNDU 
   Gıyabi tutuklu Kemal Uzan, Yavuz Uzan ve Bahattin Uzan'ın yakalanması için operasyonlar sürürken, polisin şantaj amacıyla tutulduğunu sandığı çok sayıda görüntü ve ses kasedi ele geçirildi. Polis, operasyonun ilk günlerinde Hakan Uzan'ın asistanı İşgörür'de görüntü ve ses kaydı yapan ve değiştiren cihazın bulunduğu bir çanta yakalamıştı. 
   
   ÖNCE MAÇ, SONRA... 
   Meltem İşgörür'ün kaset ve cihazlarla birlikte yurtdışına gitme hazırlığında olduğu önü sürülmüştü. 
   Hakan Uzan'a ait olduğu öne sürülen çantada, sadece cihazın olmadığı anlaşıldı. Aynı çanta içerisinde Hakan Uzan'a ait aile fotoğrafları ile çeşitli kasetler ele geçirildi. Polis, üzerinde futbol maçı yazısı bulunan şüpheli kasedi incelemeye alınca şoke oldu. İlk başlarda ekrana futbol maçı görüntüleri yansıdı. 
   
   KOPYALARI DA VAR 
   Kaset biraz ilerleyince şarkıcı Gülben Ergen'in sakallı bir taverna sahibiyle özel görüntüleri çıktı. Kasedin Ergen ünlü olmadan çekildiği anlaşıldı. 
   Genişletilen operasyonlar sırasında Uzanlar'a ait Florya'daki Standart Tütün A.Ş.'ye de baskın yapılmıştı. Baskın sırasında ele geçirilen kasetler arasında da Ergen'in kasedinin üç kopyası bulundu. 
   Ayrıca incelenen diğer kasetlerde de Rus ve Ukrayna asıllı olduğu tahmin edilen kadınlarla çeşitli erkeklerin çok özel görüntüleri saptandı. Bu kasetlerdeki erkeklerin kilit noktalardaki bürokrat, siyasetçi ya da işadamı olabileceği tahmin eden polis, bu konuda araştırmalarını sürdürüyor. 
   
   AĞLAYARAK ANLATTI 
   Ergen, polisin talebi üzerine önceki akşam İstanbul Emniyet Müdürlüğü Mali Şube Müdürlüğü'ne ifade vermek üzere gitti. Konuyla ilgili görüşüne başvurulan Gülben Ergen, ifadesi sırasında gözyaşlarını tutamadı. 
   Bu kasedin varlığından haberi olduğunu belirten Ergen, "Bu gerçekle bir gün yüz yüze gelecektim. Ancak kasedin Uzanlar'ın eline nasıl geçtiğini bilmiyorum" dedi. 
   Ergen, kasetlerle ilgili Uzanlar tarafından herhangi bir şantaja maruz kalmadığını da söyledi. Polis, Gülben Ergen'le bir işlerinin olmadığını, kasetlerin ne amaçla bulundurulduğunu anlamaya çalıştıklarını bildirdi. 
   
   
</TEXT>
</DOC>
