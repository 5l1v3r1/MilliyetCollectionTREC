<DOC>
<DOCNO> 161884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/dunya/dun01.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör koalisyonundan Gazze'de kanlı eylem 
</HEADLINE>
<TEXT>

     DIŞ HABERLER SERVİSİ 

     HAMAS, İslami Cihad ve El Aksa Şehitleri Tugayı adlı üç terör örgütüne mensup militanlar dün İsrail topraklarıyla Gazze Şeridi arasındaki Erez geçiş noktasına otomatik silahlarla saldırarak dört İsrailliyi öldürdü. Üç Filistinli militanın açılan karşı ateşte hayatını kaybettiği çatışmada dört İsrailli de yaralandı. 
     Saldırının sorumluluğunu üç radikal Filistinli örgüt üstlendi. Örgütler tarafından AFP'ye gönderilen ortak mesajda, "Operasyon, Hamas'ın silahlı kanadı İzzeddin El Kassam üyesi Muhammed Ebu Beyd, El Aksa Şehitleri Tugayı üyesi Musa Sahavil ve İslami Cihad'ın silahlı kanadı El Kuds Tugayı üyesi Rami El Bek tarafından düzenlendi" denildi. Böylelikle İsrail karşıtı bir saldırının sorumluluğu, ilk kez bu şekilde, üç örgüt tarafından ortak açıklamayla üstlenildi. Saldırı, şiddeti sona erdirme sözü veren Filistin Başbakanı Abbas'ı zorda bıraktı. 
     

</TEXT>
</DOC>
