<DOC>
<DOCNO> 199403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/magazin/mag01.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekranların yeni ikilisi 
</HEADLINE>
<TEXT>

   'Berivan'ın yıldızı Sibel Can ile 'Ekmek Teknesi'nin 'Kirli'si Kadir Çöpdemir, birlikte 'Güzel ve Çirkin' adlı bir şov programı sunacak 
      İLKNUR GÜLMEZ 
   
   Kanal D'nin sevilen dizisi 'Berivan'ın başrol oyuncusu Sibel Can, uzun bir aradan sonra şov programı yapmaya hazırlanıyor. Can'a, adı şimdilik "Güzel ve Çirkin" olarak düşünülen eğlence programında Kadir Çöpdemir eşlik edecek. 
   Programa sesleri gerçekten güzel olan sanatçı arkadaşlarını konuk etmeye özen göstereceğini belirten Can, "En önemli şartım canlı performans. Kimse benim programımda playback yapamayacak" dedi. 
   Radyo D'de sunduğu 'Candan Cana' programı, rol aldığı Turkcell reklamları ve 'Ekmek Teknesi' dizisindeki 'Kirli' rolüyle beğeni toplayan Çöpdemir de, proje hakkında şunları söyledi "Sibel Can, bir star ama çok mütevazı ve olgun biri. Onunla birlikte program sunacak olmak benim için şeref verici bir duygu. Kişiliklerimiz çok ayrı, ortaya koyacağımız iş ayrı. İnşallah bu olumlu bir işbirliği yaratır. Sonuçta skeçlerimiz ve şovlarımızla bizi izleyenler eğlenecek." 
   
   
   
   
   
</TEXT>
</DOC>
