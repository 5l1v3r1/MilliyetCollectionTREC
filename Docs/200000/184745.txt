<DOC>
<DOCNO> 184745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/yazar/temelkuran.html </URL>
<DATE> 2003/09/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
YöK tartışması üzerine, üniversite öğrencilerine 
</HEADLINE>
<TEXT>
   Benim Üniversitelerim 
   
   
   Bol "edeb"iyatlı bir kavga başladı şimdi rektörler mavi köşede, kırmızı köşede Başbakan. "Kara cüppeliler", "Kubilay olayı", "Çanlarına ot tıkama" türünden son derece imgeli simgeli bir tartışma bu. 
   Hatta İstanbul Üniversitesi Rektörü Kemal Alemdaroğlu "Türkiye'de her zaman ordu ve gençlik el eledir" diyerek ayrıca bir bomba patlattı ki herhalde kendisi eylül ayında olmamız itibariyle tarihte en el ele durum olan geçmiş eylül aylarını hatırladı... 
   
   Gençliğin eli nerede    Bu tartışmada taraflar, doğrusu şu ki, tutulacak gibi değil. Zira şöyle açıkça söylemek lazım 
   YÖK kötüdür 12 Eylül kurumudur. Derhal ortadan kaldırılması gerekir. Şu anda bu kurumda görev yapan veya rektörlük konumunda bulunan insanların iyi olmaları, kurumu, diyelim ki üniversitenin özgürleşmesi yolunda işletme çabaları kurumun kendisini iyi yapmaz. Bu, iyi kralların olabileceği ama krallığın zaten baştan kötü olması gibi bir şeydir. 
   Fakat diğer yandan YÖK yasasında yapılacak değişiklik de Başbakan'ın durmadan rektörleri çağırıp durduğu samimiyetten payını almamıştır. Tasarı YÖK'ü ortadan kaldırıp hür beyinler yetiştirmekten ziyade var olan kurumu şimdiki iktidarın siyasi ve toplumsal amaçları doğrultusunda biçimlendirmeye çalışmaktadır. Bir iktidarın siyasi ve toplumsal amaçları olmasından doğal bir şey olamaz elbette. Doğal olmayan, böyle bir şey yokmuş gibi davranılmasıdır. 
   Ara başlıktaki sorunun cevabına gelince Gençliğin eli boştadır 
   
   Elleri görelim    Konuşan herkeste, tartışma sanki boş binalar üzerine yapılıyormuş gibi bir h l var sanki o binaların içinde kafaları çalışan, fikirleri olan insanlar yok. Kimse öğrencilerin fikrini sormadı bu konuda mesela. Ama zaten üniversite, öğrencilerin adamdan sayıldığı bir kurum değil nicedir. Hukuk başta olmak üzere Türkiye'deki birçok kurumun içinin boşaltılması gibi üniversitenin de anlamı, Türkiye'deki toplumsal dinamikleri üzerinde sürükleyici etkisi yok denecek kadar azaltılmıştır. Böyle olduğu için de şimdi, eller boşa gidiyor artık. Eller boşa gittikçe... Gençlik kiminle el ele Üniversitelilerin elleri nerede Elleri görelim arkadaşlar Eller nerede 
   
   Rus yazar Maksim Gorki'nin bir kitabı. 
   
   
      
   
</TEXT>
</DOC>
