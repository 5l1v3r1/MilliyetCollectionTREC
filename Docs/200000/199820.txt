<DOC>
<DOCNO> 199820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo35.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal, Ankara'da zor 
</HEADLINE>
<TEXT>

     Fenerbahçe, deplasmanda Ankaragücü ile yapacağı lig maçının hazırlıklarını sürdürdü. 
     Teknik Direktör Christoph Daum yönetiminde, Samandıra Tesisleri'nde gerçekleştirilen antrenmanda futbolcular, kondisyon artırıcı çalışmaların ardından hücum organizasyonlarına yönelik çift kale maç yaptı. Antrenman taktik ağırlıklı maçla sona erdi. 
     Sakatlığı nedeniyle tedavisi süren Kemal'in, Ankaragücü maçına yetiştirilmesinin zor olduğu öğrenilirken, bu futbolcu takımdan ayrı koşu yaptıktan sonra tesislerdeki salonda ağırlık çalıştı. 
     Antrenmanda, rahatsızlığı bulunan Fatih de Kemal ile takımdan ayrı düz koşu yaptı. Kart cezası nedeniyle Ankaragücü maçında forma giyemeyecek Serhat ise kendisine özel dinlenmeye yönelik çalışmalar uygulandığı için takım çalışmasında yer almadı. 
     Fenerbahçe, yarın öğleden sonra basına kapalı gerçekleştireceği antrenmanla Ankaragücü maçının hazırlıklarını sürdürecek. 
     
</TEXT>
</DOC>
