<DOC>
<DOCNO> 163086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/guncel/gun01.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyet ettim ÖSS'ye 
</HEADLINE>
<TEXT>

Yıl boyunca hafta içi okula, hafta sonu da dershaneye giden ÖSS adayları, dün cami ve türbelerde dua edip adak adayarak başarılarını 'garantiledi' 
     BURCUM DEVREZ İstanbul SELMAN EKİCİ Ankara DİYARBAKIR DHA 

     Oğrenci Seçme Sınavı'na ÖSS saatler kala öğrenciler kutsal sayılan mek nları doldurdu. Sabah namazından akşam saatlerine kadar cami ve türbelere aileleriyle birlikte akın eden öğrenciler, sınavı kazanabilmek için dua edip adaklar adadı. İstanbul'da bazı dershaneler, sabah namazından önce erkek öğrencileri otobüslerle Eyüp Sultan Camii'ne getirdi. Erkek öğrenciler burada sabah namazı kıldı, Eyüp Sultan'ın türbesini ziyaret etti. Kendi başlarına gelen öğrenciler de eklenince cami ve türbenin bahçesi yüzlerce öğrenciyle doldu. 
     
     İMAM DA DUA ETTİ 
     Namazdan sonra cemaate dua ettiren cami imamı da, öğrencilerin sınavda başarılı olmalarını dileyerek, "Pazar günü sınava girecek gençlerimize Allah zihin açıklığı versin, her şey diledikleri gibi olsun" dedi. 
     Birçok öğrenci de Yuşa Hazretleri, Zuhuratbaba ve Yahya Efendi gibi türbelere giderek dua etti, şeker ve ekmek dağıttı. Dershaneden toplu olarak Zuhuratbaba'ya gelen kız öğrencilerin çokluğu da dikkat çekti. Ankara'da da İstanbul'u aratmayan manzaralar yaşandı. 
     
     KALEM OKUTTULAR 
     Üniversite adayları özellikle Hacı Bayram Veli ve Karyağdı türbelerini ziyaret etti. Türbenin yanında tanesi 250 - 500 bin liradan satılan kalemlerden satın alan gençler, bunları yaşlılara okutarak türbenin duvarlarına yazı yazdı. Diyarbakır'da yarın sınava girecek öğrencilerle velileri de Hazreti Süleyman Camii'ne akın etti. Gaziantep Ali Baba Türbesi de, ÖSS adaylarının yoğun ilgisiyle karşılaştı. Türbanlı adaylar da, türbenin etrafında dolaşıp sınavda kullanacakları kalem ve silgilerini türbe kapısının anahtar deliğine sokarak başarı diledi. 
     
     

</TEXT>
</DOC>
