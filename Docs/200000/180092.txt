<DOC>
<DOCNO> 180092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur28.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
''Orient Express'' Türkiye'de... 
</HEADLINE>
<TEXT>

     Paris'ten hareket eden dünyaca ünlü Tarihi Orıent Express, Edirne'nin Kapıkule Garı'ndan Türkiye'ye giriş yaptı. 
     Avrupalı zenginleri taşıyan Oreınt Express, Edirne Kapıkule Garı'na gelişinde, Kapıkule Gar Gümrük Müdürü Mustafa Babayiğit, Kapıkule Gar Müdürü Veysi Dinçaslan ve diğer organizatörler tarafından karşılandı. 
     Edirne Belediyesi Halkoyunları ekiplerinin folklor gösterisi yaptığı karşılama sonrası, trenden inen bazı yolcular, hatıra fotoğrafı çektirdiler. 
     Oreınet Exspress'in Türkiye organizasyonunu yapan Dreick Turizm Seyahat Acentesi Temsilcisi İrfan A. Tuncay, Orıent Express'in 29 Ağustos 2003'te 92 yolcu ve 47 personeliyle Paris'ten hareket ettiğini, Doğu Avrupa kentlerinden Budapeşte, Bükreş ve Varna'dan geçerek Edirne'ye g3elidğini söyledi. 
     Express'in 1939 yılına ait yataklı vagonlu tren olduğunu ve Türkiye'ye 6'ıncı kez geldiğini belirten Tuncay, trendeki 92 yolcudan 45'inin ABD vatandaşı, diğerlerinin ise İngiliz, Fransız, Avustralya ve İtalya vatandaşı olduğunu kaydetti. 
     Yolcuların çoğunluğunun 60 yaş civarında olduğunu belirten Tuncay, ''Bu yıl yolcular 2 gün Türkiye'de kalacaklar. Bu süre içinde İstanbul Çırağan Palace'da konaklayacaklar. Bu arada ülkemizdeki tarihi ve kültürel yerleri gezecekler. Bu yıl Irak'taki savaş nedeniyle organizasyonun iptali söz konusu idi. Yolcular ikna edilerek bunun önüne geçildi'' diye konuştu. 
     
     YOLCULAR HAYATINDAN MEMNUN 

     Yolculardan ABD vatandaşı Helen Santimli 65 de, daha önce trene bindiğini ancak Orıent Express'i gibi lüks bir trenle seyahat olanağını yakalamadığını söyledi. Yolculuktan son derece memnun olduğunu dile getiren Santilli, ''Servis ve yiyecekler süper, Gittiğimiz yerler muhteşem. Tekrar geleceğim'' dedi. 
     5 gün sürecek yolculuğun uçak bileti dışında kendisine 5 bin dolara mal olduğunu bildiren Santilli, ücretin kalınan kompartımana göre farklılık gösterdiğini söyledi. 
     ABD vatandaşı Beatrıce Kabler Winconsin de 62 , Orıent Express'le zevkli bir yolculuk yaptığını belirterek, yolculuğa katılmaktan dolayı memnun olduğunu söyledi. 
     İstanbul Sirkeci Garı'na hareket eden Orıent Ekspress'e, Kapıkule Garı'nda, Çırağan Palace'da hazırlanmış özel mönüler ve Türk içkisi rakı da konuldu. 
     5 Eylül Cuma günü Sirkeci Garı'ndan hareket edecek tren, Kapıkule Gar Sınır Kapısı'ndan çıkış yapacak. 
     
</TEXT>
</DOC>
