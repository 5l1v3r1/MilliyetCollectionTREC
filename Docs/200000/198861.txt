<DOC>
<DOCNO> 198861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo22.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 2- Beşiktaş 2 
</HEADLINE>
<TEXT>

     Birinci Süper Futbol Ligi'nde Fenerbahçe ile Beşiktaş, derbi maçta yenişemedi 2-2 Stat FB Şükrü Saracoğlu Hakemler Serdar Tatlı xx, Koray Gencerler xx, Selçuk Kaya xx Fenerbahçe Recep x, Ali x Dk. 46 Yusuf xx , Luciano xx, Tomas xx, Petkov xx, Ümit xx, Selçuk xx, Aurelio xx, Serhat xx, Tuncay xx, Van Hooijdonk xxx Beşiktaş Cordoba xx, Emre xx, Ronaldo xx, Ahmet Yıldırım xx, Okan x Dk. 81 Sinan x , Tayfur xx, Giunti xx Dk. 75 Ahmed Hassan xx , Tümer xx, İbrahim xx, Sergen xx Dk. 75 Pancu xx , İlhan x Goller Dk. 53 Sergen, Dk. 62 ve 68 Hooijdonk, Dk. 84 Ahmed Hassan Sarı Kartlar Dk. 18 Ahmet Yıldırım, Dk. 36 Ronaldo, Dk. 90 Cordoba Beşiktaş , Dk. 24 Ali Güneş, Dk. 28 Selçuk, Dk. 35 Serhat, Dk. 52 Tomas, Dk. 76 Aurelio, Dk. 86 Luciano Fenerbahçe 
     
     İlk yarı 

     Ezeli rakibi Beşiktaş'ı yenerek kötü gidişine son vermek isteyen Fenerbahçe, ilk dakikalardan itibaren rakip kaleye yüklenmesine karşın etkili ataklar geliştiremedi. Pozisyon üretmekte zorlanan ve gol bulamayan sarı-lacivertliler, zaman zaman gelişen Beşiktaş ataklarında da kalesinde zor anlar yaşadı, ancak rakibine gol şansı tanımadı. 
     Karşılaşmanın ilk dakikalarından itibaren kontrollü oynayan Beşiktaş ise savunmada rakibine önemli pozisyon vermedi. Fenerbahçe ceza alanı içinde 3 pozisyon bulan siyah-beyazlı ekip, 28. dakikada Sergen ile altıpas içinde mutlak gol şansını değerlendiremedi. İlk yarıda oyunu istediği gibi yönlendiren Beşiktaş, devreyi golsüz tamamladı. 
     6. dakikada sağdan ceza alanına giren Serhat'ın orta şut karışımı vuruşunda, top kaleci Cordoba'da kaldı. 
     11. dakikada Van Hooijdonk'un ceza alanı dışında sol çaprazdan kullandığı serbest vuruşta, top az farkla yandan auta gitti. 
     12. dakikada İbrahim'in soldan ortasında, penaltı noktası üzerinde Sergen kafayı vurdu, top kaleci Recep'te kaldı. 
     20. dakikada Aurelio'nun ceza yayı üzerinden şutunda, kaleci Cordoba topa sahip oldu. 
     22. dakikada Beşiktaş ceza alanında Ronaldo'nun uzaklaştırmak istediği topu sol çaprazda önünde bulan Serhat'tan önce, araya giren Giunti meşin yuvarlağı kornere atarak bir tehlikeyi önledi. 
     28. dakikada sağdan ceza alanına giren Tayfur, topu altıpastaki Sergen'e çıkardı. Bu futbolcunun vuruşunda, kaleci Recep topu kale çizgisi üzerinde iki hamlede kontrol etti. 
     37. dakikada sol çaprazdan serbest vuruş kullanan Van Hooijdonk'un doğrudan kaleye gönderdiği topu, kaleci Cordoba yumruklayarak uzaklaştırdı. 
     39. dakikada Giunti'nin serbest vuruşunda, ceza alanında Tümer kafayı vurdu, top üst ağlarda kaldı. 
     Kalan sürede skor değişmedi ve karşılaşmanın ilk yarısı 0-0 tamamlandı. 
     
     İkinci yarı 

     İkinci yarıya Ali'nin yerine Yusuf'u alarak başlayan ve golü düşünen Fenerbahçe, 53. dakikada Sergen'in golüyle şok oldu. Şoku üzerinden çabuk atan sarı-lacivertli ekip, oyunun kontrolünü eline geçirdiği bu dakikalarda rakip kaleye yüklenmeye başladı. Rakibin 10 kişi olduğu bir pozisyonda Van Hooijdonk ile beraberliği sağlayan Fenerbahçe, 68. dakikada yine Hollandalı yıldızın takipçiliğinden bulduğu golle öne geçti. Golden sonra duraklayan sarı-lacivertliler, Ahmed Hassan'ın golüne engel olamadı. 
     İkinci yarıya daha iyi başlayan ve Sergen'in güzel golüyle öne geçen siyah-beyazlılar, bir pozisyonda sakatlık geçiren Emre'nin oyunda bulunmadığı anda Van Hooijdonk'un golünü engelleyemedi. Bu dakikalarda rakip ataklar karşısında zor anlar yaşayan Beşiktaş, Van Hooijdonk'un golüyle yenik duruma düştü. Bu golden sonra 3 oyuncu değiştiren Lucescu'nun, Giunti'nin yerine oyuna aldığı Ahmed Hassan, siyah-beyazlıların beraberlik golüna atarken Beşiktaş, Kadıköy deplasmanından 1 puan çıkardı. 
     53. dakikada ceza alanının hemen dışından serbest vuruş kullanan Sergen, güzel bir vuruşla topu barajın üzerinden, kaleci Recep'in bakışları arasında köşeden filelere gönderdi 1-0. 
     55. dakikada Tümer'in soldan ortasında, ceza alanında Sergen topa vurdu. Savunmaya çarpan meşin yuvarlak kornere gitti. 
     59. dakikada Ümit'in altıpasa gönderdiği topa Fenerbahçeli futbolcular dokunamayınca, Ronaldo tehlikeyi uzaklaştırdı. 
     62. dakikada sol çaprazdan ceza alanına giren Tuncay'ın ortasında, altıpasta uygun durumda Van Hooijdonk topu ağlara gönderdi 1-1. 
     68. dakikada Petkov'un ortasında, ceza alanı sol çaprazında Tuncay topa kafayı vurdu. Üst direğe çarpan top kale alanına düştü. Pozisyonu iyi izleyen Van Hooijdonk kafayla topu bir kez daha Beşiktaş filelerine gönderdi 2-1. 
     84. dakikada Tümer'in soldan kullandığı serbest vuruşta, sağ altıpas köşesinde yükselen Ahmed Hassan kafayı vurdu, topu ters köşeden ağlara gönderdi 2-2. 
     89. dakikada Ümit'in sağdan ceza alanına ortaladığı topa Tuncay kafayı vurdu, top yandan auta çıktı. 
     Maçın uzatma dakikalarında soldan ceza alanına giren Yusuf'un vuruşunda, meşin yuvarlak yan ağlarda kaldı ve karşılaşma 2-2 berabere sonuçlandı. 
     
</TEXT>
</DOC>
