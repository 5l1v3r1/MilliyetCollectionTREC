<DOC>
<DOCNO> 163420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/yazar/pulur.html </URL>
<DATE> 2003/06/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
O kadar çok İrlandalı var ki 
</HEADLINE>
<TEXT>

     Hayır, hayır seyirciler, taraftarlar değil, oyuncular... 
     Bu arada birkaç kendini bilmez, sahaya pet şişe gibi benzer şeyler attı, elbette ayıp, elbette rezillik... 
     Federasyon hemen anons yaptırdı 
     "Lütfen sahaya bir şey atmayın " 
     Dinlemediler, ikinci anons 
     "Tahriklere kapılmayın, oyuna gelmeyin, İngiltere ile yapacağımız maçı, Türkiye'de değil başka yerde oynatmak istiyorlar, sakın sahaya bir şey atmayın " 
     Akılları başlarına geldi, atışı durdurdular hatta, yine şişe atan birinin üzerine, diğer seyirciler yürüdü, olay bitti... 
     
     FAKAT bitmedi... 
     İngiliz gazeteleri bu olayı dillerine doladılar, istedikleri Türkiye'nin sahasının kapatılması ve maçın seyircisiz oynatılması... 
     Bakalım onlara soracak olan çıkacak mı 
     İngiltere'deki maçta, seyirciler, bırakın sahaya pet şişe atmayı, kendilerini attılar, ne oldu 
     Para cezası verdiler, olay kapandı... 
     
     ELBETTE İstanbul'da yapılanları doğru bulmak mümkün değil, ama bunun için saha kapatılır mı 
     Bakalım bizimkiler böyle mi diyecekler, yoksa bazıları İngiliz kralından daha çok "kralcı" kesilip, federasyona ve Şenol Güneş'e yüklenip "İngilizler haklı" mı diyecekler 
     
     MUSTAFA Denizli'nin kulakları çınlasın "İçimizdeki İrlandalılar " o kadar çoğaldılar ki 
     Öyle laflar edip, öyle şeyler yazıyorlar ki, sanki Milli Takım maçı kazanmamış gibi... 
     Takımın menajeri Can Çobanoğlu haklı olarak isyan ediyor 
     "İngiltere, finallere gidebilmek için topyekün savaşıyor, Makedonlar bizi yenmek için bayrak üzerine yemin ediyor, bizde ise hala iyi futbol, kötü futbol tartışması yapılıyor." 
     Eeee, Mustafa Denizli'nin kulağını çınlattık ya 
     "İçimizdeki İrlandalılar " 
     
     İNSANIN "Ayıp " diyeceği geliyor ama, ayıp bile yapılanların yanında çok masum kaldı... 
     Şu hale bakın, Hüsamettin Özkan denilen zat, Yolsuzluk Komisyonu'nda Ecevit'i, kriz yaratıp istifa etmemekle suçluyor... 
     Ah Sayın Ecevit ah 
     Size söylenecek çok söz var ama, aklımıza şairin bir beyti geliyor. 
     Şair diyor ki 
     "Kendi elimle yare verdiğim kalem, önce benim ölüm fetvamı yazdı " 
     Siz de şairsiniz şair, şair sözünden anlar... 
     
     

</TEXT>
</DOC>
