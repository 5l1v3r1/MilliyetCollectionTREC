<DOC>
<DOCNO> 173494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/soneko13.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir rekora doymuyor... 
</HEADLINE>
<TEXT>

     Ereğli Demir ve Çelik Fabrikaları ERDEMİR T.A.Ş'nin, bu yılın Temmuz ayında üretim rekoru kırdığı bildirildi. 
     ERDEMİR Genel Müdürlüğü'nce yapılan yazılı açıklamada, fabrikanın 2. Soğuk Haddehane Müdürlüğü'ne bağlı Soğuk Bobin Hazırlama ve Dilme Hattı'nda bu yılın Haziran ayında 7 bin 551 ton olan eski rekorun, Temmuz ayında ihraç ağırlıklı çalışılarak 10 bin 808 ton olarak kırıldığı belirtildi. 
     Açıklamada, ayrıca dünya devleriyle kıyasıya rekabet eden ve ürünlerinin kalitesini kabul ettiren ERDMİR'in yeni yönetimle birlikte performansını yükseltmeye devam ettiği belirtilerek, şöyle denildi 
     ''Temmuz ayında Toyota firması tarafından Soğuk Bobin Hazırlama ve Dilme Hattı'nda yapılan tetkikte, hat teknik yeterlilik ve temizlik açısından incelenerek Toyota standartlarına göre 'En İyiye Yakın' notu verildi. Anılan firmaya da aynı hattan galvanizli sac, kenar kesme işlemi yapılarak Temmuz ayından itibaren verilmeye başlandı.'' 
     
</TEXT>
</DOC>
