<DOC>
<DOCNO> 188585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/soneko44.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Başkan Yardımcısı görevden uzaklaştırıldı... 
</HEADLINE>
<TEXT>

     Bankacılık Düzenleme ve Denetleme Kurumu BDDK Başkan Yardımcısı Teoman Kerman, geçici olarak görevinden uzaklaştırıldı. 
     BDDK'dan yapılan yazılı açıklamada, İmar Bankası ile ilgili yapılan iş ve işlemlere ilişkin Başbakanlık Teftiş Kurulu Müfettişleri tarafından Bankacılık Düzenleme ve Denetleme Kurumu'nda yapılan soruşturma kapsamında, ''soruşturmanın selameti açısından'' Başkan Yardımcısı Teoman Kerman'ın geçici olarak görevinden uzaklaştırıldığı bildirildi. 
     Öte yandan Kerman'ın, soruşturma sonunda herhangi bir işlem yapılmasına gerek bulunmadığı takdirde, görevine derhal geri iade edileceği kaydedildi. 

     
</TEXT>
</DOC>
