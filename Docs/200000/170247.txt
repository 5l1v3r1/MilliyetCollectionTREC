<DOC>
<DOCNO> 170247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sonspo11.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
El Saka Gençlerbirliği'nde neden kaldı 
</HEADLINE>
<TEXT>

     Aldığı astronomik transfer tekliflerini geri çevirerek Gençlerbirliği'nde kalan El Saka, ''Gençlerbirliği'nde aile ortamı var. Ayrıca bu takımın hedefinin büyük olması nedeniyle gelen teklifleri geri çevirdim'' dedi. 
     ''Gençlerbirliği'nde 1, diğer kulüplerde çok El Saka var'' diyen Mısırlı futbolcu, Gençlerbirliği'nin istikrarlı bir kulüp olduğunu, bu istikrarı başka kulüplerde göremediğini söyledi. 
     El Saka, diğer kulüplerde başka bir başkan yönetimdeyken anlaşma yaptıklarını ancak ertesi gün bir başkasının göreve gelebildiğini, bu durumda daha önceden verilen sözlerin unutulduğunu belirterek, şöyle konuştu 
     ''İlhan Cavcav mükemmel bir başkan. Ayrıca takım arkadaşlarımla iyi anlaşıyorum. Hedefin büyük olması da benim burada kalmam da etken oldu. Geçen sezon katılma fırsatını kaçırdığımız Şampiyonlar Ligi'ne bu sezon mutlaka gideceğiz. Çünkü takım olarak buna çok inanıyoruz. UEFA Kupası'nda ise büyük hedeflerimiz var. İyi kadromuzla bunu başaracağız.'' Bu arada yeni sezon hazırlıklarını Belçika'nın Lichaart kasabasında sürdüren Gençlerbirliği, bu akşam TSİ 20.30'da birinci lig takımlarından Gent ile bir hazırlık maçı yapacak. 
     
</TEXT>
</DOC>
