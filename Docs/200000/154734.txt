<DOC>
<DOCNO> 154734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/spor/spo02.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
HOCADA SON HAFTA 
</HEADLINE>
<TEXT>

Fenerbahçe, Ersun Yanal defterini kapadı. Basın Sözcüsü Atilla Kıyat, "Bu hafta içinde yabancı hocamızı açıklayacağız" ifadesini kullandı. Adaylar arasına Daum da alındı 
     YALÇIN TÜRK 

     Yönetim toplandı 
     FENERBAHÇE yönetimi dün yaptığı toplantıda Ersun Yanal'dan vazgeçti. Teknik direktör adaylarının masaya yatırıldığı toplantıda ön anlaşma yapılan Fernandez'in, sinirli yapısı yöneticilerin kafasında soru işareti yarattı. Basın sözcüsü Atilla Kıyat yaptığı açıklamada, "Ersun Yanal'ı adaylar arasından çıkardık. Çünkü Yanal ile herhangi bir anlaşmanın Fenerbahçe Kulübü etiğine yaraşır şekilde sonuçlandırılamayacağı anlaşılmıştır" dedi. 
     
     Saran da katıldı 
     KIYAT, "Teknik direktör adayları ile son görüşmelerimizi tamamlayıp bir tanesi üzerinde karar vereceğiz. Bu hafta içinde, olmazsa en geç pazartesi günü yabancı hocamızın ismini açıklayacağız" ifadesini kullandı. Yönetimin Daum'u da gündemine aldığı ve Alman hoca ile temasa geçildiği öğrenildi. Toplantıya yönetimle arasında problemler bulunan Sadettin Saran da katıldı. Hakan Bilal Kutlualp'in bugün transfer çalışmaları için Almanya'ya gideceği bildirildi. 
     
Biri sizi gözetliyorKaleci Antrenörü Yavuz Şimşek, idmanları videoya çekerek, daha sonra hataları gösteriyor 
     'Açıkları var' 
     FENERBAHÇE kaleci antrenörü Yavuz Şimşek, kameralı çalışma başlatarak, bir reforma imza attı. Haftanın üç günü kalecilere özel idman yaptıran ve videoya çektiren Şimşek, daha sonra görüntüleri göstererek, hataları tespit ettiriyor. Yavuz Şimşek, "Kalecilerde geçmişten gelen bir çalışma eksikliği hissediyorum. Özel idmanlarla, iki üç hafta içinde bu açıkları kapatacağız" dedi. 
     
     Johnson sakatlandı 
     SARI-Lacivertli takım, Kocaeli maçının hazırlıklarına dün başladı. Çift kale maçta sol ayak bileği burkulan Johnson idmanı yarıda bıraktı. Kulüp doktoru İsmail Başöz Ganalı futbolcunun durumunun belli olmadığını söyledi. Steviç, Mustafa ve Ali Güneş sakatlıkları nedeniyle takımdan ayrı çalışırken, ayak bileğinde sakatlığı bulunan Ceyhun, ayrı başladığı antrenmanı, daha sonra takıma katılarak tamamladı. 
     
Vladimir dönüyor      FENERBAHÇE'NİN eski hocası Oğuz Çetin'in devre arasında büyük umutlarla transfer ettirdiği Rus futbolcu, beklenen verime ulaşamayınca, ülkesine dönme kararı aldı. Spartak Moskova'dan alınan Vladimir'in sezon sonunda kesinlikle Sarı - Lacivertli ekipten ayrılacağı öğrenildi. Rus futbolcu, Fenerbahçe'de tek gole imza atabilmişti. 
     
10 yıldız adayıİngiltere'nin ünlü World Soccer dergisi, Türk futbolunda gelecek vaad eden futbolcuları belirledi. Bu listede Fenerbahçe'den 4 isim bulunuyor 
     YUSUF KOBAL 

     İNGİLİZ medyasının önemli dergilerinden World Soccer, haziran sayısında Türkiye'nin gelecek vaad eden 10 futbolcusunu belirledi. Dergi genç isimler arasında en çok Fenerbahçeliler'e yer verdi. Buna göre Tuncay, Kemal, kaleci Volkan ve golcü Semih, Türk futboluna önümüzdeki yıllarda damgalarını vuracaklar arasında yer alıyor. 
     WORLD Soccer'in, bu oyuncularla ilgili kısa bilgiler verdiği araştırmasında diğer 6 oyuncu şöyle Suat Usta, Sabri Galatasaray , Alişen Trabzonspor , Okan Gençlerbirliği , İbrahim Akın Altay , İbrahim Yavuz Adanaspor . Dergi, Türk takımlarının önümüzdeki yıllarda daha büyük sıçramalar yapacak kapasitede olduğunu da ekledi. 
     

</TEXT>
</DOC>
