<DOC>
<DOCNO> 192498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sonspo01.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim, Hakan Ünsal ve Baliç'i maç kadrosuna almadı... 
</HEADLINE>
<TEXT>

     Beşiktaş ile bugün derbi maçta karşı karşıya gelecek olan Galatasaray, hazırlıklarını tamamladı. 
     Sarı-kırmızılı ekip, teknik direktör Fatih Terim yönetiminde, Florya Metin Oktay Tesisleri'nde basına kapalı antrenman yaptı. 
     Bir saate yakın süren antrenmana, sakatlıkları bulunan Hasan ve Sabri'nin de katıldığı bildirildi. 
     Antrenman sonrasında Beşiktaş maçı için 19 kişilik kadro da açıklandı. Murat, Baliç, Lukunku, Suat, Hakan Ünsal ve Tamas maç kadrosu dışında bırakılırken, Hasan ve Sabri kadroda yer aldı. 
     Galatasaray'ın, Beşiktaş maçı kadrosu şöyle 
     Mondragon, Aykut, Ömer, Bülent, Orhan, De Boer, Arif, Berkant, Batista, Hakan Şükür, Hasan, Bratu, Ayhan, Cihan, Petre, Abdullah, Prates, Sabri, Ergün. 

     
</TEXT>
</DOC>
