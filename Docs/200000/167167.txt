<DOC>
<DOCNO> 167167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/ekonomi/eko03.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
PO Nakit yaratma gücümüz yüksek 
</HEADLINE>
<TEXT>

Petrol Ofisi'nin en çok 20 gün içinde nakte dönüşebilecek 500 milyon dolar varlığı bulunduğu ve halen 1.1 milyar dolar olan borçlarının eylül ayında 1 milyar dolara ineceği bildirildi 
     Petrol Ofisi'nin 4.5 milyar dolarlık yıllık cirosu ve k rlılığı sayesinde yüksek nakit yaratma gücü bulunduğu, şirketin kasa, depo ve ticari alacaklarında en çok 20 gün içinde nakde dönüşebilecek 500 milyon dolar varlığı olduğu bildirildi. 
     Petrol Ofisi'nin açıklamasında, son günlerde bir basın organında ısrarlı, kasıtlı olarak yer alan şirketin borçları ve nakit akışı ile ilgili yanıltıcı ve gerçekleri yansıtmayan haberler yayımlandığı belirtildi. Bu nedenle şirketten, hissedarlarını, kamuoyunu, çalışanları ve tüm sosyal paydaşlarını aydınlatmak amacıyla yapılan açıklamada, şöyle denildi 
     "Petrol Ofisi, 3 bin 850 bayisi kanalıyla yılda 6.5 milyon ton toplam satış ve 4.5 milyar dolar ciro yaparak yüzde 36 akaryakıt pazar payı ile sektörün tartışmasız lideridir. Petrol Ofisi hisselerinin yüzde 94.8'i İş Bankası ve Doğan Holding gruplarına ait olup şirketin yüzde 5.2'si ise halka açıktır. Özelleştirme İdaresi'nden ve borsadan alınan yüzde 94.8'lik hisseler için 1.7 milyar dolar ödenmiş ve ayrıca özelleştirme öncesinde geciktirilmiş 250 milyon dolarlık yatırım harcaması yapılmıştır. 
     Ortaklarımızın yüksek sermaye katkıları sayesinde son üç yıldaki yaklaşık 2 milyar dolarlık nakit çıkışına rağmen şirketimizin 31.12.2002 tarihi itibariyle borcu yalnızca 1.3 milyar dolar olarak gerçekleşmiştir. Şirketimizin yüksek kaynak yaratma gücü sayesinde bu borç 31 Mart 2003 itibariyle 1.2 milyar dolara, 30 Haziran 2003'de ise henüz kesinleşmeyen verilere göre, 1.1 milyar dolara gerilemiştir. Bütçe verilerimize ve alacaklı bankalarla varılan mutabakatlarımıza göre, Eylül 2003 sonunda da bu borcun 1 milyar doların altına inmesi ve 65 milyon dolar dışındakilerinin 2005 ve daha uzun vadeye yayılması öngörülmektedir." 
     
     Borçların vadesi 2 yıldan uzun 
     Eylül 2003 sonu itibariyle şirketin borçlarının neredeyse tamamının iki yıldan uzun vadeye bağlanmış ve 1 milyar doların altına inmiş olacağının belirtildiği açıklamada, "Bütün bu verilere rağmen Petrol Ofisi'ni nakit akışı sıkışıklığı içinde diye nitelendirmek eğer kötü niyet yoksa en azından ticari bilinçsizliktir. Söz konusu basın organında 29 Haziran 2003 tarihinde yer alan tablo ve gerçek durumu kamuoyunun bilgisine sunulmaktadır" denildi. 
     
29 Haziran 2003 tarihli basın organındaki 
tabloda yer alan 60 gün içinde "denmesi 
gerekli olduğu iddia edilen krediler 
- 3 Temmuz 2003 tarihi itibariyle gerçek durum Alacaklı banka Tutar milyon Vade tarihi Tutar milyon Açıklama Garanti Bankası 200.0 Temmuz 2006 200.0 Akbank 100.0 Ağustos 2003 100.0 İş Bankası 80.0  Ödendi Bayındırbank Bank 2000 OFF Shore 60.0 Mart 2008 54.0 Vakıfbank 60.0 Temmuz 2003 60.0 Citibank 50.0 Temmuz 2003 50.0 Ödeme için karşılığı hazırlanmıştır Denizbank 39.3 Ocak 2005 10.0 Citibank 25.0 Temmuz 2003 25.0 Ödeme için karşılığı hazırlanmıştır İş Bankası 30.0 Şubat 2005 30.0 Dışbank Nederland N.V. 22.0 Ağustos 2003 22.0 Ödeme için karşılığı hazırlanmıştır Bayındırbank Bank 2000 OFF Shore 20.0 Mart 2008 18.0 Dışbank Malta Ltd. 20.0 Ağustos 2003 20.0 Ödeme için karşılığı hazırlanmıştır PO Petrofinance N.V. 20.0 Ağustos 2003 20.0 Ödeme için karşılığı hazırlanmıştır Lysa Investment Ltd. 16.0  Ödendi İş Bankası 15.0 Şubat 2005 15.0 PO Petrofinance N.V. 15.0 Eylül 2003 15.0 TSKB 10.0 Temmuz 2003 10.0 Ödeme için karşılığı hazırlanmıştır TSKB 10.0 Temmuz 2003 10.0 PO Petrofinance N.V. 10.0 Ağustos 2003 10.0 Ödeme için karşılığı hazırlanmıştır Arap Türk Bankası 5.0 Temmuz 2003 5.0 Camiş Yatırım Holding 5.0 Ağustos 2003 5.0 PO Petrofinance N.V. 5.0 Temmuz 2003 5.0 The Economy Bank N.V. 3.8 Ağustos 2003 3.8 Lysa Investment Ltd. 2.7  Ödendi PO Petrofinance N.V. 0.9 Ağustos 2003 0.9 Ödeme için karşılığı hazırlanmıştır      
     Milyon euro 
</TEXT>
</DOC>
