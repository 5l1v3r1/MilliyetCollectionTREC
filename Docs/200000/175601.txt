<DOC>
<DOCNO> 175601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/siyaset/siy06.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski müdürlere 17 dava 
</HEADLINE>
<TEXT>

   Eski Karayolları genel müdürleri Yiğit ile Çimen hakkında, yol yapım işlerini ihale yapmadan keşif artışına dahil ettikleri gerekçesiyle toplam 17 dava açıldı 
   ANKARA Milliyet 

   
   Ankara Cumhuriyet Başsavcılığı, eski Karayolları genel müdürleri Dinçer Yiğit ile Turgay Çimen hakkında, "görevde bulundukları dönemde yol yapım işlerini, ihale yapmadan keşif artışına dahil ederek görevlerini kötüye kullandıkları" gerekçesiyle toplam 17 dava açtı. 
   Başsavcılık, Yiğit ve Çimen hakkında Bayındırlık ve İsk n Bakanlığı'nın suç duyuruları üzerine başlattığı soruşturmaların bir bölümünü sonuçlandırarak ağır ceza mahkemelerinde dava açtı. Yiğit hakkında ikisi Ankara 2. Ağır Ceza Mahkemesi'nde olmak üzere toplam yedi ayrı dava açıldı. Aynı suçtan dolayı 5. Ağır Ceza Mahkemesi'nde de yargılanan Yiğit hakkındaki dava sayısı böylece sekize çıktı. Çimen hakkında da yedi ayrı mahkemede toplam 9 dava açıldı. 
   İddianamelerde, sanıkların yol yapım işlerini ihale yapmadan keşif artışına dahil ettikleri ve bu yöndeki raporlara imza attıkları savunuldu. Açılan davalarda Yiğit'in 24, Çimen'in de 27 yıla kadar hapsi talep edildi. 
   
</TEXT>
</DOC>
