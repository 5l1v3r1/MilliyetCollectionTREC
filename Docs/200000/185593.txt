<DOC>
<DOCNO> 185593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sonspo19.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor'dan bayan taraftarlara indirim jesti... 
</HEADLINE>
<TEXT>

     Malatyaspor, bayan taraftarların maçlarına ilgisini artırmak için bilet fiyatında indirim yaptı. 
     Basın sözcüsü Ali Cengiz, yaptığı açıklamada, yönetim kurulunun aldığı kararla bayanların maçlara ilgisini artırmak için kombine bilet fiyatını 550 milyon liradan 100 milyon liraya indirdiğini ifade ederek, ''Biletler sadece bayanlara özel olacak. O biletle erkek seyirciler maçı izleyemeyecek'' dedi. 
     UEFA Kupası'nda FC Basel karşısında aldıkları yenilginin üzüntüsüyle çıktıkları Denizlispor maçında da arzuladıkları oyunu ortaya koyamadıklarını bildiren Cengiz, maçtan puansız ayrıldıkları için üzgün olduklarını bildirdi. 
     Cengiz, kendi sahalarında hafta sonu yapacakları Bursaspor maçını düşünmeye başladıkladıklarını belirterek, bu maçtan galibiyetle ayrılmak istediklerini kaydetti. 
     
</TEXT>
</DOC>
