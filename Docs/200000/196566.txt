<DOC>
<DOCNO> 196566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun40.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Monica Lewinsky çok mutsuz... 
</HEADLINE>
<TEXT>

     Beyaz Saray'da stajyer olduğu dönemde eski ABD Başkanı Bill Clinton ile seks skandalı yaşayan Monica Lewinsky 30 , geçmişinin aşk hayatını kötü etkilediğini söyledi. 
     Lewinsky, erkek dergisi GQ'nun Aralık sayısına yaptığı açıklamada, skandaldan sonra girdiği romantik ilişkilerin kısa süreli olduğunu belirterek, erkeklerin geçmiş hikayeleri ileride hatırlatabileceğini kaydetti. 
     Erkeklerden istediği gibi karşılık alamayınca sabırsızlandığını dile getiren Lewinsky, ''Erkek olsaydım ve bir kız hakkında böyle hikayeler duysaydım, onunla dışarı çıkarmıydım bilmiyorum'' dedi. 
     Lewinsky, erkeklerin kararsız tavırlarına katlanamadığını belirterek, ''Onları sarsmak ve 'Hadi, beni sev, dediğimi yap' demek istiyorum'' diye konuştu. 
     Skandalın, kendisini zengin bir kadın yaptığına ilişkin söylentileri yalanlayan Monica Lewinsky, ''Benimle ilgili yanlış anlaşılan en büyük şeylerden biri, birkaç yılda bir servet elde ettiğimdir'' dedi. 
     Clinton ile yaşadığı seks skandalıyla ünlenen Monica Lewinsky, FOX televizyonunda bir şov programı sunuyor. 
     
</TEXT>
</DOC>
