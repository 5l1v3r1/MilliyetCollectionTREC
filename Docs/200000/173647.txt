<DOC>
<DOCNO> 173647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/yasam/yas15.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kepçe' ile kurtarma 
</HEADLINE>
<TEXT>

   GÜRKAN AKGÜNEŞ İstanbul 
   
   ÇaĞlayan Lisesi'nde yapılan altyapı çalışması sırasında Muharrem Gümüş, göçük altında kaldı. Muharrem ve Seyfettin Gümüş adlı işçi kardeşler, kanalizasyon hattı döşemek için çalışmalara başladı. Açtığı çukurda çalışan Muharrem Gümüş, toprak yığının üzerine yıkılmasıyla göçük altında kaldı. İşçiler ve ağabey Gümüş, yardıma koştu. İtfaiye ekipleri de kurtarma çalışmasına katıldı. Kazma kürekle sürdürülen çalışmadan sonuç alınamayınca, 'kepçe' olarak adlandırılan iş makinesinden yararlanılmak istendi. Kepçeyi kullanacak birinin bulunamaması sonucu işçi Celil Duran makineyi çalıştırdı. Ancak bir süre sonra kepçe kısmında kan görülünce araç geri çekildi. 1.5 saatlik bir çalışmanın ardından Gümüş'ün cansız bedeni toprak altından çıkarıldı. Seyfettin Gümüş fenalık geçirirken, kepçeyi kullanan Celil Duran da gözaltına alındı. 
   
   
</TEXT>
</DOC>
