<DOC>
<DOCNO> 159348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/ekonomi/eko04a.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu'yla Sanko, Petkim için güçbirliğinde 
</HEADLINE>
<TEXT>

Petkim'e talip olan Zorlu Grubu, diğer teklif sahibi Sanko Kimya'nın yüzde 48.7'sini alarak, ihalede revize teklif vermeyeceğini bildirdi 
     EKONOMİ SERVİSİ 

     Petkim'in blok satış ihalesine teklif veren Zorlu Grubu, diğer bir teklif sahibi olan Sanko Holding'e ait Sanko Kimya ile ortaklık kurduğu için ihalede revize teklif vermeyeceğini açıkladı. 
     Zorlu Grubu'ndan yapılan açıklamada, grubun Sanko Kimya'nın yüzde 48.7 hissesini alarak bu şirkete ortak olduğu belirtildi. Açıklama şöyle denildi "Ortaklık neticesinde Zorlu Petrogas Petrol, Gaz ve Petrokimya Ürünleri Sanayi, Petkim'in özelleştirilmesi kapsamında açılan ihalede revize teklif vermeme kararı aldı." 
     Özelleştirme İdaresi Başkanlığı'nın ÖİB en az yüzde 51'ini blok olarak satışa çıkardığı ve pazarlık görüşmesi haziranın ilk haftasında tamamlanması öngörülen Petkim için beş teklif alınmıştı. Teklifleri Chemorbis Ortak Girişim Grubu Ilab Holding , Standart Kimya Petrol Doğalgaz, Sanko Holding, Vakıfbank ve Zorlu Petrogas vermişti. Öte yandan Petkim'e talip firmalardan revize teklifleri alınırken, 6 Haziran'da ihale sonucunun kamuoyuna açıklanması planlanıyor. 
     

</TEXT>
</DOC>
