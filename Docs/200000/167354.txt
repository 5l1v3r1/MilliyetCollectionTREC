<DOC>
<DOCNO> 167354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sontur11.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanatçı karı- kocanın mahkemede eşya kavgası 
</HEADLINE>
<TEXT>

     Turaç TOP İZMİR, DHA 
     İzmir'de, üç yıl evli kaldıktan sonra şiddetli geçimsizlik' nedeniyle boşanan Devlet Senfoni Orkestrası fagot sanatçısı Tolga Alpay ve klarnet sanatçısı Özlem Doğdu, bu kez paylaşamadıkları eşyaları yüzünden mahkemelik oldu. Hakim, Özlem Doğdu'nun aralarında antika keman, akustik gitar gibi eşyalarını eşine teslim etmesine ya da karşılığı olan 14 milyar lirayı ödemesine karar verdi. 
     İzmir Devlet Senfoni Orkestrası fagot sanatçısı ve Dokuz Eylül Üniversitesi Devlet Konservatuarı öğretim görevlisi 35 yaşındaki Tolga Alpay ile İzmir Devlet Opera ve Bale Müdürlüğü'nde klarnet sanatçısı olarak görev yapan 28 yaşındaki Özlem Doğdu, 1997'de yaşamlarını birleştirdi. 
     Çiftin mutlu giden evliliğine gölge düştü ve Tolga Alpay 2000 yılında, şiddetli geçimsizlik' yaşadığını öne sürüp, avukatı vasıtasıyla İzmir 9'uncu Asliye Hukuk Mahkemesi'nde boşanma davası açtı. Ancak bu başvuru hakim tarafından reddedildi. Davayla birlikte ayrı yaşamaya başlayan çiftten klarnet sanatçısı Özlem Doğdu da bu kez, aralarında anlaşmazlık olduğunu ve eşinin kendisini aldattığı öne sürüp İzmir 5'inci Asliye Hukuk Mahkemesi'ne boşanma davası açtı. 
     S34 b b 
</TEXT>
</DOC>
