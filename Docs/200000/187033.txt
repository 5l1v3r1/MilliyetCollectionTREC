<DOC>
<DOCNO> 187033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/soneko17.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gün ortası piyasalar... Borsa yükseldi, faiz ve dolar düşüşte... 
</HEADLINE>
<TEXT>

     İMKB Bileşik Endeksi 1. seansta, dünkü kapanışa göre 374.21 puan artışla, 16,093.92 puandan kapandı. Hisse senetleri ortalama yüzde 2.38 oranında değer kazandı. 
     Dün 15,719.71 puanla rekor seviyeden kapanan endeks, ilk seansa 23.55 puan artışla 15,743.26 puan seviyesinde başladı. Hızla yükselen endeks, seansın ilk yarısını 16,163.89 puandan geçti. 
     Seans içinde en düşük 15,743.26, en yüksek 16,442.73 puanı gören endeks, 16,093.92 puanlık kapanışla, bu yıl için yeni bir rekora ulaşmış oldu. 
     Seans kapanışında mali endeks 646.88 puan artışla 21,555.53 puana, sanayi endeksi 220.56 puan artışla 14,523.07 puana, hizmetler endeksi 88.19 puan artışla 8,687.47 puana yükseldi. 
     Böylece, önceki kapanışa göre mali grup hisseler ortalama yüzde 3.09, sanayi grubu hisseler ortalama yüzde 1.54, hizmetler grubu hisseler ortalama yüzde 1.03 değer kazandı. 
     1. seansta işlem gören toplam 286 hisse senedinden 188'i değer kazanırken, 56 hisse senedi değer kaybetti, 42 hissenin fiyatında ise değişiklik olmadı. 
     Seansta, 1 katrilyon 737 trilyon 293 milyar 839 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C , Turkcell ve Sabancı Holding en yoğun işlem gören hisseler oldu. 
     Borsa uzmanları, Borsanın güne Irak'a asker gönderme tezkeresinin TBMM'de görüşülecek olmasının etkisiyle yükselişle başladığına ve kısa sürede 16,000 puanın üstüne çıktığına işaret ederek, ancak daha sonra piyasada tezkerenin sonucunun önem kazandığının gözlendiğini ve endeksin 16,400 direncinden 16,100 seviyesine kadar gerilediğini belirtiyor. 
     Endeksin 16,500 puan seviyesinde zorlandığının gözlendiğini savunan uzmanlar, bu seviyelerden kar satışlarının geldiğini ama bunların karşılandığını kaydediyor. 
     Uzmanlar, şu anda destek olarak 16,000 puan seviyelerinin korunmaya çalışıldığını ancak destek seviyelerinin 15,500 seviyelerinde bulunduğunu ifade ediyor. 
     
     FAİZDEKİ DÜŞÜŞ SÜRÜYOR 

     İMKB Tahvil ve Bono Piyasası Kesin Alım Satım Pazarı'nda 18 Ağustos 2004 vadeli, bugün valörlü tahvilin saat 11.55 itibariyle basit getirisi yüzde 30.73, bileşik getirisi yüzde 31.32'ye geriledi. 
     Sabah saatlerinde aynı kağıdın basit getirisi yüzde 31.22, bileşik getirisi yüzde 31.94 seviyesinde bulunuyordu. 
     
     SERBEST PİYASADA DOLAR 

     İstanbul ve Ankara'da dolar, Euro ve sterlinin alış-satış fiyatları, saat 12.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,375,000 1,379,000 Euro 1,618,000 1,621,000 İngiliz Sterlini 2,295,000 2,312,000 İsviçre Frangı 1,042,000 1,050,000      

ANKARA SERBEST PİYASA ALIŞ SATIŞ ABD Doları 1,370,000 1,382,000 Euro 1,615,000 1,627,000 İngiliz Sterlini 2,280,000 2,320,000      
     BANKALARARASI DOLAR KOTASYONLARI 

     Bankalararası piyasada dolar kotasyonlarında alışta en düşük fiyat 1 milyon 372 bin lira, en yüksek fiyat 1 milyon 377 bin 500 lira, satışta ise en düşük fiyat 1 milyon 378 bin 500 lira, en yüksek fiyat 1 milyon 384 bin lira olarak belirlendi. 
     
     REPO 

     İstanbul Menkul Kıymetler Borsası İMKB Tahvil ve Bono Piyasası Repo-Ters Repo Pazarı'nda gecelik işlemler tek oran yüzde 29.00'dan yapılıyor. 
     
     PARİTE 

     Uluslararası piyasalarda euro-dolar paritesi 1.1786, sterlin-dolar paritesi 1.6759, yen-dolar paritesi ise 110.44 düzeyinde seyrediyor. 

     
</TEXT>
</DOC>
