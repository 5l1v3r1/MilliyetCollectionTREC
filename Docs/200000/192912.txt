<DOC>
<DOCNO> 192912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/guncel/gun01.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk mühendisin durumu iyi... 
</HEADLINE>
<TEXT>
   Taliban, 2 günlük süreyi kaldırdı 
   UTKU ÇAKIRÖZER Ankara 
   
   Taliban, Afganistan'da kaçırdığı Türk mühendisi Hasan Önal için tanıdığı iki günlük süreyi uzatırken, Ankara'da kaçırma eyleminin Irak'la bağlantılı olabileceği iddialarının da değerlendirmelerde dikkate alındığı öğrenildi. Yetkililerle temas halinde olduklarını açıklayan Dışişleri Bakanı Abdullah Gül, telefonla görüşülen Önal'ın sağlık durumunun iyi olduğunu belirtti. "Müslüman kardeşimiz Önal'a iyi bakıyoruz" dediği öne sürülen Taliban'ın verdiği iki günlük sürenin de "kırıldığına" ilişkin belirtiler aldıklarını söyleyen Gül, kaçırılan mühendisin eşi Miray Önal'ı da aradığını belirterek, "Kendisine zarar verilmeyeceği yolunda işaretler var. Önal'ı kurtarmak için bütün imk nlarımız seferber edilmiştir" dedi. 
   
   IRAK BAĞLANTISI GÜNDEMDE 
   Milliyet'e durumu değerlendiren üst düzey bir Dışişleri yetkilisi ise, eylemden iki konuda kaygı duyduklarını belirterek şöyle konuştu "K bil yakınlarında meydana gelen kaçırma olayı, Irak'tan sonra ABD'nin denetimindeki ikinci ülke olan Afganistan'da da güvenlik konusunda ciddi sorun yaşandığının kanıtıdır. Kaçırılma, Irak'ta ABD birliklerine yönelik saldırıların dozunun arttığı dönemde gerçekleşmesi 'bağlantı olabileceği' ihtimalini akla getiriyor. Eylemler arasında organize bir birliktelik var." 
   
   
   
</TEXT>
</DOC>
