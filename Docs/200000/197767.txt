<DOC>
<DOCNO> 197767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sondun01.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şevardnadze "Ailem bırakmamı istedi" 
</HEADLINE>
<TEXT>

     Gürcistan'ın istifa eden Cumhurbaşkanı Eduard Şevardnadze, binlerce gösterici sokağa döküldüğünde değil, ailesi istediğinde görevini bırakmasının zamanının geldiğini anladığını söyledi. 
     Şevardnadze, evinde Rueters'e verdiği demeçte, ülkede haftalardır süren gösterilerden sonra istifasına sevinenlerin, buna daha sonra üzülebileceklerini belirterek, ''Dans edenleri, şarkı söyleyenleri ve alkışlayanları gördüm, ancak ertesi saban yeniden düşünecek ve olayların ciddiyetinin farkına varacaklar'' dedi. 
     İstifasının, Sovyet döneminde dışişleri bakanı olarak görevi bırakmasından daha kötü olmadığını anlatan Şevardnadze, ''Annem, kızım, Paris'teki oğlum, bırakmamın zamanının geldiğini söylediler'' diye konuştu. 
     ''Dün istifa etmek yerine savunma bakanı ve içişleri bakanından güç kullanmalarını ve göstericileri dağıtmalarını isteyebilirdim, ancak kendime karşı dürüst olmazdım'' diyen Şevardnadze, ''Beni sevin ya da sevmeyin, bana saygı duyun ya da duymayın. Bu insanların hepsi benim çocuklarım'' dedi. 
     Şevardnadze, bu sabah erken kalkmasına gerek kalmadığı yolunda şaka da yaptı. 
     
</TEXT>
</DOC>
