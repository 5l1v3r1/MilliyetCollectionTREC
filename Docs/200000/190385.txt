<DOC>
<DOCNO> 190385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun25.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bavyera, Türkiye'nin AB üyleğine karşı... 
</HEADLINE>
<TEXT>

     Almanya'nın Bavyera eyalet hükümeti, Türkiye'nin AB üyeliğini engellemek amacıyla Avrupa Anayasası'na karşı çıkmaya hazırlanıyor. 
     Berliner Kurier gazetesi, Bavyera eyaletinde iktidarda bulunan ve Türkiye'nin AB üyeliğine karşı olan, Hıristiyan Demokrat Birlik Partisi'nin CDU kardeş parti konumundaki Hıristiyan Sosyal Birlik Partisi'nin CSU , Türkiye'nin AB üyeliğini her şart altında önlemeye çalıştığını yazdı. 
     CSU Federal Meclis Grup Başkanı Michael Glos'un, ''Avrupa Anayasası'nı onaylayacağımız kesin değil'' dediği belirtilen haberde, Avrupa Anayasası ile ilgili olarak mecliste yapılacak oylamada CSU'nun ret oyu kullanması durumunda anayasanın onaylanması için, Federal Meclis ve Federal Eyalet Temsilcileri Meclisi'nde Bundesrat gerekli olan 3'te 2'lik çoğunluğun sağlanamayacağına dikkat çekildi. 
     Haberde, CSU'nun bu tutumunun tek nedeninin ise Türkiye'nin AB üyeliğini engellemek olduğu ifade edildi. 
     
</TEXT>
</DOC>
