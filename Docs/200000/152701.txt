<DOC>
<DOCNO> 152701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/guncel/gun01.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Burada doğdum, girebilir miyim 
</HEADLINE>
<TEXT>

     YORGO KIRBAKİ Atina 

     Kıbrıs'ta Maraş'ın az ötesinde Rum Politis gazetesinin muhabiri Pavlos Ksanthulis, 7 yaşındayken terk ettiği evini arıyor. 29 yıl sonra ilk kez geçtiği KKTC'de evini bulabilmek için cep telefonundan konuştuğu annesinin dediklerini yerine getiriyor "Oğlum şimdi sağa sap ve doğru yürü. 15 numaraya geldiğinde kapıyı çal." Öyle yapıyor Pavlos. Karşısında 40 yaşlarında bir adam. "Welcome, I am Timur" diyor denizci Timur Kaptan. 
     - Biliyor musunuz ben bu evde doğdum. Girip görebilir miyim 
     - Elbette buyurun. 
     Evin eski sahibini en iyi şekilde ağırlıyor Timur Boşnak. İkramların ardından, yıllardır sakladığı iki fotoğrafla dönüyor. Pavlos'un gözleri doluyor 
     -Şu annem, öteki anneannem. 
     Odaya Timur'un babası Mehmet Boşnak giriyor. Rumcayı h l hatırlayan Mehmet Boşnak 77 anlatıyor " Bizden önce burada başkaları oturuyordu. İki kez sahip değiştirdi bu ev, ama fotoğraflar hep saklandı." 
     Gözleri dolan Pavlos, "Evi dolaşabilir miyim " diye soruyor. 
     - Sormanıza gerek bile yok. 
     Çocukken annesinin kendisini Maraş'ta dolaşmaya çıkardığında oturttuğu çocuk arabasını buluyor. Avize de 29 yıldır hiç değişmemiş. Avluda çeşme olduğunu hatırladı. Bulamadı. 
     
     'Anneni de getir' 
     Misafir geldiği haberi tez duyuldu. Akrabalar koşuştu. Onlar da önümüzdeki hafta Rum tarafına geçeceklerdi. Larnaka'yı, Limasol'u soruyorlardı. Pavlos'un cep'i çaldı. Annesi aramıştı. Anlatıyordu. Görüşmeleri bittiğinde Timur, "Annen niye gelmedi " diye sordu. Pavlos, "Gelseydi, dönemezdi" diyebildi... Ayrılık saati geldiğinde. Timur, sıkı sıkı sarıldığı Pavlos'u "Yine gel ve anneni de getir" diye uğurladı. 
     
     


GÜNCEL 


















</TEXT>
</DOC>
