<DOC>
<DOCNO> 170886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/yazar/yilmaz.html </URL>
<DATE> 2003/07/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Paker ve ekibi TESEV'e döndü 
</HEADLINE>
<TEXT>

   
   Kimsenin ağzını bıçak açmıyordu kimse Türkiye'nin en köklü ve etkin bilimsel, sosyal ve siyasal araştırmalar yapan kuruluşu TESEV' deki Türkiye Ekonomik ve Sosyal Etüdler Vakfı yol ayrımını anlatmıyordu. 
   Bundan 6 ay önce yapılan olaylı genel kurulda TESEV yönetimi istifa etti, Başkan Can Paker ve 15 arkadaşı istifa etti. 
   TESEV'de iplerin gerilmesine neden olan olaylar, sosyal demokrat siyasetin temsilcilerinden Mehmet Kabasakal ve Ziya Müezzinoğlu'nun yönetimi ele geçirme ataklarından sonra başladı. İkili, Avrupa Birliği uyum yasaları gereğince hazırlanmakta olan "TESEV Vakıf Senedi" düzenlemelerinde finans kaynakları ve işlevler üzerine görüş farklılıkları sergiledi. 
   1961'de Ekonomik ve Sosyal Etüdler Konferans Heyeti olarak Nejat Eczacıbaşı tarafından temelleri atılan ve 1994 yılında vakıf haline gelen TESEV'de kilidini açma görevi Bülent Eczacıbaşı'na düştü. 
   Eczacıbaşı, her iki tarafı da uzlaştırmayı denedi bir süre, olmadı. 
   Taraflar uzlaşmaktan yana değildi. Paker ve arkadaşları, yeni bir vakıf hazırlığına da girişmişlerdi. 
   Sonunda Eczacıbaşı seçimini Paker ile birlikte hareket eden ve TESEV'i maddi olarak da destekleyen işadamları Feyyaz Berker, İshak Alaton'un da içinde olduğu ekipten yana yaptı. 
   
   Zapsu ve Derviş    Dün ekip bir araya geldi ve yeni TESEV yönetim kurulunu belirledi. Önümüzdeki günlerde genel kurula gidecek olan TESEV'de Paker yeniden başkanlığa aday olacak, ancak yönetim yapısı değişecek. 
   Yönetim kurulu üye sayısı 15'ten, 7'ye düşecek. Ayrıca "Dışişleri Komisyonu" kurulacak. Komisyon emekli diplomatlardan TESEV Genel Sekreteri Özdem Sanberk, Yalım Eralp, İlter Türkmen'in yanı sıra Paker ve Alaton'dan oluşacak. Ayrıca TESEV'e 20 kişilik bir "Danışma Kurulu" ekleniyor. 
   TESEV'i maddi olarak da destekleyecek bu 20 kişilik ekibin içinde partili iki isim bulunuyor CHP'den Kemal Derviş, AKP'den Cüneyt Zapsu. 
   
   Büyük siyaset    TESEV başkanlığına yeniden aday olacağını söyleyen Paker, yeni çalışma döneminde yurtdışına ağırlık vereceğinin altını çiziyor. 
   ABD ile ilişkiler, AB lobisi, bölgesel etkinlikler... 
   TESEV gerek ABD'de, gerekse de AB'de eşdeğer örgütlerle ortak platformlarda yer alma gayreti içinde olacak. Dünya siyasetine yön veren Amerikan, İngiliz kökenli "uluslararası düşünce kuruluşlarının" toplantılarını Türkiye'ye almaya çalışacak. 
   Bölgesel etkinlik temelinde çıkışlara hazırlanan TESEV'in elindeki konu da belli "Demokrasi ve İslam." 
   
   Petrol ve demokrasi    Dünyanın yüzde 75'i demokrasi ile yönetiliyor. Bu oran içinde Müslüman devletlerin payı yüzde 28. Müslüman devletlerin de yüzde 70'i demokrasi ile yönetiliyor. 
   Paker demokrasi ile petrol arasındaki bağın güçlü olduğuna işaret ediyor ki, önemli bir saptama. 
   Partilere eşit mesafede ancak etkili olabilecek bir model üzerinde duran Paker, bilimsel araştırmalar ile de kamuoyu oluşumuna önderlik etme iddiasını taşıyor. 
   Yurtiçinde mali ve siyasi uygulamaları gözlem altında tutmayı sürdücekler. 
   Paker'in sivil toplum anlayışında yıllardan beri izlediğim bir çizgiyi vurgulamak isterim Devlete yakın sivil toplum hakereti olmaz. 
   Adı üzerinde hakerekete niteliğini veren tanımlama "sivil." 
   Devletin kurumlarını veya kişilerini kendilerine yandaş kabul ederek palazlanan ve buralardan aldıkları güçle bırakın sivil olmayı, "halka rağmen" duruşları ile de tepki toplayan sivil toplum kuruluşlarını sayayım mı 
   Sayamam, halka "ihanet" etmiş olurum 
   
      
   
</TEXT>
</DOC>
