<DOC>
<DOCNO> 152544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sondun05.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Irak, kitle silahlarını savaştan önce yok etmiş olabilir" 
</HEADLINE>
<TEXT>

     ABD yönetimi, Irak'ın, savaştan önce ''elindeki kitle imha silahlarını imha etmiş olabileceğini'' düşünüyor. 
     Beyaz Saray sözcüsü Ari Fleischer, ABD'nin askeri müdahale nedeni olarak gösterdiği ''Irak'ta olduğu ileri sürülen kitle imha silahlarının'' henüz bulunamamış olmasına açıklık getirdi. 
     ''Irak'taki kitle imha silahlarının savaşın başlangıcından önce imha edilmiş olabileceğini'' söyleyen Fleischer, ''Belki zamanla, onları bunu yapmaya neyin ittiğini bulabiliriz. Belki de silahların bulunacağı ve bizim onların elinde olduğunu söylediğimiz silahlarla suçüstü yakalanacakları endişesiyle bunu yaptılar'' dedi. 
     Fleischer, ABD Başkanı George W. Bush'un uygun zaman geldiğinde ''operasyon safhasının sona erdiğini ve özgürlüğün yeniden inşası safhasının başlayacağını açıklayacağını'' belirtti. 
     





</TEXT>
</DOC>
