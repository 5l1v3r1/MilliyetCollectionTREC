<DOC>
<DOCNO> 161554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sontur18.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebek, kusarken boğuldu... Yurtan kısa kısa... 
</HEADLINE>
<TEXT>

     Hatay'ın Hassa İlçesi'nde kusarken nefes borusu tıkanan bebek boğuldu. 
     Emniyet Müdürlüğü yetkililerinden alınan bilgiye göre, 15 Kasım Mahallesi'nde yaşayan Kaya ailesinin 1 yaşındaki kızları Buse Kaya, beşiğinde uyurken kusunca, nefes borusu tıkandı. Bir süre sonra kontrol amacıyla odaya giren annesi, bebeğinin boğulduğunu anlayınca şoke oldu. 
     Yetkililer, olayla ilgili soruşturmanın sürdürüldüğünü bildirdiler. 
     
     FUHUŞ OPERASYONU... 
     Trabzon'da fuhuş yaptığı belirlenen 7 yabancı uyruklu kadın gözaltına alındı. 
     Alınan bilgiye göre, Trabzon Emniyet Müdürlüğü Ahlak Büro Amirliği ekipleri, otel, kafeterya ve eğlence yerlerinde yaptıkları incelemede, durumlarından şüphelenilen 1'i Rus asıllı Türk, 9'u Rusya vatandaşı toplam 10 kadını gözaltına aldı. 
     Fuhuş yaparak geçimini sağladığı belirlenen 7 yabancının sorgusunun sürdüğü, 1'i Rus asıllı Türk vatandaşı, 2'si Rus toplam 3 kadın ise herhangi bir suça karışmadıkları belirlenerek serbest bırakıldı. 
     
     İNŞAATTA BETON TABLA ÇÖKTÜ, 5 İŞÇİ YARALANDI 
     Bodrum'un Gündoğan Beldesi'nde, inşaat alanında meydana gelen çökme sonucu 5 işçi yaralandı. 
     Alınan bilgiye göre, Tunalı Yapı Sönmez İnşaat alanında, 6 metre yüksekliğindeki beton tabla çöktü. Olay sırasında beton tabla üzerinde bulunan işçiler Mehmet Kurt, Erdoğan Kırat, Mahmut İde, Hüseyin Kurt ve Süleyman Utku yaralandı. 
     Bodrum Devlet Hastanesi'ne kaldırılan yaralılar, yapılan tedavilerinin ardından taburcu edildi. 
     
     AYDIN'DA 2 ORMAN YANGINI BÜYÜMEDEN SÖNDÜRÜLDÜ 
     Aydın'ın Nazilli İlçesi'nde 2 ayrı yerde çıkan orman yangını, büyümeden söndürüldü. 
     Alınan bilgiye göre, Kestel Köyü mevkiindeki ziraat arazisinde henüz belirlenemeyen nedenle yangın çıktı. 2 hektar alana zarar veren yangın, itfaiye ekiplerince söndürüldü. 
     Topandağ mevkiindeki ormanlık alanda çıkan yangın ise Nazilli Orman İşletme Müdürlüğü ve Belediye itfaiye ekiplerince çevreye yayılmadan söndürüldü. 
     
     5 METRE DERİNLİĞİNDEKİ KUYUYA DÜŞTÜ 
     Karaman'da 5 metre derinliğindeki kuyuya düşen boyacı ustası yaralandı. 
     Alınan bilgiye göre, Karaman Organize Sanayi Bölgesi'ndeki bir fabrika inşaatında arkadaşlarını ziyarete gelen Boyacı Ustası Mustafa Yavuz 56 , dikkatsizlik sonucu inşaat sahasında bulunan 5 metre derinliğindeki çukura düştü. 
     Mustafa Yavuz'un çığlıkları üzerine olay yerine gelen arkadaşları, Acil Servis ve itfaiye ekiplerinden yardım istedi. Ekipler, Yavuz'u kuyudan çıkardılar. 
     Ağır yaralanan ve Karaman Devlet Hastanesi'nde tedavi altına alınan Mustafa Yavuz, daha sonra SSK Konya Numune Hastanesi'ne sevk edildi. 
     
     MOLOTOFKOKTEYLLE EV KUNDAKLAMA İDDİASI... 
     Kayseri'de, komşusunun evine molotofkokteyli atarak kundakladığı iddia edilen kişi, gözaltına alındı. 
     Edinilen bilgiye göre, Mehmet Türkoğlu'nun, Yıldızevler Mahallesi'ndeki evinin 2 gün önce molotofkokteyli atılarak kundaklanmasını gerçekleştirdiği iddiasıyla aranan eski komşusu Yunus D, polis ekiplerince yakalandı. 
     Türkoğlu ile Yunus D'nin zaman zaman kavga ettikleri ve soruşturmanın sürdürüldüğü belirtildi. 
     
     MALATYA'DA CESET BULUNDU 
     Malatya'da tabancayla öldürülmüş bir kişinin cesedi bulundu. 
     Edinilen bilgiye göre, bir ihbarı değerlendiren jandarma ekipleri, merkeze bağlı Karahan Köyü Sultansuyu mevkiinde bir erkek cesedi buldu. Cesedin Nihat Güler'e 30 ait olduğu tespit edilirken, olay yerinde 1 tabanca, 5 boş kovan bulundu. 
     Ceset otopsi için Adli Tıp Kurumu'na kaldırılırken, soruşturmanın sürdürüldüğü bildirildi. 
     
</TEXT>
</DOC>
