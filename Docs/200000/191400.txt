<DOC>
<DOCNO> 191400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sonspo01.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim Evet, Yıldıray'ı istiyoruz.. 
</HEADLINE>
<TEXT>

     Galatasaray Teknik Direktörü Fatih Terim, haftayı 3 puanla kapatmaktan dolayı mutlu olduğunu belirterek, Samsunspor maçında ortaya konan mücadeleden de memnun olduğunu söyledi. 
     Terim, maçtan sonra düzenlediği basın toplantısında, salı günü Olympiakos ile ağır bir maç yaptıklarını hatırlatarak, ''Cumartesi de böyle bir maçı çıkarmak kolay değil. Girdiğimiz çok pozisyon var. Bunlar sonuca yansımadı. Rakibi ise pozisyona sokmadık. Seyredenler açısından çok zevkli ve hareketli bir maç oldu. Son bölümlerde 3 puanı düşünüp, orta sahayı güçlendirdik ve amacımıza ulaştık'' dedi. 
     Bu maçta sisteme genelde sadık kaldıklarını ifade eden Terim, 4 atak futbolcuyla oynadıklarını, Sabri'yi Beşiktaş maçını düşünerek riske atmadıklarını kaydetti. 
     
</TEXT>
</DOC>
