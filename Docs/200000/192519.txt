<DOC>
<DOCNO> 192519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sonspo23.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şike iddiaları Meclis'te 
</HEADLINE>
<TEXT>

     Futbolda son günlerde sürekli tartışılan hakem hataları ve şike iddiaları, TBMM gündemine getirildi. AK Parti Samsun Milletvekili Musa Uzunkaya, Devlet Bakanı ve Başbakan Yardımcısı Mehmet Ali Şahin'in yanıtlaması istemiyle TBMM Başkanlığı'na soru önergesi verdi. 
     Musa Uzunkaya, Devlet Bakanı ve Başkaban Yardımcısı Mehmet Ali Şahin'in sözlü olarak yanıtlamasını istediği önergesinde, ''Basında yer alan hakem hataları, hatta şike iddialarının Türk spor ahlakı ve camiasını ciddi boyutta rahatsız ettiği, oyuncu, seyirci ve hakemlerin centilmenlik içerisinde sporu toplum tabanına yayması gerekirken, bilerek gerilimi artıran, seyirciyi tahrik eden, kasıttan başka anlam taşımayan bazı hakemlerin hatalarının karşılıksız kalması doğru mudur'' sorusunu yöneltti. 
     Eski hakemlerden Sadık İlhan'ın iddilarına da değinen Uzunkaya, şöyle dedi 
     ''Bir TV kanalında hakem Sadık İlhan'ın 2002-2003 sezonu 22. haftasındaki Samsunspor-Trabznospor maçında MHK Başkanı Bülent Yavuz'un maçı Trabzonspor'a vermesi talimatına göre hareket ettiği ve istek doğrultusunda sonuçlandırdığı, Samsunspor lehine penaltıyı vermediği iddiası karşısında yapmayı düşündüğünüz bir işlem olacak mıdır 
     19.10.2003 günü Samsunspor-Gaziantepspor maçını yöneten hakem Selçuk Dereli'nin açıkca atılan 2 golü vermediği, tarafları gerip -sürekli gerilim oluşturduğu- hususunu inceletip, genel bir tedbir alınması düşünülmekte midir '' 
     
</TEXT>
</DOC>
