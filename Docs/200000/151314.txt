<DOC>
<DOCNO> 151314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sondun20.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, El Zübeydi'yi tanımıyor 
</HEADLINE>
<TEXT>

     ABD, Bağdat'ı yönetecek geçici konseyin başkanlığına seçildiğini açıklayan Irak Ulusal Kongresi'nden Muhammed Muhsin El Zübeydi'yi tanımıyor. 
     Irak'ın yeniden inşasını denetleyecek Amerikan sivil yönetiminde koordinasyonu üstlenen Barbara Bodine, ''Washington'un, Muhammed Muhsin El Zübeydi'yi tanımadığını'' açıkladı. 
     ABD'nin eski Yemen Büyükelçisi olan Bodine, El Zübeydi'nin kendisini yönetici olarak ataması dışında hakkında başka şey bilmediklerini söyledi. 
     Bodine, El Zübeydi'nin Perşembe günü Viyana'da başlayacak olan OPEC toplantısına da katılabileceğini sanmadığını kaydetti. 
     Irak Ulusal Kongresi lideri Ahmet Çelebi'nin, Saddam Hüseyin rejiminin devrilmesinden sonra başkent Bağdat'ı yönetecek geçici konseyin başkanlığına seçildiğini açıklayan yardımcısı El Zübeydi, Irak'ın yeni anayasasının da şeriata uygun olacağını söylemişti. 
     





</TEXT>
</DOC>
