<DOC>
<DOCNO> 189956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sonspo28.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Prag'a umutlu gitti 
</HEADLINE>
<TEXT>

     Avrupa Şampiyonlar Ligi'nde 22 Ekim Perşembe günü deplasmanda Sparta Prag ile karşılaşacak olan Beşiktaş, Çek Cumhuriyeti'ne gitti. 
     Atatürk Havalimanı'nda bir açıklama yapan menajer Sinan Engin, Diyarbakırspor maçında sergiledikleri futbolun, Sparta Prag maçı için ölçü olamayacağını belirterek, ''Şimdi Prag'a kazanmaya gidiyoruz ve kazanmaktan başka bir şey düşünmüyoruz. Takım olarak hazır durumdayız. Tümer'in sakatlığının da maç saatine kadar düzeleceğini tahmin ediyoruz'' diye konuştu. 
     Engin, kasığında ağrıları bulunan Sergen'in de hiçbir probleminin kalmadığını sözlerine ekledi. 
     Beşiktaş'ta Prag kafilesinde kart cezalısı olan İlhan dışında eksik futbolcu bulunmuyor. 
     Siyah-beyazlı kafilenin Prag'a gidişi sırasında Atatürk Havalimanı'nda hoparlörlerden Beşiktaş marşı çalındı. 
     
</TEXT>
</DOC>
