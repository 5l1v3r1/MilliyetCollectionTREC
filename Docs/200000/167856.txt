<DOC>
<DOCNO> 167856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sonspo20.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Depnar Ondrej'i aldı... 
</HEADLINE>
<TEXT>

     Elazığspor, Slovak takımı Almedia Petrijalka'da oynayan Depnar Ondrej ile 3 yıllık sözleşme imzaladı. 
     Kulüp Başkanı Baki Aydın, kaliteli ve tecrübeli oyuncuları bünyelerine katarak iyi bir sezon geçirmek istediklerini söyledi. 
     Aydın, Vali Lütfullah Bilgin Spor Kompleksi'nde düzenlediği basın toplantısında, takıma dahil edilen Slovak oyuncu Depnar'ın, milli takım oyuncusu olduğunu belirterek, transfer çalışmalarının sürdüğünü bildirdi. 
     Depnar'ın, Elazığspor'la anlaşmasında Juray Zcinege ile geçen sezon Elazığspor formasını giyen Meszaros'un önemli rolü olduğunu ifade eden Aydın, dış transferde bugüne kadar 5 futbolcuyla anlaştıklarını söyledi. Aldın, şöyle dedi 
     ''Kaliteli ve tecrübeli oyuncuları bünyemize katarak iyi bir sezon geçirmek istiyoruz. Bugüne kadar yaptığımız transferler takımda eksik olan yerler için yapıldı. Dış transferde görüşme halinde olduğumuz birçok oyuncu bulunmakta. Bu oyuncuların transferi konusunu da en kısa zamanda karara bağlayacağız.'' Aydın, Elazığspor'un eski futbolcusu Tuncay Akgün'ü ise genel menajerliğe getirdiklerini belirterek, iç transferde Mehmet Deliorman ile 1 yıllık sözleşme imzaladıklarını sözlerine ekledi. 
     İmza törenine Elazığspor 2. Başkanı Erdoğan Gül, Basın Sözcüsü Orhan Zırhlıoğlu ve Genel Menajer Tuncay Akgün katıldı. 
     
</TEXT>
</DOC>
