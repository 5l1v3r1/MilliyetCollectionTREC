<DOC>
<DOCNO> 164049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/spor/spo06.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat'ı asla satmam 
</HEADLINE>
<TEXT>

Real Sociedad Başkanı Asti, takımını sırtlayan milli golcümüzü hiçbir takıma göndermeyeceğini açıkladı, "Kovaçeviç gider, ama o gidemez" ifadesini kullandı 
     "Kimseye vermeyiz" 
     İSPANYA Ligi'nde bitime bir hafta kala Real Madrid ile şampiyonluk yarışını sürdüren Real Sociedad'ın Başkanı Jose Luis Asti, Nihat Kahveci'yi satmayacaklarını açıkladı. Takımını sırtlayan yıldızını göndermeyeceğini belirten Asti, "Takımda her oyuncuyu satabiliriz. Hatta bu Kovaçeviç bile olabilir. Ancak Nihat'ı asla kimseye vermeyiz" dedi. 
     
     "Akılsız değilim" 
     GELECEK sezon Şampiyonlar Ligi'nde mücadele vereceklerini hatırlatan Asti, "Bizim için çok önemli bir oyuncu. Burası hem onun, hem bizim için vitrin niteliği taşıyor. Onu şimdi bir başka kulübe satacak kadar akılsız değilim" diye konuştu. Lacivert-Beyazlı takımın başkanı "Zaten taraftarımız da kesinlikle satılmasını istemiyor" ifadesini de kullandı. 
     
Tayfun'un yerine Serkan      TAYFUN Korkut, sakatlığı nedeniyle A Milli Takımı'nın 23 kişilik kadrosundan çıkarıldı, yerine Gençlerbirliği'nden Serkan Balcı FIFA listesine dahil edildi. Genç futbolcu, dün gece milli takım kampına katıldı. Bu arada maçın oynanacağı statta son çalışmasını yapan Millilerimiz'de, hafif sakatlığı bulunan Yıldıray, idmana katılmadı. Bayer Leverkusen'in futbolcusu, doktor kontrolünde yürüdü. 
     

</TEXT>
</DOC>
