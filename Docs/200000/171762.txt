<DOC>
<DOCNO> 171762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/yasam/yas08.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastalıkta ve sağlıkta... 
</HEADLINE>
<TEXT>

   Doğuştan tek böbreği olduğu için bir yıldır tedavi gören Bilgi Keskin, 22 yıllık karısının böbreğiyle hayata döndü 
      ALİ GÜLER Antalya DHA 
   
   İstanbul'da bir kargo şirketinde kurye olarak çalışan ve geçen yıl yüksek ateş nedeniyle hastaneye kaldırılan Bilgi Keskin'in 45 tek böbreği olduğu anlaşıldı. Bir yıldır böbrek yetmezliği sorunu yaşayan Keskin'e önce babası Ferhat Keskin'den böbrek nakli yapılması düşünüldü. Ancak baba Keskin'in prostat kanseri olması nedeniyle böbrekleri alınamadı. 
   Ardından Akdeniz Üniversitesi Tıp Fakültesi Hastanesi'ne başvuran Keskin'e iki çocuğunun annesi eşi Pembe Keskin'den 39 böbrek nakli yapılmasına karar verildi. Yapılan tahlillerde de dokuların uyum sağladığı ortaya çıktı. Akdeniz Üniversitesi Tıp Fakültesi'nde başarılı bir operasyonun ardından eşinden alınan böbrekle tekrar yaşama dönen Keskin, "Eşime minnettarım" dedi. 
   
   
</TEXT>
</DOC>
