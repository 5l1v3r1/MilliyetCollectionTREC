<DOC>
<DOCNO> 163581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/ekonomi/eko05.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül EPDK ile çelişki yok 
</HEADLINE>
<TEXT>

ÇEAŞ ve Kepez'e el koyma kararını EPDK'nın oybirliğiyle aldığını vurgulayan Başbakan Vekili Gül, "Kanunlar herkes için geçerli" dedi 
     İSTANBUL Milliyet 

     Başbakan Vekili ve Dışişleri Bakanı Abdullah Gül, kendi söyledikleriyle Enerji Piyasası Düzenleme Kurulu Başkanı EPDK Yusuf Günay'ın ÇEAŞ ve Kepez'e el konulmasıyla ilgili sözleri arasında çelişki olmadığını belirtti. 
     Günay'ın oybirliğiyle aldıkları kararı açıkça söylediğini kaydeden Gül, "Kanunlar, nizamlar hepimiz için geçerlidir. Ayrıcalık söz konusu değil" dedi. Gül, Günay'ın, 'İptal kararı bizden çıkmadı' sözünün sorulması üzerine, "Uygulama noktasına gelen orada alınan kararın Enerji Bakanlığı'nca uygulanmasıdır" dedi. Gül, "ÇEAŞ'ta Bakanlar Kurulu kararı gerekiyor mu " sorusu üzerine, "Bakanlar Kurulu kararı alınmıştır. Bakanlar Kurulu kararı olmadan da EPDK'nın aldığı kararlar uygulanacaktır nihayette. Kimin uygulayacağı da ortadadır" dedi. Gül, konunun siyasi zemine kaymasından endişeleri olmadığını da söyledi. 
     

</TEXT>
</DOC>
