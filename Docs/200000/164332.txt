<DOC>
<DOCNO> 164332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun06.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak yeniden nasıl inşa edilecek 
</HEADLINE>
<TEXT>

     BM Salı günü Irak'ın yeniden inşası konularının görüşüleceği kapsamlı bir konferans düzenleyecek. 
     Konferansa 35-40 ülkenin yetkililerinin katılması bekleniyor. Konferansta, sonbaharda yapılacak ve Irak'ın yeniden inşası için bağışta bulunacak ülkelerin katılacakları toplantının hazırlıkları da yapılacak. 
     1 gün sürecek konferansa katılacaklar Irak'ta bulunan koalisyon güçleri yetkilileri ile Iraklı görevlilerin verecekleri brifingleri dinleyecekler. 
     Konferansa ABD adına, Hazine Bakan Yardımcısı John Taylor'un da katılacağı bildirildi. 
     Diplomatik kaynaklar, ABD'nin, zengin ülkeler ile uluslararası kuruluşların Irak ekonomisini yeniden ayağa kaldırabilmek için önemli katkıda bulunmalarını istediğine dikkat çekiyorlar. 
     Bu arada, Amerikan Kongre üyelerinin, Irak'ın yeniden inşası için ne kadar para gerektiğinin bir an önce belirlenmesinde ısrar ettikleri belirtildi. 
     
</TEXT>
</DOC>
