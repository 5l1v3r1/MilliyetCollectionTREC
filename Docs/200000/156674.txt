<DOC>
<DOCNO> 156674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo35.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş Adana'da imzaladı.. 
</HEADLINE>
<TEXT>

     Milli Takım ve Galatasaray'ın başarılı futbolcusu Hasan Şaş, memleketi Adana'da imza dağıttı, sevenleriyle fotoğraf çektirdi. 
     Şaş, Milli Takım'ın sponsoru Pepsi'nin bir markette düzenlediği imza törenine katılarak hayranlarına bol bol imza dağıttı. Genç kızların ve çocukların Hasan Şaş ile fotoğraf çektirmek için yarıştıkları görüldü. Milli Takım'ın Dünya 3. olmasındaki başarısıyla Adanalıların sevgilisi olan Hasan Şaş'a büyük ilgi gösterildi. 
     Hasan Şaş, gazetecilerin, Beşiktaşlı futbolcu Sergen Yalçın'ın gazetelerde yer alan ''Hasan Şaş yıldızsa ben kuyruklu yıldızım'' açıklamasıyla ilgili sorularına, ''Böyle konularda polemiğe girmek istemiyorum'' yanıtını verdi. 
     Galatasaray'da kalıp kalmayacağı sorulan Hasan Şaş, bu konuda da yorumda bulunmayarak, ''Ben Adana'ya imza dağıtmaya geldim. Diğer sorulara kesinlikle yanıt vermek istemiyorum'' dedi. 
     Hasan Şaş'ın, yarın da Çukurova Üniversitesi ile bir markette imza dağıtacağı bildirildi. 
     
</TEXT>
</DOC>
