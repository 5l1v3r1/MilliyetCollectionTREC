<DOC>
<DOCNO> 168379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/ekonomi/eko06.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlar Tekel ihalesinde 1.6 milyar dolar verebilir 
</HEADLINE>
<TEXT>

     EKONOMİ SERVİSİ 

     Japan Tobacco International'ın JTI , uluslararası genişleme stratejisi çerçevesinde Tekel'in sigara birimine 1.6 milyar dolarlık teklifte bulunabileceği belirtildi. 
     Financial Times'a konuşan JTI Genel Müdürü Rio Suktujui, ihale koşullarının cazip olması halinde, teklif vermekte tereddüt etmeyeceklerini söyledi. Tekel özelleştirilmesinde teklif verme süresi 26 Eylül'de bitiyor. ÖİB Başkanı Metin Kilci'nin dün yaptığı açıklamaya göre Tekel'de alkollü içkiler ve sigara olmak üzere iki ayrı bölümde 9'ar tane şartname alındı. 
     Gazeteye göre, Japon hükümetinin sigara vergilerini yükseltmesiyle Japonya'da istediği k rı elde edemeyen JTI, kayıplarını yurtdışına açılarak telafi etmeyi amaçlıyor. 
     Tütün pazarında yedinci sırada olan Tekel, Türkiye'de sigara pazarının yüzde 60'ını kontrol ediyor. Tekel geçen yıl 870 milyon dolarlık ciro yaptı. 
     
     Tütünde dünya üçüncüsü 
     Dünyanın üçüncü büyük tütün firması olan JTI'nın ürettiği markalar arasında Camel, Mild Seven ve Winston bulunuyor. 120'den fazla ülkede satış yapan firmanın toplam net cirosu 2002'de 31.4 milyar dolar oldu. 
     
Sözleşmesiz tütüne bir kerelik alım      Sözleşmesiz üretim yapan üreticilerin ellerinde kalan tütün, taban fiyatının yüzde 75'inden az olmayan bir fiyattan ve bir defaya özgü satın alınacak. TBMM Başkanı Bülent Arınç ile AKP ve CHP milletvekillerinin verdikleri yasa önerisi, Plan ve Bütçe Komisyonu'nda kabul edildi. CHP'nin verdiği bir değişiklik önergesinin kabul edilmesiyle de yasa önerisinde yüzde 50 olan alt sınır yarı yarıya artırılarak yüzde 75'e çıkarıldı. 
     

</TEXT>
</DOC>
