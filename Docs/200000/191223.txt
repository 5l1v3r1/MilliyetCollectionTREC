<DOC>
<DOCNO> 191223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur04.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş CHP örgütünde ve PM'de rahatsızlık var 
</HEADLINE>
<TEXT>

     ANKARA Milliyet 

CHP İstanbul milletvekili Kemal Derviş, CHP'nin örgütünde ve Parti Meclisi'nde büyük rahatsızlık olduğunu belirterek, "Sorunu halletmemiz lazım. Bir sorun var. Bunu kurultayda da gördüm. Bu ideolojik sorunu çözmeden parti büyüyemez. Deniz Bey de bunun farkında" dedi. 
     CNN Türk'te Taha Akyol'un sorularını yanıtlayan Derviş, ilerleyen süreçte parti içinde daha aktif görevlerde bulunmak istediğini belirtti. AB konusunda Atatürk'ü örnek gösteren Derviş, "Türkiye'yi emparyalist güçlerden kurtaran Atatürk, 'Şimdi sizinle eşit koşullarda dost olacağız' dedi. Deniz Bey de aynı şeyleri söyledi. AB konusunda 'eşit koşullarda AB' dedi. Bu çizgi doğru çizgidir. Fakat bu çizgiyi içimize sindirmemiz, anlamız lazım" diye konuştu. 
     29 Ekim resepsiyonuyla ilgili olarak da gerilimi yaratan herkesin sorumlu olduğunu belirten Derviş, "Gerilimi yasalara saygılı olarak ama aynı zamanda çağımızın özgürlük anlayışına göre çözmemiz gerekiyor" dedi. 
     
</TEXT>
</DOC>
