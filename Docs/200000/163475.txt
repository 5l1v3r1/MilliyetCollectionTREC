<DOC>
<DOCNO> 163475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/soneko17.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül EPDK Başkanı'nın açıklamalarında çelişki yok 
</HEADLINE>
<TEXT>

     Başbakan Vekili ve Dışişleri Bakanı Abdullah Gül, Çukurova Elektrik'le ÇEAŞ ilgili Enerji Piyasası Düzenleme Kurulu EPDK Başkanı Yusuf Günay'ın açıklamalarının gayet açık olduğunu belirterek, ''Bir çelişki yok'' dedi. 
     Gül, Conrad Otel'de UNICEF Genel Direktörü Carol Bellamy'yi kabulünün ardından basın mensuplarının gündeme ilişkin sorularını yanıtladı. 
     Bir gazetecinin ''ÇEAŞ'la ilgili Enerji Piyasası Düzenleme ve Denetleme Kurumu Başkanı Yusuf Günay, ÇEAŞ'ın iptal kararı bizden çıkmadı dedi. Yusuf Günay neden böyle söyledi Bu konuda Bakanlar Kurulu kararı alındı mı '' şeklindeki sorusu üzerine, şunları söyledi 
     ''Bir çelişki yok. Açıklamaları okursanız her şey ortada. Yusuf Bey'in yaptığı açıklamalar gayet açıktır. Oybirliği ile aldıkları kararı açıkça söylemiştir. Tabii uygulama noktasına gelince orada alınan kararın Enerji Bakanlığı'nca uygulanmasıdır. Burada tek söyleyeceğim şey, kanunlar, nizamlar hepimiz için, herkes için geçerlidir. Kurallara hepimiz uymak zorundayız. Bu kurallara bir ayrıcalık söz konusu değil.'' Bir gazetecinin ''ÇEAŞ'la ilgili olarak Bakanlar Kurulu kararı gerekiyor muydu Karar alındı mı '' şeklindeki sorusu üzerine de, Gül, şunları söyledi 
     ''Bakanlar Kurulu karar almıştır ama Bakanlar Kurulu kararı olmadan da Enerji Piyasası Düzenleme ve Denetleme Kurumu'nun aldığı kararlar nihayette uygulanacaktır. Çünkü burada yönetmeliklere uyulup uyulmaması söz konusudur. Kimin uygulayacağı da açıkça ortadadır. Yapılan şey gayet açıktır.'' 
     
     ''POLEMİKLERE GİRMEK İSTEMİYORUM'' 
     Başbakan Vekili ve Dışişleri Bakanı Abdullah Gül, ''Yapılan işlemin siyasi olduğu yolunda bazı değerlendirmeler var'' denilmesi üzerine de, ''Polemiklere girmek istemiyorum. Polemiğe girilirse iş, o zaman zemininden çıkmış olur'' dedi. 
     Gül, kendilerinin konunun siyasi zemine kayacağı yolunda bir endişesi olmadığını da söyledi. 
     Abdullah Gül, gazetecilerin IMF programı ve Türk-Amerikan ilişkileri konusundaki sorularını da yanıtladı. 
     
</TEXT>
</DOC>
