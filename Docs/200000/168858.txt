<DOC>
<DOCNO> 168858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/ekonomi/eko15.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaplumbağa'nın üretimi resmen sona erdi 
</HEADLINE>
<TEXT>

     Dünyanın klasik otomobilleri arasına giren ve h l üretimi devam eden 'vosvos' ve 'tosbağa' lakaplı Volkswagen'ın kaplumbağa modelinin üretimine son verildi. Birçok otomobil tutkununa göre tarihin en çok tanınan ve sevilen modeli Volkswagen'ın kaplumbağa modeli, son üretim yeri olan Meksika'nın Puebla kentinde de artık üretilmeyecek. 
     Avrupalılarca 'böcek' beetle olarak bilinen model, 30 Temmuz'dan itibaren 60 yılını geride bırakıyor. Tarihin en tutulan ve en çok satan otomobil modelleri arasında ilk sırayı alan eski kaplumbağaları bu sona getiren ise otomotiv teknolojisinde yaşanan hızlı gelişmeler. Vosvoslar bu kadar sevilmesine rağmen, demode motorları yeni motorlara göre daha fazla hava kirliliği yaratması ve yeni teknolojiyle üretilen daha ucuz ve daha konforlu küçük binek arabalar nedeniyle gelecekte caddelerde gezemeyecek. 
     

</TEXT>
</DOC>
