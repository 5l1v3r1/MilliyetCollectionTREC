<DOC>
<DOCNO> 169084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/yazar/theper.html </URL>
<DATE> 2003/07/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Haksız olan 40 fazla öder 
</HEADLINE>
<TEXT>

     Faiz konusunda mevzuatı yakından takip ediyorsunuz bu belli. Zira faiz gerçekten 17.5.2002'ye kadar 60 iken bu tarihten sonra 55'e indi. Sizin borcunuz da bu tarihlere göre hangi tarihlerde kira ödemediniz bilemiyorum 60 veya 55 faizi ile ödenecek. Peki nasıl oldu da sizin borcunuz katlandı Nedeni şu 
     İcra İflas Kanunumuzun 67. maddesinde borçlunun kötü niyetle borcuna itiraz etmesi durumunda 40 icra inkar tazminatı ödeyeceği hüküm altına alınmıştır. Bu icra inkar tazminatı bir nevi cezadır. Demek ki sizin olayınızda itirazınızın kötü niyetle yapıldığı mahkemece kabul edilmiş. Bu nedenle de faiz dışında bir ödeme hükmü olan anapara 40 artışı ile ödenmiş. Dolayısı ile sizin borç katlanmış. 
     Şayet borcunuz hesaplamayı gerektiren bir borç olsaydı ve yapılan hesaplama sonucu talebin altında bir rakama ulaşılsaydı bu 40 icra inkar tazminatını ödemeyecektiniz, zira itirazınızda kötü niyetli addedilmeyecektiniz. Ancak borçlu olduğu miktarı bilecek veya tayin edebilecek durumda olan bir borçlu borca itiraz ediyorsa bu halde haksız olarak itiraz etmiştir ve kötü niyetlidir. İşte sizin borcunuzun katlanışının nedeni bu. Yani hesabın içinde faizden başka sebepler var. 
     Bu hükmün yasaya konuluş nedeni sırf alacaklıyı oyalamak için kötü niyetle takiplere itirazı önlemektir. Ancak böyle bir cezanın varlığını vatandaş bilmelidir. Bugün için vatandaş bilmediğinden itiraz yolunu seçmekte. Sonuçta maddi yönden zararlı çıkmaktadır. Aklınızda bulunsun. 
     
     

</TEXT>
</DOC>
