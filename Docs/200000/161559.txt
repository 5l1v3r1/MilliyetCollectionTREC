<DOC>
<DOCNO> 161559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sontur23.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev sahibi-kiracı tartışması kanlı bitti... 
</HEADLINE>
<TEXT>

     Bingöl'de meydana gelen ev sahibi- kiracı tartışmasının silahlı kavgaya dönüşmesi sonucu 2 kişi öldü, 2 kişi yaralandı. 
     Yenişehir Mahallesi Aşağı Çarşı semtinde tek katlı evde oturan kiracı Talip Ekin ile ev sahibi Ahmet Alkan arasında bir süredir ''evden çıkma'' konusunda anlaşmazlık yaşandığı öğrenildi. 
     1 Mayıs'ta meydana gelen depremde evin ağır hasar görmesine rağmen ev sahibinin uyarılarını dikkate almayan kiracı Ekin, evden çıkmayarak burada oturmaya devam etti. 
     Ev sahibi Ahmet Alkan, bugün yanına amcaları Çerkez, Bahri ve Hüseyin Alkan'ı da alarak kiracısı Ekin'in yanına gidip konuşmaya başladılar. Konuşmanın tartışmaya dönüşmesi üzerine, kiracı Ekin'in yeğeni Özcan Ekin, evden aldığı 7.65 çapındaki ruhsatsız tabancayla tartışmanın yaşandığı alana gelerek ev sahiplerine 5 el ateş etti. 
     Vücutlarına isabet eden kurşunla yaralanan ev sahibi Ahmet ile amcaları Çerkez, Bahri ve Hüseyin Alkan, çevredeki vatandaşlar tarafından Bingöl Devlet Hastanesi'ne kaldırıldı. 
     Hastanede yapılan müdahalelere rağmen Çerkez 57 ve Bahri 45 Alkan öldü, ağır yaralanan Hüseyin Alkan ise hastanede yapılan ilk müdahalenin ardından, Elazığ Araştırma Hastanesi'ne sevk edildi. Olayda hafif yaralanan ev sahibi Ahmet Alkan ise ayaktaki tedavisinin ardından, ifadesine başvurulmak üzere Emniyet Müdürlüğü'ne götürüldü. 
     Bu arada, olaydan sonra kaçan Talip Ekin ile yeğeni Özcan Ekin'in yakalanması için güvenlik güçleri tarafından çalışma başlatıldı. 
     
</TEXT>
</DOC>
