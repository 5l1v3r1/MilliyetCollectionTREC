<DOC>
<DOCNO> 196993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/yazar/tamer.html </URL>
<DATE> 2003/11/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Terörün şaşkınlığında bir yazı 
</HEADLINE>
<TEXT>

   
   Her gün olduğu gibi Mahmutbey'de Doğan Medya Center'deki masamın başında gazete ve TV haberlerini gözden geçirip karar vermeye çalışıyorum Bugün ne yazayım 
   Koç Topluluğu'nun üst düzey yönetiminde yılbaşında son halini alacak olan yeniden yapılanmayı mı ele alsam 
   Yoksa ABD'nin tekstil ithalatına kota koymasına Çin'den gelen sert tepki sonrasında, doların euro karşısında bugüne kadarki en dip noktasına inmesini mi 
   Aklımda başka konular da var. Sıkça yaptığım gibi aklına güvendiğim yakın arkadaşımı Levent'te oturuyor telefonla arıyorum. Konuların üzerinden geçip tam ne yazacağıma karar vermişken, birden peş peşe patlama ve sanki duvarlar yıkılıyormuş gibi sesler geliyor. Değişik tondaki pek çok alarm çalmaya başlıyor. 
   İlk algılamam, patlama sonucunda evin arkadaşımın başına yıkıldığı şeklinde O da şaşkın. Patlamanın evin içinde değil de dışarılarda bir yerlerde olduğuna beni ikna etmesi için birkaç kez tekrar etmesi gerekiyor. 
   
   Kızım Levent'teydi    Ve bugünkü yazının konusu böylece belirleniyor. Kızımın atölyesi de Levent'te. Kaygıyla defalarca arıyorum, ama tıpkı deprem gecesi olduğu gibi tüm telefon hatları kilitlenmiş. 
   Televizyon kanalları arasında dolaşıyorum. Sık sık alışveriş ettiğim Levent Çarşısı'nın kaldırımlarına fırlamış kopuk kollar - bacaklar, harabeye dönmüş HSBC binasının patlayan borularından fışkıran sular, yüzleri kan içinde, gözlerinde yaşadıkları şokun dehşeti okunan insanlar... Yerde parçalanmış bir adam yatıyor. Arabalar neredeyse kömür haline gelmiş. 
   Pekiyi ya o arabaların içindeki insanlar Tıpkı televizyonlarda gördüğümüz savaş alanı gibi 
   Küçüklüğünden beri beni merak ettirmemeye her zaman özen gösteren kızım, telefonumu düşürmeyi de başarmış "Merak etme annecim bir şeyim yok, ama çok korktum. H l dizlerim titriyor" diyor. 
   
   Günümüzün savaşı bu    10 yıl kadar önce Milliyet kurşunlandığında, odamın camından girip başımın 20 santim üzerinden jet hızıyla geçerken, cam kırıklarını saçlarımda bırakan kurşun geliyor aklıma her nedense. Sabah kalabalığının en kıvamını bulduğu saatte düzenlenen 2 intihar saldırısı karşısındaki çaresizliğimizi isimlendirmeye çalışırken Milliyet Ekler Yayın Yönetmeni arkadaşım Deniz Alphan "Günümüzün savaşı bu " diyerek yetişiyor imdadıma. 
   
   Bush - Blair buluştu    Şaşkınız, korkuyoruz. Olan - biteni yorumlamaya çalışıyoruz. Kimimiz "Hedef İstanbul" diyor, kimimiz "Tam bu noktada Türkiye'nin hedef alınmasını çok bilinmeyenli denklem" olarak değerlendiriyor. Kimine göre ilk saldırının ardında İsrail derin devletinin, dünkünde ise Türk derin devletinin izlerini aramak gerek. Kimine göre "Türkiye'nin 11 Eylül'ünü yaşıyoruz " 
   5 gün arayla, birbirine çok benzer intihar saldırılarında önce 2 İsrail, ardından 2 İngiliz kurumu hedef seçilmiş, ama ölenler Türk ve Yahudi vatandaşları. Hükümet yetkililerini dinliyorum, ABD ve İngiliz hükümetlerinin destek mesajlarını dinliyorum. Hiçbiri bir anlam ifade etmiyor. 
   Bilmediğimiz bir olayla karşı karşıyayız. Sinagog saldırısıyla ilgili sorulması gereken soruları bile henüz bilemezken, ikinci saldırıyla vurulduk. 
   ABD Başkanı Bush ile İngiltere Başbakanı Blair, yoğun güvenlik önlemleri altında Lond-ra'da bir araya geldiler. Onlar kendilerini korudu. İstanbul'da bizim insanlarımız ve İngiliz Başkonsolosu öldü. 
   Neden Türkiye seçildi 
   Paradigma değiştirmeden bu soruya yanıt bulunabileceğini sanmıyorum. 
   
      
   
</TEXT>
</DOC>
