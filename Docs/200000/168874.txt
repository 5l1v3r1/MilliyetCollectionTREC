<DOC>
<DOCNO> 168874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/siyaset/siy01.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller ve 11 Bakan'a Yüce Divan göründü 
</HEADLINE>
<TEXT>

217 milyon dolarlık barajın 5 milyar dolara çıkmasına yol açtıkları iddiasıyla Çiller ve Karayalçın hakkında soruşturma komisyonu kurulması istendi 
     SALİHA ÇOLAK Ankara 

     İzmit Kentsel ve Endüstriyel Su Temin Projesi'ne ilişkin yolsuzluk iddialarını incelemek üzere kurulan araştırma komisyonu, aralarında eski Başbakan Tansu Çiller ve Murat Karayalçın'ın da bulunduğu 11 bakan hakkında soruşturma komisyonu kurulmasını istedi. AKP'lilerin oylarıyla 11 bürokrat hakkında da suç duyurusunda bulunmaya karar veren komisyonun raporuna CHP muhalefet şerhi koyacak. DSİ'nin 217 milyon dolara yapabileceği Yuvacık Barajı'nın da içinde bulunduğu projenin maliyet bedeli "devlet zarara uğrayacak" uyarılarına rağmen 5.2 milyar dolara yükseldi. Türkiye, proje için borçlanarak bulduğu kaynaklarla son 4 yılda 200 milyon metreküp boşa akan arıtılmış su bedeli de dahil toplam 1 milyar dolar ödedi. 
     Komisyon ise affa giren "görevi kötüye kullanma" ve "görevi suistimal" yerine TCK'nın af kapsamında olmayan 205. maddesinden yargılama istedi. Rapordaki saptamalar şöyle 
     "Yürürlükteki yasalara, meri mevzuata aykırı, ihalesiz, pazarlıksız, rekabetsiz ve değerinin çok üstünde bir maliyetle projenin yapımına zemin hazırlayan, işletme masraflarıyla normal verilerin üstündeki k r paylarının Hazine tarafından ödenmesine sebebiyet veren başta GAMA A.Ş.'nin Yönetim Kurulu Başkanı ile kamu gücünü kullanan pek çok siyasetçi ve bürokrat, bir sonraki eylem ve işleme zemin hazırlayan araç suç niteliğinde pek çok eylem ve işlemde bulundu. 
     Projeyi ihalesiz ve fahiş fiyatla İSAŞ'a yaptırmak için yasal olmayan faaliyetlerde bulunan, devlet aleyhine ağır mali zararın doğması yönünde amaç ve eylem birliğinde bulunan, siyasetçi, bürokrat ve yetkililerin birbiri ile bağlantılı ve örgütlü şekilde TCK'nın 205. maddesindeki alım satıma fesat karıştırma suçuna katıldıkları belirlenmiştir." 
     Raporda suç söyle tanımlandı "İzmit Su Projesi adı altında hizmet alım satımı işine çeşitli hileli yollar kullanılarak veya kamu görevlilerini ikna veya pasifize edilerek fesat karıştırılması, konsorsiyuma dahil şirketlere çıkar sağlanması, kamu görevlisi ve siyasetçilerin de bu suçlara bilerek ve isteyerek katılması." 
     Raporda sorumlular şöyle sıralandı 

</TEXT>
</DOC>
