<DOC>
<DOCNO> 184472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/spor/spo05.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
GELECEK GENÇLER'İN 3-1 
</HEADLINE>
<TEXT>

   İngiliz Blackburn Rovers önünde mükemmel bir futbol ortaya koyan Başkent ekibi, Youla 2 ve Skoko'nun golleriyle tur için avantaj yakaladı. Gençlerbirliği farkı açma şansını da kaçırdı 
      
   Rövanş 15 Ekim'de 
   UEFA Kupası 1. tur ilk maçında Tugaylı İngiliz Blackburn Rovers karşısında etkili olan Gençlerbirliği, tur şansını cebine koydu. Başkent ekibi ilk yarıda dengeli bir oyun ortaya koyarken, son dakikalarda iki farkı birden yakaladı. 42. dakikada Skoko, seken topu enfes aşırtmayla ağlara gönderdi. 43. dakikada ise Youla'nın yerden yolladığı füze tribünleri ayağa kaldırdı. Emerton'un 56. dakikadaki golü 19 Mayıs Stadı'nda soğuk duş etkisi yapmasına rağmen, Youla yine sahneye çıktı ve 60. dakikada skoru belirledi. Serkan'ın ilk yarıda direkten seken kafa vuruşuyla birlikte Gençlerbirliği farkı artırma şansını da elinden kaçırdı. Rövanş maçı 15 Ekim'de oynanacak. 
   
   Maçın karnesi 
   HAKEMLER Paolo Bertini, Slvio Gemignani, Ciro Camerota İtalya 
   GENÇLERBİRLİĞİ Gökhan 6 Damir Dk. 45 5 - El Saka 6 , Ümit 6 , Baki 7 - Ali Tandoğan 6 M'Bayo Dk. 79 , Deniz 7 , Skoko 7 , Serkan 6 , Flip 6 - Mustafa Özkan 6 Bülent Akın Dk. 88 , Youla 7 
   YEDEKLER Erkan, Nihat, Veysel, Bülent Karaman 
   BLACKBURN ROVERS Friedel 5 - Neill 5 , Babbel 4 , Amoruso 4 , Gresko 5 - Emerton 6 , Baggio 5 Reid Dk. 68 5 , Tugay 5 , Thompson 6 - Yorke 5 Grabbi Dk. 68 4 , Jansen 5 Cole Dk. 46 6 
   YEDEKLER Kelly, Taylor, Johansson, Gallagher 
   SARI KARTLAR El Saka, Deniz Gençlerbirliği 
   GOLLER Skoko Dk. 42 , Youla Dk. 43 - 60 , Emerton Dk. 56 
   
   Maçtan notlar 
   Gole üzüldü 
   GENÇLERBİRLİĞİ Teknik Direktörü Ersun Yanal, Blackburn Rovers maçında yedikleri golün sıkıntı yaratabileceğini söyledi. Takımının Avrupa deneyimi olmadığı için zorlandığını belirten Yanal, "Serkan'ın direkten dönen kafa şutu gol olsaydı çok daha erken rahatlardık. Gidişatımız iyi" dedi. 
   
   Souness ümitli 
   BLACKBURN Rovers Teknik Direktörü Souness, "Herşey henüz bitmiş değil. Bu maçın rövanşı da olacak" dedi. İskoç teknik adam, "Bazı oyuncularım rakibi küçümsediği için böyle bir skor çıktı. Kesinlikle bir penaltımız verilmedi. Bu maçı unuttuk, rövanşa bakıyoruz" diye konuştu. 
   
   Kaptan Tugay 
   GENÇLERBİRLİĞİ ile UEFA Kupası'nda mücadele eden Blackburn Rovers'ta kaptan olarak eski Galatasaraylı Tugay Kerimoğlu çıktı. Başkent taraftarı, milli futbolcumuza sevgi gösterisinde bulundu, "Türkiye seninle gurur duyuyor" diye tezahürat yaptı. 
   
   Gökhan üç hafta yok 
   İLK yarıda başarılı bir karşılaşma çıkaran Gençlerbirliği'nin milli kalecisi Gökhan, 44. dakikada sakatlanarak oyundan çıktı. Bir pozisyon sırasında kolunun üzerine düşen file bekçisinin üç hafta sahalardan uzak kalacağı açıklandı. 
   
   Bunu da yazın    İNGİLİZ basınının "Türkiye'de futbol terörü var" yolundaki iddialarına en iyi cevabı dün Gençlerbirliği ile Blackburn Rovers taraftarları verdi. İki ekibin taraftarı arasında halı sahada yapılan dostluk maçı, fair - play gösterilerine sahne oldu. Başkent ekibinin 4-2 kazandığı maç öncesinde her iki takım kaptanı, "Kim kazanır " sorusuna, "rakip" diye yanıt verdi. Çok iyi karşılandıklarını belirten İngilizler, Türkiye'de her şeyin mükemmel olduğunu vurguladı. Bu arada maç sonunda İngiltere Büyükelçiliği Müsteşarı David Fitton, Gençlerbirliği taraftarlarına kristal bardak ve rozet hediye etti. 
   
   
</TEXT>
</DOC>
