<DOC>
<DOCNO> 165100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/yazar/akyol.html </URL>
<DATE> 2003/06/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tayyip Erdoğan'ın görüşleri 
</HEADLINE>
<TEXT>

     - Selanik deyince kimin aklına Atatürk gelmez Hiç kimse hatırlatmadı, zirve hazırlığı yapılırken arkadaşlara ben söyledim... 
     Erdoğan devam ediyor 
     - Zübeyde Hanım'ın odası, herhangi bir şehrimizde bir ninemizin odası gibi... mütevazı bir oda, yer minderleri var. Rahlenin üstünde bir Kuran - ı Kerim, el yazması... Sofa bölümünde, duvarda Osmanlıca iki levha... 
     Levhalarda bugünün Türkçesiyle şu yazılı 
     "Muhammed bir insandır, ama her insan gibi değildir. Taşlar arasında bir yakut gibidir." 
     Ve Mustafa Kemal'in doğduğu oda 
     - Yine Anadolu şehirlerinin aynısı, mütevazı bir oda... İlk ziyaret eden Türk başbakanı benmişim. Duygulandım. 'Muasır medeniyet'i hedef gösteren Atatürk'ün doğduğu oda. Onun kurduğu devletin başbakanı ziyarete geliyor. Ne için, Avrupa Birliği zirvesi için Güzel bir tesadüf değil mi 
     
     AVRUPA Birliği konusunda Başbakan "2004'ten çok umutluyum" diyor 
     - Gelişmeler o kadar olumlu ki, neredeyse eminim diyeceğim ama tabii daha yapılması gereken çok şey var. 
     Türkiye'ye mesafeli duran Fransız Cumhurbaşkanı Chirac'ın bu defa destek vermesini Erdoğan çok önemli buluyor 
     - 6. paketi geçirebileceğimiz konusunda tereddütleri varmış. Geçirmemiz onları çok olumlu etkilemiş. Sıra inşallah 7. pakette... 
     MGK ile ilgili 7. paket Askerlerle bir gerilim çıkar mı Erdoğan'ın cevabı 
     - Türkiye bu soruları aşmış olmalıdır. Bakın, 6. paket için de gerilim bekleyenler vardı, rahat geçti. 
     Hükümetin orduyla ilişkileri .. 
     - Hiçbir sorun yok. Askerin duyarlılık gösterdiği her konuyu Genelkurmay Başkanımız ile sık sık görüşüyoruz. MGK periyodik toplanıyor. Bu ayki MGK toplantısında 7. paketi görüşeceğiz. Kimse bir sorun beklemesin. 
     Başbakan 'kritik' 7. paketin içeriği konusunda "Daha netleşmedi, çalışmalar sürüyor, ama Meclis tatile girmeden yasalaşacak" diyor. 
     
     İLGİNÇ değil mi Muhafazakar bir hükümet liberal reformları hızlandırıyor, AB yolunda bütün gücüyle çalışıyor. Bu bir çelişki değil mi Başbakan'ın cevabı 
     - Türkiye'de muhafazakarlığın ne olduğu ve ne olmadığı çok iyi bilinmeli. O zaman birçok yanılgı ortadan kalkar. Biz reformist, demokrat bir hareketiz. 
     Erdoğan partisindeki entelektüellerin muhafazakar siyaset teorisi konusunda çalışmalar yapmalarını istemiş 
     - Çağdaş bir demokrasi gösterin ki güçlü bir muhafazakar kanat olmasın Muhafazakarlık demokrat bir felsefedir, elbette bu yönde reformisttir. 
     Muhafazakar siyaset felsefesi konusunda akademik ve entelektüel düzeyde çalışmaları olan bir AKP'li aydın örneği, Ömer Çelik'tir mesela. 
     Seçimlerden sonra solcu "birikim" dergisi "muhafazakar devrim" adıyla özel sayı çıkarmıştı. Sol siyaset bilimci Prof. Ahmet İnsel, Türkiye'de bu muhafazakar iktidarın demokrasi ve AB yolunda önemli gelişmeler sağlayabileceğini yazmıştı. Öyle de oluyor. 
     Aslında Fethi Okyar'dan Menderes'e, Turgut Özal'a bu çizgi reformisttir, Batı ile entegrasyon yanlısıdır. 
     
     

</TEXT>
</DOC>
