<DOC>
<DOCNO> 190461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko44.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MB Beklenti Anketi'nde yılsonu dolar kuru tahmini 1.525.400 TL 
</HEADLINE>
<TEXT>

     Merkez Bankası Beklenti Anketi'ne göre, 2003 yıl sonu uygun ortalama enflasyon beklentisi, Ekim ayının ikinci anketinde Tüketici Fiyat Endeksi TÜFE bazında yüzde 19.8'e geriledi. 
     Ekim ayının ilk anketinde ortalama enflasyon beklentisi yüzde 19.9 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Ekim ayı ikinci anket sonuçları açıklandı. 
     Buna göre, Ekim'in ilk anketinde yüzde 16.8-30 aralığında seyreden yıl sonu TÜFE öngörüsü, Ekim ayının ikinci anketinde de değişmedi. 
     Ekim'in ilk anketinde yüzde 1.8 olan cari ayın TÜFE'ye göre uygun ortalama enflasyon beklentisi ise Ekim ayının ikinci anketinde yüzde 1.7'ye indi. 
     Cari ayın TÜFE beklentisi Ekim ayının ikinci anketinde ilk ankette olduğu gibi yüzde 0.4-3.0 aralığında oluştu. 
     
     2 AY SONRASI İÇİN TÜFE BEKLENTİSİ 
     Ekim ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 0.3-2.3, uygun ortalama yüzde 1.4 düzeyinde oluştu. Ekim ayının ilk anketinde de TÜFE beklenti aralığı yüzde 0.3-2.5, uygun ortalama yüzde 1.4 olarak belirlenmişti. 
     Gelecek 12 aylık dönemin TÜFE beklentisi aralığı Ekim ayının ikinci anketinde yüzde 10-24 aralığında gerçekleşirken, uygun ortalama beklentisi yüzde 16.1 oldu. 
     Ekim ayının ilk anketinde gelecek 12 aylık dönemin TÜFE beklentisi yüzde 11.2-24.0 aralığında olurken, uygun ortalama yüzde 16.5 düzeyinde gerçekleşmişti. 
     
     FAİZ ORANLARI 
     Öte yandan Ekim ayının ikinci anketinde, ilk anketine göre cari ayın uygun ortalama bileşik faiz oranı beklentisinde de azalma yaşandı. 
     Buna göre, Ekim ayının ikinci anket sonuçlarına uygun ortalama faiz oranı yüzde 29'dan yüzde 26'ya indi. Yüzde 24-48 aralığında seyretmesi öngörülen cari ayın bileşik faiz beklentisi ise Ekim ayının ikinci anketinde yüzde 23.9-48'e indi. 
     Yıl sonu bileşik faiz beklentisi, Ekim ayı ikinci anketinde ilk anketinde olduğu gibi değişmeden yüzde 21-42 aralığında olurken uygun ortalama yüzde 27'den yüzde 25'e geriledi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ekim ayı ikinci anketinde cari ay sonu kur beklentisi aralığı 1,400,000-1,650,000 lira olurken, uygun ortalama 1,457,400 lira oldu. 
     Ekim ayının ilk anket sonuçlarında cari ay sonu kur beklentisi aralığı 1,350,000-1,550,000 olurken, uygun ortalama ise 1,400,300 bin lira olarak saptanmıştı. 
     Bu arada katılımcıların, Ekim ayının ikinci anketinde yıl sonu dolar kuru beklentisi 1,430,000-1,980,000 lira olurken, uygun ortalama 1,525,400 lira olarak belirlendi. 
     Ekim ayının ilk anketinde, yıl sonu dolar kuru beklentisi 1,420,000-2,000,000 lira aralığında, uygun ortalama ise 1,500,000 lira olmuştu. 
     
     BÜYÜME BEKLENTİSİ 
     Katılımcılar ayrıca Ekim ayının ikinci anketinde, yıl sonu GSMH'sinin yüzde 3.5 ile yüzde 6.5 aralığında, uygun ortalamanın da yüzde 5.2 olacağını öngördüler. 
     Ekim ayının ilk anketinde, yıl sonu GSMH 3.0-6.5 aralığında, uygun ortalama ise 5.2 olarak belirlenmişti. 
     Ekim'in ikinci anketinde yıl sonu cari işlemler dengesinin 10 milyar dolar ile 1.5 milyar dolar açık arasında seyredeceği öngörüldü. 
     Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
