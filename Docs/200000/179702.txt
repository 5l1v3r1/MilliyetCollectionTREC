<DOC>
<DOCNO> 179702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/yasam/yas06.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüyünce hepsi trilyoner olacak 
</HEADLINE>
<TEXT>

   İngilizler, 2020 yılında milyonlarca sterlinlik servete sahip olması beklenen 'altın çocuklar'ı belirledi 
      LONDRA Milliyet 
   
   İngiltere'de, herhangi bir şansızlık olmazsa 2020 yılında, trilyonluk servetlere sahip olacak en yetenekli 20 genç belirlendi. 
   Her yıl İngiltere'nin en zenginleri listesini hazırlayan Philip Beresford, bu kez farklı bir çalışmaya imza attı ve 17 yıl içinde servet kazanması muhtemel gençleri belirledi. 
   Beresford'un belirlemelerine göre, 2020'de İngiltere'nin en zenginleri arasına girecek 21 yaş altındaki gençler sıralamasında, en büyük başarıyı internet yatırımcısı 19 yaşındaki Carl Churchill gösterecek. 
   DMC Internet adlı bir şirketi bulunan Churchill'in şimdiki serveti 1 milyon sterlini geçiyor. Churchill'in 2020'de yaklaşık 100 milyon sterline sahip olacağı tahmin ediliyor. 
   
   Kay kay zengini olacak 
   Eğlence dünyasında servet yapmaya aday gençler arasındaki ilk sırayı, 'Karayip Korsanı' filminde oynayan ve 50 milyon sterlinlik servet yapacağı tahmin edilen 18 yaşındaki Keira Knightley alıyor. 
   R B adlı pop grubunun solisti 20 yaşındaki Samantha Mumba'da geleceğin zenginlerinden. 
   19 yaşındaki kay kaycı Lucy Adams da 2020'nin muhtemel en zenginleri arasında gösteriliyor. 
   
   
</TEXT>
</DOC>
