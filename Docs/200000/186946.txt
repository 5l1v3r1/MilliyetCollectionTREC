<DOC>
<DOCNO> 186946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/yasam/yas07.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Tıp ödülü MR uzmanlarına 
</HEADLINE>
<TEXT>

   DIŞ HABERLER SERVİSİ 
   
   2003 Nobel Tıp Ödülü, Magnetic Resonance MR görüntüleriyle ilgili 'yeni ufuklar açan buluşları' nedeniyle Amerikalı Paul Lauterbur 74 ile İngiliz Peter Mansfield'e 70 verildi. 
   İsveç Karolinska Enstitüsü Nobel Kurulu, iki bilim adamının, acıyı azaltan ve ameliyat öncesi daha fazla bilgi edinilmesini sağlayan 'vücudun iç tarafını izleme' yolunu geliştirdiğini belirtti. 
   
   Çok önemli bir buluş 
   Lauterbur ve Mansfield'in buluşlarının, iç organların üç boyutlu görüntüsünü sağlayan modern MRI yönteminin geliştirilmesine öncülük ettiği belirtilen açıklamada, MRI tekniğinin özellikle beyin ve omuriliğin ayrıntılı görüntülenmesindeki önemi vurgulandı. Açıklamada, MRI kontrollerinin teşhis, tedavi ve kanser takibinde özellikle önemli olduğuna dikkat çekildi. Nobel Tıp Ödülü'nün bu yılki sahipleri, 10 milyon kron 1.3 milyon dolar ödül alacak. 
   
   
</TEXT>
</DOC>
