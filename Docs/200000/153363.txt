<DOC>
<DOCNO> 153363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/ekonomi/aeko.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce 'borçları var' dedi sonra kendini yalanladı 
</HEADLINE>
<TEXT>

'Kamu bankalarına borçlarını ödemek istemeyen gazete patronlarının haklarında haber yaptırdığını' ileri süren Zeki Sayın, dün çark etti Böyle söylemedim. Haberler çıkınca niye diye araştırdık, hiç bir şey bulamadık 
     ANKARA Milliyet 

     Birkaç gün önce, 30 milyar lira maaş aldıkları konusunda çıkan haberleri, 'kamu bankalarına borçlarını ödemek istemeyen gazete patronlarının yaptırdığını' ileri süren Kamu Bankaları Ortak Yönetim Kurulu Başkanı Zeki Sayın, bu sözlerinden çark etti. Sayın, 'Borçlarını ödemek istemeyen medya kuruluşu kim ' şeklindeki sorulara, önce bankacılık yasasına sığınarak, isim veremeyeceği yanıtını verdi. Israrlı sorular üzerine de, "Bu konuyu araştırdık, bir şey de bulamadık" diye yanıtladı. 
     Bilindiği gibi Sayın, 27 Nisan tarihli Yeni Şafak gazetesine yaptığı açıklamada, '30 milyar maaş aldıkları' konusundaki haberleri değerlendirirken, "Bu yayınların sebebi, kredilerin ödenmek istenmemesi, zorla bir şeyleri kamu bankalarına, iştiraklerine satış yapılmasının istenmesi, bunlara 'hayır' denmesinin sonucudur. Bazı yayın organları, patronlarının durumunu böyle korumak istiyorlarsa, hiç düşündükleri gibi olmayacak" demişti. 
     
     "Söylemedim" 
     Bu açıklama ile grubun kastedilmesi üzerine Doğan Holding Genel Koordinatörü Tufan Darbaz, 'grubun hiçbir kamu bankasına kredi borcu bulunmadığını' belirterek, açıklamaya davet etmişti. Dün Ziraat Bankası Genel Müdürü Akın Çağlar ve Halkbank Genel Müdürü Tevfik Bilgin ile basın toplantısı düzenleyen Sayın, böyle söylemediğini ifade etti. Sayın, şöyle konuştu 
     "Genel kurullarda, iştirak yönetimlerinden para alınmayacağı kararı alındı. Ama bazı gazetelerde bazı hesaplar yapılarak, bizlerin 30 milyar lira maaş alacağımızı yazdılar. Bu kadar maaş almayacağımız bilindiği halde, bunların yazılması üzerine düşündük. Niye böyle yazıldı Acaba biz bir şeyler mi yaptık Bu zamana kadar açıkça söylüyorum kimsenin tavuğuna kış demedik. Ama niye bunlar yazılıyordu. Araştırdık. Fazla bir şey de bulamadık. Ama bazı düşüncelerimiz de oldu." 
     
Skandal saldırı      Sayın, basın toplantısı sonrasında gazetecilerle sohbet ederken yöneltilen sorulardan rahatsız olan bir kişi 'Siz haberleri yanlı okuyorsunuz' diye bağırarak gazetecilerin üzerine yürüdü. Diğer çalışanlar tarafından 'Başkan seni bekliyor' denilerek uzaklaştırılan kişinin adının Ali Koç olduğu öğrenildi. 
     Ancak basın toplantısının yapıldığı lokale hangi sıfatla girdiği anlaşılamadı. 
     


EKONOMİ 



















</TEXT>
</DOC>
