<DOC>
<DOCNO> 151356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/soneko23.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Buğdayı un olarak değil, baklava olarak satmalıyız 
</HEADLINE>
<TEXT>

     Ankara Ticaret Odası ATO Başkanı Sinan Aygün, madenleri cevher olarak değil, katma değeri yüksek ürünler olarak satmak gerektiğini belirterek, ''buğdayı, un olarak değil, baklava olarak satmalıyız'' dedi. 
     Aygün, ATO'da düzenlenen, ''Ulusal Maden Varlığımız'' konulu panelin açılışında yaptığı konuşmada, büyümek için yerli kaynaklardan faydalanmak gerektiğini söyledi. 
     Aygün bu arada, ETİ Holding'i özelleştirme kapsamından çıkartmak için 550 milletvekiliyle görüştüklerini ifade ederken, ''ETİ Holding'in özelleştirme kapsamından çıkarılmasında başarılı olduk'' dedi. 
     Aygün, Türkiye'nin geleceğinin, IMF, Dünya Bankası ve çok uluslu şirketlerden gelecek yardıma bağlı olmadığını kaydetti. 
     Türkiye'de, bor madeni ve petrolün bulunduğunu savunan Aygün, '' Türkiye'de zengin altın madenleri var, ama bunların çıkarılması engelleniyor'' dedi. Aygün, şunları kaydetti 
     ''ABD Başkanı benzin sorununu hallettik. hidrojen ürettik dedi. Bu araçların çalışması için bora ihtiyaç var. Türkiye'de bor gerçeği öne çıkıyor. 
     ATO'da, özel maden birimi kurulacak. Türkiye, yılda 5-10 sondaj kuyusu açıyor, ABD'de bu rakam 300.'' 
     





</TEXT>
</DOC>
