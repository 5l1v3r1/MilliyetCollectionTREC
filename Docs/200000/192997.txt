<DOC>
<DOCNO> 192997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sondun20.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar, Cezayir'den "özür dilenmesini" gerekli görmüyor... 
</HEADLINE>
<TEXT>

     Fransa'da yapılan bir kamuoyu araştırmasına göre, halkın yüzde 55'i, 130 yıl süren sömürge yönetiminden dolayı Cezayir'den resmen özür dilenmesini gerekli görmüyor. 
     CSA kamuoyu araştırma merkezi tarafından yapılan ankete göre, halkın sadece yüzde 37'si, Cezayir'den sömürge yönetimi konusunda resmen özür dilemesinden yana, yüzde 8'iyse bu konuda kararsız. 
     Sömürge yönetimi sırasında Cezayir'in durumunun daha iyi olduğunu savunanların oranının yüzde 43 olduğu kaydedilen araştırmaya göre, bağımsızlıktan bu yana Cezayir'in daha iyi durumda olduğunu düşünenlerin oranı yüzde 36. Bu konudaki kararsızların oranıysa yüzde 21. 
     Fransızların yüzde 66'sının, Cezayir'de olup bitenlerin hala açık bir biçimde tartışılmadığı görüşünde olduğu hatırlatılan araştırmada, bunun tersini düşünenlerin oranınınsa yüzde 23 olduğu bildirildi. 
     Cezayir, 1830 yılından 1962 yılına kadar 130 yıl süreyle Fransa'nın sömürgesiydi. 
     
</TEXT>
</DOC>
