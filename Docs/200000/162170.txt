<DOC>
<DOCNO> 162170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/yasam/yas02.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçının ayağı kaydı 
</HEADLINE>
<TEXT>

Üç saldırgan, Fatih sahilinde sohbet eden kızlı erkekli altı genci bıçak ve silahla gasp etti. Gaspçıların ikisi kaçtı, üçüncü kaçarken denize düşünce yakalandı... 
     DİNÇER ŞEREF İstanbul 

     Fatih, Samatya’da bulunan bir çay bahçesinde oturan Çiğdem Kumral 22 , Burcu İlhan 19 , Berna Bahar 23 , Soner Elveren 25 , Bora Kızıltepe ve Burak Salman, bir süre de sahilde gezdi. 
     Geç saatlerde sahildeki kayalıklarda sohbet eden gençlerin arkalarından yaklaşan üç kişi, başlarına silah dayayıp bıçak çekti ve Kumral, İlhan, Bahar’dan ziynet eşyalarını istedi. Direnmeye çalışan Soner Elveren’i sırtından bıçaklayan saldırganlar, Burak Salman ve Bora Kızıltepe’yi de darp etti. Zorla gençlerin üzerinde bulunan dört cep telefonunu, cüzdanlarını ve ziynet eşyalarını alan gaspçılardan ikisi, olay yerinden geçen polis otomobilinin tepe lambasını görünce kaçarak izlerini kaybettirdi. 
     
     Cüzdan ve cep’ler denizden çıktı 
     Ancak elinde tabanca bulunduğu iddia edilen saldırgan Murat Oturmak, kaçmayı başaramadı. Paniğe kapılan Oturmak, olay yerinden ters istikamete kaçmak isteyince karanlıkta kayalıklarda dengesini kaybederek denize düştü. 
     Gençler de olay yerinden geçmekte olan polise durumu bildirdi. Denizden çıkmaya çalışan Oturmak, gözaltına alındı. Denizde yapılan aramada ise gençlerden gasp edilen üç adet cep telefonu ve cüzdanlar bulundu. 
     

</TEXT>
</DOC>
