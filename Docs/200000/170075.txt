<DOC>
<DOCNO> 170075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/astro/index.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansınıza güvenin 
</HEADLINE>
<TEXT>

     Bu akşama doğru rahat açı yapan Güneş ve Ay şansımızı iyi değerlendirebileceğimizi söylemekte. Duygusal alanda akıcı enerjiler var. Koç'lar bugün de aceleci olmamalılar. Harekete geçmek için uygun bir zeminde değiller. Beklemek ve olayları görmek gerekiyor. Boğa'lar verimli bir gündeler. Arkadaşlar ve yakın çevreden de yardım geliyor. Hareket, ve iletişim öne çıkmakta. İkizler dikkatsizliği ya da yeteri kadar konsantre olamaması nedeniyle bazı sıkıntılar yaşayabilir. Duygusal konularda tepkilerini önceden tartması faydalı olacak. Yengeç'ler keyif duyabilecekleri bir gündeler. Boş zamanlarına ayırdıkları saatlerde yaratıcı olabilirler. Duygularını da ortaya koymak onları rahatlatacak. Aslan'lar ortaklaşa konularla ilgilenmek durumundalar. Eşin ya da ortağın parasal sorunları, borç alacak ilişkileri de gündeme gelebilir. Yeni yatırımlardan çok eldeki kaynakları iyi kullanmaya yönelmeliler. Başak'lar evlilik, yakın beraberlikler ve ortaklıklar açısından canlı bir günde. Esnek olmasında ve olayları tartmasında fayda var. Bazı eleştiriler de mümkün. 
     Terazi'lerin tamamlayamadıkları işler onları sıkıntıya sürükleyebilir. Zaman alıcı uğraşlar yüzünden beklemede kalabilirler. İmza atarken de detaylara bakmalılar. Akrep'ler rahat edebilecekleri bir gündeler. Onlara keyif ve heyecan verecek fırsatlar olacak. Duygusal alanda coşkun ve istekliler. Yay'lar adımlarını planlamalı ve özellikle evle ilgili uğraşlara yoğunlaşmalılar. Hızlı hareket etmek ve pek çok şeyi bir arada tamamlamak gerekiyor. Oğlak'lar alacakları haberlerle harekete geçecekler. Gün içinde konuşmalar, anlaşmalar ve çok sayıda pazarlık söz konusu olabilir. Aceleci davranmamalılar. Kova'nın kaynaklarını daha iyi kullanması gerekiyor. Bu alanda kararsızlıklar olabilir. Parasal alanda gereksiz harcama riski de öne çıkmakta. Balık'lar bugün dikkat çekici derecede başarılı olabilirler. Duygusal konular öne çıkarken kendi önceliklerini de ortaya koyacaklar. Yeni girişimler mümkün. 
     

</TEXT>
</DOC>
