<DOC>
<DOCNO> 173603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/siyaset/asiy.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
2010 planı hazır 
</HEADLINE>
<TEXT>

   2006'da Org. Özkök'ten boşalacak Genelkurmay Başkanlığı'na Org. Büyükanıt getirilecek. İki yıl bu görevi sürdürecek olan Org. Büyükanıt'ın emekliye ayrılmasından sonra bu göreve getirilecek isim ise Org. İlker Başbuğ 
      ANKARA Milliyet 

   
   Yüksek Askeri Şura kararlarının Cumhurbaşkanı Ahmet Necdet Sezer tarafından onaylanmasıyla, Genelkurmay Başkanlığı için gelecek yedi yıllık yol haritası da ortaya çıktı. Buna göre, 1. Ordu Komutanlığı görevine getirilen Orgeneral Yaşar Büyükanıt, buradaki görevini bir yıl sürdürmesinin ardından Ağustos 2004'te Kara Kuvvetleri Komutanlığı'na getirilirse, 2006'da Orgeneral Hilmi Özkök'ten boşalacak Genelkurmay Başkanlığı görevini iki yıl sürdürebilecek. Büyükanıt'ın yaş haddinden emekliye ayrılmasının ardından bu göreve getirilmesi beklenen isim ise, Genelkurmay İkinci Başkanlığı'na atanan Orgeneral İlker Başbuğ. 
   
   BAŞBUĞ'DAN SONRA 
   1943 doğumlu Başbuğ, 2008'de Büyükanıt'tan görevi teslim alırsa iki yıl Genelkurmay Başkanlığı görevini yerine getirecek. Başbuğ'dan sonra başkanlık için adı geçen isimse, bu yıl aynı rütbedeki görev süresi bir yıl uzatılan Genelkurmay Harekat Başkanı Korgeneral Köksal Karabay. 
   Hava Kuvvetleri'nde Orgeneral İbrahim Fırtına'nın ardından kuvvet komutanı olması beklenen isimse, Harp Akademileri Komutanlığı'na getirilen Orgeneral Faruk Cömert. Deniz Kuvvetleri'nde de Oramiral Özden Örnek'ten sonra Donanma Komutanı Yener Karahanoğlu'nun komutanlığa getirilmesi bekleniyor. 
   
   18 İHRAÇ 
   Yüksek Askeri Ş ra toplantısında, çoğu irticai faaliyetlere karıştığı gerekçesiyle 18 subay ve astsubay ordudan uzaklaştırıldı. Şurada, ihraç dosyalarına ilişkin kararlar alınırken, Milli Savunma Bakanı Vecdi Gönül ve Başbakan Recep Tayyip Erdoğan, "temyiz haklı saklıdır" kaydı düşerek, şerh koydu. 18 subay ve astsubaydan 10'u aşkınının "irticai faaliyetlere karıştığı" gerekçesiyle TSK'dan uzaklaştırıldığı öğrenildi. 
   
   Bülent Arınç YAŞ kararları tartışılmaz    TBMM Başkanı Bülent Arınç, "YAŞ kararlarının sonuçları tartışılmaz. Çünkü bu, TSK kendi bünyesinde titiz bir çalışmayla ortaya koyduğu sonuçlardır" dedi. AKP Manisa İl Başkanlığı'nın düzenlediği bir toplantıda gazetecilerin sorularını yanıtlayan Arınç, YAŞ kararlarının her yıl ilgiyle takip edildiğini belirterek, "Ben bu çalışmaların bundan önce olduğu gibi bundan sonra da TSK'nın daha çok güçlenmesine, kendi içerisinde olgunlaşmasına vesile olacağına inanıyorum" diye konuştu. 
   
   TSK'da nöbet değişimi 
   46 albay, general ve amiral oldu    Yüksek Askeri Şura'nın ağustos olağan toplantısında alınan kararlarla TSK'da 32 general ve amiral bir üst rütbeye, 46 albaysa general ve amiralliğe yükseldi. 44 general ve amiralin görev süreleri bir yıl uzatılırken, 54 amiral ve general emekliye ayrıldı. 
   30 Ağustos'tan itibaren geçerli olmak üzere bir üst rütbeye yükselen general ve amirallerle general ve amiralliğe yükselen albaylar şöyle 
   
   Kara Kuvvetleri 
   Korgeneralliğe yükselen tümgeneraller Necdet Özel, Abdullah Cahit Sarsılmaz, Metin Yavuz Yalçın, Hayri Güner, Saldıray Berk. 
   Tümgeneralliğe yükselen tuğgeneraller Muzaffer Cengiz Arslan, Zekeriyya Öztürk, Emin Cihangir Akşit, Galip Mendi, Sabri Demirezen, Alaettin Parmaksız, Nuri Ali Karababa, Necdet Soyer, Naci Beştepe, Mustafa Korkut Özarslan, Abdullah Yaşar Cihansız. 
   Tuğgeneralliğe yükselen albaylar Kurmay Albay Tahir Bekiroğlu, Kurmay Albay Yüksel Öztekin, Kurmay Albay İhsan Uyar, Kurmay Albay Süha Tanyeli, Kurmay Albay Musa Avsever, Kurmay Albay Levent Ertürk, Kurmay Albay Berkay Turgut, Kurmay Albay Aslan Kılıçarslan, Kurmay Albay Mehmet Çetin, Kurmay Albay Ali Akdoğan, Kurmay Albay Caner Şenkardeş, Kurmay Albay Raşit Atilla Onkök, Kurmay Albay Tuncer Erinmezler, Kurmay Albay Seyhan Ceyhan, Kurmay Albay Ali Er, Kurmay Albay Selahattin Kısacık, Kurmay Albay Yaşar Bal, Kurmay Albay A. Tamer Büyükkantarcıoğlu, Kurmay Albay Veysi Sunal, Kurmay Albay İsmail Ercan, Piyade Albay Naci Özdemir, Ordu Donatım Albay Ahmet Sezer Şengül, Mühendis Albay İsmail Taner Akay, Maliye Albay Mustafa Baki Cura 
   
   Deniz Kuvvetleri 
   Oramiralliğe yükselen koramiral Yener Karahanoğlu 
   Koramiralliğe yükselen tümamiral Alev Gümüşoğlu 
   Tümamiralliğe yükselen tuğamiraller Kadir Sağdıç, Nusret Güner, Ali Deniz Kutluk. 
   Tuğamiralliğe yükselen albaylar Deniz Kurmay Albay Haydar Mücahit Şişlioğlu, Deniz Kurmay Albay Atilla Kezek, Deniz Kurmay Albay Serdar Dülger, Deniz Kurmay Albay Ergun Mengi, Deniz Kurmay Albay Veysel Kösele, Deniz Kurmay Albay Deniz Dağlılar, Deniz Piyade Kurmay Albay Ufuk Arslan 
   
   Hava Kuvvetleri 
   Orgeneralliğe yükselen korgeneral Faruk Cömert 
   Korgeneralliğe yükselen tümgeneraller Bilgin Balanlı, Erol Ortaç 
   Tümgeneralliğe yükselen tuğgeneraller Mustafa Çotuksöken, Osman Yıldırım, Hikmet Çelik, Mehmet Erten 
   Tuğgeneralliğe yükselen albaylar Pilot kurmay Beyazıt Karataş, Hasan Küçükakyüz, Muzaffer Karaca, Ergin Ersoy, Ali Yılmazer, Baynur Pekar, Hüseyin Belpınar, Orhan Uysal 
   
   Jandarma Genel 
   Tümgeneralliğe yükselen tuğgeneral Fikret Demirtaş 
   Tuğgeneralliğe yükselen albaylar Kurmay Albay Tunay Bilgen, Kurmay Albay Celal Çıtak, Kurmay Albay Mustafa İhsan Batı, Albay Recep Onur, Albay Osman Baykurt. 
   
   Gülhane Askeri Tıp Akademisi 
   Tuğgeneralliğe yükselen albaylar Prof. Tabip Albay Kemal Dağalp, Prof. Tabip Albay Harun Tatar 
   
   
</TEXT>
</DOC>
