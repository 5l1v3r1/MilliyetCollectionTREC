<DOC>
<DOCNO> 165249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/ekonomi/aeko.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzinde fiyat inecekti ama 'Adnan abi faturası'na takıldı 
</HEADLINE>
<TEXT>

Başbakan Erdoğan'ın Adnan Şenses'e "Adnan abi gerekeni yaparız" dediği bayi paylarının artışı yüzünden benzinde 19 bin liralık ucuzluk yerine vergi yükseldi 
     EKONOMİ SERVİSİ 

     Akaryakıt istasyonu sahibi de olan Adnan Şenses'in şarkı söyleyip, göbek attığı hızlı tren temel atma töreni sırasında ricada bulunduğu Başbakan Erdoğan'ın "Adnan abi, yapılması gereken neyse onu yapacağım" sözünün ardından artan akaryakıt bayi k r paylarının yükü vergiye yansıtıldı. 
     Reuters'in sorularını yanıtlayan üst düzey bir ekonomi yetkilisi, bayi k r paylarının artırılması ile ortaya çıkan 280 trilyon liralık ek yükün telafisi için ilk aşamada 50 - 60 trilyon liralık bir kaynak sağlandığını söyledi. Yetkili, "Dün benzin fiyatlarında indirim oldu. Onu vergiye yansıttık. Benzindeki kaybı yarı yarıya telafi ettik. Böylece 50 - 60 trilyon lira tutarında bir kaynak sağlandı. Bunun kararı daha sonra yayımlanacak" dedi. 
     
     Dolar ucuzluğu olmadı 
     Hükümet 9 cent olan bayi k r payını 17 Haziran'da 2 cent artırmıştı. 1998'den beri uygulanan otomatik fiyatlandırma mekanizması kapsamında petrol fiyatları ve döviz kurundaki değişiklik akaryakıt fiyatlarına yansıtılıyor. 
     Son alarak döviz kurlarındaki düşüş nedeniyle benzin fiyatlarının 19 bin lira düşürülmesi gerektiği hesaplandı. Ancak bu düşüş satış fiyatına yansıtılmak yerine, vergiye eklendi. Böylece satış fiyatı içindeki verginin oranı yüzde 73.39'dan yüzde 74.44'e çıktı. 
     
"Pay artmasa kaçak artardı"      Üst düzey bir ekonomi yetkilisi, ay sonundaki Özel Tüketim Vergisi tahsilat hedefinden sapma olursa bunu telafi etmek için gerekirse zam yapılabileceğini bildirdi. 
     "ÖTV'den 1 sayılı listeden beklediğimiz bir hedef var. O hedeften yıl sonuna doğru olabilecek sapmaları dikkate alarak tedbirler alacağız" diyen yetkili, bayilerin k r paylarının artmaması halinde kaçak petrolün daha aktif hale geleceğini ve buradan bir vergi kaybı olacağını da gündeme getirdiklerini aktardı. Yetkili, petrolde kaçak olmamasının toplanacak vergiyi olumlu yönde etkileyeceğini ifade etti. 
     
İndirim vergiye eklendi 17 Haziran Fiyat oluşumu Satış fiyatındaki payı Fiyat içndeki yüzdesi Rafineri çıkışı 312.692 17.17 Toplam dağıtım payı 161.373 8.85 - Bayi hissesi 88.755 4.86 - Ana dağıtım şir. his. 72.618 3.99 Deniz nakliyesi 6.618 0.36 Kara nakliyesi 4.244 0.23 VERGİ ÖNCESİ MALİYET 484.927 26.61 ÖTV 1.060.000 58.14 KDV 278.073 15.25 VERGİ TOPLAMI 1.338.073 73.39 POMPA SATIŞ FİYATI 1.823.000 100      
     
24 Haziran Fiyat oluşumu Satış fiyatındaki payı Fiyat içndeki yüzdesi Rafineri çıkışı 298.985 16.42 Toplam dağıtım payı 156.007 8.55 - Bayi hissesi 85.804 4.70 - Ana dağıtım şir. his. 70.203 3.85 Deniz nakliyesi 6.618 0.36 Kara nakliyesi 4.244 0.23 VERGİ ÖNCESİ MALİYET 465.854 25.56 ÖTV 1.079.000 59.18 KDV 278.146 15.26 VERGİ TOPLAMI 1.357.146 74.44 POMPA SATIŞ FİYATI 1.823.000 100      
     
     1 Litre süper benzinin fiyat oluşum tablosu 
     

</TEXT>
</DOC>
