<DOC>
<DOCNO> 179241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/guncel/gun02.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor yüzü göremeden öldü 
</HEADLINE>
<TEXT>

   15 yılda sekiz defa hamile kalan Cennet Göven doktora gitmedi. İkiz bebek taşıdığından habersiz genç kadın bebeklerin ölümüyle hayatını kaybetti 
      FERAH IŞIK, RAMAZAN ÇETİN Denizli DHA 

   
   Denizli'nin Altındere köyünde 15 yılda sekiz kez hamile kalan Cennet Göven, ikiz bebeklerinin karnında ölmesi nedeniyle zehirlenerek yaşamını yitirdi. Bugüne kadar tüm doğumlarını evde gerçekleştiren, bebeklerinin öldüğünü bile fark etmeyen Göven, geride beş öksüz çocuk ve gözü yaşlı eş bıraktı. Göven 33 henüz 18 yaşındayken, köyünden Mehmet Göven'le 39 evlendi. 
   
   Hiç doktora gitmedi 
   Genç kadın, ilk kızı Zeliha'yı altı aylıkken kaybetti. Ardından sırasıyla Sultan 13 , Sertaç 12 , Eray 10 , Himmet 8 ve Rabia'yı 4 dünyaya getirdi. İki yıl önce bir doğum daha yapan Göven'in Songül adını verdiği kızı da üç aylıkken yaşamını yitirdi. 
   
   Dört aylık hamileydi 
   Genç kadın dört ay önce yine hamile kaldı. Karnında ikiz bebek taşıdığından haberi olmayan talihsiz kadın, önceki gün aniden fenalaştı. Doktora gitmek yerine biraz dinlenmek için yatağına uzanan Göven, gözlerini bir daha açamadı. Genç kadının karnındaki ikizlerin ölmesi nedeniyle zehirlenerek yaşamını yitirdiği belirlendi. Göven, toprağa verilirken, acılı eşi Mehmet Göven cehaletin ve fakirliğin kurbanı olduklarını belirerek "İki bebeğimiz öldü, niye öldüğünü bilemedik. Zaten nüfusa kaydetmemiştik, doğdular, öldüler. " diye konuştu. 
   
   
</TEXT>
</DOC>
