<DOC>
<DOCNO> 162591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/siyaset/siy08.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu araba benim... Hayır benim ' 
</HEADLINE>
<TEXT>

     HALUK ATALAY 

     Mehmet Erdoğan ile ağabeyi Abdurahman Erdoğan'ın kullandığı otomobil çalıntı çıktı. İki kardeş, gerçeği otomobilin sahibiyle karşılaşınca öğrendi. Karaköy'de yürüyen Nuri Barış Bayındır, iki yıl önce patronuna emanet ettiği, ancak bir daha bulamadığı otomobili görünce gözlerine inanamadı. Bayındır, otomobilde oturan iki kişinin yanına giderek aracın kendisine ait olduğunu söyledi. Erdoğan kardeşler ise aracın ruhsatını gösterdi. Bu durum üzerine taraflar birlikte Karaköy Polis Merkezi'ne giderek konuyu anlattı. Bayındır, "İki yıl önce otomobil kiralama şirketinde çalışıyordum. Patronum kullanmak için aldığı otomobili satarak kayıplara karıştı" dedi. Yapılan araştırmada otomobilin ruhsatı sahte çıktı. 
     

</TEXT>
</DOC>
