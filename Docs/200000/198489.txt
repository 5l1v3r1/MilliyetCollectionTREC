<DOC>
<DOCNO> 198489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sontur23.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülen yüzü mezar taşına kazındı... 
</HEADLINE>
<TEXT>

     Samsun'da sağlığında yardımseverliliği ve sürekli gülümseyen haliyle tanınan işadamı Ali Alanyurt'un gülümsemesi mezar taşına kazındı. 
     Yaklaşık 11 ay önce tedavi gördüğü hastanede ölen yardımsever işadamı Ali Alanyurt, özellikle muhtaç ailelere yaptığı yardımlar nedeniyle ''Ali Baba'' lakabı tanınıyordu. 
     Sevenlerinin kabrini sürekli ziyaret ederek vefalarını gösterdiği Alanyurt'un ailesi, gülen yüzüyle tanınan işadamının bu halinin sürekli hatırlanması için siyah granitten yapılan mezar taşının üzerine yüzünün resmini kazıttı. 
     Ali Alanyurt'un yakınları, kendisini muhtaç insanlara yardıma adayan Alanyurt'un sağlığında çok neşeli ve yüzünden gülümsemenin eksik olmadığını belirterek, ''Herkes onu gülen yüzüyle hatırlıyor. Biz de onun bu halinin hatırlanması için mezar taşının üzerine yüzünün bu halini kazıttık'' dedi. 
     
</TEXT>
</DOC>
