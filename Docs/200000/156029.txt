<DOC>
<DOCNO> 156029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sontur20.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın annesine tarlada ödül... 
</HEADLINE>
<TEXT>

     Nevşehir'in Mustafapaşa Beldesi'nde yılın annesi seçilen 73 yaşındaki Emine Emiroğlu'na ödülü, tarlada çalışırken verildi. 
     Ürgüp İlçesi'ne bağlı Mustafapaşa Beldesi Belediye Başkanı Mustafa Özer, yılın annesi seçtikleri 6 çocuk, 11 torun sahibi Emine Emiroğlu'nu soğan tarlasında çapa yaparken ziyaret edip, çini tabak hediye etti. 
     Özer, ilerlemiş yaşına rağmen tarlada çalışarak herkese örnek olan Emine Nine'yi yılın annesi layık gördüklerini belirterek, bu kişiye ödülünü doğal ortamında vermeyi uygun bulduklarını kaydetti. 
     Emine Nine de hayatında ilk kez ödül aldığını, bunun kendisi için sürpriz olduğunu söyledi. Emine Emiroğlu, ''Yıllardır toprakla haşır, neşir olduğumuzdan yaşımız ilerlese de çalışmayı sürdürüyoruz. Belediye Başkanımıza beni bu ödüle layık gördüğü için teşekkür ediyorum'' dedi. 
     
</TEXT>
</DOC>
