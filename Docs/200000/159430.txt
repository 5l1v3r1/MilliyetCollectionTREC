<DOC>
<DOCNO> 159430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sondun07.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk homoseksüel reality şov ''Oğlanlar buluşuyor'' ABD TV'sinde.. 
</HEADLINE>
<TEXT>

     ABD televizyonlarının ilk homoseksüel ''reality'' dizisi ''Boy Meets Boy'' Oğlanlar Buluşuyor yakında gösterime giriyor. 
     Programı yayınlayacak Bravo kanalının yapımcısı Kirk Marcolina, televizyonların ilk homoseksüel ''reality'' dizisinde, bir evde 8 gün süreyle birlikte yaşayacak 16 erkeğin birbirleriyle ilişkilerinin anlatılacağını belirtti. 
     Dizide rol alacak erkeklerin hepsinin eşcinsel olmadığını ve sonunda kimin homoseksüel kimin olmadığının anlaşılacağını belirten yapımcılar, büyük ödülü kazanmaları için oyunculardan eşcinsel gibi davranmalarını istediklerini kaydettiler. 
     ABD'de nüfusun en az yüzde 7'sini oluşturduğu tahmin edilen eşcinsellerin yılda 500 milyar dolarlık harcama yaptığını ifade eden uzmanlar, pazarın büyüklüğüne işaret ettiler. 
     ABD'nin önde gelen televizyon şirketlerinden Showtime ve MTV'nin de, bir homoseksüel televizyon kanalı kurmak için çalıştıkları belirtiliyor. 

     
</TEXT>
</DOC>
