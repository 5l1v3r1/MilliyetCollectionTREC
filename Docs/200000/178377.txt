<DOC>
<DOCNO> 178377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yasam/yas11.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan yerine 'can' çıkarıldı 
</HEADLINE>
<TEXT>

      DIŞ HABERLER SERVİSİ 
   
   Amerika'nın Wisconsin kentinde bir kilisede geçtiğimiz cuma günü 'içindeki kötü ruhları kovmak' için rahiplerin düzenlediği ayinde hayatını kaybeden otistik çocuğun ölüm sebebinin, 'cinayet' olduğu açıklandı. 8 yaşındaki Terrance Cottrell Jr., annesi Patricia Cooper tarafından, iyileşmesi için kiliseye götürüldü. Kilisede çocuğun hastalığına, 'içindeki kötü ruhların' neden olduğu söylendi. Ve ruhları kovmak için ayine başlandı. Bir saatten uzun süren ayinde, rahiplerin, 'kendine zarar vermesin' diye çocuğun bedenine doladığı çarşaflar, küçüğün boğularak ölmesine yol açtı. Psikopos David Hemphill, "Onu öldürmek istememiştik" derken, kardeşi Ray Hemphill, gözaltına alındı. 
   
   
</TEXT>
</DOC>
