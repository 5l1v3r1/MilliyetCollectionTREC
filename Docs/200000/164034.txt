<DOC>
<DOCNO> 164034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/siyaset/siy06.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir Tahammül edemeyen gider 
</HEADLINE>
<TEXT>

     NAMIK DURUKAN Ankara 

     ANAP Genel Başkanı Ali Talip Özdemir, eski Devlet Bakanı Salih Yıldırım ve Şırnak İl Örgütü'nün istifasını değerlendirirken, parti içi muhalefete gözdağı verdi. Özdemir, "Yeni yönetim anlayışına tahammül edemeyenler gidebilir" dedi. Yıldırım'ın istifa tarzı ve söyleminin siyasi nezakete aykırı olduğunu ifade eden Özdemir şunları kaydetti "Yıldırım'ın istifa metninde kullandığı 'ANAP'lı Şırnak halkımla birlikte istifa ediyorum' cümlesi, özü itibariyle statükonun tescili değil de nedir Hiçbir siyasetçi, kendini tek başına bir bölgenin ya da bir bölge halkının h kimi ve hamisi sayamaz." ANAP'ın 11 Ocak kongresiyle yeni bir değişim sürecine girdiğini söyleyen Özdemir, "Yeni yönetim anlayışının temelinde özveri ve samimiyet vardır. Yıldırım'ın iddialarının tersine ANAP'ta statüko değil, tam bir demokratik gelenek h kimdir" diye konuştu. 
     

</TEXT>
</DOC>
