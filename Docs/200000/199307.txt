<DOC>
<DOCNO> 199307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sonspo22.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
3 Bulgar oyuncu maaş alamıyoruz dedi ve ülkesine döndü 
</HEADLINE>
<TEXT>

     Voleybol Bayanlar Birinci Ligi'nde mücadele eden Kocaelispor, İnterfarma Numune maçı öncesi kadro kurmakta sıkıntı yaşıyor. 
     Bulgar oyuncular Evelina Ivanova Kalaydzieva, Diana Zhivkova Filipova ve Teneva Radosveta, uzun süredir maaş alamadıkları gerekçesiyle ülkelerine döndü. 
     Antrenör Taner Pınar, gelişmeler üzerine yaptığı değerlendirmede, yedek oyuncu olmaksızın mücadele vereceklerini belirterek, şöyle konuştu 
     ''Yarın kendi sahamızda yapacağımız maça 7 oyuncuyla çıkacağız. Aynı kadroyla çıktığımız TED Kolejliler maçını 3-0 kaybettik. Ama, İnterfarma Numune maçında elimizden geleni yapıp, sahadan galip ayrılmak istiyoruz.'' Pınar, sezon başında belirlenen ilk dört takım arasına girme hedefinin giderek zor hale geldiğini de sözlerine ekledi. 
     
</TEXT>
</DOC>
