<DOC>
<DOCNO> 154052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo19.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor - Fenerbahçe maçına büyük ilgi... 
</HEADLINE>
<TEXT>

     Bursaspor taraftarları, yarın yapılacak Fenerbahçe maçına büyük ilgi gösteriyorlar. 
     Tarihinin en kötü sezonlarından birini yaşayan yeşil-beyazlılarda, son derece önem taşıyan Fenerbahçe maçının biletleri, Atatürk Stadı gişeleri, Bursaspor Satış Mağazası ve Bursaspor Nalbantoğlu Otoparkı'nda satışa sunuldu. 
     Kapalı tribün biletleri 20, maraton tribünü biletleri 10, açık ve kapalı kale arkası tribün biletleri de 2 milyon liradan satılırken, takımlarını bu karşılaşmada yalnız bırakmak istemeyen yeşil-beyazlı taraftarlar, gişeler önünde uzun kuyruklar oluşturdu. 
     Atatürk Stadı'nı yarın tamamıyla dolduracaklarını ve 90 dakika boyunca takımlarına destek vereceklerini belirten taraftarlar, ''Rakip önemli değil. Fenerbahçe'yi yeneceğiz ve Bursaspor ligden düşmeyecek'' dediler. 
     




</TEXT>
</DOC>
