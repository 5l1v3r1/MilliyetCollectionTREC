<DOC>
<DOCNO> 185969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sondun13.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Karzai "Afganistan'ı unutmayın" 
</HEADLINE>
<TEXT>

     Afganistan Devlet Başkanı Hamid Karzai, Irak sorununa odaklanan uluslararası toplumdan ülkesini ve problemlerini unutmamasını istedi. 
     İngiliz yayın kurumu BBC ile mülakat yapan Karzai, İşçi Partisi'nin yıllık toplantısından sonra biraraya geldiği İngiltere Başbakanı Tony Blair'in, Afganistan'ın istikrarı ve terörizmle mücadelesi için gereken her türlü yardımı yapacağını söylediğini belirtti. 
     Karzai, terörizmle savaştan başka seçenek bulunmadığını kaydederek, Irak konusuna odaklanmasına rağmen uluslararası toplumdan Afganistan'ın ihtiyaçlarını gözardı etmemesini beklediklerini bildirdi. 
     Karzai, ''Eğer Sovyetler zamanında olduğu gibi Afganistan'ı unuturlarsa bunun sonuçları kötü olacak'' dedi. 
     
</TEXT>
</DOC>
