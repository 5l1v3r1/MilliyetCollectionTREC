<DOC>
<DOCNO> 169322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/soneko26.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, İmar Bankası mudilerinin şikayetini telefonla dinleyecek 
</HEADLINE>
<TEXT>

     İmar Bankası mudilerinin sorun ve şikayetlerine, yardım masası telefonları ve internet aracılığıyla cevap verilmeye devam edileceği bildirildi. 
     Bankacılık Düzenleme ve Denetleme Kurulu'ndan BDDK yapılan yazılı açıklamada, 3 Temmuz 2003 tarihinde yönetim ve denetimi Tasarruf Mevduatı Sigorta Fonu'na geçen T. İmar Bankası T.A.Ş hakkında, tasarruf sahipleri ve vatandaşlar tarafından kuruma yöneltilen sorulara açıklık kazandırmak ve bu husustaki iletişimi hızlandırmak amacıyla, 4 Temmuz 2003 tarihinden itibaren telefon ve web sitesinde açılan özel link www.bddk.org.tr vasıtasıyla, bilgilendirme faaliyetlerine devam edildiği bildirildi. 
     Söz konusu Banka mudilerinin, bu linki ve yardım masası telefonlarını kullanarak sorun ve şikayetleri iletmeleri yanında, gelişmeleri yine bu kanallardan takip edebilecekleri kaydedildi. 
     ''Bu çerçevede ilgililerin, sadece kurumun resmi açıklamaları veya internet sitemiz kaynak gösterilerek yapılan haberlere itibar etmeleri, kamuoyunun doğru bilgilendirilmesi açısından önem taşımaktadır'' denilen açıklamada, İmar Bankası mudilerinin başvurabilecekleri Yardım Masası Telefonları ise şöyle 

312 455 65 62 
312 455 65 63 
312 455 65 90 
312 455 65 96 
312 455 65 86 
312 455 65 87 


     
</TEXT>
</DOC>
