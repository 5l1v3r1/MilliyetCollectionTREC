<DOC>
<DOCNO> 176546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sontur08.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İranlı turistlerin havuzda tesettür keyfi.. 
</HEADLINE>
<TEXT>

     İbrahim LALELİ ANTALYA, DHA 
     

GÜNLERİNİ aileleri ile birlikte havuz kenarında geçiren İranlı kadınlar, havuza girmezken Antalya'nın kavurucu sıcağında tesettür kıyafetleri ile dolaşıyor. 
     Antalya'da bikinili kızlarla dolu havuzlarda tezat görüntüler yaşanıyor. Çocukları ve eşlerini kenardan kaçamak gözlerle izleyen İranlı kadınlar, kamera ve fotoğraf makineleriyle yaşadıklarını ölümsüzleştirmeyi tercih ediyor. GB Antravtour Seyahat Acentesi'nin başrehberi Hasan Melike, sezon başından bu yana Antalya'ya 10 bin İranlı turist getirdiklerini belirterek, "İranlılar göründüğü gibi içlerine kapalı toplum değil. Çok para harcıyorlar. Diğer turistler gibi otele kapanmıyorlar'' dedi. 
     Bu sezon Antalya'ya GB olarak 10 bin İranlı turist getirdiklerini vurgulayan Melike, "İranlılar, diğer turistler gibi ülkelerinden otellerine, otellerinden ülkelerine dönmüyorlar'' dedi. Sezon sonuna kadar yaklaşık 15 bin İranlı turist hedeflediklerini belirten Melike, "Antalya İranlılar için cennetten bir köşe'' dedi. 
     
</TEXT>
</DOC>
