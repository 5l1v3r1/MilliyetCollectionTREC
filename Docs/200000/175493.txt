<DOC>
<DOCNO> 175493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo12.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TMOK'ta Togay Bayatlı dönemi... 
</HEADLINE>
<TEXT>

     Türkiye Milli Olimpiyat Komitesi'nde TMOK Togay Bayatlı başkanlığındaki yeni yönetim kurulu görev bölümü yaptı. 
     TMOK'tan yapılan açıklamaya göre, Sinan Erdem'in 24 Temmuz'da vefatıyla boşalan başkanlık için dünkü yönetim kurulu toplantısında yapılan oylamada, 1989 yılından bu yana genel sekreterlik yapan Togay Bayatlı, oybirliğiyle TMOK'un 26. başkanlığına seçildi. 
     Togay Bayatlı'dan boşalan genel sekreterlik görevine ise Dr.Neşe Gündoğan getirildi. 
     TMOK'un yeni yönetim kurulunda diğer görev dağılımları şu şekilde oluştu 
     1. Başkan Yardımcısı Erdoğan Arıpınar. 
     2. Başkan Yardımcısı Türkay Peker. 
     Genel Sekreter Yardımcıları Aziz Başdoğan, Cevdet Bereket. 
     Sayman Üye Oktar Tertemiz. 
     Üyeler Prof.Dr.Uğur Erdener, Altan Ayanoğlu, Türker Arslan, Alpay Cin, Ekmel Totrakan, Sezai Bağbaşı, Yalçın İpbüken, Nihat Usta. 
     Doğal Üye Gençlik ve Spor Genel Müdürü Mehmet Atalay. 
     
</TEXT>
</DOC>
