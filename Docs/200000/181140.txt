<DOC>
<DOCNO> 181140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/guncel/agun.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu defineciler çok uyanık çıktı 
</HEADLINE>
<TEXT>

   Anadolu'nun dört bir yanını köstebek gibi kazan define avcılarının son numarası, höyük üzerine apartopar gecekondu yapıp, içeriden kazmak. Böylelikle kazıları gizlice sürüdürüyorlar... 
      ÖMER ERBİL İstanbul 

   
   Aydın'ın Kızılcapınar köyündeki Haşattepe'de bulunan gecekondunun, dışarıdan bakıldığında diğerlerinden farkı yok. Ancak içinde kimsenin oturmadığı bu gecekonduya girildiğinde salonun tam ortasında göze çarpan derin çukur her şeyi özetliyor. Gecekondu aslında kaçak kazı yapan definecilerin kamuflajı. Kendilerine yukarıdaki örnek gibi ilginç yöntemler geliştiren defineciler, değerli tarihi eser ya da altın bulmak için Türkiye'yi adeta köstebek gibi kazıyor. Anadolu tahribat raporunu hazırlayan Türkiye Arkeolojik Yerleşmeleri TAY projesi ekibi de, definecilerin eserlerde tahribat yarattığını söylüyor. 
   
   Taş duvar ördüler 
   Defineciler tarafından höyüklerin içinde dört metre çapında, 11 metre derinliğinde çukur kazanlar var. TAY ekibini hayrete düşüren çukur Eskişehir Çifteler'de. Elazığ Sivrice'de ise höyüğün kuzeybatı yamacına taş duvarlar örülüp içi betonla sıvanmış. Dıştan höyükte bir restorasyon var görüntüsü olsa da duvarın iç tarafında defineciler faaliyet gösteriyor. 
   
   
</TEXT>
</DOC>
