<DOC>
<DOCNO> 163088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/guncel/gun10.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet, Ayasofya konserine karşı 
</HEADLINE>
<TEXT>

Diyanet, Müzik Festivali'nde Ayasofya'da verilen konser için "Mabetlerin ibadet dışı maksatlarla kullanılmaları dinen uygun değildir" yorumunu yaptı 
     SELMAN EKİCİ Ankara 

     Diyanet İşleri Başkanlığı, Hıristiyanlar ve Müslümanların kutsal mek nlarından olan Ayasofya'da konser verilmesinin dini açıdan uygun olup olmadığına ilişkin yapılan tartışmalara açıklık getirdi. Din İşleri Yüksek Kurulu'ndan yapılan açıklamada, kutsal mabedlerin ibadet dışı maksatlarla kullanılmasının dini açıdan uygun olmadığı bildirildi. 
     
     Patrik de karşı çıktı 
     Kurul, İstanbul Kültür ve Sanat Vakfı'nın İKSV düzenlediği 31. Uluslararası İstanbul Müzik Festivali kapsamında "Filarmoni Orkestrası"nın verdiği konserle ilgili yaptığı açıklamada şunları kaydetti 
     "Mabetler Allah'ın adının anıldığı ve O'na ibadet edildiği mukaddes mekanlardır. Bu itibarla, mabetlerin ibadet dışı maksatlarla kullanılmaları dinen uygun değil." 
     Türkiye'deki dini temsilciliklerden Fener Rum Patriği Bartholomeos, Ermeni Patriği Mesrob 2 de, daha önce yaptıkları açıklamalarda, Hıristiyanlık ve İslam için kutsal mabetlerden olan Ayasofya'da konser verilmesine karşı çıkmış. 
     

</TEXT>
</DOC>
