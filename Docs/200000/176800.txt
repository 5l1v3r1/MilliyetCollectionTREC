<DOC>
<DOCNO> 176800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur05.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İki grup arasındaki bıçaklı kavgada bir kadın öldürüldü... 
</HEADLINE>
<TEXT>

     Keçiören'de iki grup arasında bilinmeyen bir nedenle başlayan tartışma sonucu 1 kişi öldü, 3 kişi yaralandı. 
     Saat 23.00 sıralarında, Keçiören İlçesi Nuri Pamir Caddesi Osmanlı Pazarı önünde, iki grup arasında bilinmeyen bir nedenle tartışma çıktı. Kısa zamanda büyüyen tartışma, kavgaya dönüştü. Tarafların bıçaklı kavgasında Gülay Dana ile Ramazan ve Arif Öztürk yaralandı. Bu arada, kavgaya müdahale ettiği belirtilen sivil polis memuru Yahya Aydoğdu da bıçaklandı. 
     Olayda ağır yaralanan Gülay Dana kaldırıldığı Sanatoryum Hastanesi'nde ölürken, Ramazan ve Arif Öztürk Numune Hastanesi'nde, polis memuru Yahya Aydoğdu ise A.Ü Tıp Fakültesi İbn-i Sina Hastanesi'nde tedavi altına alındı. Yaralıların sağlık durumlarının ciddiyetini koruduğu öğrenildi. 
     Olayla ilgili 3 kişinin yakalandığı, kaçan 1 kişinin ise yakalanmasına çalışıldığı belirtildi. 
     
</TEXT>
</DOC>
