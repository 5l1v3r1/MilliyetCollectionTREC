<DOC>
<DOCNO> 193310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sonspo16.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Kupası kuraları çekildi 
</HEADLINE>
<TEXT>

     Futbolda Türkiye Kupası 1. Kademe kuraları çekildi. 
     Bu yıl 42'ncisi düzenlenen Türkiye Kupası'nda, 1. Kademe maçları kura çekiminde toplam 33 takım temsil edildi. Buna göre, Türkiye Kupası'nda, 2002-2003 sezonu sonunda Birinci Süper Lig'de son 3 sırayı alan takımlar, İkinci Futbol Ligi A Kategorisi'nde yer alan 18 takım ve B Kategorisi'nde 3 grupta ilk 4 sırayı alan 12 takım bir üst tura çıkmak için mücadele edecek. 
     Takım sayısının 33 olması nedeniyle 7. Grup'ta Gaziantep Büyükşehir Belediyespor 1. turu maç yapmadan geçecek. Kupanın sahibi takım, UEFA Kupası'nda Türkiye'yi temsil eden 2 takımdan biri olma hakkını kazanacak. 
     1. tur kademe maçları tek maç eleminasyon sistemine göre, 12 Kasım Çarşamba günü oynanacak. Maçların berabere bitmesi halinde gümüş gol uygulamasına gidilirken, uzatma dakikalarında da gol olmazsa sonucu seri penaltı atışları belirleyecek. 
     Türkiye Kupası 1. Kademe maç programı şöyle 
     

1. GRUP Kocaelispor-Sarıyer İstanbul B. Belediyespor-Zonguldakspor 2. GRUP Çanakkale Dardanel-Vestel Manisaspor Sakaryaspor-Bursa Merinosspor 3. GRUP İzmirspor-Karşıyaka Altay-Göztepe 4. GRUP Aydınspor-Konyaspor Antalyaspor-Marmaris Belediyespor 5. GRUP Ankara Demirspor-Şekerspor Türk Telekomspor-Büyükşehir B. Ankaraspor 6. GRUP Yimpaş Yozgatspor-Kayseri Erciyesspor Sivasspor-Kayserispor 7. GRUP Hatayspor-Mersin İdmanyurdu Adana Demirspor-Şanlıurfaspor 8. GRUP Gümüşhanespor-Akçaabat Sebatspor Erzurumspor-Çaykur Rizespor      

     
</TEXT>
</DOC>
