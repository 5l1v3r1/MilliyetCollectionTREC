<DOC>
<DOCNO> 156706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur30.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya'da 2 öğrenci müdür yardımcısını dövdü.. 
</HEADLINE>
<TEXT>

     Sakarya'nın Akyazı İlçesi'nde, beklemeli bir lise öğrencisi ile 2 arkadaşı, tartıştıkları müdür yardımcısını dövdü. 
     Akyazı Ticaret Meslek Lisesi'nde öğrenim gören ve beklemeli olduğu öğrenilen Murat Dertlioğlu 18 , arkadaşları Hasan Başkan 20 ve S.M. 17 ile durumunu görüşmek üzere Müdür Yardımcısı Yunus Birincioğlu'nun makamına gitti. 
     Dertlioğlu ve iki arkadaşı kendilerine olumsuz yanıt verdiği için tartıştıkları Birincioğlu'nu döverek kaçtılar. Olay sonrasında kaldırıldığı Akyazı Devlet Hastanesi'ndeki müdahale sonrasında Sakarya Devlet Hastanesi'ne sevk edilen Birincioğlu'na, 25 gün iş göremez raporu verildi. 
     Olay sonrasında yakalanan Dertlioğlu ile arkadaşları, çıkarıldıkları mahkemece tutuksuz yargılanmak üzere serbest bırakıldı. 
     Bu arada, Eğitim-Sen ve Türk Eğitim-Sen şube yönetileri öğretmenlerle birlikte düzenledikleri basın toplantısıyla saldırıyı kınadılar. 
     
</TEXT>
</DOC>
