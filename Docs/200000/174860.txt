<DOC>
<DOCNO> 174860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sonspo16.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 0 - İstanbulspor 3 
</HEADLINE>
<TEXT>

     Birinci Süper Lig'de Fenerbahçe, sezonun ilk maçında, evinde İstanbulspor'a 3-0 yenildi. 
     
     İlk yarı 

     5. dakikada sağ kanattan Balili'nin ortasında Aurelio, ceza alanı içinde Faruk'tan önce topa dokunup kornere gönderdi ve tehlikeyi önledi. 
     10. dakikada Aurelio'nun kontrol etmek istediği topla ceza alanı dışında buluşan Selçuk'un sert şutunda, meşin yuvarlak az farkla yandan auta gitti. 
     13. dakikada Hakan'ın sağdan ortasında, savunmadan seken topu ceza alanı dışında önünde bulan Tuncay'ın sert şutunda, kaleci Oğuz son anda uzanarak meşin yuvarlağı kornere çeldi. 
     13. dakikada Mehmet'in sağdan ortasında, Balili'nin ceza alanı içinden vuruşunda, top üstten auta çıktı. 
     20. dakikada Selçuk'un kaptırdığı topu Yordanov bekletmeden Balili'ye aktardı. Savunmanın arkasında topla buluşan Balili, kaleci Enke'nin öne çıkmasından yararlanarak, aşırtma bir vuruşla meşin yuvarlağı ağlara göndererek takımını 1-0 öne geçirdi. 
     22. dakikada ceza alanının sol çaprazından Erhan'ın ortasında, Kemal'in arka direkte kafa vuruşunda, meşin yuvarlak yan ağlarda kaldı. 
     23. dakikada Erhan'ın pasında, ceza alanı içinde boş pozisyonda topla buluşan Tuncay, meşin yuvarlağa kötü vurunca, takımını bir golden etti. 
     26. dakikada Aurelio'nun pasıyla ceza alanının sol çaprazında hareketlenen Serhat'ın altıpas içine ortasında, Uche topu kornere atarak tehlikeyi önledi. 
     27. dakikada Kemal'in sağdan kullandığı köşe atışında, Hooijdonk'un kafa vuruşunda, meşin yuvarlak kaleci Oğuz'da kaldı. 
     29. dakikada Kemal'ın sağdan ceza alanına yaptığı ortada, Tuncay'ın kafa vuruşunda, meşin yuvarlak üstten auta gitti. 
     32. dakikada Mehmet'in sağdan ortasında, Yordanov altıpas içinde mükemmel bir kafa vuruşuyla meşin yuvarlağı filelere göndererek, farkı 2'ye çıkardı 2-0. 
     41. dakikada Kemal'in sağdan ortasında, Aurelio'nun ceza alanı içinden kafa şutunda, top az farkla yandan auta çıktı. 
     42. dakikada Tuncay'ın pasıyla soldan ceza alanına giren Serhat'ın altıpas içine gönderdiği ve kaleci Oğuz'u geçen topu, Uche araya girerek uzaklaştırdı. 
     43. dakikada Erhan'ın soldan ortasında, Van Hooijdonk'un kafa vuruşunda top yandan auta gitti. 
     Karşılaşmanın ilk yarısı İstanbulspor'un 2-0 üstünlüğüyle sona erdi. 
     
     İkinci yarı 

     Karşılaşmanın ikinci yarısına Fenerbahçe, Hakan'ın yerine Rebrov x , İstanbulspor ise Faruk'un yerine Musa Kuş'u xx alarak başladı. 
     49. dakikada kaleci Enke'nin büyük hatasında topu kapan Balili, meşin yuvarlağı ayağında çok tutunca, pozisyonunu yitirdi ve takımını mutlak bir golden etti. 
     Aynı dakika içinde Balili'nin ceza alanı içine aşırdığı topa Yordanov'un yatarak kafa vuruşunda, meşin yuvarlak yan direkten döndü. 
     50. dakikada rakibine sert giren Erhan Albayrak, ikinci sarı kartı görüp kırmızı kartla oyun dışında kaldı. 
     53. dakikada Yordanov'un sağdan ortasında, Saidou ceza alanı içinde topa gelişine vurdu. Kaleci Enke'yi geçen topu Ümit, gol çizgisi üzerinden çıkardı. 
     58. dakikada Mehmet'in sağdan ortasında, ceza alanı içinde Yordanov yatarak ayağıyla meşin yuvarlağı kaleci Enke'nin sağından filelere göndererek kendisinin 2., takımının 3. golünü attı 3-0 
     65. dakikada İstanbulspor'da, Balili'nin yerine Boliç xx oyuna girdi. 
     73. dakikada Selçuk'un sağdan kullandığı köşe atışında, Luciano'nun kafa vuruşunda, top kaleci Oğuz'da kaldı. 
     74. dakikada Hooijdonk'un ceza alanı içinden kafa vuruşunda, kaleci Oğuz topu kornere çeldi. 
     Aynı dakikada İstanbulspor'da Yordanov, yerini Emre'ye xx bıraktı. 
     82. dakikada Oğuz'un tokatladığı top, ceza alanının sağ çaprazında Serhat'ın önünde kaldı. Bu futbolcunun şutunda, kaleci Oğuz'u geçen topu Uche uzaklaştırdı. 
     85. dakikada Boliç'in sağdan ortasında, Petkov'un penaltı noktası üzerinden şutunda, top üstten auta çıktı. 
     89. dakikada ani gelişen İstanbulspor atağında, Petkov topu uygun durumdaki Boliç'in önüne bıraktı. Bu futbolcunun şutunda, meşin yuvarlak yan direğe çarparak auta gitti. 
     Karşılaşma, İstanbulspor'un 3-0 üstünlüğüyle sona erdi. 
     
</TEXT>
</DOC>
