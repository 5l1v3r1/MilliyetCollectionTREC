<DOC>
<DOCNO> 173054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur09.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros işyerlerinde uyuşmazlık... 
</HEADLINE>
<TEXT>

     Koç Holding'e bağlı Migros Alışveriş merkezleri ile Şok Marketler ve bağlı işyerlerinde 6 bin işçiyi kapsayan toplu iş sözleşmesi görüşmesinde uyuşmazlığa gidildiği bildirildi. 
     Türk-İş'e bağlı Tez Koop-İş Sendikası Antalya Şube Başkanı Sebahattin Değirmen, yaptığı açıklamada, Migros işyerlerinde 16 Haziran 2003 tarihinde başlayan toplu iş sözleşmesi görüşmelerinde, idari maddelerde anlaşma sağlandığını, ücretli sosyal yardımları ilgilendiren maddelerde ise uyuşmazlık olduğunu belirtti. 
     Parasal konuları ilgilendiren sosyal yardım maddelerinde işverenin yüzde 30.8 oranında artış talebinde bulunduğunu, ancak ücretleri kapsayan maddelerinin görüşülmediğini belirten Değirmen, işçi ücretlerine enflasyon oranında zam talebinde bulunduklarını bildirdi. Değirmen, şöyle dedi 
     ''Sözleşmede, önce sosyal yardımları içeren maddelerde anlaşma sağlanmasını bekliyorduk. Ancak olmadı. Bu nedenle ücretleri kapsayan maddeleri görüşmeden uyuşmazlık tutuldu. Sendika olarak sözleşmenin masa başında bitirilmesinden yanayız.'' 
     
</TEXT>
</DOC>
