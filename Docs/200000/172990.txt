<DOC>
<DOCNO> 172990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/soneko08.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı ''Bankaların komisyonları AB kriterlerinden farksız'' 
</HEADLINE>
<TEXT>

     Ankara Ticaret Odası ATO Başkanı Sinan Aygün, 10 milyar lirayı aşan ödemelerin banka kanalıyla yapılmasına ilişkin düzenlemeyi, kayıt dışının kayıt altına alınması açısından olumlu bulduklarını, ancak işleyişine ilişkin endişe duydukları bazı noktaların olduğunu kaydetti. 
     Aygün, yaptığı yazılı açıklamada, özellikle bankaların uyguladığı havale komisyonlarında vatandaşın neyle karşılaşacağını test etmek için havale masraflarını araştırdıklarını belirterek, araştırmayı 15 bankanın Ulus şubelerinden yaklaşık 2 kilometre uzaklıktaki Kızılay şubelerine 1'er milyar lira havale göndererek yaptıklarını ifade etti. 
     Aygün, şu bilgileri verdi 
     ''Araştırmada bankaların 5 milyon 250 bin lira ile 18 milyon lira arasında değişen oranlarda havale masrafı uyguladıklarını saptadık. Oysa aynı mesafeye taksi ile 3.5 milyon lira ile gidilebiliyor. Ayrıca banka şubeleri arasındaki yürüme mesafesi de 10-15 dakika... Bankaların uyguladığı komisyon oranları AB kriterlerinden farksız. oransız ve ilkesiz...on-line bankacılığı, telefon, internet bankacılığı ile masraflar azalıyor zannediyorduk, yanılmışız. Şimdi bu düzenleme ile 10 milyar lira üzerindeki havalelere bankalar ne kadar komisyon alacak Banka komisyonlarına bir düzen getirilmezse bankalar şirketlerimizin doğal ortağı konumuna gelir.'' Düzenlemeye ilişkin çekincelerinden birinin de kişilerin bankalar üzerinden yapılacak ödemelerden ürkerek, alışveriş yapmama riskinin varlığından kaynaklandığının altını çizen Aygün, kamuoyu ve mükelleflerin yeterince bilgilendirilmediğine dikkat çekti. 
     
</TEXT>
</DOC>
