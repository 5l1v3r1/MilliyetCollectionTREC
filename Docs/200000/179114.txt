<DOC>
<DOCNO> 179114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/yasam/ayas.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet sebebi Viagralı fantezi 
</HEADLINE>
<TEXT>

   Eczacı İmran Kostak'ı öldüren imam nik hlı eşi, "Viagra alıp cinsel fantezilerini uyguluyordu. Bıkınca öldürdüm" iddiasında bulundu... 
      ALİYE ÇETİNKAYA Konya DHA 
   
   Konya'da geçen ay imam nik hlı eşi tarafından öldürülen eczacı İmran Kostak'ın 40 , cinsel fantezilerinin kurbanı olduğu iddia edildi. 
   Merkez Selçuklu İlçesi'nde geçen temmuz ayında işlenen cinayetle ilgili 3. Ağır Ceza Mahkemesi'nde görülen duruşmada, cinayet zanlısı olarak tutuklu bulunan sanık Muazzez Çuhadar 36 dinlendi. Eczacı Kostak'la üç yıldır nik hsız yaşadığını söyleyen ve suçunu itiraf eden Çuhadar, Kostak'ın her gece eve porno CD'lerle gelerek Viagra içtikten sonra fantezilerini uygulamaya çalıştığını, başarısız olunca da dayak attığını ileri sürdü. 
   
   'Boğarak öldürdüm' 
   Muazzez Çuhadar, duruşmada olay gecesini de şöyle anlattı 
   "Her zaman yaptığı gibi elinde porno CD'lerle gelip iki Viagra içti ve gecelik giymemi söyledi. Bu arada alkol aldı. Sürekli farklı porno CD'ler getiriyor izlediklerini üzerimde deniyordu. Bıkmıştım, fakat korktuğum için karşılık vermiyordum. Beraberliğimizi kasete alıyor beğenmediği bölüm olursa dayak atıyordu. Söylediğini yapıp geceliğimi giydim. Cinsel organı küçük olduğu için alay ettiğimi sanarak dayak attı, sonra benimle birlikte oldu. Sızınca geceliğimin kuşağıyla boğarak öldürdüm." 
   Evli ve iki çocuk babası Kostak'ı kasten öldürmekten ömür boyu hapis cezası istemiyle yargılanan Çuhadar'ın ifadeleri duruşmaya katılanları da şoke etti. Avukatlar, "Bunlar aile içi yaşantıdır" diyerek gazetecilerin dışarı çıkarılmasını talep edince, mahkeme heyeti ara kararla bu isteği yerine getirdi. Duruşma tanıkların dinlenmesi için ertelendi. 
   
   
</TEXT>
</DOC>
