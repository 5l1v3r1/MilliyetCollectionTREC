<DOC>
<DOCNO> 168276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/soneko11.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray eski ekonomisti Japonya, mali kriz yaşayabilir 
</HEADLINE>
<TEXT>

     Beyaz Saray eski ekonomisti Glenn Hubbard, Japonya'da menkul kıymetler borsalarında son zamanlardaki yükselişlere rağmen, hala mali krizler ihtimaliyle karşı karşıya bulunduğunu söyledi. 
     Beyaz Saray Ekonomi Danışmanları Konseyi başkanlığı görevinden Şubat ayında istifa etmiş olan Hubbard, Kyodo News'e verdiği demecinde, Japonya'nın batık kredilerin temizlenmesini teşvik etmesi gerektiğini vurguladı. 
     Hubbard, Resona'nın sıkıntıya girecek son Japon bankası olmayacağını, bankacılık sektöründe hala sorunların bulunduğunu ve sigortacılık sektörünün düzeltilmesinin de zaman alacağını kaydetti. 
     Halen Columbia Üniversitesi'nde profesör olan Hubbard, Japon ekonomisinde erken canlanmadan duyulacak iyimserliğe karşı uyarıp, canlanmanın gelecek yıl olmasının zorluğuna dikkat çekti. 
     Hubbard, Japonya'nın para politikasını daha da gevşetmesi gerektiğini de söyledi. 
     
</TEXT>
</DOC>
