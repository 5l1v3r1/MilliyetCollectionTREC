<DOC>
<DOCNO> 178683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sondun35.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
3 bacaklı bebeğin bacağı ameliyatla alındı... 
</HEADLINE>
<TEXT>

     Çin'de üç bacaklı doğan 14 aylık bir bebeğin üçüncü bacağı cerrahi müdahaleyle alındı. 
     Çin basınında çıkan haberlere göre, doktorlar, küçük Qing Qing'in durumunun en az üç gün izleneceğini ve bu süreden sonra ameliyatın başarılı geçip geçmediğinin belli olacağını kaydetti. 
     Terkedilmiş olarak bulunan Qing Qing'in üçüncü bacağının sırtında yer aldığını belirten doktorlar, bu bacağın vücudun alt kısmında deformasyona yol açmakta olduğunu, bunun da felç tehlikesini doğurabileceğini, operasyonu bu tehlikeyi önlemek amacıyla yaptıklarını açıkladı. 
     Doktorlar, ameliyat sonunda durumu iyi olan küçük Qing Qing'in, yürüyecek durumda olup olamayacağını söylemek için henüz çok erken olduğunu belirtti. 
     
</TEXT>
</DOC>
