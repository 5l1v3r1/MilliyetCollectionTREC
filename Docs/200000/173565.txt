<DOC>
<DOCNO> 173565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sontur30.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da dedikodu cinayeti... Bir kişi öldürüldü... 
</HEADLINE>
<TEXT>

     Adana'da, dedikodu yüzünden çıkan tartışmada, bir kişi bıçaklanarak öldürüldü, bir kişi yaralandı. 
     Emniyet Müdürlüğü yetkililerinden alınan bilgiye göre, Uçak Mahallesi 6. Sokak'ta meydana gelen olayda, Orhan Baltuğ 19 , kardeşi İsmail Baltuğ'un askere gitmemek için aldığı ''rapor'' konusunu mahalledeki arkadaşlarına anlatmaması için Kenan K. ile tartıştı. 
     Tartışmanın kavgaya dönüşmesi üzerine, Kenan K. 45 , sopayla Orhan Baltuğ'un başına vurdu. Bu sırada babasının kavga ettiğini öğrenen Ferdi K. de 19 , evden aldığı bıçakla Orhan Baltuğ ve arkadaşı Mesut Türker'i yaraladı. 
     Ağır yaralı olarak özel bir hastaneye kaldırılan Orhan Baltuğ, kurtarılamadı. Mesut Türker de hastanedeki tedavisinin ardından kaçtı. 
     Olaydan sonra Ferdi K. ile hırsızlık suçundan hakkında gıyabi tutuklama kararı bulunan baba Kenan K, güvenlik güçlerince yakalanarak gözaltına alındı. 
     Kenan Kenanoğlu, Emniyet Müdürlüğü'ne götürülürken, Orhan Baltuğ'un kardeşi İsmail Baltuğ'un, askere gitmemek için para karşılığında bir hastaneden ''deli raporu'' aldığını ve bunu da kendisinin bildiğini öne sürerek, ''Bu konuda kimseye bir şey söylememem için sürekli telefon edip tehdit ediyorlardı. Bugün karşılaştığımızda aynı olaydan dolayı tartıştık. Tehdit ve küfür edince, sopayla başına vurdum. Oğlum da bıçakladı'' dedi. 
     
</TEXT>
</DOC>
