<DOC>
<DOCNO> 158791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/spor/spo05a.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya sallandı 5-2 
</HEADLINE>
<TEXT>

Süper Lig'e geçen hafta merhaba diyen Yeşil - Beyazlı ekip Erzurumspor'a gol yağdırdı, 35 bine yakın taraftarı ile birlikte şampiyonluğu doyasıya kutladı 
     Şov yaptılar 
     İKİNCİ Lig A Kategorisi'nde geçen hafta Süper Lig'e çıkmayı garantileyen Konyaspor son sınavında Erzurumpor karşısında gol şov yaptı, tribünleri dolduran 35 bin seyircisi ile birlikte şampiyonluğu doyasıya kutladı. Yeşil - Beyazlı takımın gollerini Adem 2 , Hasan 2 ve Hamza atarken konuk ekibin sayıları Okan ile Gökhan'dan geldi. Erzurumspor bu sonuçla 2.Lig B Kategorisi'ne düştü. 
     
     Büyük coşku 
     SAHAYA saçlarını Yeşil - Beyaz renklere boyatarak çıkan Konyasporlu futbolcular maç sonrası zafer turu attı, taraftarıyla birlikte büyük coşku yaşadı. Havai fişek gösterisinin yanısıra karşılaşmanın ardından kent merkezinde araç konvoyları oluştu. Kulüp binası önünde toplanan taraftarlar sevinç gösterisinde bulundu. Konyaspor şampiyonluk kupasını ise Süper Lig'in ilk maçında alacak. 
     
     Maçın karnesi 
     HAKEMLER Özgüç Türkalp, Adnan Yıldırım, Cem Satman 
     KONYASPOR Metin 7 , İlkan 8 , Abdullah 7 , Ömer 7 , Ünsal 8 , Hayri 7 , Hasan 8 Sedat Dk.75 6 , Hamza 8 Ali Dk.81 , Yasin 7 , Muharrem 8 Faruk Dk.62 6 , Adem 8 
     ERZURUMSPOR Fırat 4 , Kürşat 6 , Kenan 4 , Alparslan 4 , Fırat 5 , İbrahim 4 , Adem 6 , Serkan 6 , Gökhan 6 Okan 7 , Ersan 5 
     GOLLER Adem Dk.11 - 23 , Hamza Dk.19 , Hasan Dk.47 - 58 Konyaspor , Okan Dk.39 Gökhan Dk.90 1 Erzurumspor 
     SARI KARTLAR Kenan, Okan Erzurumspor 
     
Son bilete, iki aday      Çaykur Rize avantajlı 
     TÜRKİYE 2. Ligi A Klasman Grubu'nda son hafta maçları öncesinde heyecan doruk noktaya çıktı. Konyaspor ve Akçaabat Sebatspor'dan sonra Süper Lig'e çıkacak olan son takım bugünkü karşılaşmalardan sonra belli olacak. Sıralamada 63 puanla 3. sırada bulunan Çaykur Rizespor ile 4. basamakta yer alan 61 puanlı Sivasspor bugün Süper Lig vizesi için son kozlarını oynayacak. 
     
     Sivasspor beklemede 
     ÇAYKUR Rizespor evinde Akçaabat Sebatspor ile karşılaşacak. Yeşil - Mavili takım, güçlü rakibini yenerse şampiyonluğunu ilan edecek. Rize berabere kalır, Sivasspor, Antalyaspor'u devirirse, yine çıkan Rize olacak. Puan eşitliğine karşın ikili averajda iyi olan Karadeniz ekibi hedefe ulaşacak. Sivas'ın çıkabilmesi için kazanması ve Rize'nin yenilmesi gerekiyor. 
     
     

</TEXT>
</DOC>
