<DOC>
<DOCNO> 191495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/siyaset/siy03.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanın hayali film yönetmenliği 
</HEADLINE>
<TEXT>

   Öğrencilik yıllarında film çeken Şahin, rol verdiği akrabalarının çekimde sürekli gülmelerini bir türlü önleyemediğini söyledi 
      ÖNDER YILMAZ Ankara 

   
   Başbakan Yardımcısı Mehmet Ali Şahin'in üniversite yıllarındaki hedefi film yönetmeni olmaktı. Bu yolda küçük denemeler de yapan Şahin, siyaseti bıraktığı taktirde tutkusu olan iki film projesini gerçekleştirmek için çalışacak. 
   Şahin, ilk ve tek filmi "Gece Gelen Misafir"i İstanbul Üniversitesi Hukuk Fakültesi öğrencisi olduğu dönemde çekti. Şahin, büyükannesini de oynattığı film için şunları söyledi 
   "1975'te daha öğrenciyken yönetmenlik tutkum vardı. Gece Gelen Misafir'de aile sakinleri anlatıldı. Gece ansızın kapının çalması, aile üyeleri arasında büyük korku yaratıyor. Oysa evin önündeki hasta bir kadın için yardım isteniyor. Büyükannem kapıyı açıyor ve olaylar gelişmeye başlıyor. Çekimler 6 saat sürmüştü." 
   Filmde oynattığı akrabalarının profesyonel olmadığı için sürekli güldüklerini anlatan Şahin, "Gülmemelerini söylüyordum, ama ne yapsam engelleyemedim" dedi. 
   Şahin, dönemin başbakanı Süleyman Demirel ve bakan Hilmi İşgüzar'ı hicveden denemesini ise şöyle anlattı "Çekimlerde fiziği güzel bir kız arkadaşımla haber spikerliği yaptım. Şu anda bir ilde YSK başkanlığı yapan arkadaşım çok iyi Demirel taklidi yapıyordu. Ona da Demirel'in icraatlarını hicivle anlattırdım." 
   Siyaseti bırakmaya karar verdiğinde yeniden yönetmenlik macerasına döneceğini kaydeden Şahin, şöyle konuştu "Eski model kameramı h l saklarım. Çok da iyi kamera kullanırım. İki projem var. Birinin adı 'Kep'. Ömer Seyfettinvari bir hik ye. Hiç beklenmeyen bir şekilde son bulacak. Diğeri de ağaç kesen bir kişiyi yakalayan köylüyü anlatıyor." 
   
   
</TEXT>
</DOC>
