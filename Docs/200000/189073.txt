<DOC>
<DOCNO> 189073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/soneko43.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Pozitif havada güne başlayan ve ilk seansta yükselen Borsa, ikinci seansta gerileyerek 15,500 puanın üstünde dengelendi. 
     İlk seansta 15,678 puana kadar çıkan endeks, ikinci seansta kararsız bir seyir izledi. 
     Endeks, 1. Seansta alıcılı seyirle 259.08 puan ve yüzde 1.68 oranında artarak 15,641.32 puandan kapandı. İkinci seansta dalgalı seyir izleyen Borsa 44.52 puan geriledi ve 15,596.80 puandan günü tamamladı. Endeksin günlük bazdaki artışı 214.56 puan ve yüzde 1.39 olarak gerçekleşti. 
     Hisse senetleri piyasasında günlük işlem hacmi 1 katrilyon 392 trilyon 316 milyar 694 milyon lira oldu. 
     Borsa uzmanları, endeksin 15,500 bölgesinin üzerinde kalması durumunda 15,850 seviyesine kadar yükseliş deneyebileceğini, bu bölgelerin kırılabilmesi için işlem hacmindeki artışın devam etmesi gerekeceğini kaydediyor. 
     
     DOLAR 
     Dolar, Merkez Bankası'nın açıkladığı kurlarda ve serbest piyasada yükseldi. 
     Kapalıçarşı'da dün 1 milyon 410 bin liradan kapanan dolar, güne 1 milyon 411 bin liradan, 1 milyon 643 bin liradan kapanan Euro da 1 milyon 642 bin liradan başladı. 
     Piyasa kapanışında doların satış fiyatı 1 milyon 419 bin lira, Euro'nun satış fiyatı ise 1 milyon 655 bin lira oldu. 
     Merkez Bankası, doların bugünkü efektif kurunu alışta 1 milyon 406 bin 494 lira, satışta ise 1 milyon 416 bin 388 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 5 bin 813 lira, satışta ise 5 bin 8 lira yükseldi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisinde 0.18 puanlık düşüş oldu. 
     Bu kağıdın aynı gün valörlü işlemlerinin basit getirisi yüzde 29.19, bileşik getirisi yüzde 29.83 oldu. 
     Dün bu kağıdın aynı gün valörlü işlemlerinde basit getiri yüzde 29.38, bileşik getiri yüzde 30.01'den kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 25.99 olarak belirlendi. 
     
</TEXT>
</DOC>
