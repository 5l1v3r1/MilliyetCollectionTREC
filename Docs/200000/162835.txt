<DOC>
<DOCNO> 162835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/guncel/gun90.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

HAVA VE YOL DURUMU      Hepimizin yaşı farklı, hayat görüşü, yaptığı iş, zevkleri ve de renkleri farklı. Ancak, yaşadığımız ülke aynı ve de o ülkenin belli kuralları var. İşte onları iyi belleyip erken yaşta uygulamaya başlayan yol, yapamayan hava alır... 
     
     Her kim... HAVA ALIR 
     1 "Üniversiteye gideyim de şu ekonomiyi bir öğreneyim" der de yıllarını ekonomi profesörü Sayın Tansu Çiller gibi boşa harcayıp dolar yükseldiğinde alıp, düştüğünde satarsa ve de bunun nedenini bir türlü anlayamazsa... 
     2 "Çok şükür iyi kazandım, şu kazancı kutsal bir hale getireyim" der, vergisini tıkır tıkır öderse... 
     3 "Televizyoncu eğitmeli, öğretmeli, kaliteli işler yaparak vatanına milletine faydalı olmalı. Zamanla anlayacaklar" der ve belgesel, kültür-sanat gibi işlere kendini feci kaptırıp bir de buna inanırsa... 
     4 Gerçekten insan sevgisi ile dolu, ekrandan yaptığı yardımların kat be kat fazlasını ekran arkasında yapar ve yayın biter bitmez 180 derece dönüp canavarlaşmazsa... 
     5 "Demirin en iyisi, kumun deniz olmayanı" der ve tüm yönetmelik, yasa, artık ne varsa ona uygun inşaat yaparsa HAVA ALIR... 
     
     Her kim... YOL ALIR 
     1 "Şu Tahtakale'ye bi gideyim de 'Tam-Kraliçe-Yumoş Dolar-Sterlin-Euro ' da ne ola, dur bir öğreneyim" derse... 
     2 "Şimdi ne vergisi yahu, Mart'ı kediler beklesin, her sene her sene vergi mi olurmuş " der ve nasıl olsa çıkacak olan affı beklerse... 
     3 En dandik şarkıları ezberleyip bunların altına rengarenk yazılar yazıp bir gün "Ayıp, ayıp, arkadaşının kocasını odaya çağırır mı insan Bu da o tost işte" deyip ertesi hafta "Ayıp, ayıp, kız masum be kardeşim, aldınız mesajı hemen kötüye yordunuz, yuh size, kötü niyetlisiniz kötü..." der ve parsayı toplarsa... 
     4 Kendini dünyanın en sevgi dolu insanı, ailemizin kızı, ondan önce de ağabeyi olarak herkese yardım elini uzatan biri olduğuna inandırıp kaşıkla para toplamaya çalışıp sonra da sunduğu yardım programından kepçeyle maaş alırsa... 
     5 "Örgü şişi kalınlığında demir alın, kumun da en tuzlusundan olsun, batıracağınız beni leyn" der ve mimar mühendisi geçtik, ustaya kalfaya inşaat yaptırırsa YOL ALIR... 
     Evet burası orası işte. Her şeyin tersinin para ettiği ortam. Başka nasıl yol alınır acep bu ortamda Ya da avuç yalanır Var mı bi fikri olan Biriksin biraz da değiniriz yine... 
     
Esasen olsa da olur olmasa da... William Shakespeare 

He Valla 
"Hatta ırkımızı güzelleştirelim diye güzel insanlarla çiftleştirmişlerdir insanları..." 
</TEXT>
</DOC>
