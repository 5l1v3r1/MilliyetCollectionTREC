<DOC>
<DOCNO> 174193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sondun04.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kararını verdi... Terminatör valiliğe aday oluyor... 
</HEADLINE>
<TEXT>

     Ünlü film yıldızı Arnold Schwarzenegger Kaliforniya eyaletinde yapılacak olan valilik seçimlerine adaylığını koyacağını ilan etti. 
     NBC televizyonunda yer alan Tonight Show with Jay Leno adlı programda, 7 Ekim'de yapılacak Kaliforniya valiliği seçimlerinde, Cumhuriyetçi Parti saflarında yer alarak şu anki Vali Gray Davis'e rakip olacağını söyledi. 
     Schwarzenegger programda yaptığı açıklamada ''Politikacılar, üç kağıtçılık yapıyorlar, beceriksizler ve başarısızlar. İnsanları herkesten daha çok düş kırıklığına uğratan kişi Gray Davis'tir. Davis, insanları çok büyük düş kırıklığına uğratıyor ve bu yüzden azil edilmeli ve bu yüzden seçimlere adaylığımı koyuyorum'' diye konuştu. 
     Avusturya doğumlu 56 yaşındaki ünlü film yıldızı 1983 yılında ABD vatandaşı olmuştu. 
     
</TEXT>
</DOC>
