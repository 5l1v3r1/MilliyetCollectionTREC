<DOC>
<DOCNO> 155322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun39.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Macaristan'da otobüsle tren neden çarpıştı 
</HEADLINE>
<TEXT>

     Macaristan'ın Siofok kentinde bu sabah trenin, Alman turistleri taşıyan yolcu otobüsüne çarpmasıyla meydana gelen faciaya, otobüs şoförünün ihmalinin neden olduğu bildirildi. 
     Kazanın, kırmızı yanan uyarı ışığına rağmen hemzemin geçitten geçmek isteyen Alman otobüs şoförünün ihmali sonucu olduğu belirtildi. 
     Bu arada, kazada hayatını kaybedenlerin sayısı 32'ye yükseldi. 
     Macaristan Başbakanı Peter Medgyassy'nin olay yerinde incelemelerde bulunduğu, hastanelerde tedavi gören yaralı Almanları ziyaret ettiği belirtildi. 
     Öte yandan, Almanya'nın, yaralı vatandaşlarının ülkeye dönüşlerini sağlamak amacıyla Macaristan'a bir uçak göndereceği kaydedildi. 
     Almanya'daki özel bir firmaya ait çift katlı otobüsün, trenin çarpması sonucu ikiye ayrıldığı, parçaların birbirine 500 metre uzaklıkta bulunduğu belirtildi. 
     
</TEXT>
</DOC>
