<DOC>
<DOCNO> 193251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sondun44.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Saddam Hüseyin bulunacak 
</HEADLINE>
<TEXT>

     ABD Başkanı George W. Bush, devrik Irak lideri Saddam Hüseyin'in bulunacağını söyledi ve Saddam Hüseyin'i Irak'taki gerginliği körüklemekle suçladı. 
     ABD'nin California eyaletinde, yangınların harap ettiği bölgeyi ziyaret eden Bush, basın mensuplarına yaptığı açıklamada, Saddam Hüseyin'i kast ederek ''Onu bulacağız, ülkedeki gerginliği tırmandırdığından eminim'' dedi. 
     Amerikan ve İngiliz birliklerinin müdahalesi sayesinde Saddam Hüseyin'in artık iktidarda bulunmadığını hatırlatan Bush, ''Artık ülkeyi yönetmiyor. Genç kızlara tecavüz etmiyor, aileleri kendisiyle aynı fikirde olmadığı için genç kızlara tecavüz ettirmiyor. Artık insanlara işkence etmiyor ve toplu mezar kazdırmıyor. Toplu mezarlarda, binlerce, binlerce ve binlerce erkek, kadın ve çocuk cesedi bulduk'' dedi. 
     
</TEXT>
</DOC>
