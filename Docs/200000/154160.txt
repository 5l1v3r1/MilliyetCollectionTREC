<DOC>
<DOCNO> 154160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/spor/spo03.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
2. MISIRLI YOLDA 
</HEADLINE>
<TEXT>

Gençlerbirliği'nden Ahmet Hassan ile el sıkışan Galatasaray, El Saka'yı da renklerine bağlamak için temaslara başladı. Başarılı futbolcunun yıllık 950 bin dolar istediği öğrenildi 
     Yoğuk trafik 
     AHMET Hassan ile prensip anlaşmasına varan Galatasaray, Gençlerbirliği'nin diğer Mısırlı futbolcusunu da renklerine bağlamak için yoğun bir trafiğe girdi. El Saka ile yapılan ilk görüşmede Mısırlı savunma oyuncusunun Sarı - Kırmızılı kulüpten tıpkı Ahmet Hassan gibi ilk yıl için 950 bin dolar para talep ettiği bu nedenle Galatasaray'ın düşünmek için süre istediği öğrenildi. 
     
     Fener'in iddiası 
     EL Saka'nın transferinde, Ahmet Hassan'ın aracı olduğu öğrenildi. Bu arada Galatasaray'ın Mısırlı golcü ile anlaştığını öğrenen Fenerbahçe Yönetimi ise harekete geçti. Ahmet Hassan ile Sadettin Saran'ın sözleşme imzaladığını iddia eden Fenerbahçeliler'in, bu futbolcuyla bir görüşme daha yaptıktan sonra ellerindeki belgeyi Futbol Federasyonu'na iletecekleri öğrenildi. 
     
Miniklere özel ehliyet      CNR'DAKİ Autoshow Fuarı'nı gezen Galatasaraylı üç futbolcu, Hakan Ünsal, Batista ve Suat Kaya, miniklere ehliyet verdi. Doğuş logolu minik otomobilleri trafik kurallarına uygun olarak süren çocuklara kendileri için özel olarak hazırlanmış ehliyetleri dağıtan Sarı - Kırmızılılar. en çok Porsche Jeep'e ilgi gösterdi. Hakan Ünsal'ın minik oğlu da ehliyet alanlar kervanına katıldı. 
     
Lukunku sıkıntısı      GALATASARAY, Trabzonspor maçının hazırlıklarını dün basına kapalı olarak yaptığı idmanla sürdürdü. Sakatlıkları nedeniyle Hasan, Ümit Davala, Xavier, Batista ve tedavisini Almanya'da sürdüren Berkant antrenmana katılmazken Cihan takımdan ayrı çalıştı. Antrenmanda yer alan Lukunku'nun yarınki derbide oynamasının zor olduğu, kesin kararın bugünkü çalışmadan sonra verileceği bildirildi. Bu arada yapılan kontroller sonrası Hasan Şaş'ın sol diz iç yan çapraz bağlarında aşırı gerilme ve yük altında kalmaya bağlı zorlanma tespit edildi. Yıldız futbolcuya cerrahi müdahaleye gerek olmaksızın iki haftalık tıbbi ve fizik tedavisi uygulanması kararlaştırıldı. 
     
Bir zamanlar Aslan'dı Bir dönem IFFHS'nin zirvesinde yer alan Cim-Bom 105. sıraya düştü. Kartal ise 37. sırada yer buldu 
     Beşiktaş çıkışta 
     ULUSLARARASI Futbol Tarih ve İstatistikleri Federasyonu'nun IFFHS Nisan ayı dünya sıralamasında Beşiktaş üst sıralara tırmanırken, bir dönem zirvede bulunan Galatasaray, ilk 100 takım arasına giremedi. Kartal, 8 basamak birden yükselerek, 45. sıradan 162.5 puanla 37. sıraya çıktı. Sarı - Kırmızılı takım ise 95. sıradan 102 puanla 105. sıraya kadar düştü. 
     
     Gençler tırmanıyor 
     BU sezon ligde büyük çıkış yapan Gençlerbirliği de tırmanışa geçen takımlardan oldu. Başkent ekibi bu ay 127.'likten, 98. sıraya kadar yükselmeyi başardı. Geçen ay 180. olan Trabzonspor büyük patlama yaptı. Karadeniz ekibi 180. sıradan 110.'luğa fırladı. Fenerbahçe ise 24 basamak birden düşerek 82 puanla 161. sırada yer aldı. Zirvenin sahibi ise Real Madrid oldu. 
     
Bir taşla iki kuşCim-Bom, stat için alacağı 99 milyon dolarlık kredinin 65 milyon dolarını projeye harcayacak, kalanı borçlara gidecek 
     CÜNEYT KARAKAYA 

     Temmuz'da kazma vurulacak 
     OLİMPİYAT Stadı için bugün masaya oturacak olan Galatasaray, protokolü imzalayıp, camiasına müjdeli haberi vermek istiyor. Sarı - Kırmızılılar, oynayacağı stat işini halletmesinin ardından Ali Sami Yen Stadı'na 1-15 Temmuz tarihleri arasında kazmayı vurmayı düşünüyor. 
     
     Transfere aktarılmayacak 
     GELMESİ kesinleşen 99 milyon dolarlık krediyle Cim - Bom bir taşla iki kuş vuracak. Galatasaray, bu paranın 65 milyon dolarlık bölümünü yeni proje için harcayacak. Kalan para ise kulübün borçlarına ayrılacak. Ancak yapılacak yeni transferlere kaynak aktarılmayacak. 
     


SPOR 





























</TEXT>
</DOC>
