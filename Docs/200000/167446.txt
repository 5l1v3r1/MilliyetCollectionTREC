<DOC>
<DOCNO> 167446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/spor/spo06.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAMPİYON WILLIAMS 
</HEADLINE>
<TEXT>

Wimbledon tek bayanlar finali bugün Serena ile Venus arasında oynanacak, ancak kupa yine Williams ailesinin olacak. Tek erkeklerde ise Philippoussis ve Federer finale yükseldi 
     6. kez final 
     WIMBLEDON'IN kraliçesi bugün belli olacak. Ancak sonuç ne olursa olsun geçen yılki gibi kupa yine "aile" içinde kalacak. 2001'deki ABD Açık'tan bu yana kendi aralarında grand slam finali oynamayı adeta bir "hobi" haline geçiren Serena ve Venus Williams kardeşler, bugün aynı alışkanlığı 6. kez tekrarlayacak. İlk finali kazanan, ancak geri kalan beş maçı küçük kardeşine kaptıran Venus, Serena'nın üstünlüğüne bu kez son vermek için korta çıkacak. 
     
     Mark toparlandı 
     TEK erkeklerde ise finali Mark Philippoussis ile Roger Federer ilk kez oynayacak. Sakatlık sorunları yaşadığı kortlarda uzun süre varlık gösteremeyen Avustralyalı Philippoussis, yarı finalde Fransız Sebastien Grosjean'ı 7 - 6 7 - 3 , 6 - 3 ve 6 - 3'lük setlerle mağlup ederek, seribaşı olmamasına rağmen finale çıkmayı başardı. İsviçreli Federer ise ABD'li Andy Roddick'i üç sette 7 - 6 8 - 6 , 6 - 3 ve 6 - 3 yenerek finalist olan ilk İsviçreli oldu. 
     

</TEXT>
</DOC>
