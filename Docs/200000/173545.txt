<DOC>
<DOCNO> 173545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sontur10.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dizdiği şişelere ateş eden genç, 6 yaşındaki çocuğu öldürdü 
</HEADLINE>
<TEXT>

     Kocaeli'nin Gölcük İlçesi'ne bağlı Mahmuriye Köyü'nde bir genç, atış talimi yaparken, 6 yaşındaki bir çocuğun ölümüne neden oldu. 
     Evinin önünde arkadaşlarıyla oynayan Ali Şenol 6 , aniden yere düştükten sonra, başındaki yaralanma gerekçesiyle Gölcük Devlet Hastanesi'ne götürüldü. Buradan Kocaeli Devlet Hastanesi'ne sevk edilen çocuğun, çekilen kafa röntgeninde, kafatasına saplanmış bir mermiye rastlandı. 
     İstanbul SSK Göztepe Hastanesi'ne sevk edilmesi kararlaştırılan talihsiz çocuk için İstanbul'dan tam donanımlı ambulans talep edildi. Ambulans İzmit'e gelirken, yoğun bakımdaki çocuk bir süre sonra yaşamını yitirdi. 
     Ali Şenol'un babası Hüseyin Şenol ise ambulansın zamanında gelmemesine tepki gösterdi. Şenol, Kocaeli'nde tam donanımlı ambulans bulunmamasını ''skandal'' olarak niteledi ve ''Çocuğumu toprağa verdikten sonra bu olayın peşini bırakmayacağım'' dedi. 
     Olay yeri çevresinde inceleme başlatan jandarma, dizdiği şişelere ateş ettiği belirlenen A.Ş'yi 25 , çocuğun ölümüne neden olduğu gerekçesiyle gözaltına aldı. 
     Olayla ilgili soruşturmanın çok yönlü sürdürüldüğü öğrenildi. 
     
</TEXT>
</DOC>
