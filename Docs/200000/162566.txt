<DOC>
<DOCNO> 162566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/ekonomi/eko05.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel finansçılar TL yolunda 
</HEADLINE>
<TEXT>

Özel finas kurumlarındaki dolar tasarrufları çözülmeye başlarken, Türk Lirası'nın payı yüzde 10'dan yüzde 25'lere kadar yükseldi 
     Kamuoyunda faizsiz bankacılık sistemi olarak bilinen özel finans kurumları dolardan Türk Lirası'na TL dönüyor. Özel Finans Kurumları Birliği Finans - Bir Genel Sekreteri Osman Akyüz, reel faizlerin yüksek olması nedeniyle dolar tasarruflarının çözüldüğünü ve TL'ye doğru dönüş başladığını söyledi. 
     Doların değer kaybetmesinin dolar tasarruf sahiplerinin TL'ye dönmesiyle ilgili olduğunu belirten Akyüz, bankacılık sisteminde yüzde 60 dolar, yüzde 40 TL pozisyonu olan bir ortamda dolardan TL'ye dönüş başladığına dikkat çekti. Bunu banka mevduatlarından ve ÖFK'lardaki fonlardan da takip ettiklerini bildiren Akyüz, "ÖFK'lardaki fonlar yüzde 90 döviz, yüzde 10 TL idi. Şu anda ÖFK'larda TL'nin payı yüzde 20 - 25'ler seviyesine çıktı. ÖFK'larda da TL'ye dönüş var" diye konuştu. 
     
     'Fonlarımız arttı' 
     ÖFK'larda TL ve dolar bazında fon artışı gözlendiğini belirten Osman Akyüz, ilk 5 ayda yılbaşına göre dolar bazında yüzde 12.4 büyüme kaydedildiğini, 2002 sonunda 1 milyar 958 milyon dolar olan fonların geçen ay sonunda 2 milyar 202 milyon dolara ulaştığını bildirdi. Akyüz, fonlardaki artışta yastık altından çıkan paraların etkisinin de olabileceğini vurguladı. 
     

</TEXT>
</DOC>
