<DOC>
<DOCNO> 162769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo34.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırkpınar'da bilet fiyatları ve ödüller açıklandı... 
</HEADLINE>
<TEXT>

     642. Tarihi Kırkpınar Yağlı Güreşleri'nin tribün bilet fiyatları belli oldu. Pehlivanlara Edirne Belediyesi'nce verilecek ödüller ve yolluk ücretleri de açıklandı. 
     Edirne Belediyesi'nden yapılan açıklamaya göre, Belediye Encümeni kararına göre, Mehmet Ali Yağcı ve İbrahim Karabacak tribünleri 28 Haziran Cumartesi günü 15 milyon, 29 Haziran Pazar günü ise 25 milyon lira, diğer tribünlere giriş ücreti ise 28 Haziran Cumartesi günü 20 milyon, 29 Haziran Pazar günü 30 milyon lira olarak belirlendi. 
     Belediye Encümeni kararı gereğince, 27 Haziran Cuma günü yapılacak açılış törenleri ve ilk tur güreşlerine girişler ise ücretsiz olacak. 
     Bu arada, 642. Tarihi Kırkpınar Yağlı Güreşleri'nde pehlivanlara verilecek ödül ve yolluklar da belli oldu. 
     Yapılan açıklamaya göre başpehlivanlıkta birinciye 10 milyar, ikinciye 7 milyar 500 milyon, üçüncüye 5 milyar lira, başaltında birinciye 5 milyar, ikinciye 4 milyar, üçüncüye 3 milyar lira, büyük ortada birinciye 2 milyar 250 milyon, ikinciye 1 milyar 750 milyon, üçüncüye 1 milyar 250 milyon lira, küçük orta büyük boyda birinciye 1 milyar 250 milyon, ikinciye 1 milyar 100 milyon, üçüncüye 1 milyar lira, küçük orta küçük boyda birinciye 1 milyar, ikinciye 900 milyon, üçüncüye 750 milyon, deste büyük boyda birinciye 750 milyon, ikinciye 600 milyon, üçüncüye 450 milyon, deste orta boyda birinciye 450 milyon, ikinciye 400 milyon, üçüncüye 375 milyon, deste küçük boyda birinciye 375 milyon, ikinciye 350 milyon, üçüncüye 300 milyon, tozkoparanda birinciye 300 milyon, ikinciye 250 milyon, üçüncüye 225 milyon, teşvikte birinciye 225 milyon, ikinciye 210 milyon, üçüncüye 200 milyon, minik 2'de birinciye 180 milyon, ikinciye 165 milyon, üçüncüye 150 milyon, minik 1'de birinciye 150 milyon, ikinciye 135 milyon, üçüncüye 120 milyon lira ödül verilecek. 
     Ayrıca en iyi peşrev yapan güreşçilerden birinci 1 milyar 100 milyon, ikinci 750 milyon, üçüncü 500 milyon lira kazanacak. 
     642. Tarihi Kırkpınar Yağlı Güreşleri'nde bu yıl başpehlivanlara 400'er milyon, başaltı pehlivanlarına 300'er, büyük orta pehlivanlarına 200'er, küçük ve deste boy pehlivanlarına 100'er milyon, tozkoparan ve teşvik boy pehlivanlarına 50'şer milyon ve miniklere 25'er milyon lira yolluk ücreti ödenecek. 
     
</TEXT>
</DOC>
