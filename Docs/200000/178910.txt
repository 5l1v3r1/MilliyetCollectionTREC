<DOC>
<DOCNO> 178910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sondun06.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Örnek çift boşanıyor... Uma Thurman ve Ethan Hawke ayrılıyor... 
</HEADLINE>
<TEXT>

     Hollywood'un örnek çifti olarak gösterilen aktris Uma Thurman ile aktör eşi Ethan Hawke ayrılıyor. 
     Internetteki ''peoplenews'' sitesinin haberine göre, 1997'den bu yana birlikte olan ve iki çocukları bulunan çiftin aralarının Hawke ile güzel yıldız Angelina Jolie'nin rol aldıkları ''Talking Lives'' filminin setinde samimi pozlarda görüntülenmesi yüzünden açıldığı belirtildi. 
     Hakkında Haziran ayında da bir striptiz kulübünde eğlenceye katıldığı iddiaları yer alan eşi Hawke'un isminin ikinci kez söylentiye karışması nedeniyle sıkıntılı günler yaşayan Thurman'ın evliliği sona erdirmeye karar verdiği ifade edildi. 
     Daha önce de aktör Gary Oldman ile iki yıl evli kalan Uma Thurman, Oldman'dan da kendisini aldattığı gerekçesiyle boşanmıştı. 
     ''Pulp Fiction'' filmiyle ün yapan Uma Thurman, evliliği ve çocuklarına daha fazla zaman ayırmak için bir süredir sinemaya ara vermişti. 
     
</TEXT>
</DOC>
