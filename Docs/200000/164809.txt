<DOC>
<DOCNO> 164809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/ekonomi/eko01.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mükellef vergisini vermeyip zamanaşımından kurtarıyor 
</HEADLINE>
<TEXT>

Vergi kaçıran bir mükellefin 5 yıllık zamanaşımı süresinde hiç incelenmeme olasılığı yüzde 85, bir kez incelenme ihtimali ise yüzde 13 olarak tespit edildi 
     Türkiye’de vergi kaçıran bir mükellefin 5 yıllık zaman aşımı süresince hiç incelenmeme olasılığı yüzde 85 olarak belirlendi. Maliye Bakanlığı’nın en fazla vergi denetimi yapan birimi olan Vergi Denetmenleri’nin "Vergi İdaresi ve Vergi Denetiminin Yeniden Yapılandırılması" raporundaki veriler, Türkiye’de vergi kayıp ve kaçağıyla mücadelenin neden başarılı olamadığını ortaya çıkardı. 
     Rapora göre, vergi kaçağıyla etkin mücadele için kaçağın yoğun olmadığı ülkelerde toplam beyanname sayısının yüzde 2-3, kaçakçılığın yoğun olduğu ülkelerde ise yüzde 7-8 kadarının incelenmesi gerekiyor. Oysa büyük bir vergi kaçağı bulunan Türkiye’de bu oran yüzde 2. 
     
     Denetim elemanı az 
     Rapora göre, Türkiye denetim elemanı açısından da sıkıntı yaşıyor. Türkiye’de denetim birimlerinin toplam kadro doluluk oranı yüzde 25. Türkiye, bu oranlar ile de OECD seviyesinin çok altında kalıyor. Özellikle son 10 yılda merkezi denetim elemanlarının sayısı hızla azalırken, defter tutan mükellef sayısı ise artıyor. Bu da, inceleme oranının biraz daha aşağı düşmesine yol açıyor. 
     Raporda, bu konuda şu değerlendirmede bulunuluyor "Türkiye’de vergi inceleme elemanı sayısı düşük olduğu gibi, işgücünün planlanmasında bölgelerin ekonomik gelişmişlik seviyeleri dikkate alınmadığından, vergi denetmenlerinin bir bölümü, ekonomik faaliyetlerin ve vergi kaçağının oldukça düşük seviyede gerçekleştiği illerde verimsiz bir şekilde çalıştırılmakta, bu nedenle işletme ölçeklerinin, matrahların ve vergi kaçağının daha yüksek olduğu gelişmiş merkezlerde gerektiği ölçüde vergi incelemesi yapılamamaktadır. 
     İnceleme sayıları dikkate alındığında bir mükellefin 5 yıllık zamanaşımı süresince hiç incelenmeme olasılığı yüzde 85, bir defa incelenme olasılığı yüzde 13, birden fazla incelenme olasılığı ise yüzde birin altındadır." 
     
Servet beyanına geri dönülsün’      Son 15 yıldır yoğun ve yaygın vergi denetimleri adı altında yürütülen yol denetimlerinin faydalarının da tartışmalı olduğu görüşü savunulan raporda, vergi denetmenlerinin etkin denetime yönelik çözüm önerilerinden bazıları da şunlar 

</TEXT>
</DOC>
