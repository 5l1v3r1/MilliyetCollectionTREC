<DOC>
<DOCNO> 181399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/spor/spo01.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce isyan etti 
</HEADLINE>
<TEXT>

   Rumen hoca, Malatyaspor maçını cumartesi gününe almayan Futbol Federasyonu'na sert çıktı, "Naklen yayın haklarını düşünürken futbolcu sağlığı ile kulüp çıkarları önemsenmiyor" dedi 
      ORHAN YILDIRIM 

   
   Korku yaşıyor 
   BEŞİKTAŞ Teknik Direktörü Mircea Lucescu, Malatyaspor maçını cumartesi gününe aldırmak istemelerine rağmen federasyonun cuma gününden vazgeçmemesine tepki gösterdi. Futbol Federasyonu'nun, maçların naklen yayın haklarını düşünürken futbolcu sağlığı ve kulüplerin çıkarlarını önemsemediğine değinen Rumen teknik adam "Cordoba, Pancu ve milli takımlardaki diğer 5 oyuncumuzu hazırlamak zor olacak. Önemli maçlar öncesinde sakatlık istemiyorum" diye konuştu. 
   
   Bursaspor örneği 
   GALATASARAY'DA görev yaptığı dönemde, Şampiyonlar Ligi'ndeki PSV Eindhoven maçından çok kısa süre sonra Bursaspor'a 5 - 0 yenildiklerini de hatırlatan Lucescu, şöyle devam etti "Bursaspor maçını farklı kaybettik çünkü oyuncularım kendilerini toparlayamamıştı. Şimdi de aynı durumu yaşıyoruz. Bir haftadır insanları ikna etmeye çalışıyorum. Sportif olmayan kararlar var. Umut ediyorum ki bu durum böyle devam etmez." 
   
   Sakatlar düzeldi    BİR günlük iznin ardından yeniden Malatyaspor maçının hazırlıklarına başlayan Beşiktaş'ta tedavisi tamamlanan Ahmet Dursun ile Yasin Sülün dün idmana katıldı. İki futbolcunun da Lucescu'nun görev vermesi durumunda oynayabileceği belirtildi. Bursa maçında ayağına darbe alan Sergen de ayrı çalıştı. Bu arada Kaan Dobra ile Ümit Aydın da Lotto ile iki yıllık sponsorluk sözleşmesi imzaladı. 
   
   
</TEXT>
</DOC>
