<DOC>
<DOCNO> 156259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/ekonomi/eko01.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Holding’den SPK, BDDK ve TMSF’ye çağrı 
</HEADLINE>
<TEXT>

Doğan Şirketler Grubu Holding CEO’su Tufan Darbaz, Sabah gazetesinin iftiralarında hedef aldığı BDDK, TMSF ve SPK’yı açıklama yapmaya davet etti 
     Sabah gazetesinin bir süreden beri ortaya attığı, Doğan Grubu’nu hedef alan iftira niteliğindeki iddialarla ilgili bir açıklama yapan Doğan Şirketler Grubu Holding CEO’su Tufan Darbaz, bu yayınların devletin kuruluşlarına da iftira haline dönüştüğünü söyledi. 
     Tufan Darbaz, "Bu iftiralar dolayısıyla devletin ilgili kuruluşları olan Bankacılık Denetleme ve Düzenleme Kurulu BDDK , Tasarruf Mevduatı Sigorta Fonu TMSF ve Sermaye Piyasası Kurulu SPK yetkililerine bir çağrı yapma ihtiyacı doğmuştur" dedi. 
     Darbaz, BDDK, TMSF, SPK’yı ve kendilerini de hedef alan iftiralara karşı açıklama yapmaya çağırdı. 
     BDDK VE TMSF yetikililerine 
     Sabah gazetesi, Demir - Halk Bank’ın satışı ile ilgili bir iddia ortaya atmıştır. Bu satış sırasında Doğan Grubu’na haksız kazanç sağladığınız iddia edilmektedir. Bu iftiranın muhatabı biz değil, sizsiniz. 
     Şimdi biz de soruyoruz. Demir - Halk Bank’ın satışını siz gerçekleştirdiniz. Bu satışta kanun dışı bir uygulama yaptınız mı Satışta Doğan Grubu’na kanun dışı herhangi bir imtiyaz sağladınız mı Herkesin gözü önünde yapılan ve üç kez tekrarlanan, beş ay askıda kalan bu satışta bir şaibe var mıdır 
     
     SPK yetkililerine 
     Etibank’ın içini boşlatmaktan yargılanan Dinç Bilgin ve ortağı Turgay Ciner, POAŞ’ın birleşmesinin kanuna aykırı olduğunu, küçük yatırımcının zarara uğratıldığını iddia etmektedir. Bu birleşmede kanuna aykırı bir durum var mıdır 
     Bu birleşme gerçekleştirilmeden önce sizden gerekli bütün izinler alınmamış mıdır Türkiye’de buna benzer başka yüzlerce birleşme işlemi olmamış mıdır Küçük ortakların hakkı korunmuş mudur, korunmamış mıdır 
     
     BDDK ve SPK’ya çağrı 
     Sizler kamu adına denetim ve gözetim görevi yapan kurumlar olarak vergisini veren, şeffaf şirketleri böyle iftiralara karşı korumakla yükümlüsünüz. 
     Bu iftiraların muhatabı artık biz değil, sizlersiniz. Çünkü Dinç Bilgin ve Turgay Ciner, bizi değil, bu satışları yapan, bu tür işlemleri yürütmek ve denetlemek görevini yüklenen sizleri hedef almaktadır. 
     Size "şaibeli satış yaptınız" iftirası atılıyor. "Kanunsuz iş yaptınız" deniyor. "Doğan Grubu’na imtiyaz sağladınız" deniyor. Onlar bu iftirayı atıyorsa, buna cevap vermek de sizin görevinizdir. "Beni bu işe bulaştırmayın" zihniyeti ile bu iftiranın altında kalmayı içinize sindiriyosanız, o sizin bileceğiniz iş. 
     
     Kamuoyuna 
     Batık banker Dinç Bilgin ve ortağı Turgay Ciner kasıtlı biçimde POAŞ’ı sadece Doğan Grubu’nun malı gibi göstermektedir. Oysa POAŞ’ın eşit derecede öteki ortağı da Türkiye İş Bankası’dır. 
     POAŞ’ta yapılan tüm işlemler bu iki gurubun oy birliği ile ve kanuni bütün izinleri alınarak yapılmıştır. Ama Dinç Bilgin - Turgay Ciner ikilisi, bu gerçeği saptırarak hain bir planı uygulamaktadır. 
     Amaçları, bir yandan Doğan Grubu’nu susturmak bir yandan da iftiralarla BDDK ve SPK gibi denetim kurumlarını sindirmek ve bu yolla devlete olan 1.2 milyar dolar borcu kaçırmaktır. 
     
Mal kaçırıyorlar, siz ne yaptınız      Darbaz, BDDK, TMSF ve SPK yetkililerine şu soruları yöneltti 

</TEXT>
</DOC>
