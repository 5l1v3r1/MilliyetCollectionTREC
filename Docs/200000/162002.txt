<DOC>
<DOCNO> 162002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/soneko11.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanlığı "Kıskaç Operasyonu"nun başlatıyor 
</HEADLINE>
<TEXT>

     Maliye Bakanlığı, vergi kayıp ve kaçağının boyutlarının artması üzerine bu yıl çok sayıda sektörde hem cari, hem de vergi denetimi yapacak. 
     Maliye Bakanlığı Denetim Koordinasyon Kurulu, ''2003 yılı Sektörel Vergi İnceleme ve Denetim Genel Planı''na son şeklini verdi. 
     Vergisini kaçırmak isteyenleri bu tutumlarından vazgeçirmek üzere yerleşik denetim anlayış ve usullerinin yeni baştan dizayn edildiği vurgulanan planda, yeni denetim stratejisinde farklı denetim birimlerinin koordinasyon içinde çalışarak vergi kayıp ve kaçaklarını önleme, vergiyi tabana yayma, devletin vergi gelirlerini artırma ve vergi adaletini sağlama amacına dönük çalışacağı belirtildi. 
     Bu çerçevede cari dönem denetimlerine ağırlık verileceği ve risk analizine dayalı sektörel odaklı bir yaklaşımın esas alınacağı kaydedilen planda, sektörel odaklı denetimde yatay ve dikey vergi denetimi yapılacağı, mükellef seçiminde de riskli alanların esas alınacağı ifade edildi. Planda, vergi istihbarat merkezinde toplanan bilgilerin de süratle mükellef beyanları ile karşılaştırılarak tutarsızlık bulunanların derhal inceleneceği bildirildi. 
     
     2003 DENETİMLERİ 
     Bu yıl vergi denetimlerinin devletin en önemli gelir kaynağı olan katma değer vergisi KDV ve stopaj gelir vergisine ilişkin vergilendirme dönemlerine ait iş ve işlemler üzerinde yoğunlaştırılacağına da işaret edilen planda, mümkün olduğunca çok sayıda mükellefin de incelemeye alınacağı kaydedildi. 
     Denetim Genel Planında cari denetim yapılacak sektörler şöyle sıralandı 

Mal ticaretine dayalı sektörler 

-Toptan gıda ticaretiyle uğraşan mükellefler. 
-Mobilya üretim ve ticareti ile uğraşanlar. 
-Ziynet eşyası ile altın ticareti ve imalatıyla uğraşanlar. 
-Doğal gaz dönüşüm sistemleri ticaret ve montajı ile uğraşan mükellefler Kalorifer kazanı, sıcak su tesisatı, kombi v.b 
-Konfeksiyon imalat ve toptan satışı ile uğraşanlar. 

Hizmet ağırlıklı sektörler 
-Dershane, özel okul ve kurslar sürücü, yabancı dil kursu, muhasebe, açık öğretim v.b 
-Özel hastane, poliklinik, laboratuar gibi sağlık hizmeti sunan işletmeler ile doktorlar. 
-Lüks lokanta ve eğlence yerleri. 
-Spor merkezleri ve güzellik salonları. 
-Gümrük müşavirleri komisyoncuları , bilgi, üretim yöntemi işleriyle uğraşan danışmanlık firmaları. 
-Oto galerileri. 

Planda cari denetimlerin yürütüleceği ve toplam vergi gelirlerinin yüzde 90'ını karşılayan 15 il de şöyle sıralandı 
Ankara, İstanbul, İzmir, Denizli, Samsun, Adana, Antalya, Konya, Manisa, Tekirdağ, Bursa, Eskişehir, Gaziantep, Mersin ve Kocaeli. Plana göre, cari denetimler için belirlenen sektörlerde faaliyet gösteren mükellefler, risk durumlarına göre tasnif edilecek ve daha çok vergi ödeme alışkanlığı zayıf olan mükellef grupları üzerine gidilecek. 
     Risk durumları belirlenirken de, sürekli devreden KDV beyan edenler, sürekli zarar edenler, benzer iş kolunda faaliyette bulunan ve yakın ciro ve işlem hacmine sahip mükellefler arasında diğerlerine nazaran çok yüksek gider ve çok düşük gelir gösterenler, daha önce belgesiz mal sattığı tespit edilenler ile sahte ve yanıltıcı belge kullanımı yüksek sektörlerde faaliyet gösterenlere özel önem verilecek. 
     Denetimler sırasında yoklama ve mevcut durumun tespitinin yanı sıra son dönem KDV beyanları kontrol edilecek, işletmelerde fiili tespit yapılacak, geçici vergi beyanlarına bakılacak. 
     3 büyük ildeki cari denetimler 2003 yılı sonuna kadar tamamlanacak. Diğer illerde ise 3'er aylık iki dönem halinde gerçekleştirilecek. 
     
     VERGİ DENETİMLERİ 
     Maliye Bakanlığı, bu yıl cari denetimlerin yanı sıra vergi beyannamesi verilmiş vergilendirme dönemlerine dönük vergi incelemelerinde de bulunacak. 
     Bu şekilde Hesap Uzmanları Kurulu, Teftiş Kurulu ve Gelirler Kontrolörleri Başkanlığı'nca şu sektörlerde vergi incelemesi yapılacak 

-Mobilya ve mefruşat sektörü. 
-Özel öğretim kurumları dershaneler, özel okul ve mesleki kurslar. 
-Sağlık sektörü özel hastane, poliklinik, laboratuar, medikal ve optik işletmeleri v.b 
-Çimento sektörü. 
-Deterjan ve temizlik malzemeleri sektörü. 
-Kağıt ve kağıt mamulleri. 
-Un ve unlu mamuller. 
-İlaç imalat ve ithalatı sektörü 
-Medikal malzeme ithalat ve satıcıları. 
-Kamu kurumlarına hizmet ağırlıklı taahhüt işleri yapan işletmeler. 
-Enerji sektörü. 
-PVC doğrama imalatı ve pazarlamasıyla uğraşanlar. 
-Eğlence sektörü lüks lokanta ve eğlence yerleri. 
-Bira ve alkolsüz içecek kola, gazoz, meyve suyu gibi imalat ve toptan satışı ile uğraşanlar. 
-Bakır işleyerek yarı mamul ve mamul madde üreten işletmeler. 
-Mamul demir üreten işletmeler entegre tesisler dahil. 
-Tahıl, yaş sebze ve meyve ticareti ile uğraşanlar. 
     
</TEXT>
</DOC>
