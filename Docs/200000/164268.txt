<DOC>
<DOCNO> 164268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/guncel/gun90.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bir Yıldız Doğuyor...      Tuğba Özay'ın da üyesi olduğu CHP'nin Genel Başkanı Sayın Deniz Baykal, grup toplantısı öncesi, Sinop Milletvekili Zeki Altay'ın kızına "Beni tanıyor musun Hangi dizide oynuyorum Asmalı Konak'ta mı, Zerda'da mı yoksa Berivan'da mı " diye sorup da "Yahu depremlerde bu kadar insan öldü, yok mu bunun bir suçlusu " sorusuyla aynı cevabı, yani "sessizliği" alınca isyan etmiş. "Bana haberlerde bile rol vermiyorlar" demiş... Sayın Baykal, haberleri kim seyrediyor Allah aşkına Oraya çıkmak kolay mı hem Sizde selüloit yok, bikini giyemezsiniz, sorsak bütün önemli tarihleri bilirsiniz, mucize rejim formülünüz yok, adınıza tenis turnuvası düzenlenmez, ne diye çıkarsınlar sizi habere Bizim başka projelerimiz var. Size bazı programları teklif ediyoruz. Bunlardan birini kabul edin, ilk seçimlerde başbakanlık garanti... 
     1- Kim 500 Milyar İster... Alın Kemal Derviş'i yanınıza, katılın bu reyting rekortmeni yarışmaya. Kenan Bey'in muhabbeti güzel, o arada bol bol konuşma, seçmene mesaj verme şansınız olur. Ama bir de şart koyun 500 milyar yerine başbakanlık olsun en büyük ödül. Kenan Işık istediği kadar çek uzatsın, itin elinizin tersiyle. Sıkışırsanız telefon jokeri var. Yalnız Bülent Bey'i yazdırmasanız iyi olur, sonra uyarmadı demeyin... 
     2- Pazar Keyfi... Çıkın bir Pazar, Pazar Keyfi'ni sunun. 2 saat sürüyor, hem aralarda istediğinizi söylersiniz, hem de şık seçilerek Rüküş seçmezler artık, ayıp rakiplerinizin 2 ışık yılı önüne geçmiş olursunuz. Tayyip Bey de iyi giyiniyor ama sunan kişiye torpil geçiyorlar. Pazar Keyfi'nde "şık" seçilirseniz olay tamamdır... 
     3- Asmalı Konak-Film... Seymen Ağa, kanser olan Bahar'ı alıp Amerikalı bir doktora emanet edecek ya... Hah, işte o doktor siz olun. Millet, "Bahar kanser oldu" diye ağlamaktan Esra Ceyhan'a döndü. Geçin o doktorun yerine, kurtarın Bahar'ı. Valla kazanacağınız bonuslarla bırakın Türkiye'yi, Bush'un yerine ABD'ye başkan bile olursunuz... 
     4- Öyle başkasının dizisinde oynamakla olmaz. Sizin partide Tuğba Özay var, Kemal Derviş var, Yaşar Nuri Hoca kendisi Berivan'da oynamıştır, tecrübelidir var, Berhan Şimşek var, e ne duruyorsunuz, dizi yapsanıza Böyle kadro Reha'da olsa var yaa... Bayram Meral'i de unutmayın, o unutmuşsa da siz unutmayın işçi sorunlarını diziye katmayı... 
     5- BBG evine girin. Sizle baş etmeleri mümkün mü Ya orada kazanacağınız yeni oylar Haa, demek tek bir şart koşuyorsunuz, verilen tüm oylar seçimlerde de geçerli olacak. Peki kabul, bir taşla kuş sürüsü ve ötesi... 
     Sizin değerinizi anlamayıp "Haberlerde bile rol vermeyenlere" duyurulur... 
     
     Her insanın bir hedefi olmalı, mesela benim tek bir hedefim var, o da kendime bir hedef belirlemek... 
Adriano Chelmuera "Hedef"in mucidi aynı zamanda Filozof 

     Gereksiz Bilgiler 
     Bir ev kedisi, sadece et-balık-tavuk gibi proteinli yiyeceklerle beslenirse, karaciğer yetmezliğinden ölebilir... 
     Bir Seren Serengil, sabahları yumurta, öğle-akşam istenildiği kadar et, sadece et yenen protein rejimiyle kilo verebilir miş, kendisi söyledi ... 
     
     Mini Fıkra lar 
     1 Hoca damdan düşmüş. Etraftakiler "Hekim çağırın" diye panikleyince Hoca doğrulmuş, "Boş verin hekimi, bana damdan düşen birini getirin, benim halimden o anlar" demiş... 
     2 Oğul Bush, "asla devrilmez" denilen "asrın harikası" diye tanıtılan Segway'i devirmiş. Etraftakiler "Saddam çelme taktı, CIA'i çağırın" diye panikleyince Baba Bush, "Boş verin CIA'i, bana bir sopa getirin de şuna temiz bir pataklayayım, o bundan anlar" demiş... 
     
     Türk Bacağı 
     "Bacaklarım aynı Türk bacakları gibi, gözlerim de aynı Türk gözü, kapkara..." 
</TEXT>
</DOC>
