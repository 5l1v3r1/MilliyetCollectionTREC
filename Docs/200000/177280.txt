<DOC>
<DOCNO> 177280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sontur21.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş sürücü trafik polisine çarptı... 
</HEADLINE>
<TEXT>

     Zonguldak'ta, alkol kontrolü için hazırlık yapan trafik polis memuru, alkollü bir sürücünün kullandığı otomobilin çarpması sonucu ağır yaralandı. 
     Alınan bilgiye göre, polis memuru Celal Akan, Bölge Trafik Tescil ve Denetleme Şubesi önünden geçen Kozlu Beldesi Ilıksu mevkiinde, alkol uygulaması yapılması amacıyla şerit çekerek gerekli önlemleri almak istedi. Bu sırada Erdoğan İnan yönetimindeki 67 T 0305 plakalı ticari taksi, polis memuruna çarptı. 
     Ağır yaralanan Celal Akan, Zonguldak Karaelmas Üniversitesi Tıp Fakültesi Hastanesi'ne kaldırıldı. 
     Gözaltına alınan ve yüzde 232 promil alkollü olduğu tespit edilen sürücü Erdoğan İnan'ın, daha önce 5 kez alkollü araç kullanmaktan ehliyetine geçici sürelerle el konulduğu ortaya çıktı. 
     Polis memuru Akan'ın tedavisinin devam ettiği, soruşturmanın sürdürüldüğü bildirildi. 
     
</TEXT>
</DOC>
