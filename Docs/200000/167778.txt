<DOC>
<DOCNO> 167778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sondun02.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İranlı yapışık ikizlerin zorlu ameliyatı sürüyor... 
</HEADLINE>
<TEXT>

     İranlı kafadan yapışık ikizleri ayırmak için dün başlayan zorlu ameliyatın sürdüğü bildirildi. 
     Singapur'daki Raffles hastanesi doktorları, 29 yaşındaki Lale ve Laden Bijani'nin ameliyatlarının planlanandan daha uzun süreceğini kaydettiler. 
     İkizlerin sağlık durumlarının iyi olduğunu belirten doktorlar, ameliyatın iyi gittiğini de bildirdiler. 
     Cerrahların, ameliyatın en kritik bölümünü oluşturan ikizlerin birbirinden bağımsız olan beyinlerini ayırma operasyonuna günün ilerleyen saatlerinde başlayacakları kaydedildi. Bu işlemin 10 saat sürebileceği belirtildi. 
     Doktorların, Lale ve Laden kardeşlerin yapışık olduğu bölgenin kalın olması nedeniyle, kafataslarını ayırma işleminin beklenenden uzun sürdüğünü de söylediler. 
     İkizlerin, Raffles hastanesindeki ameliyata girmeden önce çok neşeli oldukları ve arkadaşlarıyla şakalaştıkları kaydedildi. 
     
</TEXT>
</DOC>
