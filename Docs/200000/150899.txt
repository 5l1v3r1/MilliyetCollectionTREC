<DOC>
<DOCNO> 150899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/siyaset/siy12.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıdvan’ın çocukları Meclis’e karşı 
</HEADLINE>
<TEXT>

     HABER MERKEZİ 

     23 Nisan Ulusal Egemenlik ve Çocuk Bayramı’nda milletvekillerinden oluşan Meclisspor, çocuk takımına karşı sahaya çıkacak. Teknik direktörlüğünü, sahalarda olduğu dönemde "Şeytan" diye anılan futbolun efsane isimlerinden Rıdvan Dilmen’in yaptığı "Petit Danone Kupası 10 - 12 Yaş Okullar Karması" ile Meclisspor, Ankara 19 Mayıs Stadyumu’nda mücadele edecekler. Saat 13.15’te başlayacak karşılaşma, 30’ar dakikalık iki devre halinde oynanacak. Maç, çocuklardan oluşan bir hakem heyeti tarafından yönetilecek. Karşılaşma sonrası çocuk takımı oyuncuları TBMM’yi ziyaret edecekler. Milli Eğitim Bakanlığı işbirliğiyle bu yıl dördüncüsü düzenlenen Petit Danone Kupası, FIFA tarafından desteklenen ve 1 Haziran 2003’te Paris’te Parc des Princes Stadyumu’nda 32 ülkenin katılımıyla düzenlenecek olan Danone Dünya Kupası’nın Türkiye ayağını oluşturuyor. Başbakan Tayyip Erdoğan’a da maçta oynaması için teklif götürüleceği öğrenildi. 
     


SİYASET 

















</TEXT>
</DOC>
