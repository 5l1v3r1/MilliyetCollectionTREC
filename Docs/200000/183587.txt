<DOC>
<DOCNO> 183587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/sondun16.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da bir Türk, eşini ve kızını öldürüp intihar etti.. 
</HEADLINE>
<TEXT>

     Almanya'nın Baden-Württemberg eyaletindeki Ettlingen kentinde bir Türk, eşini ve kızını öldürdükten sonra intihar etti. 
     Ettlingen polisi, adını açıklamadığı Alman vatandaşı Türk'ün, evine girmesi mahkeme kararıyla yasaklanmasına rağmen, gizlice eve girdiğini, eşi ve 16 yaşındaki kızını bıçaklayarak öldürdüğünü, daha sonra da intihar ettiğini belirtti. 
     Polis, söz konusu kişinin 18 yaşındaki oğlununsa evden kaçarak olayı polise haber verdiğini kaydetti. 
     Eşini ve kızını öldüren kişinin, daha önce de şiddet yanlısı tutumuyla dikkati çektiği, bu nedenle mahkeme kararıyla evine girmesinin yasaklandığı bildirildi. 
     
</TEXT>
</DOC>
