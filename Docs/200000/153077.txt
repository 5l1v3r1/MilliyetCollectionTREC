<DOC>
<DOCNO> 153077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sontur08.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Sağlık Bakanı Osman Durmuş'un damarına stend takıldı 
</HEADLINE>
<TEXT>

     Eski Sağlık Bakanı Osman Durmuş'un kalbe giden damarında tespit edilen tıkanıklık, Dr. Siyami Ersek Göğüs Kalp ve Damar Cerrahisi Eğitim ve Araştırma Hastanesi'nde yapılan müdahaleyle giderildi. 
     Kontrol amacıyla 25 Nisan Cuma günü hastaneye gelen Durmuş, gerekli tetkikler için yatırıldı. 
     Durmuş'a yapılan anjiyo sonucu, kalbine giden bir damarında tıkanıklık olduğu belirlendi. 
     Başhekim Doç. Dr. Sertaç Çiçek'in başkanlığındaki ekip, Durmuş'un tıkalı damarının açılması için önceki gün müdahale yaptı. Müdahalede, damarın açılması amacıyla önce balonlu uygulama yapıldı ve içine ''stend'' denilen çelik bir kafes takıldı. 
     Hastane yetkilileri, müdahalenin başarılı olduğunu belirterek, Osman Durmuş'un birkaç gün sonra taburcu edilebileceğini bildirdiler. 
     





</TEXT>
</DOC>
