<DOC>
<DOCNO> 169026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/guncel/gun06.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuyumcu, hırsızı kandıramadı 
</HEADLINE>
<TEXT>

Muz kolileri içinde İstanbul'dan Denizli'ye getirilen 400 milyarlık altın külçeleri, üç kişi tarafından çalındı 
     RAMAZAN ÇETİN DENİZLİ DHA 

     İstanbul'dan Denizli'ye muz kolileri içinde getirilen 400 milyar değerindeki 20 kilogram külçe ve cumhuriyet altını hamalla el arabasında taşınırken üç kişi tarafından çalındı. 
     İstanbul'dan önceki gece yola çıkan 20 yıllık kuyumcu kuryesi Nihat Kurban 58 08.00'de Denizli Santral Garajı'nda indi. Kurban, bagajdaki iki muz kolisi içinde bulunan 20 kilogram altını, beş milyon liraya anlaştığı hamal Mustafa Şen'in 63 dört tekerli el arabasına koyup Bayramyeri'ne yürümeye başladı. Kurban, hamalın önünde yürürken, İkinci Ticari Yol ile İstasyon Caddesi'nin birleştiği kavşakta üç kişi muz kolilerini çalıp kaçtı. 
     
     Kurye ve hamal gözaltında 
     Şen, kolilerin içinde altın olduğunu bilmediği için Kurban'a, "Muz kolileri çalındı" diye bağırdı. Hırsızların uzaklaştığını gören Kurban, durumu kuyumculara bildirdi. Kuyumcuların da polise haber vermesi üzerine kurye ve hamal gözaltına alındı. 
     400 milyarlık altının el arabasında muz kolilerinin içinde taşınması şaşkınlık yaratırken, Denizli Kuyumcular Odası Başkanı Hikmet Mete, "Altınların bu şekilde taşınması komik gelebilir. Ama yıllardır bu şekilde taşıyoruz. Sarraf ve kuryeden başka kimse kolide altın olduğunu bilmez. Adalete güveniyoruz. Hırsızların yakalanmasını istiyoruz. Daha emniyetli bir yol bulacağız" dedi. 
     

</TEXT>
</DOC>
