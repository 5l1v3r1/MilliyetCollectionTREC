<DOC>
<DOCNO> 187903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/magazin/mag01.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Photoshop güzelleri Avşar Şov'da buluştu 
</HEADLINE>
<TEXT>

   Fotoğraflarını photoshopta düzelttirmekle eleştirilen Sibel Can ile Hülya Avşar arasında bir de ilginç çocuk diyaloğu geçti 
      İLKNUR GÜLMEZ 
   
   HÜLYA Avşar, yeni yayın döneminin ilk şov programında Sibel Can, Aytaç Arman, Bülent Bilgiç, Bayan Voleybol Milli Takım oyuncuları ile Tango Flamenko grubunu konuk etti. Programda üç çocuk annesi olmakla övünen Sibel Can, Hülya Avşar'a, kızı Zehra'yı kardeşsiz bırakmamasını tavsiye etti. Avşar ise bu sözler üzerine eşi Kaya Çilingiroğlu'na gönderme yaparak, "Bu saatten sonra benden bir şey beklemeyin. Babası belki başkalarıyla bir şeyler yapar. Önemli olan çocuk olması değil mi " yanıtını verdi. 
   TRANSPARAN bir bluz ile mini etek giyen Avşar, kendisi gibi bikinili pozlarına photoshop yaptırdığı için eleştirilen Can'ı savundu. Avşar, şunları söyledi "Çok abarttılar. Photoshop, hafif pudra sürmek gibi bir şey. On santim inceltecek değiller ya. Olsa olsa bir santim inceltilebilir. Dünyada bütün fotoğrafçılar bunu yapar. Biz photoshopsuz da güzeliz. Sibel'in fotoğraflarına bayıldım. İnanılmaz zayıflamış buldum. Böyle fotoğraf çektirmek cesaret ister. Çünkü kaç yaşında çocukları var." 
   
   
</TEXT>
</DOC>
