<DOC>
<DOCNO> 155469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/guncel/agun.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümüne işbaşı 
</HEADLINE>
<TEXT>

Kumkapı Bölge İdare Mahkemesi'ne 4 yıl önce 'kullanılamaz' raporu verildi. Ne var ki kolon ve kirişleri çatlak olan binada h l 300 personel çalışıyor .. 
     Kumkapı'daki Bölge İdare Mahkemesi'nin asırlık binasına 17 Ağustos 1999'da meydana gelen depremin ardından "kullanılamaz" raporu verilmesine rağmen her gün 300 personel adliyede işbaşı yapıyor. Mesai saatlerinde avukat ve vatandaşlarla birlikte mevcudu bine yaklaşan binada bulunanlar, her gün "deprem" korkusuyla yaşıyor. Depremden sonra Bölge İdare Mahkemesi'nin de zarar görmesi üzerine yetkililer inceleme yapılmasını istedi. 
     
     KOROZYON TESPİT EDİLDİ 
     7 kişilik bir ekip, 31 Ocak 2000'de binada incelemelerde bulundu. 16 mahkemenin, 80 h kimin ve 300 personelin bulunduğu binadaki çalışmanın ardından 12 Eylül 2001'de hazırlanan teknik raporda, bina için "Bu yükü taşıyamaz ve olası depremde tehlike arz eder" denildi. Uzmanlar raporlarında, binanın, bodrum katındaki taşıyıcı sistemin rutubete maruz kaldığı, basınç dayanımının düştüğü ve donatıların korozyona uğradığına dikkat çekti. Ayrıca binada çok sayıda çatlak tespit edildi. 
     
     ADALET SARAYI BİTEMEDİ 
     Raporun sonunda ise "Yapının artık bu yükü taşıyamayacağı, dolayısıyla Bakanlığımızın yetki verdiği PM Mühendislik birimlerince yeniden esaslı bir takviye ve güçlendirmesi yapılmasının zorunlu olduğu kanaatine varılmıştır" denildi. Raporun ardından tehlike Adalet Bakanlığı'na iletildi ama sonuç alınamadı. Tahliye edilmeyen binada, güçlendirme çalışması da yapılmadı. 1998'de temeli atılan Adalet Sarayı ise beş yıldır yerinde sayıyor. n DİNÇER ŞEREF İstanbul 
     
Deprem sigortası için son formül      HÜKÜMET, zorunlu deprem sigortasını emlak vergisiyle almak için çalışma başlattı. Buna göre vatandaşlar, deprem sigortasını emlak vergisi ödeme dönemlerinde yaptıracak. Ancak, vergi alımında herhangi bir şart konulmasının anayasaya ters düştüğü yönünde Maliye Bakanlığı'nın itiraz etmesi üzerine hükümet, elektrik, su, doğalgaz gibi faturalarla deprem sigortasını devreye sokma metoduna yönelebilecek. 
     
'Çürük binada çalışmayız ..'      AFYON Maliye Sarayı'nın depreme dayanıklı olmadığı gerekçesiyle personel iş bırakma eylemi yaptı. Yoldan geçen araçların bile binadaki masaları salladığını söyleyen Büro - Sen Afyon İl Başkanı Faruk Bayram, "Bu bina çürüktür ve raporları mevcuttur. Binanın hemen boşaltılması lazım. Çalışanların bu binanın altında can vermesi mi bekleniyor " diye isyan etti. 
     

</TEXT>
</DOC>
