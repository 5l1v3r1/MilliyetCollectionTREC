<DOC>
<DOCNO> 178533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur30.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı Gül, Ubeydi Aşireti temsilcileriyle görüştü... 
</HEADLINE>
<TEXT>

     Irak'ın en büyük Arap aşiretlerinden Ubeyde'nin temsilcileri, Dışişleri Bakanlığı'nda temaslarda bulundu. 
     Dışişleri Bakanlığı Müsteşar Vekili Büyükelçi Ali Tuygan ile yaklaşık iki saat görüşen heyet, Dışişleri Bakanı ve Başbakan Yardımcısı Abdullah Gül ile de bir görüşme yaptı. 
     Temasların ardından kısa bir açıklama yapan aşiret yetkilisi, görüşmelerin olumlu geçtiğini belirterek, Türk askerinin Irak'a gönderilmesi konusunu ele aldıklarını kaydetti. 
     Heyet, Dışişleri Bakanlığı'ndaki temaslarından önce de Irak Türkmen Cephesi ITC yetkileriyle bir araya geldi. 
     ITC ile ittifak içinde oldukları belirtilen aşiretin, Kürtlerin bölgedeki faaliyetinden rahatsız olduğu kaydedildi. 
     Ubeyde, Kerkük yakınlarındaki Havice'de ikamet eden Irak'ın en büyük Sünni Arap aşiretlerinden biri olarak biliniyor. 
     Aşiretin yaklaşık 750 bin mensubu olduğu ifade edilirken, Türkmenler ve Kürtler arasındaki Arap aşireti olması bakımından önem kazanıyor. 
     Aşiret yetkilileri, Ankara'ya gelmeden önce Türk askerinin bölgeye gelmesine sıcak baktıkları yönünde açıklamalarda bulunmuşlardı. 
     
</TEXT>
</DOC>
