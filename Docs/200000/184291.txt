<DOC>
<DOCNO> 184291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun11.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İptal edilen düğün Lopez'e 3.2 milyon dolara patladı .. 
</HEADLINE>
<TEXT>

     Düğünlerini iptal ederek yollarını ayıran Jennifer Lopez ile Ben Affleck, milyonlarca doları sokağa attı. Ayrılan çiftin iptal edilen düğünlerinin gelinlik, çiçek, koruma ve yüzük gibi masrafları tamı tamına 3.2 milyon dolar yaklaşık olarak 4 trilyon 272 milyar lira tuttu. 
     Internetteki ''imdb'' sitesinin haberine göre, 14 Eylül'deki düğünlerini birkaç gün kala iptal eden Lopez ile Affleck, 3.2 milyon dolarlık borcu ödemek zorunda kaldı. 
     Düğün iptal edilmesine rağmen tüm hazırlıkları haftalar öncesinden tamamlandığı için pahalı gelinlik, nedimelerin giysileri, düğünün ardından çiftin kalacağı balayı odası, yüzükler, korumalar, güvenlik önlemleri ve nikahın gerçekleştirileceği mekanın kirası gibi ardı arkası gelmeyen masraflar yüklü bir faturayla Lopez ve Affleck'in önüne konuldu. 
     Lopez'in önüne konulan faturada güzel yıldızın hangisini giyeceğine karar veremediği için iki tane diktirdiği Vera Wang imzalı her bir 320 biner dolarlık yaklaşık olarak 427'şer milyar 200 milyon lira , Lopez'in annesi ve nedimeleri için dikilen 800 bin dolar yaklaşık olarak 1 trilyon 68 milyar lira giysiler önemli bir paya sahip. 
     Düğün için pahalı mücevherlere para döken Lopez, bu ziynetler için de 560 milyon doları yaklaşık olarak 747 milyar 600 milyon lira gözden çıkarmak zorunda. Lopez ile Affleck, artık çoktan solmuş olan ve düğün mekanını süsleyen çiçekler için de 160 bin dolar 213 milyar 600 milyon lira harcadı. Çiftin diğer masraflarıyla birlikte önlerine konulan fatura 3.2 milyon doları buluyor. 
     Çiftin yakın bir arkadaşı, Lopez'in düğünün en iyi şekilde yapılması için hiçbir masraftan kaçmadığını vurgulayarak, ''Jennifer, aylarca bu düğün için uğraştı. Mükemmel olmasını istiyordu. Ama, şimdi çok üzgün. Tüm davetlilerden özür dilemek zorunda kaldı'' açıklamasında bulundu. 
     Jennifer Lopez'in yaşananlardan sonra işin para boyutunu fazla önemsemediğini ifade eden arkadaşı, güzel yıldızı asıl bütün çabalarının boşa gitmesinin üzdüğünü söyledi. 
     
</TEXT>
</DOC>
