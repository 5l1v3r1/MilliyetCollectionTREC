<DOC>
<DOCNO> 198154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sondun16.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
HIV, uyuşturucudan bulaşıyor 
</HEADLINE>
<TEXT>

     Çin'de HIV virüsü taşıyıcılarının yüzde 61.6'sına bu virüsün uyuşturucu kullanmalarından dolayı bulaştığı açıklandı. 
     Çin Salgın Hastalıklarla Mücadele ve Kontrol Merkezi tarafından yayınlanan açıklamada, uyuşturucu kullanımından HIV bulaşmasının ülkenin güneybatısındaki Yunnan eyaleti ve kuzeybatısındaki Sincan Uygur Özerk Bölgesi ile güneyindeki Guangdong ve Guangxi Zhuang Guanşi Cuan Özerk Bölgesi'nde yaygın olduğu kaydedildi. 
     Çin'in orta kesimindeki Henan eyaletindeyse yasadışı kan bağısı, HIV virüsünün başlıca kaynağını oluşturuyor. 
     HIV taşıyıcılarının yüzde 9.4'ü bu virüsü kan bağışı sırasında, yüzde 8.4'ü cinsel ilişkide, yüzde 1.6'sı kan ve kan ürünleri yoluyla ve yüzde 0.3'üyse anneden bebeğe geçme yoluyla aldılar. Yüzde 18.7'sineyse HIV'in nasıl bulaştığı bilinmiyor. 
     Araştırmalara göre, uyuşturucu kullanımı ve kan bağışından HIV bulaşması vakaları azalırken, anneden bebeğe bulaşmasında artış görüldü. 
     Çin'de resmi rakamlara göre 840 bin kişi HIV virüsü taşıyor. Ancak uzmanlar, gerçekte bu rakamın çok daha fazla olduğunu belirtiyorlar. 
     
</TEXT>
</DOC>
