<DOC>
<DOCNO> 170582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sonspo06.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bergkamp Arsenal'de kaldı... 
</HEADLINE>
<TEXT>

     Hollandalı golcü futbolcu Dennis Bergkamp, İngiltere'nin Arsenal Kulübü ile 1 yıllık sözleşme yeniledi. 
     34 yaşındaki futbolcu, sözleşme yenilemekten son derece mutlu olduğunu belirterek, ''Arsenal harika bir takım. Her zaman kariyerimi burada noktalamayı istemişimdir'' dedi. 
     Sözleşmesi bu yıl haziran ayında biten Bergkamp, 1995 yılında yaklaşık 11 milyon dolara İtalya'nın Inter Milan takımından Arsenal'e transfer olmuştu. 
     ''Her zaman söylediğim gibi, bizim için elimizdeki oyuncuları tutmak çok önemli. Bu yüzden Dennis'in sözleşmesini 1 yıl daha uzatması bizi çok sevindirdi'' diyen Arsenal Kulübü Menajeri Arsene Wenger, ''Dennis tecrübeli ve yetenekli bir oyuncu. İtibarımızı korumamızda bize çok yardımı olacak'' diye konuştu. 
     Bergkamp, İngiltere Ligi ve 1998-2002 İngiltere kupalarında son derece başarılı oyunlar çıkarmıştı. 
     
</TEXT>
</DOC>
