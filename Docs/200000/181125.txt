<DOC>
<DOCNO> 181125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/astro/index.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ani kararlardan kaçının 
</HEADLINE>
<TEXT>

   
   
   Öğlene doğru 11.07 Balık burcuna geçen Ay güne daha değişken, bir miktar huzursuz bir hava getiriyor. Gün içinde verilen sözlerin tutulması pek kolay değil ve akşam gereksiz tartışmalara girebilirsiniz. Koç'lar iki kere dikkatli olmalılar. Hiç yoktan sebepler yüzünden engellenebilirler. Küçük talihsizlikler başlarını ağrıtabilir. Boğa'lar her ne kadar iyimser bir enerji içinde olsalar bile grup çalışmalarında ve sosyal alanda tutarlı olmalılar. Kararsızlıklar plan kurmalarına engel olabilir. İkizler enerjisini iyi kullanmalı ve planlı hareket etmeli. İş hayatında gerginlik var. Dikkatsizlikler yüzünden başı ağrıyabilir. Yengeç'lerin birkaç gün esnek olması ve ona göre hareket etmesi gerekiyor. Yabancılar ya da eğitimle ilgili olaylar da gündemde olabilir. Aslan'lar parasal alanda dikkatli olmak zorundalar. Birikimleri yanlış kararlar yüzünden aniden eriyebilir. Borç alacak konularında da önlemci olmalılar. Başak'lar attıkları adımların ve yeni kararların sonuçlarını görebilirler. Yakın beraberliklerde tutarlı olmaları gerekmekte. Düşünmeden konuşmak gereksiz tartışmalara yol açabilir. 
   Terazi'ler erteledikleri işlere dikkat etmeliler. İyi organize olamadıkları durumlar olabilir ve bu yüzden işte de huzurları kaçabilir. Sağlığa da özen göstermek gerek. Akrep'ler aşkta hareketli bir gündeler ama maddi açıdan önlemci olmalılar. Duygusal alanda ani çıkışlar yanlış anlamalara yol açabilir. Duygusal açıdan yüklü bir gündeler. Yay'lar aceleci olmamalılar. İş hayatında artan baskı ya da yapılacak işler planlı davranmalarını gerekli kılıyor. Oğlak'lar kısa yolculuk, hareket ve iletişimin öne çıktığı bir gündeler. Değişen çevresel koşullar karşısında esnek olmalılar. Kova'nın harcamalarına özen göstermesi gerek. Bütçelerini gözden geçirme zamanı. Yeni kazançlar mümkün olsa bile borçlar da gündeme gelebilir. Balık'lar ilk aklına geleni yapamamalılar. Duygusal alanda huzursuz bir gün olabilir. Ortaklaşa işlerde ve yakın beraberliklerde uzlaşıcı olmalılar. 
   
   
</TEXT>
</DOC>
