<DOC>
<DOCNO> 191275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/ekonomi/eko08.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşkun İstihdam teşviği yolda 
</HEADLINE>
<TEXT>

   EKONOMİ SERVİSİ 
   
   Ekonomi Muhabirleri Derneği EMD İstanbul Şubesi'nin düzenlediği toplantıya konuk olan Sanayi ve Ticaret Bakanı Ali Coşkun, kayıtdışı istihdamı önlemek için, vergi ve sigorta avantajı sağlayan teşvik uygulamasına geçileceğini söyledi. Coşkun, yüzde 90 vergi, yüzde 20 de sigorta indirimi getiren istihdam teşviğinin, kişibaşına milli geliri 1500 doların altında olan illere yönelik yatırım teşviği yasası ile birlikte TBMM'ye sunulacağını açıkladı. Bu uygulamanın bir yıl süreceğini daha sonra üçer yıllık sürelerle uzatılacağını anlatan Coşkun, ekonomik sorunlara ekonomik reçetelerle çözmek gerektiğini belirtirken, kayıtdışı ekonomiyle mücadele için ürün borsaları yasasını çıkartacaklarını söyledi. 
   Coşkun, Türkiye'nin IMF ile ilişkisine yönelik bir soru üzerine "En azından 2004 yılı sonuna kadar IMF ile katolik nikahımız var. IMF ile ilişkilerimizi 2004 yılı sonunda tamamlamak istiyoruz. Ama biz IMF'nin kurucu 29 ülkesinden biriyiz. Dolayısıyla kurucusu olduğumuz bir kuruma karşı değiliz." dedi. 
   
   
</TEXT>
</DOC>
