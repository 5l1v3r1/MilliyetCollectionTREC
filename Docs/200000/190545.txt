<DOC>
<DOCNO> 190545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sontur32.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet müdüründen telsiz anonsuyla veda... 
</HEADLINE>
<TEXT>

     Trabzon Emniyet Müdür Vekili Nihat Canan Yakıcı, emekliye ayrılınca mesai arkadaşlarıyla telsiz anonsuyla vedalaştı. 
     Trabzon Emniyet Müdür Yardımcısı olarak 1995'ten beri görev yapan ve son bir ay içinde Emniyet Müdürlüğü'ne vekalet eden Yakıcı, yaş haddinden emekli oldu. 
     Mesai arkadaşlarına telsiz anonsuyla veda eden Yakıcı, mesleğinin başlangıç ve bitişini çok sevdiği bir kitaba benzettiğini belirterek, şunları söyledi 
     ''Yıllar önce bu kitabı okumaya başladım ve hiç ara vermeden 20 Ekim'de mutlu sonla noktaladım. Bu duygu ve düşünceler içerisinde sizlere ailenizle birlikte mutluluklar dilerim.'' Nihat Canan Yakıcı'dan boşalan göreve, Müdür yardımcısı Selçuk Alpaslan vekaleten atandı. 
     Bu yıl Trabzon'a atanan Alpaslan'ın, Ankara, İstanbul, Erzurum, Adapazarı, İzmir ve Şırnak illerinde görev yaptığı bildirildi. 
     
</TEXT>
</DOC>
