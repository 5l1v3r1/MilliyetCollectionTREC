<DOC>
<DOCNO> 199648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/guncel/gun08.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Türk adaleti 
</HEADLINE>
<TEXT>

   Mavi Akım'da devleti trilyonlarca zarara uğrattıkları gerekçesiyle 11 ay hapse mahk m edilen sanıkların cezaları ertelendi... 
      ANKARA Milliyet 
   
   Mavi Akım Projesi Samsun - Ankara Boru Hattı'nı pahalıya yaptırıp OHS Konsorsiyumu'na haksız menfaat sağladıkları, devleti trilyonlarca lira zarara uğrattıkları iddia edilen BOTAŞ bürokratlarının yargılandığı dava 6 milyon 46 bin lira ağır para cezasıyla sonuçlandı. 
   Ankara 6. Ağır Ceza Mahkemesi'nde görülen davanın dünkü karar duruşmasında sanıklardan eski BOTAŞ Genel Müdürü Gökhan Yardım, eski yönetim kurulu üyeleri Kutluhan Çınbay, Uğur Başer ve Hayri Nadir Bıyıklıoğlu ile avukatları hazır bulundu. Sanık Arif Bilal Uzuner ise gelmedi. 
   Mahkeme heyeti, 23 Mayıs'ta davaya müdahil ettiği Nazlı Ilıcak'ın, suçtan zarar görmesinin söz konusu olmadığı gerekçesiyle müdahilliğini kaldırdı. Savcı Hatice Çetin, Rus Gasprom şirketi ve Türk firmalarından oluşan konsorsiyumun hattı çok yüksek fiyata yaptığı, bu yolla devletin zarara uğratıldığı iddiasıyla sanıkların 4.5'ar yıla kadar hapis cezasına çarptırılması yönündeki mütalaasını yineledi. Son sözleri orulan sanıklar ve avukatları ise beraat talebinde bulundu. Mahkeme heyeti, TCK'nın "görevi kötüye kullanmak" suçunu düzenleyen 240. maddesi uyarınca sanıkların 1'er yıl hapis, 2'şer milyon lira para ve 3'er ay memuriyetten men cezasına çarptırıldığını açıkladı. Sanıklar hakkında TCK'nın artırım öngören 80. maddesi ve cezada indirim öngören 59. maddesini uygulayan heyet, sonuç olarak her sanığı 11 ay 20'şer gün hapis ve 6 milyon 46 bin lira ağır para cezasına mahk m etti. Sanıkların sabıkasız olması ve bir daha suç işlemeyeceklerine kanaat getiren mahkeme, hapis ve para cezalarını erteledi. 
   
   
   
</TEXT>
</DOC>
