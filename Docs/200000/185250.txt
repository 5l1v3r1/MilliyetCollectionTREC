<DOC>
<DOCNO> 185250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/yasam/yas03.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı kapkaççılar 
</HEADLINE>
<TEXT>

   Çaldıkları otomobille kapkaca çıkan dört genç, 3 saatte iki kapkaç, üç hırsızlık, bir de gasp yaptı 
      TURAÇ TOP İzmir DHA 
   
   İzmir'de sabaha karşı çaldıkları otomobille iki kadına kapkaç yapan, bir kadını gasp eden, iki otomobilin de teybini çalan dört kişiden ikisi yakalandı. 
   Hırsızlık ve oto hırsızlığı suçlarından sabıkalı Melih Şirinkan 21 , Barış Süt 21 , Savaş Halıcıoğlu 18 ve V.V. 16 , cumartesi 04.30'da Şirinyer'de Bilal Dursun'a ait otomobili çaldı. 
   Araçla kapkaca çıkan dört kişi, önce yanına yanaştıkları Şenay Çalışkan'ın 26 omzundaki çantasını aldı. Çalışkan'ın direnip yerde sürüklenmesine aldırmadan yollarına devam eden saldırganlar, Altındağ'da da Cevriye Şahinoğlu'na 43 bıçak çekip cep telefonunu zorla aldı. Gültepe'deki bir minibüs durağında Nazire Güldüz'ün 34 çantasını omzundan çekip alan dört zanlı, Işıkkent'teki İzmir Otogarı'nda park halindeki iki otomobilin kelebek camını kırıp teyplerini çaldı. 
   
   Çalınanlar sahiplerine verildi 
   Üç saat içinde, 3 hırsızlık, 3 de kapkaç yapan saldırganlar, polis tarafından sabah saatlerinde kıstırıldı. Süt ve Halıcıoğlu kaçarken, Şirinkan ve V. kısa sürede yakalandı. Gasp Büro Amirliği'ne götürülen Şirinkan ve V., mağdurlar tarafından teşhis edilirken, çaldıkları çantalar ve cep telefonları sahiplerine teslim edildi. 
   
   
</TEXT>
</DOC>
