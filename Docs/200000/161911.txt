<DOC>
<DOCNO> 161911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/siyaset/siy01.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek, IMF'yi eleştirdi 
</HEADLINE>
<TEXT>

Adalet Bakanı, 6. Uyum Paketi için "yeni kapitülasyonlardır" diyenlere cevap verdi Asıl kapitülasyon kısa süre sonra IMF ile yapılacak gözden geçirmelerdir 
     ANKARA Milliyet 

     Adalet Bakanı Cemil Çiçek 6. AB'ye Uyum Paketi'ndeki maddelerin "yeni kapitülasyonlar olduğu" şeklindeki eleştirilere, "Dış borcumuz gırtlağa kadar. Asıl kapitülasyon kısa süre sonra yapılacak gözden geçirmeler" yanıtı vererek IMF'ye yüklendi. 
     CNN Türk'te yayınlanan Kafe Siyaset programına katılan Çiçek, AB'ye uyum konusunda işin zor kısmının başladığını belirterek, "örneğin Milli Güvenlik Kurulu'nun MGK yapısında bir değişiklik gerekirse, Anayasa'da değişiklik yapmak gerekir" dedi. Çiçek, AB'nin MGK konusunda böyle bir talebi bulunmadığını ancak genel tavrına bakıldığında bunu bile tartışmanın gerektiğini belirtti. 
     Paketteki "seçimlerde yabancı gözlemci bulunması" ve "özel TV'lerden Kürtçe yayın yapılabilmesi" konularında da eleştiriler olduğunu dile getiren Çiçek, "Seçimlere gözlemci eskiden de geliyordu. Özel televizyonlar, Kürtçe yayın yapsa da yine denetim altında olacak" dedi. 
     
     AB'ye taahhütler var 
     Başbakanlık'ta bulunan 6. Uyum Paketi'nin TBMM'ye sevki için Ulusal Program'ın hazırlanmasını beklediklerini kaydeden Çiçek şöyle konuştu "Orada AB'ye taahhütlerde bulunacağız. AB paketten bazı maddelerin çıkartılmasını kabul ederse mesele yok. Bu konuda sorumluluk TBMM ve hükümettedir. Bunun aksini düşünen AB'ye karşı demektir. Ama paketin bekletilmesinde fayda yoksa TBMM'ye gönderebiliriz." 
     
H kim 850 milyon işçi 1.5 milyar      Konya'da mahkeme hizmet binasının açılışına katılan Çiçek, "yargı mensuplarının çalıştığı binalara bakılarak karar verilirse, Türkiye'nin bir hukuk devleti olduğuna inandırmak için bin şahit gerekir" dedi. H kimlerin özlük haklarının yeterli olmadığını ve 850 milyon liraya çalıştırıldıklarını da vurgulayan Çiçek, "İşçiler alınmasın ama bir işçinin 1.5 milyar maaş aldığı ülkede 850 milyona h kim çalıştıramazsınız" diye konuştu. Konya Valisi Ahmet Kayhan da Çiçek'e çini tabak hediye etti. 
     

</TEXT>
</DOC>
