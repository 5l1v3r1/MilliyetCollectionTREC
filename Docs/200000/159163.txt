<DOC>
<DOCNO> 159163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/spor/spo03.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PİŞMAN DEĞİLİM 
</HEADLINE>
<TEXT>

Galatasaray Başkanı Özhan Canaydın, Lucescu'nun yerine Fatih Terim'i göreve getirirken, camianın ve taraftarın sesini dinlediğini açıkladı. Canaydın, "İkincilik de başarıdır" dedi 
     CÜNEYT KARAKAYA 

     Lucescu'ya tebrik 
     GALATASARAY Başkanı Özhan Canaydın, dün düzenlediği basın toplantısında ilginç açıklamalar yaptı. Lucescu ile yolları ayırmaktan dolayı pişman olmadığını söyleyen Canaydın, "Lucescu'yu başarılı performanstan dolayı tebrik ediyorum. Geldiğim ilk gün kendisiyle konuşmuştum. Ben değişim sırasında büyük camianın ve taraftarların isteğini yerine getirdim" diye konuştu. 
     
     'İkincilik başarı' 
     BEŞİKTAŞ'A 6, Gençlerbirliği'ne ise 5 puan kaptırdıklarını hatırlatan Galatasaray Başkanı, "Bu şartlarda Şampiyonlar Ligi'ne kalmak önemli bir başarı" dedi. Canaydın şunları söyledi "Fatih hoca ile el ele devam edeceğiz. Transfer için gerekli bütçeyi ayıracağız. İç transferde herkesle görüşüyoruz. Hasan Şaş'tan aldığı teklifleri bize de iletmesini istedik." 
     
     'Tavandan tabana' 
     FAIR - Play konusundaki tavrını sürdüreceğini de açıklayan Canaydın, "Maçta yumruklaşanlar bile maç sonu öpüştüler. Tavanda başlayan tabana yayılacaktır. Tabii sıkıntı çekeceğiz. Sıkıntılara karşı aslan gibi duruyorum" dedi. Ali Sami Yen'i Temmuz gibi yıkayacaklarını da açıklayan Özhan Canaydın, anlaşmayı imzalama aşamasına geldiklerini söyledi. 
     
Bavulunu topladıHasan Şaş, Florya'daki evini boşalttı. Barcelona'ya daha yakın görünen yıldız futbolcunun, İspanyol kulübünün yeni yönetimiyle imza atacağı iddia edildi 
     MEHMET ÇİFTÇİ 

     Cim - Bom'da sessizlik 
     GALATASARAY ile sözleşmesi sona eren Hasan Şaş bavullarını topladı. Kulübünden görüşmek için haber bekleyen, ancak henüz çağrı alamayan tecrübeli futbolcunun keyfinin kaçtığı öğrenildi. Hasan'ın, İspanya ve İtalya'dan gelen teklifleri değerlendirmeye aldığı bildirildi. Haziran ayının sonunda evlenecek olan Şaş, kalması durumunda Florya'da boşalttığı evine yeni eşyalar alacak. 
     
     Seçimleri bekliyor 
     BARCELONA'YA daha yakın görünen Hasan Şaş, ilk görüşmelerde İspanyollar ile prensipte anlaşmaya varmıştı. Ancak Sarı - Kırmızılı oyuncu, resmi imzayı atabilmek için Barça'nın yeni yönetiminin belirlenmesini bekliyor. 15 Haziran'daki seçimini ardından hemen kolların sıvanacağı ve Hasan Şaş'ın Sorin'in yerine transfer edileceği vurgulandı. 
     
Sıcak adımlarSarı - Kırmızılılar Portolu Clayton ve Pena'nın transferi için düğmeye bastı 
     Çekiçler, Portekiz'de 
     TRANSFER çalışmaları sessiz bir şekilde sürdüren Galatasaray, Porto'nun iki Brezilyalı oyuncusu Clayton ve Pena için harekete geçti. İki oyuncunun transferiyle yakından ilgilenen eski futbolcu Metin Çekiçler'in yeniden Portekiz'e gittiği öğrenildi. Salzburg'ta kiralık olarak oynayan Pena'nın Sarı - Kırmızılı takıma gelmeye sıcak baktığı bildirildi. 
     
     Teklif etmişlerdi 
     PORTO kulübünden bir yetkili ile buluşan Çekiçler'in, fikir alış - verişinde bulunup, fiyat konusunda nabız yoklayacağı ifade edildi. Hatırlanacağı gibi Porto daha önce iki futbolcuyu, Jardel'in transferinde takas olarak önermişti. Ancak nakit akışında sorun yaşayan Galatasaray, yıldız futbolcuyu satarken takas yerine parayı tercih etmişti. 
     
Volkan ve Ümit rapor edildi      BEŞİKTAŞ derbinin son dakikalarında kırmızı kartla oyundan atılan Galatasaraylı Volkan ve Ümit Karan'ın, raporlar doğrultusunda PFDK'ya sevk edilmesi kararlaştırıldı. Ümit Karan'a 2, Volkan'a ise asgari 1 maç hak mahrumiyeti cezasının çıkabileceği açıklandı. Öte yandan Volkan'ın önümüzdeki günlerde Hollanda'ya giderek, Nike'ın reklam çekimlerine katılacağı öğrenildi. 
     
İmzada gerginlik      ERHAN TELLİ 

     GALATASARAY'IN yıldızlarından Bülent Korkmaz, Hasan Şaş, Mehmet Polat ve Suat Usta, dün Beylikdüzü Migros Alışveriş Merkezi'nde Adidas'ın imza gününe katıldı. Bir grup Beşiktaş taraftarı, bayraklarla gelip, Galatasaray aleyhine tezahüratlar yapınca ortalık karıştı. Alışveriş merkezinin güvenlik güçleri olaya müdahale etti ve yaklaşık 15 kişilik taraftar grubu uzaklaştırıldı. 
     

</TEXT>
</DOC>
