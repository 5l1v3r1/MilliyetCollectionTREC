<DOC>
<DOCNO> 163397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/spor/spo01.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
RUMENLER'E VETO 
</HEADLINE>
<TEXT>

Lucescu'nun transfer etmek istediği vatandaşlarına yönetimden ret cevabı geldi. İkinci Başkan Hüsnü Güreli, tribünleri ayağa kaldıracak bir yıldız alınmasını istedi 
     ORHAN YILDIRIM 

     Kombine satışı kaygısı 
     BEŞİKTAŞ Yönetimi ile Teknik Direktör Mircea Lucescu arasına kara kedi girdi Takıma faydalı olabilecek, düşük maliyetli ancak yeteneğine inandığı Rumen oyuncuları transfer etmek isteyen Siyah - Beyazlı ekibin çalıştırıcısı veto yedi. 2. Başkan Hüsnü Güreli, Lucescu ile yaptığı görüşmede, "Takıma en az Nouma'yı aldığımız günlerdeki gibi hava verip, tribüne seyirci çekecek, aynı zamanda kombine satışına katkıda bulunacak bir yıldız isim almalıyız" dedi. 
     
     Bilgili bugün dönüyor 
     RUMEN hoca da, yabancı transferi konusunda kesin verilmiş bir kararının olmadığını söyleyip, listesindeki isimleri araştırmaya devam edeceğini iletti. Bu arada yat gezisini dün tamamlayan Mircea ve Nely Lucescu, Divan Palmira Oteli'ne yerleşti. Londra'dan bugün dönecek olan Başkan Serdar Bilgili de, akşam saatlerinde, Lucescu'dan bilgiler alan Hüsnü Güreli ve Kıvanç Oktay ile biraraya gelip durum değerlendirmesi yaptı. 
     
'Hakan konusu kapandı'      FORVET konusunda bir ara Beşiktaş'ın gündemine gelen, Hakan Şükür konusuna Menajer Sinan Engin son noktayı koydu. Milli Takımımız'ın son maçında bir gol atıp, bir de asist yapan oyuncu için Engin, "Hakan Şükür konusu bizim için kapanmıştır" dedi. Siyah - Beyazlı yöneticiler ayrıca adı Beşiktaş için geçen Fenerbahçe kalecisi Rüştü ile de ilgilenmediklerini söyledi. 
     
     İmza haftası 
     RESMİ transfer döneminin başlamasıyla birlikte Beşiktaş, anlaştığı isimlerle yarından itibaren imza şov yapacak. Yönetici İbrahim Altınsay, Cordoba sorununun da çözüldüğünü belirterek, "1 milyon 600 bin dolara anlaştık. Bu pazarlıktan 900 bin dolar k rlı çıktık" dedi. Kolombiyalı file bekçisi, Konfederasyon Kupası için gideceği Paris'te imzayı atacak. Giunti'nin bir yıl daha kiralık oynayacağı, memnun kalınması durumunda bonservisinin de alınacağı ifade edildi. 
     
     Düren'den SARS garantisi 
     BEŞİKTAŞ yöneticisi Prof. Dr. Mete Düren, SARS hastalığından korkan Siyah - Beyazlılar'ın yüreğine su serpti. Kore kampı nedeniyle gündeme gelen hastalıktan endişe edilmemesi gerektiğini vurgulayan Düren, "Bu hastalık sadece Çin, Malezya ve Hong Kong'da var. Bırakın bizim gideceğimiz Güney Kore'yi, Çin'e daha yakın olan Kuzey Kore'de bile SARS vakası yok" dedi. 
     
     İnceman son aşamada 
     YENİ sezonda Beşiktaş'a kazandırılmak istenen Ümit Milli Takımı'nın ve St. Pauli'nin başarılı orta saha oyuncusu Uğur İnceman ile anlaşma sağlandı. Bonservis konusunda Alman kulübüyle de pazarlığa oturan Siyah - Beyazlılar'ın, transferde son aşamaya geldiği öğrenildi. Bu futbolcunun Kore kampına kadar transfer edileceği belirtildi. 
     
Vefasız değilim      MURAT AKBAŞ 

     İbrahim Toraman, "Antep'te oynamaktan şikayetçi değilim. Beni bugünlere getiren kulübüme vefasızlık yapmam. Başkanımın dediği olur" dedi 
     
     "Çok yıprandım" 
     TRANSFER gündeminin bir numarasına oturan Gaziantepsporlu İbrahim Toraman, transfer haberlerinin kendini çok yıprattığını belirtti. Olayların bu noktaya kadar geleceğini tahmin bile edemeyen Kırmızı - Siyahlı futbolcu, "A Milli Takım'a seçildim ve ona konsantre olmak istiyorum. Burada da uzun süre oynamayı hedefliyorum. Ben artık transferle ilgili konuşmayacağım. Bu konuyla ilgili başkanınmız gerekli açıklamaları yapıyor" dedi. 
     
     "Beğenilmek güzel" 
     BÜYÜK takımlardan transfer teklifi almasının güzelliğine de değinen İbrahim, "Bu benim başarılı olduğumu ve futbolumun beğenildiğini gösterir" dedi. Sözleşmesinin devam ettiğini, Gaziantepspor'a karşı borcunun olduğunu ifade eden yıldız futbolcu, sözlerini şöyle tamamladı Gaziantep'te oynamaktan şikayetçi değilim. Beni bugünlere getiren kulübüme vefasızlık yapmam. Başkanımız Celal Doğan ne söylüyorsa doğrusunu söyler." 
     

</TEXT>
</DOC>
