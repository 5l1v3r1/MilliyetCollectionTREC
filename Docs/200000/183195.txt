<DOC>
<DOCNO> 183195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sonspo18.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalkavan Beşiktaşın Lazio yenilgisinin tek nedeni korku... 
</HEADLINE>
<TEXT>

     Beşiktaş eski yöneticilerinden İhsan Kalkavan, Avrupa Şampiyonlar Ligi'nin ilk karşılaşmasında İtalya'nın güçlü ekiplerinden Lazio önünde alınan 2-0'lık yenilgiyi fazla yadırgamadığını, yenilginin tek nedeninin korku olduğunu belirterek, ''Kim ne söylerse söylesin, Beşiktaş bu gruptan rahatlıkla çıkabilecek güce sahiptir'' dedi. 
     Beşiktaş'ın karşılaşmaya ön yargılı çıktığını, makus talihinin bu karşılaşmada da tekrar ettiğini savunan Kalkavan, şöyle konuştu 
     ''Daha önceki karşılaşmalarda İtalyan takımlarına karşın ciddi manada bir galibiyet olmaması bir dezavantaj tabii. Bunun için de maça korku ile girdi, korkuyla oynadı. Atak oynayamadı. Defansta ciddi hatalar yapıldı. Tabii bunu korkular yaptırdı. 
     İleri uçta fazla bir başarılı olamadık. Lazio müthiş bir defans taktiği ile oynadı. Dolayısıyla bir kaç defans hatası onlar için skor oldu. Ama bu sonuç Beşiktaş'ın bundan sonra bir şey yapamayacağı anlamına gelmemeli. Allah'ın izniyle Beşiktaş bu gruptan çıkacaktır. Lazio maçında yapılan değişiklikler de bence normaldi. Söylediğim gibi, yenilginin tek sebebi korkudan başka bir şey değil. Artık bundan sonra bu korkuyu üzerimizden atmamız lazım.'' Kalkavan, Beşiktaş'ın artık büyük hedeflere yöneldiğini, ligde ve Şampiyonlar Ligi'nde yoluna devam ettiğini belirterek, sözlerini şöyle sürdürdü 
     ''Beşiktaş'tan istifalar o kadar önemli değil. Kurumsal bir yapısı var. Serdar Bilgili başkan bu şekilde iyi götürdüğü takdirde, Süleyman Seba gibi uzun süre başkanlığı götürmemesi gibi bir neden göremiyorum.'' 
     
</TEXT>
</DOC>
