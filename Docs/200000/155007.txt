<DOC>
<DOCNO> 155007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/yasam/yas02.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AVUKATTAN ŞAŞIRTAN TEKLİF 
</HEADLINE>
<TEXT>
'Müvekkilim hadım edilmeli' 
Bir çocuğa tecavüz eden sanığın avukatı, böyle dedi ama ekledi 'Keşke yasalar izin verseydi...' 
     İSMAİL AKDUMAN Samsun DHA 

     Samsun İstasyon Mahallesi'nde yaklaşık bir yıl önce 11 yaşındaki Y.Ü'ye cami tuvaletinde tecavüz ettiği iddiasıyla tutuklanan Kenan Ömer Ünalan, dün son kez h kim önündeydi. 
     Samsun 2. Ağır Ceza Mahkemesi'nde en az beş yıl hapis cezası istemiyle yargılanan Ünalan'ın sağlık durumuna ilişkin Adli Tıp Kurumu raporu bekleniyordu. Raporda Ünalan'ın akli dengesinin yerinde olmadığı ve TCK'nın 46. maddesi uyarınca cezai ehliyeti bulunmadığı belirtildi. 
     Son duruşmada Ünalan'ın avukatı Mevlüt Sevindik ilginç bir öneride bulundu. Sevindik ise müvekkilinin bu tip suçları daha önce de işlediğini hatırlatarak, şunları söyledi 
     
     'Hastanede tutulsun' 
     "Müvekkilim 1993 ve 1999'da da benzer suç işlemiş ve yine TCK'nın 46. maddesi gereği Ruh ve Sinir Hastalıkları Hastanesi'nde birer yıl tedavi gördükten sonra serbest kalmıştır. Şimdi yine küçük bir çocuğa tecavüz ettiği için yargılanıyor, yine TCK'nın 46. maddesinden yararlanacak. Aslında bundan sonra başka çocuklara zarar vermemesi için müvekkilimin bir operasyonla hadım edilmesi gerekir. Ne var ki kanunlar bunun için yeterli değildir. Sizden ricam, müvekkilimin daha uzun süre hastanede kalmasıdır." 
     Kararı açıklayan mahkeme, Ünalan'ın üç yıldan az olmamak kaydıyla Samsun Ruh ve Sinir Hastalıkları Hastanesi'nde tedavi görmesine karar vererek davayı bitirdi. 
     

</TEXT>
</DOC>
