<DOC>
<DOCNO> 171087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yasam/ayas.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvetin belgesi mideden çıktı .. 
</HEADLINE>
<TEXT>

   Rüşvet aldığından şüphelenilen trafik polisi Necati Topçu, suçüstü yakalanınca önceden seri numarası alınan 5 milyon liralık banknotu yuttu 
      MUSTAFA ÖZDEMİR DHA 
   
   Zonguldak Ereğli'de rüşvet aldığı iddiasıyla şik yet edilen trafik polisi Necati Topçu, suçüstü yakalanınca önceden seri numarası alınan 5 milyon liralık banknotu 'yedi'. Midesindeki para, hastanedeki gastroskopi çekiminde görülünce açığa alınan Topçu hakkında 12 yıla kadar ağır hapis cezası istemiyle dava açıldı. 
   Minibüs şoförü İbrahim Çelik 38 , sürekli eksikleri olduğunu belirterek kendisinden rüşvet almakla suçladığı Topçu'yu 43 , bir süre önce Ereğli Emniyet Müdürlüğü'ne şik yet etti. Bunun üzerine Organize Suçlar Bürosu'nun başlattığı operasyonda Çelik, seri numarası alınmış 5 milyon liralık banknotu Topçu'ya verdi. 
   Bu sırada baskın yapan meslektaşlarını karşısında gören Topçu, rüşvetin belgesi olan 5 milyon lirayı ağzına attı ve çiğneyerek yuttu. 
   
   Yalanladı ama.. 
   Ancak yutma sırasında paranın nefes borusunu tıkaması sonucu Topçu'nun ağzından ve burnundan kan geldi. Hastaneye kaldırılan Topçu müdahalenin ardından rüşvetin saptanması için gastroskopi cihazı Ağızdan mideye indirilen kamera sistemi bulunan Dr. Hüseyin Uysal'ın muayenehanesine götürüldü. Yapılan çekimlerde 5 milyon liranın midede olduğu anlaşıldı. Topçu rüşvet iddiasını yalanlarken görüntülerde paranın üzerindeki yazılar bile okunabildi. Açığa alınan Topçu hakkında 4 yıldan 12 yıla kadar ağır hapis cezası istemiyle dava açıldı. 
   
   
</TEXT>
</DOC>
