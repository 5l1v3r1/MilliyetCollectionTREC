<DOC>
<DOCNO> 161889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/ekonomi/eko02.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari açık finanse edilir 
</HEADLINE>
<TEXT>

Bankaların sendikasyon kredisi aldığını ve Hazine'nin eurobond borçlandığını belirten İş Bankası Fon Grup Müdürü Erdal Aral, cari açık endişesinin yersiz olduğunu söyledi 
     FİNANS SOHBETLERİ 
KADİFE ŞAHİN 

     Yıl sonuna ilişkin cari açık endişelerinin yersiz olduğunu belirten İş Bankası Fon Grup Müdürü Erdal Aral, cari açığın nasıl finanse edileceğinin önemli olduğunu söyledi. 
     Finans ve sermaye hareketleri ile cari açığın önemli ölçüde finanse edildiğini belirten Aral, "Cari açık büyüyor, batıyoruz diye bakılıyor. Borç alınan paralar uzun vadeli ve istikrarlı paralar ise bu tehlike değil" dedi. 
     2000 yılı ile bu yılın karşılaştırılamayacağını belirten Aral, 2000'de cari açığı finanse eden kısmın tamamen sıcak para olduğunu söyledi. "Çıkacak ve bir daha da geri gelmeyecek bir paraydı" diyen Aral, "Cari açığımız finanse edilemez bir cari açık haline dönüştüğünde devalüasyonla kurların yükselmesi gerekiyordu" dedi. 
     
     'Bankalar döviz getiriyor' 
     İzlenen sermaye hareketleri ve devletin eurobond borçlanması dikkate alındığında cari açık açısından 2003'ün 2000 yılından farklı olduğunu belirten Aral şöyle devam etti 
     "Bugün böyle bir durum söz konusu değil. Daha olumlu etkiler var. Şu anda Türk bankaları sendikasyon piyasasındalar ve görüşmeler olumlu gidiyor. Türkiye'ye geçen yıla göre daha fazla döviz gelecek. Cari açık artıyor ama bunu finanse edecek sermaye hareketleri de artıyor. Sadece bankalar değil Hazine de eurobond satarak borç alıyor. Eurobond da cari açığı finanse edecek bir enstrümandır. Ne zaman bankaların ve Hazine'nin borçlanması düşük kalır, cari açık bunun ötesinde büyür o zaman kurun yükselmesi gerekir." 
     
'Dolar yıl sonunda 1 milyon 700 olur'      Dolardaki düşüşün reel faizdeki düşüş ve ve dolar euro paritesinde euronun değer kazanmasından kaynaklandığını belirten Aral, yıl sonu kur tahminlerinde cari açığa bakıldığını söyledi. Aral, piyasada herkesin "Şimdi dövizimizi satalım ağustos sonu, eylülde alırız" hesabı yaptığını belirtti. Bu hesabın IMF'ye verilen özelleştirme takviminden kaynaklandığını belirten Aral, son çeyrekte 2 milyar dolarlık özelleştirme geliri beklendiğini belirtti. Aral, yıl sonu dolar tahmininlerinin 1 milyon 650 bin - 1 milyon 700 bin bandında olduğunu bildirdi. 
     
'Açık pozisyon 2 milyar dolar'      Dolardaki düşüşte piyasadaki TL likiditesinin düşük olmasının da etkili olduğunu belirten Aral, savaş döneminde 10 katrilyon olan açık piyasa işlemleri rakamının mayıs sonunda 5 katrilyona düştüğünü söyledi. Piyasadaki TL likiditesinin şu anda aşırı düştüğünü belirten Aral, bankaların döviz satarak maliyetsiz likidite yarattığını söyledi. Yüzde 41 - 45 faiz ödenen mevduata karşı pozisyon açarak döviz satmanın en ucuz yol olduğunu söyleyen Aral, yasal limitler dahilinde sistemin açık pozisyonunun 2 milyar dolar olduğunu söyledi. 
     
'Devlet vergi kaybına uğruyor'      Hazine'nin bankacılık sistemindeki paranın yüzde 80'lik bölümünü gerçek ve tüzel kişilerden çektiğini belirten Aral, devletin gelir kaybına uğradığını söyledi. 
     Gerçek ve tüzel kişilere satılan Hazine k ğıtlarından muafiyet nedeniyle devletin vergi almadığını belirten Aral, sistemi şöyle anlattı "Bankalar araya aracı konduğunda mevduat olarak gelecek. Mevduat üzerinden vergi kesilecek. Bankalar k ğıt alacaklar ve elde ettikleri kazançtan vergi ödeyecekleri için devlet bu işten daha k rlı çıkacaktır. Borçlanmanın direkt gerçek ve tüzel kişilerde olması tabana yayılması açısından önemli ama öbür taraftan vergi gelirleri açısından ciddi bir kayıptır. Beklentimiz düşen faizle birlikte TL mevduat ve bono faizleri arasındaki marj daraldığında bono alan gerçek ve tüzel kişilerin TL mevduatı tercih etmeleridir." 
     

</TEXT>
</DOC>
