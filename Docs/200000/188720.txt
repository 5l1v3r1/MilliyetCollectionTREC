<DOC>
<DOCNO> 188720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/yasam/yas08.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarına da pes 
</HEADLINE>
<TEXT>

   12 yaşındaki G.K., dayısı tarafından pazarlandı. Tecavüze uğrayan küçük kız şik yet edince zanlılar, "Davanı geri çek, sana ev alalım" dediler... 
      KAHRAMANMARAŞ DHA 
   
   Kahramanmaraş'ta dayısı tarafından pazarlanan 12 yaşındaki G.K. ile ilişkiye girenlerin, küçük kıza, şikayetini geri alması için ev teklif ettikleri iddia edildi. Kahramanmaraş'ta 12 yaşındaki G.K.'nin küçük yaşta imam nik hıyla evlendirilmesi ve dayısı tarafından erkeklere pazarlanarak tecavüze uğramasıyla ilgili davaya devam edildi. Ağır Ceza Mahkemesi'ndeki davanın dünkü duruşmasına G.K.'nin nikahsız eski eşi Duran Koca 32 , dayısı Mehmet Kabalcı 53 ile küçük kızla ilişkiye girmekle suçlanan 9 zanlı katıldı. 
   "Küçük yaştaki kızı alıkoymak ve tecavüz" suçlarından 5 ile 10'ar yıl arasında hapis cezası istenen zanlılar, G.K.'nin yaşının 15'ten büyük olduğunu ileri sürerek tahliyelerini talep etti. Suçunu kabul etmeyen ardından da tanık ifadeleri üzerine itiraf eden dayı Kabalcı da, mahkemede de hakkındaki iddiaları kabul etmedi. 
   
   Yaşını kendi de bilmiyor 
   Küçük kız ise, Durdu Koca'yla da geçen yıl annesi ve dayısının baskıları sonucu evlenmek zorunda kaldığını, eşinin bırakıp eve geri döndüğünde ise dayısı tarafından pazarlandığını anlattı. Gerçek yaşını kendisininde bilmediğini ancak nüfusta 12 yazdığını söyleyen G.K., duruşma öncesinde kendisine tecavüz edenlerin yakınları aracılığıyla şikayetten vazgeçmesi için ev teklif ettiklerini öne sürdü. Mahkeme heyeti, G.K.'nin yaşının tespit edilmesi amacıyla duruşmayı erteleyip sanıkların tahliye isteğini reddetti. 
   
   
</TEXT>
</DOC>
