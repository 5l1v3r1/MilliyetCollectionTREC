<DOC>
<DOCNO> 153212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun25.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Suriye'de istenmeyen Saddam ailesi Irak'a döndü" 
</HEADLINE>
<TEXT>

     Arap El Hayat gazetesi, devrik Irak lideri Saddam Hüseyin'in Suriye'de istenmeyen ailesinin Irak'a geri döndüğünü ve kuzeydeki Musul kentinde bir aşiretin koruması altında olduğunu ileri sürdü. 
     Gazetedeki habere göre, Saddam Hüseyin'in ilk eşi olan ve Uday ile Kusay'ın annesi Sacide ve 3 kızı, Suriye'den sınır dışı edildikten sonra Irak'a döndü. 
     Irak'ın eski protokol müdürü Hayham Raşid Vehaib'e dayandırılan haberde, 4 Iraklı kadının ABD'nin ağır baskısı sonucu Suriye'den sınır dışı edildiği belirtildi. 
     Savaştan önce Saddam'ın ailesinin 60 kişilik koruma eşliğindeki konvoyla Suriye'ye geçtiğini bildiren Vehaib'in, Suriye'nin ''batılı ülkelerle ilişkilerini olumsuz yönde etkileyeceği korkusuyla'' Saddam Hüseyin ailesine ülkeyi terk etmesinin ilettiğini söylediği kaydedildi. 
     Haberde, Vehaib'in ''Cumartesi günü Saddam Hüseyin'in ailesi Irak'a geri döndü ve Şummar aşiretine sığındı'' dediği ve Saddam Hüseyin'in eski eşinin, Irak Ulusal Konseyi'ne IUK teslim olan damadı Cemal Mustafa Sultan'ın Hala'nın kocası geçmişte yaptığı bir anlaşma sayesinde yeniden Irak'tan ayrılmasına izin verilebileceğini ileri sürdüğü belirtildi. 
     




</TEXT>
</DOC>
