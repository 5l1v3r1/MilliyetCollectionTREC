<DOC>
<DOCNO> 173400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/siyaset/siy03.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayfur söyledi, Bahçeli alkışladı 
</HEADLINE>
<TEXT>

      KAYSERİ DHA 

   
   MHP lideri Devlet Bahçeli, "Türk Ordusu bir lejyoner birliği değildir ve ona paralı asker muamelesi yapmak, ancak tüccar siyasetçilere yakışır" dedi. 14. Erciyes Zafer Kurultayı'nda hükümete seslenen Bahçeli "Dokunulmazlıkların arkasına saklanmaktan vazgeçin" dedi. Yolsuzlukla mücadele için kurulan komisyonların şov yaptığını savunan Bahçeli, "12 Ekim'de büyük yürüyüşü başlatmak üzere Ankarada'yım" diyerek genel başkanlık için sinyal verdi. Kurultayın sonuç bildirgesinde de, Türkiye'nin ve MHP'nin içinde bulunulan koşullarda, Bahçeli'ye ihtiyaç olduğu kaydedildi. Topluma Kazandırma Yasası'na da karşı çıkan Bahçeli, "Teröristleri affedenlerden günü geldiğinde hesap soracağız" diye konuştu. 6 bin çadırın kurulduğu Tekir Yaylası'nda güvenliği 500 askerle 25 kadın polis sağıladı. Aramalarda ise 73 ruhsatlı silaha tutanakla el konuldu. Sustalı çakılar, bıçaklar, sopalar ve bir balta ele geçirildi. Çok sayıda resmi plakalı belediye aracı dikkat çekti. 5 bin havai fişek atılırken, aralarında Ferdi Tayfur'un üstte da bulunduğu 20 sanatçı konser verdi. 
   
   
</TEXT>
</DOC>
