<DOC>
<DOCNO> 196734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/spor/ymese.html </URL>
<DATE> 2003/11/20/ </DATE>
<TIME>  </TIME>
<AUTHOR> Bilal MEŞE  </AUTHOR>
<HEADLINE>
Canınız sağolsun 
</HEADLINE>
<TEXT>

   
   Futbol bu. "Banko" dediğiniz maçtan hayal kırıklığıyla çıkarsınız Rakip büyüktür, yenilirsiniz, üzülmezsiniz, sineye çekersiniz. Letonya asla "büyük" takım değil. Hele hele Dünya Üçüncüsü olmuş bir ekiple Letonya'yı aynı kefeye koymak hataların en büyüğüdür. İşte asıl ağrımıza giden de yol parası bulamayan, ekonomik krizle boğuşan Letonya'nın bizim yerimize Portekiz'deki finallere gitmesidir. 
   Düşünün Letonya gibi bir ekip karşısında ilk golü buluyoruz, ardından Portekiz yolunu açacak golü de buluyoruz. Ama, öyle basit gol yedik ki, gözlerimize inanamadık 78.dakikada Verpakovskis'in golü tüm hayallerimizi alıp götürdü. 
   Yazık, çok yazık... Onca emekler, onca elin teri "hibe" olup gitti... Beni asıl kızdıran, finallerin kaçırılmasından sonra tribündeki futbolseverlerin Ay - Yıldızlı futbolcuları "yuhalaması", Şenol Güneş'in "istifaya" davet edilmesidir. Bunun adı olsa olsa "vefasızlıktır". Dünya Kupası'ndan sonra "alkışlanan", baştacı yapılan bir ekibi yuhalamakta nereden çıktı Onlar değil miydi ülkemizi ayağa kaldıran Onlar değil miydi dünyanın "şapka" çıkardığı futbolcular 
   Ne yuhlanmayı, ne de istifayı hakettiler... Biraz "vefalı" olup, onları bağrımıza basmanın, kötü günde onlara sahip çıkmanın zamanıdır. 
   Biliyoruz, şimdi kalemleri ucu tıraşlanıyor, pusuda bekleyenler yavaş yavaş önümüzdeki haftalarda ortaya çıkacak. Belki Şenol Güneş görevi bıracak, belki bırakmayacak, bilemiyoruz. 
   Kriz mi olur, barış mı, orası da karanlık 
   Bence Başkan Ulusoy'a bu alanda büyük işler düşüyor. Krize alkış tutacak olanlara en büyük set çekecek yine başkan Ulusoy'dur. Ulusoy, böyle günlerin adamıdır. 
   
   
</TEXT>
</DOC>
