<DOC>
<DOCNO> 181408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/yasam/ayas.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şahin Ağa'nın konak sorunu 
</HEADLINE>
<TEXT>

   'Zerda'nın çekildiği tarihi konakta izinsiz tadilat yapıldı. Durumu 'idare eden' belediye başkanına verilen 'ambulans sözü' unutulunca da, ortalık karıştı .. 
      ALİ EYÜBOĞLU İSTANBUL 
   
   Ekranların sevilen dizilerinden 'Zerda'nın 'konağı'yla ilgili, ilk duruşması önümüzdeki ay Gaziantep'te başlayacak bu dava, her boyutuyla ilginç. 
   Her şey, başrollerini Yavuz Bingöl'le Ece Uslu'nun oynadığı 'Zerda'nın yapım koordinatörü Ruhi Karadağ'ın, diziyi Çukurova'da çekmeye karar vermesiyle başlar. Karadağ, Adana ve çevresinde üç ay mek n arar, sonunda memleketi Gaziantep'i tercih eder. Ve, Kurtuluş Savaşı'nda Hurşit Ağa'nın kararg hı olan köşkü, 'Şahin Ağa'nın Yavuz Bingöl konağı yapar. 
   
   Konağı yeniden yarattılar 
   Sonuçta tarihi konak, 150 civarındaki mirasçısı adına Ali Köse'den kiralanır, ancak esaslı bir restorasyon şarttır. 
   'Zerda'nın yapımcıları, işi sanat yönetmeni Ahmet Şişman'a havale eder. Sakçagözü Belediye Başkanı Hüseyin Arapoğlu da beldelerinde dizi çekecek ekip için belediyeyi seferber eder. Konağın akan çatısı değiştirilir, itfaiyenin merdivenleri iskele gibi kullanılarak duvarları boyanır. Bahçeye lambalar konur, iki sundurma yapılır ve kısa sürede konak, bambaşka bir hale getirilir. 
   Ancak yenilenen konakta yapılan çekimlere seyirciler büyük ilgi gösterse de, Gaziantep Müze Müdürlüğü, '1. derecede tarihi eser' olan 'Hurşit Paşa Konağı'nda izinsiz çalışma yapanlar hakkında suç duyurusunda bulunur. 
   
   Başkan dilekçe yağdırdı 
   Savcılık, Adana'daki Kültür ve Tabiat Varlıklarını Koruma Kurulu Bölge Müdürlüğü'nden rapor ister. Gelenler, 'Kültür varlığına çok fazla zarar verilmedi' der. Müze Müdür Vekili Ahmet Beyazlar'ın, "Elinize sağlık ama bundan sonra izin almanız şart" sözü de ekibi cesaretlendirir. Ancak konaktaki restorasyonu genişleten 'Zerda'cılar, Sakçagözü Belediyesi'nin bir talebini karşılamayı unutunca, olanlar olur. Belediye Başkanı Arapoğlu'nun onlarca şik yet dilekçesi üzerine, savcılık, kapanmak üzere olan davayı tekrar açar. 
   'Tescilli kültür varlığına izinsiz müdahale'den hakkında 2 yıldan 5 yıla kadar hapis istemiyle dava açılınca, konağı kiralayan Ali Köse, "Benden izin almadılar" diyerek işin içinden sıyrılır. 
   
   
</TEXT>
</DOC>
