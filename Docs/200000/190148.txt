<DOC>
<DOCNO> 190148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/soneko06.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan Tarım Reformu Projesi'nin değiştirilmesi istendi 
</HEADLINE>
<TEXT>

     Dünya Bankası desteği ile yürütülen Tarım Reformu Uygulama Projesi'nin ARIP bu haliyle yürümesinin zor olduğu belirtilerek, projenin değiştirilmesi istendi. 
     Edinilen bilgiye göre, bugün Tarım Bakanlığı, Hazine Müsteşarlığı, Devlet Planlama Teşkilatı DPT ve Dünya Bankası yetkililerinin katılımı ile bugün gerçekleştirilecek toplantıda konunun tekrar masaya yatırılması bekleniyor. 
     Toplam 600 milyon dolarlık Proje'nin içinde transfer yatırım ve alternatif ürünler gibi kalemler yer alıyor. 
     
     İKİ YILDIR MESAFE ALINAMIYOR 
     Ekonomi yönetimi, Proje'de iki yıldır mesafe alınamadığını dile getirirken, bu haliyle yürümesinin zor olduğunu ve değiştirilmesi gerektiğini vurguluyor. 
     Proje'nin toplam rakamının değişmeyeceği, ancak alt projelerde kaydırmalara yapılabileceği belirtilirken, Proje'nin çiftçi kayıt sistemine odaklanması isteniyor. 
     Ayrıca, Proje kapsamında bir çok danışmanlık hizmeti yer aldığı belirtilirken, bunların sayısının da minimuma çekilmesi için Dünya Bankası ile müzakerelere devam ediliyor. 
     
</TEXT>
</DOC>
