<DOC>
<DOCNO> 177513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur22.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da gasptan yakalandı, Aydın'da cinayet işlemiş... 
</HEADLINE>
<TEXT>

     İstanbul'da gasp ve polise ateş etmek suçlarından yakalanan Engin Akkuş'un 25 , Aydın'da öldürülen hayat kadını Emine Akkesen'in 32 katil zanlısı olduğu belirlendi. 
     Yakalanan Akkuş'un üzerinden çıkan cep telefonunun bir süre önce Aydın'da elleri ve ayakları bağlanıp, boğularak öldürülen Emine Akkesen'e ait olduğu ortaya çıktı. Bunun üzerine soruşturmayı genişleten polis Akkuş'un, Akkesen'in katil zanlısı olduğunu saptadı. 
     İstanbul'da çıkarıldığı mahkemece tutuklanarak cezaevine konulan Akkuş'un gasp, cinayete teşebbüs, adam öldürme, yağma ve yaralama suçlarından sabıkalı olduğu ve Erzincan Emniyet Müdürlüğü'nün hakkında gıyabi tutuklama kararı bulunduğu belirtildi. 
     
</TEXT>
</DOC>
