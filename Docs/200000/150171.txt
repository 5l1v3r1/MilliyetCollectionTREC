<DOC>
<DOCNO> 150171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun32.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Suriye'ye yükleniyor "Biyolojik silah üretiyorlar" 
</HEADLINE>
<TEXT>

     İsrail Başbakanı Ariel Şaron, Suriye'nin çok büyük kimyasal silah deposuna sahip olduğunu ve biyolojik silahlar üretmeye çalıştığını öne sürdü. 
     Şaron, İsrail'de yayınlanan Yediot Ahronot gazetesine verdiği demeçte, Suriye Devlet Başkanı Beşşar Esad'ın alacağı yanlış bir kararın, İsrail için en büyük tehdit olacağını belirtti. 
     İsrail Başbakanı, Suriye'nin kimyasal silaha sahip olduğu ve biyolojik silah geliştirmeye çalıştığı gibi, Lübnan'daki Hizbullah grubunu kastederek, bu ülkenin kontrolünde bir terörist güç bulunduğu görüşünü dile getirdi. 
     Suriye'nin tehdit olmasının esas olarak bu ülkenin durum değerlendirme kapasitesinin fazla olmamasından kaynaklandığını belirten Şaron, kısa zamanda Suriye'nin İsrail'e saldırma tehlikesi bulunmadığını da ifade etti. 
     





</TEXT>
</DOC>
