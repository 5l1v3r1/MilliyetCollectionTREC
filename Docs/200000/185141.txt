<DOC>
<DOCNO> 185141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sonspo04.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 3 puanla tanıştı, stres bitti... 
</HEADLINE>
<TEXT>

     Ligin 7. haftasını Konyaspor'u 2-1 yenerek geçen Bursaspor'da, 3 puana ilk kez ulaşmanın sevinci yaşanıyor. 
     Bursaspor Kulübü Başkanı Fikret Üstenci, ilk 6 haftada 2 maç dışında iyi oynadıklarını, ancak bunu sonuca yansıtma başarısını gösteremedilerini söyledi. 
     Üstenci, Konyaspor karşısında alınan galibiyetin takıma ve camiaya iyi geldiğini ifade ederek, ''Galibiyetle birlikte üzerimizdeki stresin bittiğini düşünüyorum. Bundan sonraki haftalarda hem futbol hem de skor olarak daha iyi sonuçlar alacağız. Futbolcularımı mücadelelerinden dolayı kutluyorum'' dedi. 
     Karşılaşma boyunca kendilerini destekleyen taraftarlara da teşekkür eden Üstenci, ''Sezon başında mücadele eden, hırsını sahaya yansıtan ve kazanmak için varını yoğunu koyan bir takım oluşturma sözü vermiştik. Tam olarak olmasa da taraftarlarımız artık keyifli bir takım izliyor. Daha da iyi olacağız. Bundan kimsenin şüphesi olmasın'' diye konuştu. 
     
</TEXT>
</DOC>
