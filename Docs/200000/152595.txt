<DOC>
<DOCNO> 152595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo10.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Xavi sezonu kapattı, Barcelona şokta... 
</HEADLINE>
<TEXT>

     Barcelona'nın orta alan oyuncusu Xavi, bu sezon futbol oynayamayacak. 
     Kulüp doktorları, 23 yaşındaki milli futbolcunun omuzunda varolan sakatlığı nedeniyle ameliyat olmasına karar verdi. Kulüp, son maçlarda sakatlığı nedeniyle zor anlar yaşayan Xavi'nin önümüzdeki hafta ameliyat olacağını, sezon sonuna kadar da futbol oynamasının mümkün olmadığını açıkladı. 
     Bu sezon sakatlıklar yüzünden lig ve Avrupa kupalarında zorluk yaşayan Barcelona'da dizinden sakat olan orta alan oyuncusu Luis Enrique ile bacağından sorunu olan defans oyuncusu Carles Puyol'un da bu hafta Real Sociedad ile yapılacak maçta yer alıp alamayacağı belli değil. 
     Bu arada şubat ayında çapraz bağlarından sakatlanan Hollandalı orta alan oyuncusu Philip Cocu'nun tamamen iyileştiği bildirildi. 
     





</TEXT>
</DOC>
