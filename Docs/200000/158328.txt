<DOC>
<DOCNO> 158328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur24.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan'ın acı günü... 
</HEADLINE>
<TEXT>

     Başbakan Recep Tayyip Erdoğan'ın babasının amcasının oğlu İlyas Erdoğan'ın cenazesi, Eyüp Mezarlığı'nda toprağa verildi. 
     Tedavi gördüğü İstanbul Tıp Fakültesi Onkoloji Servisi'nde dün akşam vefat eden İlyas Erdoğan için, Eyüpsultan Camii'nde ikindi namazından sonra cenaze namazı kılındı. Katılımın fazla olması nedeniyle, namaz, avlu yerine ön bahçede kılındı. 
     İlyas Erdoğan'ın cenazesi, daha sonra Eyüp Mezarlığı'nda toprağa verildi. 
     Cenaze törenine, Bayındırlık ve İskan Bakanı Zeki Ergezen, İstanbul Büyükşehir Belediye Başkan Vekili Ümit Özerol, AK Parti İstanbul İl Başkanı Mehmet Müezzinoğlu, İlyas Erdoğan'ın oğulları Ali ve Ömer Erdoğan, Başbakan Erdoğan'ın oğlu Ahmet Burak Erdoğan ile akraba ve aile dostları katıldı. 
     Bu arada, İlyas Erdoğan'ın oğlu Ali Erdoğan, cami avlusunda taziyeleri kabul etti. 
     
</TEXT>
</DOC>
