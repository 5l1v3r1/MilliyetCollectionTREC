<DOC>
<DOCNO> 157469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/soneko05.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye nüfusu, yaşlanmasına rağmen Avrupa'nın en genci... 
</HEADLINE>
<TEXT>

     65 yaş ve üstü nüfus oranı 1990-2003 döneminde yüzde 4.3'den yüzde 8'e çıkan Türkiye, hala Avrupa Birliği'nin AB üye ve adayları içindeki en genç ülke konumunu sürdürüyor. 
     Türkiye'de yüzde 8 olan 65 yaş ve üstü nüfus oranı İtalya'da yüzde 18.1'e, Yunanistan'da yüzde 17.6'ya, İsveç'te yüzde 17.4'e kadar yükseliyor. Türkiye'nin ardından en genç ülke olan İrlanda'da da bile yaşlı nüfus oranı yüzde 11.3'ü buluyor. 
     Dünya Bankası, Nüfus ve Vatandaşlık İşleri NİV Genel Müdürlüğü, Devlet İstatistik Enstitüsü DİE verilerinden derlenen bilgilere göre, AB içinde 2000 yılı itibarıyla 57.7 milyon nüfusu bulunan İtalya'da nüfusun yüzde 18.1'i 10.4 milyon , 65 ve üzerinde bir yaşa sahip durumda. Aynı zamanda dünyanın en yaşlı ülkesi İtalya'yı yüzde 17.6 ile Yunanistan dünya ikincisi , yüzde 17.4 ile İsveç dünya üçüncüsü izliyor. 
     Nüfus ve Vatandaşlık İşleri Genel Müdürlüğü'nün 7 Şubat 2003 tarihli verilerine göre, 70 milyon 5 bin nüfusu olan Türkiye'de 5 milyon 666 bin yaşlı nüfus 65 yaş ve üstü varken, 2000 yılı Dünya Bankası verileriyle 10.6 milyonluk Yunanistan'da 1.9 milyon, 8.9 milyonluk İsveç'te 1.5, 57.7 milyon nüfuslu İtalya'da 10.4 milyon yaşlı var. Dünyanın en yaşlı yedinci ülkesi Almanya'da 13.5 milyon, onuncu en yaşlı ülkesi Fransa'da 9.4 milyon yaşlı nüfus bulunuyor. 
     
     HIZLA YAŞLANIYORUZ AMA 2015'DE BİLE AB'NİN EN GENCİ OLACAĞIZ 

     Öte yandan Türkiye'de de yaşlı nüfus oranı hızla artıyor. 1990 yılı DİE verilerine göre 56 milyon 473 bin olan nüfusun 2 milyon 417 binini yaşlılar yüzde 4.3 , 19 milyon 745 binini 0-14 yaş grubu nüfusun yüzde 35'i oluşturuyordu. Yaşlı nüfus 2003 yılına kadar yüzde 134.4 artışla nüfus bu dönemde yüzde 24.9 arttı 5 milyon 666 bine yükselirken, 0-14 yaş grubu nüfus bu dönemde yüzde 6 azalışla 18 milyon 557 bine nüfusun yüzde 26.3'ü indi. 
     Şu anda yaş ve üzerinde olanlar 2015 yılında 65 yaş ve üzerinde olan yaşlı gruba girecekler. 2003 itibarıyla yaş ve üzerinde 11.2 milyonun üzerinde kişi var. 55 yaş üzeri nüfusta 1998 yılında 118 bin 411 ölüm olmuş. Bu ölüm miktarı, tahmini nüfus artış hızı baz alınarak artırıldığı, 2015 yılına kadar bu grupta 1.7 milyon dolaylarında ölüm nedeniyle bir azalma tahmini yapılabilir. Bu durumda göçler hariç tutulduğunda 2015 yılı itibarıyla 9.5 milyon dolaylarında 65 yaş ve üzeri yaşlı nüfus rakamı çıkar. Böylece 2015 yılında 83 milyon 401 bine ulaşacak Türkiye nüfusunda yaşlı nüfusun oranı yüzde 11.4'e yükselebilir ve bu rakamlarla bile AB'nin şimdiki durumuyla bile en genç ülkesi olan İrlanda, Slovakya kadar yaşlı olur. 1990-2003 dönemindeki eğilimle 0-14 yaş grubu nüfusun toplam nüfusa oranı ise 2015 yılında yüzde 21'e düşecek. Böylece 2015 yılında 83 milyon 401 bine ulaşacak olan Türkiye nüfusunun yaklaşık 9.5 milyonunu yaşlılardan, 17.5 milyonunu ise 0-14 yaş grubu çocuklardan meydana gelecek. 
     Dünya Bankası'nın 2000 yılı verileriyle AB üyesi ve adayı 24 ülke ile Türkiye'nin 1990 DİE , 2003 NİV ve 2015 tahmin yılları itibarıyla yaş grupları itibarıyla nüfus oranları şöyle 
     

ÜLKE 0-14 Yaş 15-64 Yaş 65 Yaş ve Üstü 1- İtalya 14.3 67.6 18.1 2- Yunanistan 15.1 67.4 17.6 3- İsveç 18.2 64.4 17.4 4- İspanya 14.7 68.3 17.0 5- Belçika 17.3 65.7 17.0 6- Almanya 15.5 68.1 16.4 7- Bulgaristan 15.7 68.1 16.1 8- Fransa 18.7 65.3 16.0 9- İngiltere 19.0 65.3 15.8 10-Avusturya 16.6 67.8 15.6 11-Portekiz 16.7 67.7 15.6 12-Danimarka 18.3 66.7 15.0 13-Finlandiya 18.0 67.0 14.9 14-Letonya 17.4 67.8 14.8 15-Macaristan 16.9 68.4 14.6 16-Estonya 17.7 67.9 14.4 17-Slovenya 15.9 70.2 13.9 18-Çek Cumhuriyeti 16.4 69.7 13.8 19-Hollanda 18.3 68.1 13.6 20-Litvanya 19.5 67.2 13.4 21-Romanya 18.3 68.4 13.3 22-Polonya 19.2 68.7 12.1 23-Slovakya 19.5 69.1 11.4 24-İrlanda 21.6 67.1 11.3 Türkiye-1990 x 35.0 60.7 4.3 Türkiye-2003 xx 26.3 64.2 8.0 Türkiye-2015 xxx 21.0 67.6 11.4      x DİE verileri. 
     xx Nüfus ve Vatandaşlık İşleri Genel Müdürlüğü'nün 7 Şubat 2003 tarihli verisi. 
     xxx 1990-2003 dönemi gelişimi esas alınarak ve o tarihte yaşlı olacak 53-65 yaş arası nüfus miktarı göz önünde bulundurularak hesaplandı. 
     Not Malta, Lüksemburg ve Kıbrıs Rum kesimi ile ilgili veriye ulaşılamamıştır. Bu ülkelerin nüfus yapısının da diğer AB üyeleriyle benzer olduğu bilinmektedir. 
     
</TEXT>
</DOC>
