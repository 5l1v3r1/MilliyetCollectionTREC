<DOC>
<DOCNO> 162714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko35.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da yeni bir meslek doğuyor Orman terapistliği 
</HEADLINE>
<TEXT>

     Japon Ormancılık Ajansı, yaşlılar ve özürlüler gibi kişilerin zihin ve beden sağlıklarını ormanların iyileştirici, sağaltıcı etkilerine tabi tutarak yardım edici ''orman terapisti'' adlı yeni meslek mensupları için kadro ayıracak. 
     Orman terapistliği kadrosunda istihdam edilecek kişilerin, tıp bilimleri ve sosyal hizmet konularında temel becerilerin yanı sıra, ormanlar ve ağaçlar konusunda iyi derecede bilgi sahibi olmaları gerekiyor. 
     Sadece Japonya'da göev yapabilecek uzmanlara açık olacak bu kadroda çalışacak kişiler, danışmanlık ve ormanlarda yürüyüşlerle hastaların iyileşmelerine yardımcı olacak. 
     Yeni kadrolar, Japon Sağlık, Çalışma ve Sosyal Güvenlik bakanlığı ve diğer bakanlıklar ve kuruluşlarla işbirliği halinde, 1 Ekim 2003 tarihinde başlayacak 2003-2004 mali yılında resmen ihdas edilebilecek. 
     
</TEXT>
</DOC>
