<DOC>
<DOCNO> 168055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/soneko37.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, "Ekonomik Özgürük" sıralamasında sonlarda... 
</HEADLINE>
<TEXT>

     Türkiye'nin ekonomik özgürlük sıralamasında, 123 ülke arasında 103. sırada yer aldığı açıklandı. 
     Liberal Düşünce Topluluğu'ndan yapılan açıklamaya göre, 2003 Dünya Ekonomik Özgürlük Yıllık Raporu yayınlandı. 
     Rapora göre Türkiye, ekonomik özgürlük sıralamasında, Macaristan, Hırvatistan, Slovakya, Polonya gibi eski Doğu Bloku ülkelerinin altında kalırken, Brezilya, Hindistan, Fas, İran ve Pakistan gibi ülkeler de ekonomik özürlük kriterleri bakımından Türkiye'nin önünde yer aldı. 
     Ekonomik özgürlük sıralamasında Suriye, Rusya, Romanya ve Cezayir gibi ülkelerin üzerinde yer alan Türkiye, ''devlet harcamaları, vergiler ve KİT'lerin varlığı'' bakımından devletin büyüklüğü konusunda aldığı 6.7 puanla 40. sırada, ancak ''mevzuatın yapısı ve mülkiyet haklarının korunması'' konusunda aldığı 4.1 puanla 93. sırada bulunuyor. 
     Rapora göre Türkiye sıralamada, güvenilir, sağlam para akışı konusunda 3.8 puanla ile 117'nci, yabancılarla ticaret yapma özgürlüğü konusunda 7.2 puan ile 58'inci, kredi hizmet ve iş piyasaları düzenlemeleri konusunda ise 4.9 puanla 103'üncü oldu. 
     
</TEXT>
</DOC>
