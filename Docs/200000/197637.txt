<DOC>
<DOCNO> 197637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sonspo17.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nde El Saka ve M'bayo'nun vize sorunu çözüldü 
</HEADLINE>
<TEXT>

     UEFA Kupası 2. tur rövanşında Portekiz'in Sporting Club Lizbon takımıyla 27 Kasım Perşembe günü yapacağı maç için bu ülkeye gidecek olan Gençlerbirliği'nde, futbolculardan El Saka ve M'Bayo'nun vize sorunu çözüldü. 
     Vize başvurusunda bulunan Gençlerbirliği'nde, Mısırlı futbolcu El Saka ile Kongolu M'Bayo'ya, Portekiz Büyükelçiliği tarafından vize verilmemişti. 
     Gençlerbirliği Kulübü Başkanı İlhan Cavcav'ın Portekiz'deki Türkiye Büyükelçiliği yetkilileriyle yaptığı görüşme sonrasında, Portekiz Dışişleri Bakanlığı'nın bu 2 futbolcuya vize verilmesi konusunda Türkiye'deki konsolosluğunu arayarak talimat verdiği öğrenildi. 
     Vize sorunu bugün çözülen El Saka ve M'Bayo, yarın kafileyle birlikte Portekiz'e gidebilecek. 
     
</TEXT>
</DOC>
