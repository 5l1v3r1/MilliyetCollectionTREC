<DOC>
<DOCNO> 172654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/ekonomi/eko10.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç - T.Telekom nihai kararı bekleyecek 
</HEADLINE>
<TEXT>

   
   Koç Holding, Bulgaristan Yüksek İdare Mahkemesi'nin kararının ardından tekrar gözden geçirilecek rakip firma teklifinin kabul edilmemesi halinde, Koç - T. Telekom teklifinin karara bağlanmak üzere Özelleştirme Üst Kurulu'na gönderileceğini bildirdi. Koç Holding'in açıklamasında, "Özelleştirme İdaresi Üst Kurulu daha önce reddettiği rakip firmanın teklifini 15 gün içinde tekrar gözden geçirecektir" denildi. 
   
   Köklü yatırım planı 
   Koç - T. Telekom konsorsiyumu, BTC'nin altyapısını yenilemek için 618 milyon dolarlık yatırım öngörüyor. Böylece halen santrallarının yüzde 25'i dijital olan BTC'de bu oranın yüzde 81'in üzerine çıkarılması hedefleniyor. Türk konsorsiyumu, data ve diğer katma değerli hizmetlerin hemen hemen hiç kullanılmadığı Bulgaristan'da, genişbantlı internet erişimi, IP, multimedya, streaming, multicasting gibi hizmetleri devreye almayı planlıyor. Altyapı modernizasyonunun büyük şehirlerde bir yılda tamamlanması öngörülüyor. 
   
   
</TEXT>
</DOC>
