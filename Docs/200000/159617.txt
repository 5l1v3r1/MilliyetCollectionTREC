<DOC>
<DOCNO> 159617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/spor/aspo.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
NEREDEN NEREYE 
</HEADLINE>
<TEXT>

Galatasaray'ı Avrupa'da zirveye taşıyan Aslanlar, UEFA ve Süper Kupa'yı kucakladıktan sonra kayıplara karıştı. Eski günler mazide kaldı, kimisi kulübeye düştü, kimisi futbolu bıraktı 
     HALİL ÖZER 

     Eski günler aranıyor 
     ONLAR sadece Galatasaray'ın değil, Türk futbolunun Aslanlar'ıydı... Futbol tarihimize altın sayfa açan, UEFA ve Süper Kupayı Taksim Meydanı'na taşıyan efsanelerdi... 1999 - 2000 yılının "Altın çocukları" şimdi kayıplarda... O günden bugüne bir Emre, bir Ergün, bir Bülent kaldı. Diğerlerinin hayallerini süsleyen Avrupa maceraları hüsranla sonuçlandı. 
     
     Hagi bile boşta 
     SÜPER sezonun ardından önce Fatih Terim yuvadan uçtu. Fiorentina'da başlayan macerası, Milan'a uzadı, ardından sezon bitmeden dönüş yaşadı. Bu yıl şampiyonluktan uzak, ilk kez kupasız kalan bir Fatih Terim olarak futbolseverlerin karşısına çıktı. Karpatlar'ın Maradonası Hagi ise Romanya Milli Takımı'nın başına geçti. Dünya Kupası bileti alamayarak yıkıldı. 
     
     Hakan'ın düşüşü 
     HEP 'Çok güzel' diyen Taffarel için Galatasaray'dan sonrası "Çok kötü" oldu... UEFA şampiyonu takımın kalecisi olarak İtalya'nın Parma takımına dönen Taffarel, yedek kulübesinin daimi isimlerinden oldu. Kral Hakan, saman alevi gibi parladı. Bazen bir iki golüyle gündeme geldi, bazen sakatlıklarıyla. Şimdi bonservisi elinde ve boşta... 
     
     Fatih Terim 
     UEFA zaferinin ardından Avrupa'ya yelken açtı. Önce Fiorentina'ya gitti. İyi bir çıkış yaptı. Milan'a transfer oldu. Sezonu tamamlayamadan döndü. Bu sezon Galatasaray'ın başında ilk kez kupasız kaldı. Avrupa Şampiyonlar Ligi'nde ilk grupta elendi. 
     
     Taffarel 
     Galatasaray'da kulüp bazında en parlak dönemini yaşadı. Parma'ya döndü. Şimdi yedek kulübesinde oturuyor. 
     
     Capone 
     Savunmada harikalar yaratıyordu. Gözden düştü, Kocaelispor'a gitti. Kariyerini ülkesi Brezilya'da sürdürüyor. 
     
     Popescu 
     Sarı - Kırmızılı takımdan İtalya'ya transfer oldu. Forma giydiği Lecce küme düştü. Almanya'da futbolu bıraktı. 
     
     Ümit Davala 
     Teknik Direktör Fatih Terim'in Milan'ına gitti, kiralık olarak geri döndü. Bonservisi takas transferde İnter'e verildi. 
     
     B.Korkmaz 
     Şampiyonluk fotoğraflarının hepsinde var. Bugün ayakta kalan birkaç isimden biri. Formunu halen koruyor. 
     
     Hakan Şükür 
     Önce İnter, ardından Parma'ya geçti. Bir süre futboldan koptu. Dönüşü Blackburn'de oldu. Şimdi boşta. 
     
     Okan Buruk 
     Inter'e transfer oldu. Bir dönem işleri iyi gitti, ama istikrar yakalayamadı. Yedek kulübesine demir attı. 
     
     Hagi 
     Galatasaray efsanesinin baş kahramanlarındandı. Futbolu bıraktı. Antrenörlükte istediğini bulamadı. Şimdi otelci. 
     
     Suat Kaya 
     Değişmez yedeklerden oldu Şans bulduğu maç sayısı bir elin parmaklarından az. Futbolu bırakıyor. 
     
     Arif Erdem 
     Galatasaray, ona İspanya kapısını açmıştı. Real Sociedad macerası kısa sürdü. Şimdi yedek kulübesinde. 
     
     Ergün Penbe 
     Sarı - Kırmızılı takımın bünyesinde kalan nadir isimlerden. Formasını kaptırmadı. H l başarılı. 
     
     Fatih Akyel 
     Zaferlerin ardından Mallorca'ya transfer oldu. Ardından Fenerbahçe'yi seçti. Şimdi gerilim dolu günler yaşıyor. 
     
     Hakan Ünsal 
     Önce PAF'a gönderildi, ardından soluğu Blackburn'de aldı. Hayal kırıklığı yarattı. Dönüşte eski Hakan'ı arattı. 
     
     Hasan Şaş 
     Efsane kadroda az şans bulmuştu. Geçen yıl iyiydi, Dünya Kupası'nda döktürdü. Bu sezon adeta kayıpları oynadı. 
     
     Emre Belözoğlu 
     En çok aşama kaydeden isim oldu. İnter'e gitti ve onbirin vazgeçilmezleri arasına girdi. Büyük çıkış yaptı. 
     

</TEXT>
</DOC>
