<DOC>
<DOCNO> 185063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/spor/spo01.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan tek forvet 
</HEADLINE>
<TEXT>

   Teknik Direktör Lucescu, Trabzonspor karşısında orta sahayı kalabalık tutacak, golcü futbolcuya hücumda Sergen ile Pancu destek sağlayacak 
      BİLAL MEŞE 

   
   Taktiği belirledi 
   TRABZONSPOR hazırlıklarına dün tamamlayarak kampa giren Beşiktaş'ta İlhan Mansız forvette tek oynayacak. Orta alanı kalabalık tutmayı ve rakibini burada durdurmayı hedefleyen Teknik Direktör Mircea Lucescu, sakatlığı tamamen geçen Sergen Yalçın'ı ilk onbirde sahaya sürecek. Rumen çalıştırıcının ayrıca geçtiğimiz sezonki performansından uzak olan Pancu'ya da forma verecek. Sergen Yalçın ile Pancu ikilisi İlhan Mansız'ın arkasında görev yapacak. 
   
   Koç'a ikinci şans 
   LUCESCU, İstanbulspor karşısında oyunda kaldığı süre içinde başarılı bir grafik çizen Okan Koç'a ikinci kez şans verecek. Rumen hocanın savunma üçlüsünde de değişikliğe gitmesi bekleniyor. Lucescu, özellikle İstanbulspor maçındaki kötü görüntüsüyle dikkatleri üzerine çeken Ahmet Yıldırım'ın yerine Emre Aşık'ı oynatacağı ileri sürülürken, kulübüde oturacak yabancı oyuncunun büyük olasılıkla Ahmed Hassan olması bekleniyor. 
   
   Zirvede düello var    Lider Beşiktaş, üst sıralardan kopmamaya çalışan Trabzon'u ağırlayacak. İnönü Stadı'ndaki dev buluşma saat 19.00'da başlayacak, Serdar Tatlı düdük çalacak 
   Tatlı'nın karnesi 
   BEŞİKTAŞ, son iki sezondur Serdar Tatlı'nın yönettiği maçlarda yenilmiyor. Daha önce tecrübeli hakemin görev aldığı 8 maçta 6 galibiyet 2 beraberlik elde eden Siyah - Beyazlılar, İnönü'de oynadığı Samsunspor ve Antalyaspor maçlarında beraberliği yaşamıştı. Tatlı, 2001 2002 sezonunun 18. haftasında Avni Aker'de oynanan ve 5-0 Beşiktaş'ın üstünlüğüyle biten olaylı Trabzonspor-Beşiktaş karşılaşmasının da hakemiydi. 
   
   Emerson iddiası    HARİKA VARDAR 

   BREZİLYA ikinci lig takımlarından America MG Kulübü'nün, orta saha oyuncusu Emerson'u 200 bin dolar karşılığında Beşiktaş'a verdiği iddia edildi. www. planetfootball.com adlı sitede yer alan habere göre Beşiktaş, Emerson'u bu fiyattan daha yüksek bir ücrete başka kulübe satarsa, Brezilya kulübüne yüzde 10 komisyon ödeyecek. 
   
   Engin'in sıkıntısı    BEŞİKTAŞ Menaceri Sinan Engin, kamoyunda sürekli Chelsea maçının gündeme getirilmesinin kendileri için dezavantaj olduğunu söyledi. Trabzonspor karşılaşmasının zor geçeceğine dikkat çeken Engin, "Kafalarda varsa, yoksa Chelsea maçı. Ancak önce lig, sonra Avrupa" dedi. 
   
   Chelsea'yi izlediler    SİYAH - Beyazlılar, Trabzonspor maçının son hazırlığını Chelsea - Aston Villa maçını izledikten sonra yaptı. Teknik Direktör Lucescu, ayrıca oyuncularıyla kısa bir görüşme yaptı ve "Chelsea'yi yarın bugün gece saat 21.00'e kadar unutun. Zaten üç gün bol bol onları düşüneceğiz. Trabzonspor engelini mutlaka geçmeliyiz" ifadesini kullandı. 
   
   Chelsea zorlandı    KARTAL'IN, Şampiyonlar Ligi'nde çarşamba günü deplasmanda karşılaşacağı Chelsea, İngiltere Ligi'nde Alpay Özalan'ın takımı Aston Villa'yı tek golle devirdi. Chelsea'yi üç puana 43. dakikada Hasselbaink taşıdı. Doksan dakika sahada kalan Alpay başarılı bir oyun ortaya koydu. Bu arada Beşiktaş'ın diğer rakibi Sparta Prag ise ligde Blsany'i deplasmanda 4-0 yendi. 
   
   
</TEXT>
</DOC>
