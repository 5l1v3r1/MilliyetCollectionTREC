<DOC>
<DOCNO> 193453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sondun10.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler cinselliği en iyi Jennifer Aniston'dan öğrendi 
</HEADLINE>
<TEXT>

     Gençler televizyon dizilerinden cinsellik hakkında çok şey öğreniyor. 
     ABD'deki araştırma, Türkiye'de de yayımlanan 'Friends' adlı dizinin popüler olduğu dönemde yapıldı. Özellikle dizinin bir bölümü üzerine, yayımlanmasından birkaç hafta sonra yapılan araştırmada, dizinin verdiği mesajın gençler tarafından neredeyse eksiksiz alındığı anlaşıldı. Karakterlerden Rachel'in Jennifer Aniston prezervatif kullanmasına rağmen hamile kaldığı bölümü izleyen öğrencilerin yüzde 65'inin, prezervatifin yüzde 97 koruma sağladığı, ancak yüzde 3'lük risk olduğunu hatırladığı ortaya çıktı. Rachel ve erkek arkadaşı, prezervatif kullanımının hamileliğe karşı yüzde 100 koruma sağlamadığını birkaç kez vurgulamıştı. 
     Uzmanlar, gençlerin dizilerde sevdikleri karakterleri, arkadaşlarıymış gibi hissettiğini, bu sebeple bu dizilerin, istatistik ve raporlarla bilgilendirmekten çok daha etkili olduğunu söylüyor. 

     
</TEXT>
</DOC>
