<DOC>
<DOCNO> 166641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/soneko41.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 2 yıl önceki seviyesine indi 1 milyon 409 bin... 
</HEADLINE>
<TEXT>

     ABD dolarının TL karşısında değer kaybı sürüyor. 
     İstanbul serbest piyasada dolar, 1 milyon 409 bin lira satış fiyatı ile yaklaşık 2 yıl önceki düzeyine geriledi. 
     Kapalıçarşı'da dün günü 1 milyon 420 bin liradan kapanan dolar, güne 1 milyon 419 bin liradan, 1 milyon 622 bin liradan kapanan Euro, 1 milyon 630 bin liradan başladı. 
     Piyasa kapanışında doların satış fiyatı 1 milyon 409 bin lira, Euro'nun satış fiyatı 1 milyon 627 bin lira oldu. 
     İstanbul serbest piyasada dolar kapanıştaki bu fiyatıyla yaklaşık 2 yıl önceki düzeyine geriledi. 
     Merkez Bankası, doların bugünkü efektif kurunu alışta 1 milyon 401 bin 817 lira, satışta ise 1 milyon 411 bin 679 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 4 bin 845 lira, satışta ise 4 bin 879 lira geriledi. 
     Bankalararası piyasada da, dolar kotasyonlarında en düşük fiyat 1 milyon 401 bin lirayı gördü. 
     Merkez Bankası'nın Mayıs ayında alım yönünde müdahalesine rağmen düşüş trendini koruyan doların bugünkü seviyesi, 13 Ağustos 2001 tarihinde kaydedilen 1 milyon 411 seviyelere dönüşü gösteriyor. 
     
</TEXT>
</DOC>
