<DOC>
<DOCNO> 166862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/soneko27.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hyundai sahiplerine araç yıkama sürprizi... 
</HEADLINE>
<TEXT>

     Müşteri memnuniyetini daha üst seviyelere çıkarmayı amaçlayan Hyundai Assan, yürüttüğü etkinliklere bir yenisini daha ekledi. 
     Buna göre Hyundai sahiplerinin araçları ücretsiz olarak gezici servis tarafından yıkanıyor. 
     Hyundai'den yapılan açıklamaya göre, ilk olarak İstanbul'da uygulanan proje kapsamında, şehrin çeşitli noktalarında dolaşan Hyundai yıkama servisi, kirli olarak park eden Hyundai araçlarını temizleyerek araç sahiplerine sürpriz yapıyor. 
     Özellikle büyük alışveriş merkezleri gibi ziyaretçi sayısının yoğun olduğu bölgelerde gezen Hyundai yıkama servisi, aracı temizledikten sonra da araç sahibine bir kart bırakarak onlara Hyundai markasını seçtikleri için teşekkür ediyor. 
     Hyundai yetkilileri bu proje ile amaçlarının araç sahiplerini memnun ederken, şehrin de güzelleşmesine katkıda bulunmak olduğunu bildirdiler. 
     Müşterilerin bu hizmetten büyük bir mutluluk duyduklarını da belirten yetkililer, ileriki aylarda projenin diğer illerde de uygulanmaya başlayacağını kaydettiler. 
     
</TEXT>
</DOC>
