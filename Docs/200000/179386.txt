<DOC>
<DOCNO> 179386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sontur28.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu Dağı'nda elyaf yüklü TIR yandı... 
</HEADLINE>
<TEXT>

     Bolu Dağı'nda, elyaf yüklü bir TIR'ın yanması sonucu, Bolu-Ankara karayolu bir süre ulaşıma kapandı. 
     İngiltere'den yüklediği elyafı Kayseri'ye götüren İlyas Temel yönetimindeki 34 YL 6279 plakalı TIR'ın 34 YL 6276 plakalı dorsesinde, henüz bilinmeyen nedenle yangın çıktı. Yangını fark eden Temel, Bakacık mevkiinde, aracı yol kenarına çekerek müdahale etmeye çalıştı. 
     Kısa sürede tüm TIR'ı saran yangına, Bolu'dan çağrılan itfaiye ekipleri müdahale ederken, yangın yol kenarındaki makilik alana da sıçradı. 
     Trafik ekipleri, yolun Bolu-Ankara yönünü trafiğe kapattı. Bu arada kapanan yolda araçlar, yaklaşık 1 kilometre uzunluğunda konvoy oluşturdu. 
     Yanan TIR'da soğutma çalışmaları sürdürülürken, TIR sürücüsü İlyas Temel, ifadesinde, aracın sağ tarafının bir anda alevle kapladığını söyledi. 
     
</TEXT>
</DOC>
