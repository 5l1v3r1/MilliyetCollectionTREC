<DOC>
<DOCNO> 197159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/guncel/gun08.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'dan yayıldılar 
</HEADLINE>
<TEXT>

   AP'de, ABD'nin Afganistan'a müdahale etmesinden sonra eğitim görmüş El Kaide militanlarının ülkelerine dönerek beklenmedik saldırılar düzenlediği yorumu yapıldı 
      DIŞ HABERLER SERVİSİ 
   
   İstanbul saldırıları dünyanın dikkatini bir kez daha terör ve El Kaide tehdidi üzerinde yoğunlaştırdı. Associated Press'e AP açıklama yapan uluslararası güvenlik uzmanları, ABD'nin askeri müdahalesinin Afganistan'daki El Kaide merkezlerini dağıttığını, ancak kamplarda eğitim görmüş militanların ülkelerine dönerek kurdukları yerel hücrelerle beklenmedik saldırılar düzenlediklerini söyledi. Eski FBI terör uzmanı Matthew Levitt de, Müslüman ülkelerde düzenlenen saldırıların Afganistan'da eğitim alan militanların, "evlerine dönmelerinden" kaynaklandığını söyledi. CIA uzmanı Paul Pillar, "Farklı yönlerden gelen farklı grupları takip etmek zor" dedi. 
   
   Boğaz hedef olabilir 
   Reuters haber ajansı da, uzmanların İstanbul Boğazı'nda terör saldırısı düzenlenebileceği uyarılarını duyurdu. Tanker trafiğinin yoğun olduğu Boğaz'ın, El Kaide için çekici bir hedef olabileceği belirtildi. RAND düşünce kuruluşu uzmanı Kevin O'Brien, küçük bir tekneyle bile intihar saldırısı düzenlenebileceğini söyledi. 
   
   
</TEXT>
</DOC>
