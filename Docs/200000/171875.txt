<DOC>
<DOCNO> 171875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/siyaset/siy10.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, takozları temizleyecek 
</HEADLINE>
<TEXT>

   BURSA DHA 

   
   Başbakan Recep Tayyip Erdoğan, ülkede sol adına, yoksulluk adına politika yapanların, 10 bin yoksul çocuğun özel okullarda okutulması projesine muhalefet ettiğini belirterek, "Önümüzdeki takozları temizleye temizleye ilerliyoruz. Mayın tarlalarını temizliyoruz" dedi. 
   AKP Bursa 1. Olağan Kongresi'ne katılan Erdoğan, hazırladıkları yasal düzenlemeyle mutlaka hayata geçirileceğini belirttiği projenin fırsat eşitliğine aykırı olduğunun öne sürüldüğünü anımsatarak şunları söyledi 
   "Nasıl olur Çocuk fakir ama zeki. Bu dengesizliği gidermemiz, bu yavruları ülkemizin geleceğine kazandırmamız lazım. Eğer bunu fırsat eşitliğine ters diye nitelendirirsek, bu insana değer vermemektir. Tam aksine bu yavruları çekip çıkarmak, ülkeye kazandırmaktır hükümetlerin görevleri. Bunu er veya geç çözeceğiz. Önümüzdeki takozları temizleye temizleye ilerliyoruz. Mayın tarlalarını temizliyoruz. Bu ülkede mayın tarlaları kalmayacak." 
   7. AB'ye Uyum Paketi'nin de önümüzdeki hafta Meclis'e gönderileceğini ve Türkiye'nin de 2004'te müzakerelere başlayacağını belirten Erdoğan, parti olarak da asla dine dayalı, ırka dayalı ve bölgeye dayalı milliyetçilik yapmayacaklarını vurguladı. 
   
   
</TEXT>
</DOC>
