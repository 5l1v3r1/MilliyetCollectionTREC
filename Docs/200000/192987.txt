<DOC>
<DOCNO> 192987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sondun10.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Irak'taki azmimiz sarsılmaz" 
</HEADLINE>
<TEXT>

     ABD, Irak'ta düşürülen helikoptere rağmen, bu ülkede ''başarılı olma azminin sarsılmaz'' olduğunu bildirdi. 
     Beyaz Saray Sözcüsü Trent Duffy, gazetecilere yaptığı açıklamada, ''Teröristler ittifak askerlerini ve masum Iraklıları öldürmenin yollarını arıyor. Çünkü kaçmamızı istiyorlar, ama niyetimiz ve azmimiz sarsılmaz'' dedi. 
     Duffy, ''11 Eylül terör saldırıları, çok geç olmadan teröristlerle ve yasadışı rejimlerle karşı karşıya gelmemiz gerektiğini öğretti. Teröre karşı savaşı kazanmanın tek yolu düşmanla mücadeleyi sürdürmektir'' diye konuştu. 
     Öte yandan, Felluce yakınlarındaki Amariye'de Chinook tipi helikopterin düşürülmesi sonucu yaralanan 21 askerden birinin hayatını kaybettiği, ölü sayısının 16'ya yükseldiği bildirildi. 
     
</TEXT>
</DOC>
