<DOC>
<DOCNO> 171897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/yasam/yas03.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
170 metreden ölümün filmi 
</HEADLINE>
<TEXT>

   Almanya'da 'bungee jumping' yapan bir genç, ayağına bağlı halatın kopmasıyla can verdi. Ölümü, tesadüfen böyle görüntülendi 
      İHSAN DÖRTKARDEŞ DHA 
   
   Son yıllarda gençler arasında çok tutulan çılgın eğlence sporlarından 'bungee jumping' esneyen özel bir halata bağlı olarak yüksekten serbest atlayış , Almanya'da bir can daha aldı. 
   Dortmund kentinde 170 metre yüksekten atlayan 26 yaşındaki Thorstsen B., ayaklarına bağlı halatın kopması sonucu can verdi. 
   Thorstsen, kentin 170 metrelik en yüksek binası olan restoran kuleye çıkarak, bungee jumping yapmak istedi. Ancak gencin kulenin tepesinden ayağına bağladığı esneyen halatla yaptığı atlayış faciayla son buldu. 
   
      Yere 14 metre kala 
   Atlayış sırasında yaklaşık 160 metre boyunca iple 'düşen' Thorstsen'in ayağına bağlı halat, yere sadece 14 metre kala aniden koptu. 
   İzleyicilerin içini dehşet duygusuyla kaplayan ölüm saniyeleri, atlayışı izleyen bir amatör kameraman tarafından kare kare görüntülendi. Yapılan araştırmada, atlayışta kullanılan halatın yeterince sağlam olmadığı anlaşıldı. 
   
   
</TEXT>
</DOC>
