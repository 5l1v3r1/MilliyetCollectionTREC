<DOC>
<DOCNO> 198075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/ekonomi/eko10.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz eşyada stok ürünler bile satıldı 
</HEADLINE>
<TEXT>

   Hareketlenen beyaz eşya sektöründe stoksuz üretim yapıldığı gözleniyor 
   
   Türkiye'de, bu yılın ocak - ağustos döneminde, video, müzik seti, elektrik süpürgesi ve dikiş makinası dışında, beyaz eşya üretim ve satışları, geçen yılın aynı dönemine göre ortalama yüzde 20'nin üzerinde artış gösterdi. 
   Devlet İstatistik Enstitüsü'nün DİE verilerine göre, geçen yılın aynı dönemi ile karşılaştırıldığında, en fazla üretim artışı yüzde 45.3 ile çamaşır makinası, en fazla satış artışı ise yüzde 53.3 ile fırında oldu. 
   Ocak - ağustos itibariyle buzdolabı, çamaşır makinesi, fırın ve televizyon satışları 2001 yılı toplam satışlarının üzerine çıktı. Elektrik süpürgesi, dikiş makinesi, video ve müzik seti üretimi ve dikiş makinesi hariç diğer ürünlerin satışı ise önemli oranda geriledi. 
   
   Stoktan sattılar 
   Üretim ve satış rakamları karşılaştırıldığında, fabrikaların bu dönemde, ürettiklerinin hemen hemen tamamını sattıkları görülüyor. Firmaların neredeyse stoksuz üretim yaptıkları, bazı ürünlerde ise stoklardan satış yaptıkları ortaya çıkıyor. 
   
   En fazla artış fırın satışında oldu Üretim Geçen yıla göre Satış Geçen yıla göre Ürün Ocak - Ağustos Değişim Ocak - Ağustos Değişim Buzdolabı 2.653.293 25.1 2.409.359 23.7 Çam. Mak. 1.452.741 45.3 1.337.593 36.2 Fırın LPG 785.270 42.2 772.798 53.3 Elk.Süpür. 396.968 -29.8 476.513 -14.8 Dik. Mak. 18.695 -9.0 16.630 4.2 Televizyon 8.644.169 14.2 8.475.747 17.6 Video 4.694 -37.6 4.554 -45.5 Müzik Seti 14 -99.9 6.891 -63.2 Bul. Mak. 265.866 -35.2 269.457 40.6 
   
   
</TEXT>
</DOC>
