<DOC>
<DOCNO> 172040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/siyaset/siy07.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Askerin görüşü önemli 
</HEADLINE>
<TEXT>
Irak'a asker gönderimi tartışılacak 
Dışişleri Bakanı Gül, ABD dönüşü yaptığı açıklamada, Erdoğanla durumu konuşacaklarını söyleyerek "Gereken yapılacak" dedi 
     ANKARA Milliyet 

     Dışişleri Bakanı Abdullah Gül, ABD'nin Irak'ta görev yapması için Türkiye'den asker talebinin hükümet içinde tartışıldıktan sonra karara bağlanacağını, bu çerçevede Türk Silahlı Kuvvetleri'nin görüşünün de önem taşıdığını söyledi. 
     
     Olumlu yanıt 
     Gül dün ABD dönüşü yaptığı açıklamada, Türkiye'nin Irak ile ilgili sunduğu öneri paketine ABD'li yetkililerden olumlu yanıt aldıklarını belirtti. Gül, Türkiye ve ABD'nin Kuzey Irak'ta ortak hareket etme kararlılığında olduğunu dile getirdi. 
     Türkiye'nin Irak'a asker göndermesinin henüz hükümet nezdinde tartışılmadığını ifade eden Gül, Türk Silahlı Kuvvetleri'nin görüşünün önemli olduğunu, konuyu hükümete aktaracağını ve Başbakan Recep Tayyip Erdoğan'ın durumu değerlendireceğini kaydetti. Gül, "Türkiye'nin çıkarları ne gerektiriyorsa, o yapılacak" diye konuştu. 
     

</TEXT>
</DOC>
