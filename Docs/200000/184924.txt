<DOC>
<DOCNO> 184924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/yasam/yas01.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika'yı bulan bir kadın mıydı .. 
</HEADLINE>
<TEXT>

   Portekizli k şif Kristof Kolomb'un mezarının hangi ülkede olduğu tartışmalarına bir de 'Kolomb kadın mı, erkek mi ' tartışması eklendi 
      AYTEN GÖRGÜN ÖZEL 
   
   Lütfi Kırdar Uluslararası Kongre Merkezi'nde devam eden '3. Avrupa Adli Bilimler Akademisi Kongresi'nin 962 bildirisinden belki de en renkli başlığa sahip olanı, İspanya Granada Üniversitesi Adli Tıp Bölümü'nden Jose Antonio Lorente Acosta'ya aitti. 
   'Kristof Kolomb Bilmecesi' başlıklı konuşmasıyla Dr. Acosta'nın, 'Amerika'yı keşfeden' kaptan Kolomb'un mezarının hangi ülkede olduğunu açıklaması bekleniyordu. Ancak Dr. Acosta, mezarı henüz tespit edemediklerini belirtti ve ardından k şifle ilgili olarak "Kadın mı, erkek mi " tartışmalarının yapıldığını söyledi. 
   
   Giysilerini çıkarmamış 
   Acosta şöyle konuştu "Kolomb'un kendisi ve mezarıyla ilgili pek çok teori var. Klasik teoriye göre Kolomb bir denizci. Ancak bilim adamları arasında k şifin kadın olduğunu iddia edenler bile var. Kaptanın ömrü denizlerde geçmiş. Hep de aynı giysileri giyermiş. Hiç kimsenin önünde de giysilerini çıkardığı görülmemiş. Bu da onun kadın olduğu iddiasını ortaya çıkarmış." 
   Acosta, İspanya'da 1506'da ölen Kolomb'un kemiklerinin bir süre sonra Dominik Cumhuriyeti'ne götürüldüğünü, daha sonra da tekrar İspanya'nın Sevilla kentinde bir katedrale getirildiğini anlattı. 
   Dominik Cumhuriyeti başkenti Santo Domingo'daki katedralde çalışan işçilerin, üzerinde Kolomb'un adı kazılı bir mezarı gün ışığına çıkardığını anlatan Dr. Acosta, her iki ülkenin bilim adamlarının Kolomb'un gerçek mezarının kendi topraklarında olduğunu iddia ettiğini hatırlattı. 
   
   Sırrı DNA çözecek 
   Acosta, geçtiğimiz eylül ayında İspanya'nın Sevilla Katedrali'ndeki mezarın açılarak antropolojik çalışmaların yapıldığını ve kemiklerin Kolomb'a ait olduğunun düşünüldüğünü bildirdi. Kemikler üzerinde DNA çalışmalarına başlanmadığını söyleyen Acosta, "Ekim ayında Dominik'ten gelecek kemikleri bekliyoruz. DNA testi sonucunu altı ay içinde sunarak polemikleri çözüme kavuşturacağız" dedi. 
   
   
</TEXT>
</DOC>
