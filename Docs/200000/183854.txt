<DOC>
<DOCNO> 183854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/yasam/yas08.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlılık kader değil 
</HEADLINE>
<TEXT>

   Amerikalı Dr. Mindell'in yazdığı 'Anti-Aging Mucizesi - Yaşlanmaya Karşı Direnin' adlı kitapta, yaşlanmayı önleyici besin maddelerini yazdı. İşte o besinlerden 10'u 
      AYŞEGÜL AYDOĞAN İstanbul 
   
   Yeşil çay Kolesterolü düşürücü etkisi var. Yapılan deneylerde birçok kanser türünde etkili olduğu saptandı. Günde 1 - 2 fincan öneriliyor. 
   Üzüm çekirdeği ekstresi Kansere ve kalp hastalıklarına karşı güçlü bir silah. İltihaplı romatizma ve alerjilerin tedavisinde de kullanılıyor. Likopen Meyve ve sebzelere kırmızı rengi veren likopen özellikle prostat kanserine karşı koruyor. Pankreas, meme ve mesane kanserlerinde de etkili. Pektin Hem kansere hem de kalp hastalıklarına karşı koruyan bir madde. Elma, muz, greyfurt, kuru fasulye ve kök sebzelerde bulunuyor. Su Günde 6 - 8 bardak su içmek gerekiyor. Su, kabızlığı önler, kilo kontrolünde yardımcı olur, cildin yaşlanmasını önler. Buğday kepeği Tam buğday ekmeği ve kahvaltılık tahıllarda bulunur. Meme ve bağırsak kanserine karşı koruyucu, kolesterol düşürücü. Askorbik asit C vitamini Portakal, greyfurt, limon, brokoli, kivi, çilek, tatlı kırmızı biberde var. Özellikle mide kanserine karşı koruyucu. Beta - karoten Hemen hemen tüm kanser türlerinde koruyucu. Kalp krizi ve felç riskini düşürüyor, bağışıklık sistemini güçlendiriyor. Kayısı, patates, brokoli, kabak, havuç, şeftali ve ıspanak zengin kaynakları. Arnavut biberi Kalp hastalığı ve felç riskini azaltır, kötü kolesterolü düşürür. Ağrı giderici ve ruh halini düzelticidir. Çemen Afrodizyak olarak ünlenen çemen, erkeklerde iktidarsızlığı ve kadınlarda menopoza eşlik eden rahatsızlıkları tedavide kullanıldı. Günümüzde menopoz ve diyabet tedavisinde yardımcı olarak öneriliyor. 
   
   
</TEXT>
</DOC>
