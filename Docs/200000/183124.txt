<DOC>
<DOCNO> 183124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun26.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te Kürt bayraklarının indirilmesine protesto.. 
</HEADLINE>
<TEXT>

     Irak'ın Kerkük kentinde, Kürt bayraklarının indirilmesini protesto eden onlarca Kürt'ün, Amerikan askerleriyle Iraklı polislere taş attığı bildirildi. 
     Kent polisine ve Kerkük'teki AFP muhabirine göre, protestocular, bayrakları indirmeye çalışan polislere taş attı ve lastikleri ateşe vererek kentteki anayolları kapattı. 
     Kentin batısındaki bir mahallede karakola saldıran kalabalık, karakol önüne park edilmiş bir polis aracının camının kırdı. 
     Polis yetkililerinden Hattat Abdullah, AFP'ye yaptığı açıklamada, ''Kürtler, polislerin ve Amerikan askerlerinin, elektrik direklerine, duvarlara ve Kürt mahallelerindeki meydanlara asılı Kürt bayraklarını indirmesini engelledi. Durumun kötüleşmesini engellemek ve Kerkük'te istikrarı güvence altına almak için bu mahallelere takviye gönderildi'' dedi. 
     Irak'taki savaştan sonra, Kürt partileri tarafından çok sayıda Kürt bayrağı Kerkük'ün ana caddelerine asılmıştı. Kerkük Kent Meclisi, iki hafta önce sokaklara asılan Kürt bayraklarının indirilmesini kararlaştırmıştı. 
     Amerikan askerlerinin yaklaşık 10 gün önce kentteki Kürt bayraklarını indirmeye başlamasının ardından da Kerkük'te benzeri olaylar meydana gelmişti 
     
</TEXT>
</DOC>
