<DOC>
<DOCNO> 162857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/spor/spo03.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Scolari, Aslan'ın izinde 
</HEADLINE>
<TEXT>

Portekiz Milli Takımı'nın hocası, 2004'te şampiyon olabilmek için iskeleti UEFA Kupası'nı kazanan Porto'dan oluşturacağını söyledi, "Tıpkı Galatasaray - Türk Milli Takımı örneği gibi" diye konuştu 
     MEHMET ÇİFTÇİ 

     Övgü yağdırdı 
     2004 Avrupa Şampiyonası'nda ev sahipliği yapan ve turnuvanın favorileri arasında gösterilen Portekiz Milli Takımı'nın Teknik Direktörü Felipe Scolari, Portekiz Futbol Federasyonu'nun resmi internet sitesine yaptığı açıklamada "Galatasaray - Türk Milli Takımı örneğini" izleyerek şampiyon olmayı amaçladığını söyledi. Ünlü hoca, Galatasaray'ın Avrupa'daki başarılarının Türk Milli Takımı'nın önünü açtığına dikkat çekti. 
     
     Aynı model 
     SCOLARİ, "Bu model Avrupa'da bütün milli takımlar için bir örnek teşkil etmelidir" dedi. Brezilyalı teknik adam, "Önümüzde Porto'nun, üç yıl önce Galatasaray'ın Avrupa'da elde ettiği başarısı var. Türk Milli Takımı'nın iskeleti nasıl Galatasaraylı futbolculardan oluştuysa, biz de Porto'nun oyuncularını alarak sistemimizi ona göre uygulayacağız" diye konuştu. 
     
Terim faktörüHasan Şaş, hocasıyla yaptığı uzun görüşmeden sonra imzaya ikna oldu 
     SÜRPRİZ bir şekilde Galatasaray'la boş mukavele imzalayan Hasan Şaş'ın bu kararı almasında Teknik Direktör Fatih Terim'in büyük rol oynadığı öğrenildi. Terim'in bir gece önce yıldız futbolcuyla uzun bir görüşme yaptığı, öğrencisine bol bol nasihatta bulunduğu ve sonunda ikna ettiği kaydedildi. 
     FATİH Terim'in kendisiyle yaptığı görüşmeden bir hayli etkilenen Hasan'ın ertesi sabah son kararını vererek ilk uçakla Adana'dan İstanbul'a geldiği ve kimseye haber vermeden Florya'nın yolunu tuttuğu ifade edildi. Revivo, Hasan Şaş ve Ümit Davala problemini çözen yönetim ise rahat bir nefes aldı. 
     
Pepe'de geri sayım      TEKNİK Direktör Fatih Terim, yabancı oyuncu transferi için düğmeye basıyor. Terim'in önümüzdeki çarşamba günü İtalya'ya geçerek, daha önce anlaşmaya vardığı bir futbolcuyla masaya oturacağı ve bu transferi bitireceği öğrenildi. Çizme'deki temaslarının ardından Portekiz'e geçecek olan Fatih Terim, Maritimo'nun 20 yaşındaki savunma oyuncusu Pepe'nin de işini bitirecek. 
     
Yoğun trafik      GALATASARAY'IN yeni sezon kamp programı son şeklini aldı. Tam 33 gün boyunca Türkiye'den ayrı kalacak olan Cim - Bom, sırasıyla Avusturya, Danimarka, Almanya ve Hollanda'da bulunacak. 1 Temmuz'da sezonu açacak olan Sarı - Kırmızılı takım aralarında İtalyan Inter ve İngiliz Liverpool gibi takımların da bulunduğu 10 ekiple hazırlık karşılaşmaları oynayacak. 
     

</TEXT>
</DOC>
