<DOC>
<DOCNO> 197258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sondun29.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya "Gürcistan'daki Rus birlikleri müdahale etmeyecek" 
</HEADLINE>
<TEXT>

     Gürcistan'da Cumhurbaşkanı Eduard Şevardnadze'nin istifasını isteyen muhaliflerin parlamentoyu basmasının ardından, Rusya Savunma Bakanlığı, Gürcistan'da bulunan Rus birliklerinin duruma müdahale etmeyeceğini açıkladı. 
     İnterfaks ajansının haberine göre, Rusya Savunma Bakanlığı sözcüsü, ''Kafkasya'da konuşlu bulunan Rus birlikleri, Gürcistan'ın başkenti Tiflis'teki olaylara müdahale etmeyecektir. Rus birlikleri, bunu Gürcistan'ın içişlerine karışmak olarak değerlendirmektedir'' dedi. 
     Sözcü, Rus birliklerinin konuşlandırıldıkları yerde bulunduğunu ve önceden oluşturulmuş programlarının olağan şekilde devam ettiğini kaydetti. 
     
</TEXT>
</DOC>
