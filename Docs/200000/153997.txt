<DOC>
<DOCNO> 153997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/soneko16.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem bölgesine 500 milyar acil yardım ödeneği gönderildi... 
</HEADLINE>
<TEXT>

     Bayındırlık ve İskan Bakanlığı Afet İşleri Genel Müdürlüğü, Afet Tertibi Hesabından, deprem bölgesine 500 milyar lira acil yardım ödeneği gönderildiğini bildirdi. 
     Genel Müdürlük'ten yapılan açıklamada, Bingöl'deki deprem sonrasında ölü sayısının 84, yaralı sayısının ise 437 olduğu belirtildi. 
     Açıklamada, Genel Müdürlük tarafından deprem bölgesine, Düzce'den 14 adet, merkezden de 136 adet olmak üzere toplam 150 adet konteynır, ayrıca, 4 adet WC tipi konteynır gönderildiği bildirildi. 
     Kızılay Genel Müdürlüğü tarafından bölgeye yapılan yardımlar ise ''2 bin 824 adet afet çadırı, 13 bin 717 battaniye, 7 seyyar mutfak, 1 mobil klinik, 1 kan nakil aracı, 3 doktor, 7 hemşire, 4 psikososyal, 2 haberleşme aracı, 7 ambulans, 2 arazi aracı, 5 kamyon, 3 TIR ve paketlenmiş muhtelif yiyecek'' olarak açıklandı. 
     Açıklamada, bölgede yapılan ön hasar tespit sonuçlarına göre, 18 binanın çöktüğü, 146 konutun ise ağır hasarlı olduğunun belirlendiği ifade edildi. 
     




</TEXT>
</DOC>
