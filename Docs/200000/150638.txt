<DOC>
<DOCNO> 150638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/yasam/yas02.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilge'nin ilk davası 
</HEADLINE>
<TEXT>

Tarkan'ın sevgilisi Bilge Öztürk, avukat cüppesini giyip dün ilk davasına çıktı ama müvekkilini henüz kurtaramadı... 
     BERİL ÖZCAN İstanbul 

     Sevgilisi Tarkan'la gece hayatında görmeye alışkın olduğumuz Bilge Öztürk, stajını tamamlayarak avukat oldu. Avukatlık ruhsatını üç hafta önce alan Öztürk'ün, ilk duruşmasında heyecanlı olduğu dikkat çekti. 
     İstanbul 1 No'lu DGM'deki duruşmaya "teşekkül halinde uyuşturucu ticareti yapmak" suçundan yargılanan Ayvaz Korkmaz'ın da aralarında bulunduğu 16 tutuksuz sanık katılmadı. Sanıklardan Hasan Kuş'un avukatlığını üstlenen Bilge Öztürk, DGM'ye, yanında staj yaptığı Önder Hukuk Bürosu ve Etiler'deki He De Ocakbaşı'nın sahibi Avukat Edip Önder'le birlikte geldi. 
     
     Beraat istedi, olmadı 
     Önder'in uyarılarını dikkate alan Öztürk, ilk savunmasını kısa tutarak, "Meslektaşımın beyanlarına katılıyor ve müvekkilim Hasan Kuş'un beraatını talep ediyorum" dedi. Beraat taleplerini reddeden mahkeme heyeti, avukatların son savunmalarını hazırlamaları için duruşmayı erteledi. 
     Öztürk, DGM'den ayrılırken iş ve özel hayatını ayrı tutmaya özen gösterdiğini belirterek, "Bir süredir Tarkan'ın sevgilisi değil, avukat olarak anılıyorum. Adalet arayan herkes gibi biz de yollara düştük. DGM'deki ilk duruşmanın uğur getireceğine inanıyorum" dedi. 
     


YAŞAM 






















</TEXT>
</DOC>
