<DOC>
<DOCNO> 174024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sonspo40.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'den Hooijdonk'a 79 bin euroluk cip... 
</HEADLINE>
<TEXT>

     Fenerbahçe'nin Hollandalı futbolcusu Pierre van Hooijdonk'a, İstanbul'da kullanması için cip tahsis edildi. 
     Fenerbahçe Şükrü Saracoğlu Stadı altındaki Fenerium mağazası önünde düzenlenen törende, Chrysler Jeep Ticaret A.Ş. Genel Müdürü Johannes Fritz, Grandcherokee Overland'in anahtarını Van Hooijdonk'a verdi. 
     Fritz, teslim törenindeki konuşmasında, Türkiye'nin en önemli takımlarından biri olan Fenerbahçe'nin, kendi araçlarını kullanmasından onur duyduklarını söyledi. 
     Daha sonra Hollandalı futbolcu, aracın önünde ve sürücü koltuğunda basın mensuplarına poz verdi. 
     Van Hooijdonk'un baş harflerinden oluşan 34 VH 480 plakalı aracın, 79 bin euro değerinde olduğu bildirildi. 
     
</TEXT>
</DOC>
