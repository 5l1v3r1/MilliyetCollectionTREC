<DOC>
<DOCNO> 178809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur52.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde doğum yapan kadın kan kaybından öldü... 
</HEADLINE>
<TEXT>

     Tokat'ın Erbaa İlçesi'nde, evde doğum yapan kadın kan kaybından ölürken, doğumu gerçekleştiren ebe hakkında soruşturma açıldı. 
     İlçe merkezinde yaşayan Halil Keskin'in 60 eşi Fadime Keskin'in 40 doğum sancıları artınca eşi eve sağlık ocağında ebe olarak görev yapan ve yıllık izinde olduğu öğrenilen Aysel Şahin'i çağırdı. Kadına evde doğumunu yaptıran ebe Şahin, aşırı kan kaybına engel olamayınca Fadime Keskin'in hastaneye kaldırılmasını istedi. 
     Bir erkek çocuk doğurduktan sonra eşi tarafından Erbaa Devlet Hastanesi'ne kaldırılan Keskin, tüm müdahalelere rağmen aşırı kan kaybından yaşamını yitirdi. 
     Olaya el koyan Erbaa Cumhuriyet Başsavcılığı, doğumu gerçekleştiren ebe Aysel Şahin hakkında soruşturma açarken, Fadime Keskin'in cesedi otopsi yapılmak üzere hastane morguna kaldırıldı. 
     
</TEXT>
</DOC>
