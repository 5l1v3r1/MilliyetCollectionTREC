<DOC>
<DOCNO> 192321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/astro/index.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşa kürek 
</HEADLINE>
<TEXT>

   
   
   Günün pozitif yanı özellikle sabah daha fazla uyum ve güzellik sunması ama Ay 11 07 - 16 41 saatleri arasında boşlukta kalırken, boşa kürek çekebiliriz. Bu saatler arasında önemli değişikliklere gitmeyin. Koç'lar akşamdan itibaren daha huzurlu ve iyimser olabilirler. Yeni arkadaşlıklar, grup çalışmaları ve sosyal fırsatlarla günü renklendirmeliler. Boğa'lar gün içinde tembellik edebilirler ya da kararsızlıklar yüzünden harekete geçmek zor olabilir. Akşam daha hareketli. İkizler biraz sabretmeli ve akşam beklemeli. Üzerilerindeki baskılardan kurtulacaklar. Hareket, yolculuk ve eğitim vurgulanıyor. Yengeç'ler başkalarına bağlı kalmaktan ötürü istedikleri gibi hareket edemeyebilirler. Ortaklaşa konular yanıltıcı da olabilir. Aslan'lar günlük işlerde bekleme ve huzursuzlukla karşılaşabilir. Kontrollü olmalı ve pek çok şeyi yeniden gözden geçirmeli. Bu arada aksiliklere de dikkat. Başak'lar rahatlar ama yine istedikleri gibi bir ilerleme sağlayamayabilirler. Aşk hayatında biraz sabırlı olmaları gerekebilir. 
   Terazi ancak akşam huzur bulabilir. Bazı beklenmeyen aksilikler, ev ya da ailevi konular yüzünden engeller ortaya çıkabilir. Unutkanlığa dikkat etmek gerekiyor. Akrep'ler yeni planlar yapsalar bile bunları yeniden gözden geçirmek zorundalar. Verilen sözlerin yerine gelmesi pek kolay olmayabilir. Bu yüzden akşam daha sakin olmaya bakmalılar. Yay'lar maddi konularda gereksiz risklere girmemeliler. Akşam onları daha pozitif ve iyimser bir atmosfer bekliyor. Kısa yolculuklar da gündeme gelebilir. Oğlak'lar yeni adımlar atıyorlar ama değişik nedenlerle istediklerini elde etmeleri zorlaşabilir ya da bazı iptallerle karşılaşabilirler. Tutarlı olmaya çalışmalılar. Kova'nın sabretmesi ve akşamı beklemesi gerekecek. Günün büyük bölümünde kararsızlık ve huzursuzluklar ama akşam saatleri daha canlı olacak. Balık'lar ortaklaşa konulara önem vermeliler. Böylece daha iyi plan yapabilirler. Arkadaşlıklar, hareket ve sosyal çevre daha fazla gündeme gelmekte. 
   
   
</TEXT>
</DOC>
