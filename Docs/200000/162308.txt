<DOC>
<DOCNO> 162308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sontur08.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna, yeni klibinde boynunda servet taşıyacak... 
</HEADLINE>
<TEXT>

     Henüz şöhrete ilk kavuştuğu yıllarda pahalı takılarla rol aldığı ''Material Girl'' şarkısıyla zihinlerde yer eden Madonna, o senelere geri dönmeye hazırlanıyor. Madonna, ''Hollywood'' adlı yeni parçasının klibinde, 20 milyon dolarlık yaklaşık olarak 30 trilyon lira elmas kolyeyle boy gösterecek. 
     Internetteki ''peoplenews'' sitesinin haberine göre, James Bond filminin müziği olan ''Die Another Day'' adlı klibinde üzerinde bir atletle kan ve çamurlar içinde izleyici karşısına çıkan Madonna, bu kez göz kamaştıracak. 
     Daha önce ''Don't Tell Me'' adlı klipte birlikte çalıştığı Jean Baptiste Mondino'nun yöneteceği ''Hollywood'' adlı klipte, Madonna, bir zamanlar efsane aktris Mae West'e ait olan 20 milyon dolarlık elmas kolyeyi takacak. 
     Madonna'nın 1920'lerden 70'lere kadar nostaljik kıyafetlerle boy göstereceği klipte ünlü oyuncu Julia Roberts'ın da rol alacağı söylenmesine rağmen, henüz bu konu kesinlik kazanmadı. 
     
</TEXT>
</DOC>
