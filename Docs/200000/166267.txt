<DOC>
<DOCNO> 166267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/ekonomi/eko06.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyangoda toptan satış düşünülüyor 
</HEADLINE>
<TEXT>

Milli Piyango İdaresi Genel Müdürü İhya Balak, her oyun için ayrı lisans verme yerine toptan satışı düşündüklerini söyledi 
     Milli Piyango İdaresi Genel Müdürü İhya Balak, Milli Piyango'nun, her oyun için ayrı lisans verme yerine "toplu satışının" planlandığını bildirdi. Balak, Milli Piyango'nun özelleştirilmesine dönük hazırlanan kanun taslağının halen Başbakanlıkta bulunduğunu söyledi. Söz konusu düzenleme ile şans oyunlarına ait lisansların ayrı ayrı ya da topluca en fazla 10 yıl süreyle özel şirketlere verilebileceğini kaydeden Balak, İdare'nin de bundan böyle şans oyunlarını izleyen ve denetleyen bir kuruluş kimliğine bürüneceğini bildirdi. Taslak ile şans oyunu lisansını alan kuruluşun yıllık satış hasılatının yüzde 5'inin İdare'ye, yüzde 10'unun da Savunma Sanayi Destekleme Fonu'na aktarılmasının öngörüldüğünü ifade eden Balak, şartnamenin de İdare ile Maliye, Hazine ve Özelleştirme İdaresi Başkanlığı temsilcilerinden oluşacak bir komisyon tarafından hazırlanacağını söyledi. 
     Dışarda incelemelerde bulunduklarını bildiren "Her oyun için ayrı lisans verme, rasyonel ve ekonomik görünmüyor" dedi. 
     
     
     

</TEXT>
</DOC>
