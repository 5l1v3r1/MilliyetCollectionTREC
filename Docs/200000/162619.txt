<DOC>
<DOCNO> 162619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/yasam/yas04.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün klibimde başrol oynar mısın 
</HEADLINE>
<TEXT>

Yeni evlenen çiftlerin son dönem gözdesi "düğün klibi". Kimi çocukluk fotoğrafları ağırlıklı bir klip sipariş ediyor, kimi de üşenmeyip senaryo yazıyor 
     GÜLAY FIRAT İstanbul 

     'Motor' dendiği an 
     BİR kameraman ve bir fotoğrafçı, heyecanla en iyi görüntüyü yakalamak için genç çiftin etrafında koşturuyor. Fonda, Kayahan'dan "Bir Aşk Hik yesi"... Gelin ve damat da durumdan memnun mutlulukla poz veriyor. Garip olan, ortada ne paparazzilik bir çift var, ne de bir film seti burası. Bu, son dönemde evlenen çiftlerin gözdesi düğün klibinin çekimi... Çiftler tercihe göre ya düğün öncesi ya da birkaç gün sonra geçiyor kamera karşısına. 
     
     Rol kesen de çıkıyor 
     DAHA çok mini bir yaşam kesiti bu. Kimi tevazuyla çocukluk fotoğraflarından oluşan bir klip sipariş ederken, içlerinden ciddi ciddi senaryo yazıp oyunculuk gücünü ortaya seren, rol kesenler de çıkıyor. Çiftlerin mutluluklarını ebedileştirme arayışı, düğün klibiyle bitmiyor. İlginç fonlar üzerinde düğün fotoğrafları çektirenler de var. İsteyene Çin Seddi'nde ya da kutuplarda bir eskimonun evinin önünde... 
     

</TEXT>
</DOC>
