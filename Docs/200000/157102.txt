<DOC>
<DOCNO> 157102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sonspo05.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 31, Gençlerbirliği 5... 
</HEADLINE>
<TEXT>

     Beşiktaş ile Gençlerbirliği, yarın yapacakları maçla birlikte, ligde 60. kez karşı karşıya gelecek. 
     2 takım arasında şimdiye dek yapılan maçlarda siyah-beyazlıların 31 galibiyetine karşılık, kırmızı-siyahlıların yalnızca 5 galibiyeti bulunuyor. Taraflar, 23 maçta da beraberliği bozamadı. 
     Lig maçlarında Beşiktaş'ın toplam 90 golüne, Gençlerbirliği 40 golle karşılık verebildi. 
     Sezonun ilk yarısında İstanbul'da yapılan lig maçı, 1-1 berabere sonuçlanmıştı. 
     Ayrıca 2 ekip bu sezon Türkiye Kupası çeyrek finalinde yine İstanbul'da karşılaşmış, 3-3 biten normal süre sonrası, tur atlayan takım ''altın gol'' ile Gençlerbirliği olmuştu. 
     
     ANKARA'DA DA BEŞİKTAŞ ÜSTÜN 
     Beşiktaş, Gençlerbirliği karşısında genel toplamdaki galibiyet üstünlüğünü, Ankara'daki maçlarda da gösterdi. 
     Siyah-beyazlılar, başkentte yapılan 29 lig maçının 13'ünü kazanırken, 4 kez yenildi. 12 karşılaşmada ise taraflar birbirlerine üstünlük sağlayamadı. 
     Ankara'da siyah-beyazlılar 45, kırmızı-siyahlılar ise 23 gol attı. 
     2 takım arasında geçen sezon Ankara'da yapılan lig maçı da 1-1 berabere sonuçlanmıştı. 
     
</TEXT>
</DOC>
