<DOC>
<DOCNO> 168367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/astro/index.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazalara dikkat 
</HEADLINE>
<TEXT>

     Bugün gökyüzünde huzursuz, dikkatsiz ve sakar enerjiler var. Özellikle öğleden sonra her şeyi daha sakin yapmak ve sabırsızlık göstermemek gerekiyor. Yeniliklere açık bir gündeyiz. Koç'lar aktif olabilecekleri bir gündeler ama gereksiz çatışmalara girmemeliler. Duygusal alanda fazla ateşli davranarak yakıcı olabilirler. Boğa'lar risklerden kaçınmalılar. Sağlıklarına da önem vermeliler. Acele karar vermek bazı maddi kayıplara neden olabilir. İkizler ağzını daha sıkı tutmalı. İstemeden söylenen sözler ilişkilere zarar verebilir. Yakın ilişkilerde heyecanlı bir gün olabilir. Yengeç'ler iş ortamında daha önlemci olmalılar. Hevesle yapılan işler ani değişiklikler yüzünden huzursuzluğa yol açabilir. Bu arada sağlığa da önem vermek gerekebilir. Aslan'lar kendilerini göstermek isteyecekler. Hareketli ve canlı bir gündeler ama duygusal abartı ya da müsrif davranışlar yüzünden maddi kayıplar mümkün. Başak'lar gergin bir gündeler. Ellerindeki işe yoğunlaşmaları kolay olmayabilir. Ev içinde de küçük aksiliklere dikkat etmek gerekebilir. 
     Terazi'ler akıcı ve hareketliler. Kısa yolculuklar, bolca haber ve yazışma mümkün ama ani haberler ya da gelişmeler planları değiştirebilir. Yolculuklarda da dikkatli olmak gerekebilir. Akrep'ler parasal alanda aceleci davranmamalılar. İlk bakışta çok iyi gibi gözüken bir konu sonra hayal kırıklığı yaşatabilir. Yay'lar Ay sayesinde dikkat çekiciler. Kişisel alanda kendilerini ortaya koyabilecekler ama tartışmalardan uzak kalmaları faydalı olacak. Oğlak'lar önlemci olmak durumundalar. Hiç sebepsiz ve aniden gelişen olaylar yüzünden planları altüst olabilir. Duygusal alanda da ifade edilmeyen öfke onları sıkıntıya sokabilir. Kova bugün yeni görüşlere çok açık ve yepyeni fikirlerle dolu. Ortaklaşa konularda bazı anlaşmazlıklar olsa bile bunları çözmek zor olmayacak. Balık'lar dikkatli olmaları gereken bir gündeler. İşlerini şansa bırakmamalılar. Sorumluluklar artarken aceleci davranamamak gerekiyor. 
     

</TEXT>
</DOC>
