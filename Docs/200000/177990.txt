<DOC>
<DOCNO> 177990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sondun24.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Caferi "Türkmenlerle Kürtler sorunu büyümeden çözer" 
</HEADLINE>
<TEXT>

     Irak Geçici Hükümet Konseyi Başkanı İbrahim Caferi, Türkmenler Kürtlerin Kerkük'teki sorunları büyümeden çözeceğine inandığını söyledi. 
     Mısır'ın başkenti Kahire'de temaslarda bulunan Caferi, ''Kürt ve Türkmen kardeşlerimizin bu sorunu daha da büyümeden çözeceğine inanıyorum'' dedi. 
     Açıklamasında, ABD'nin, Irak'a yabancı asker getirilmesine ilişkin görüşlerine de değinen Caferi, ''Hükümet Konseyi, Irak'a yabancı asker getirilmesi konusunda bağımsız iradesiyle karar verecektir'' ifadesini kullandı. 
     Irak Geçici Hükümet Konseyi Başkanı İbrahim Caferi, ülkede güvenliğin bizzat Iraklılar tarafından sağlanmasından yana olduklarını da belirterek, şunları söyledi 
     ''Dışarıdan kuvvet getirme yerine, kendi kuvvetlerimizin sayısını ve kalitesini artırmanın yolları denenmeli. Şu anda 30 bin civarında güvenlik görevlisi var. Bu sayı 60-65 bine çıkarılabilir.'' 
     
</TEXT>
</DOC>
