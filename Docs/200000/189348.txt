<DOC>
<DOCNO> 189348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo26.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lens'in Avrupa'da bir başarısı yok 
</HEADLINE>
<TEXT>

     Gaziantepspor'un UEFA Kupası 2. turunda eşleştiği rakibi Fransa'nın RC Lens takımının Avrupa Kupaları'nda ciddi bir başarısı bulunmuyor. 
     Teknik direktör Joel Müller'in çalıştırdığı sarı-kırmızılı ekip, UEFA Kupası'nda 2. tura ön elemede Gürcistan'ın Torpedo Kutaisi ve 1. turda Makedonya'nın Cementarnica 55 Üsküp takımlarını eleyerek geldi. Gürcü rakibini 3-0 ve 2-0'lık skorlarla geçen Fransız ekibi, 1. turda ise Makedon rakibi karşısında 1-0 ve 5-0'lık skorlarla galip gelerek Gaziantepspor'un rakibi oldu. 
     Avrupa kupalarına bugüne kadar 11 kez katılan RC Lens'in herhangi önemli bir başarısı bulunmuyor. 8 kez UEFA Kupası'nda, 1 kez Avrupa Kupa Galipleri Kupası'nda ve 2 kez de Avrupa Şampiyon Kulüpler Kupası'nda mücadele eden sarı-kırmızılı ekip, bu kupalarda yaptığı toplam 56 karşılaşmada, 24 galibiyet ve 15 beraberlik alırken, 14 kez de sahadan yenik ayrıldı. Fransa takımı, bu maçlarda 101 gol attı ve kalesinde de 65 gol gördü. 
     1906 yılında kurulan ve bugüne kadar 5 kez Fransa Ligi şampiyonluğu, 1 kez de Fransa Kupası'nın sahibi olan RC Lens, ligde halen 13 puanla 11. sırada yer alıyor. 

     
</TEXT>
</DOC>
