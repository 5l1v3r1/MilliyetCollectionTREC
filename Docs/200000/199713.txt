<DOC>
<DOCNO> 199713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sondun09.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam Sumadra Bush'u yoketmek için Türkiye'ye asker gönderdim 
</HEADLINE>
<TEXT>

     Endonezya'nın Bali adasında Ekim 2002'de düzenlenen kanlı terör saldırının beyni olan ve idam cezasına çarptırılan İmam Sumadra 32 , ''kutsal savaşçıların, yakında ABD Başkanı George Bush'u yok edeceğini'' söyledi. 
     Bali saldırılarının şüphelilerinden Heri Hafidin'in davasına polis eşliğinde getirilerek ifade veren Sumadra, ABD Başkanı'na karşı savaşmak için Türkiye, Irak ve Hindistan'a ''gökyüzünden'' 5 bin asker gönderdiğini iddia etti. 
     Mahkeme salonunda Hafidin'i kucaklayan ve kendisini ''kutsal savaşçı'' olarak tanıtan İmam Sumadra, salondan çıkarılmadan önce gazetecilere, ''Allah'ın izniyle, Allah'ın ordusu kazanacak, Bush yakında yok olacak'' diye bağırdı. 
     İmam Sumadra, Bali saldırısını düzenlemekten suçlu bulunan 30 kadar mahkumla birlikte Bali adasındaki cezaevinde hapis yatıyor. Heri Hafidin de, saldırıdan sonra Sumadra'nın saklanmasına yardım etmekle suçlanıyor. 
     Bali'de 12 Ekim 2002'deki bombalı saldırıda, çoğu yabancı turist olmak üzere 202 kişi ölmüştü. 
     
</TEXT>
</DOC>
