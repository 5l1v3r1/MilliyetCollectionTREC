<DOC>
<DOCNO> 191145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/spor/yaksoy.html </URL>
<DATE> 2003/10/25/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Varolmak 
</HEADLINE>
<TEXT>

   
   Hoşlanılmayacak bir şey söyleyecekseniz bunu cami duvarının uzağında yapmalısınız. Çünkü bu cami duvarına şey etmek gibi bir şey. Çarpılabilirsiniz... 
   Evet, kızsanız da kızmasanız da bir şeyi bağırarak söylemenin zamanı. Bizimkilerde moral var, teknik var, metod var. İyi teknik direktörleri de var, ama oturup pasta yapamıyorlar. Çünkü kondisyonları zayıf. İngilizce bir lugat kondisyon. Karşılığını yanlış tercüme etmiyorsak bir yerde var olma durumu diyor. Yani bizimkilerde kondisyon yok derseniz bu sahada olmamak gibi bir şey. Mesela karşı taraf daha iyi bir kondisyona sahip, biraz süratli, performansı fazla ise ayaklarımız dolaşıyor. Korku ve şaşkınlıkla kısa paslarla, yanlış paslarla topu rakibe kaptırıp kaybediyoruz. Mesela karşı kale önünde rakibi boğacak, şaşkına çevirecek, neticeye götürecek çabuk ve çevik hareketliliğimiz var mı Yoksa "vah vah Ahmet atamadı, Mehmet eline geçen fırsatı değerlendiremedi" gibi şanssızlık deyip dövünüp duracak mıyız Neyseki bunları yazarken cami duvarı uzakta. Yoksa teknik bilgiçler uzun uzun yazılarla bizi çarpabilirler. "To be or not to be" diyen adam belki de kondisyonu tarif ediyordu. Ne dersiniz 
   
      
</TEXT>
</DOC>
