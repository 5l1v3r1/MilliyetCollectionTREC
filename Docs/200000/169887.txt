<DOC>
<DOCNO> 169887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/guncel/gun00.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Propaganda memuru değil gazeteciyim' 
</HEADLINE>
<TEXT>

1981 yılının başlarında Milliyet'e geçmek için Aydın Doğan'la buluşan Metin Toker, kontratının ilk maddesine "Metin Toker bağımsız gazetecidir" yazılmasını istemişti. Metin Toker, İsmet Paşa'nın 17 yaşındaki kızı Özden ile sahilde tanışır. Genç gazeteci Metin, Özden'in örgülü siyah saçlarını ve iri siyah gözlerini beğenir 
     Güneri Cıvaoğlu ölümünün 1. yılında Metin Toker'i yazdı 

     1981 yılının başları... Ortaköy Ziya Restoran'da bir masaya çevredeki meraklı bakışlar odaklanmış. Masada Milliyet'in sahibi Aydın Doğan, Metin Toker ve Milliyet'in o zamanki "deli" lakaplı Genel Yayın Yönetmeni Turhan Aytul. 
     Daha önce yazmakta olduğu Hürriyet'ten yönetimle ilkesel nedenle kopmuş olan Metin Toker artık yeniden Milliyet'te olacaktır. 
     Metin Toker'in kendine özgü bir üslubu vardı. Rahat konuşurdu. İlkeleri sade ve netti. 
     Konuşmalarını Aydın Doğan'dan yansıtıyorum 
     "Metin Bey 'bir isteğim var' dedi. Kontratın ilk maddesi - Metin Bey iş anlaşması yerine kontrat deyimini kullanırdı - 'Metin Toker bağımsız gazetecidir' olsun. 
     Sonra... 'Ben istifa etmem. Ancak ya kovarsanız ya da yazılarıma karışılırsa ayrılırım' dedi." 
     İşte Metin Toker'in Not Defteri köşesinin Milliyet'e geliş hik yesi. 
     Aydın Doğan, Medya Etik Konseyi'ni kurarken, yeniden yükselmesini amaçladığı etik gazetecilik değerlerine örnek olarak bu anısını da anlattı. Duygulanmıştı. 
     
     Bağımsız gazeteci 
     Akis'te çalışmaya başladığım yıllarda Metin Toker'in bu bağımsız gazetecilik ilkesini nasıl dayattığına tanık oldum. 
     O zamanlar komünist rejim altındaki Sovyetler Birliği'nde bir gazetecinin röportaj yapmak olanağını elde etmesi çok zordu. Tahkikatlar, koşullar ve sonunda "bizim gösterdiklerimizi yazabilirsin, bizim gösterdiklerimizin fotoğrafını çekebilirsin" gibi kayıtlarla çok zor verilen izin. 
     Metin Bey o yıllarda Sovyetler Birliği'ne gitti. Ama koşulu kendisi koydu "İstediğim her yere götüreceksiniz. İstediğim her eve girip, içeridekilere sorularımı kısıtlamasız soracağım. İstediğim yerin, kişinin fotoğrafını çekeceğim. İzlenimlerimi de elbette olduğu gibi yazacağım." 
     Metin Toker bu koşullarla gitti, bu koşullarla röportajlarını yaptı. 
     Dönüşte yazdıkları çok ses getirdi. 
     Hele o yıllarda komünizmi din belleyenler ne fırtınalar estirmediler ki... 
     Toker'in yazı dizisi hatırladığıma göre şöyle başlıyordu 
     "Benim için bir ülkenin gelişmişliğine tuvalet k ğıtları da ölçüdür. Sovyetler Birliği'nde tuvalet k ğıtları zımpara gibi denilen cinstendi..." 
     Toker, o zamanın entelektüel kesiminde "put" haline gelmiş komünist rejimini hallaç pamuğu gibi atmıştı. 
     Buna karşılık kültür, spor gibi alanlarda başarılarını açıkça ortaya koymuştu. 
     
     Adnan Bey duymasın 
     Metin Toker, 500 sayfa olarak öngördüğü ama sadece 223 sayfasını yazabildiği kitabında bu bağımsız ve onurlu gazetecilik ilkesinin çok genç yaşlarda, henüz çiçeği burnunda gazeteciyken de hamurunda var olduğunu ortaya koyuyor. 
     İnönü'nün Milli Şef olduğu dönemlerde ilk demokratik başkaldırıyı yapan Demokrat Parti neredeyse bütün gazeteciler tarafından destekleniyordu. 
     Genç Toker de onlardan biriydi. 
     Ancak bir Aydın seçim gezisinde, Bayar, Menderes, Köprülü ve Koraltan dörtlüsü, Metin Toker'in haberini değiştirmesini, söylenmemiş şeyleri söylenmiş... söylenmiş sözlerini ise söylenmemiş gibi yazmasını istediler. 
     O da ne mi yapmış. 
     Kitabından satırlarla aktarayım 
     "Aa, beni azarlıyorlardı. 
     Hele, Menderes... 
     'Adnan Bey' dedim, 'siz bunları mitingde söylemediniz mi ' 
     Onun yerine Koraltan cevap verdi 
     'Biz orada basit bir kalabalığa sesleniyoruz ve onların hoşlanacakları şekilde konuşuyoruz. Halbuki sözlerimizi gazetelerde herkes okuyor.' 
     Bu şarkıyı daha önce de duymuştum. 
     Menderes, hiddetle ekledi 
     'Zaten bunun için bize, yazdığınızı, gazeteye göndermeden göstermeniz gerekiyor.' Fena halde tepem atmıştı. 
     Menderes'in elinden k ğıtları çekip aldım, cebime koydum. 
     '- Göstermiyorum' dedim, 'ben gazeteciyim, sizin propaganda memurunuz değilim....' Çıktım gittim." 
     Arkasından adam göndermişler. Araya Ahmet Emin Yalman'ı koyup gönül almak için yemeğe çağırmışlar. 
     Ama haber aynen Metin Toker'in yazdığı gibi yayımlanmış tabii. 
     
İlk kıvılcım      Metin Toker, bir yandan Cumhuriyet'te muhabir öte yandan öğrencidir. Üniversitede bir ders arası sahile iner. 
     Nefis bir hava vardır. 
     Sınıf arkadaşı bir genç kız ile yanında bir başka genç kızı görürür. 
     Tanıştırılır 
     - Özden. 
     - Metin. 
     Yarısını yazabildiği Gazeteci Adamın Hik yesi kitabında Metin Toker, Özden Toker'i şöyle tanımlıyor. 
     "Genç kızın siyah örgülü saçları vardı. İri siyah gözleri dikkatimi çekti. 
     Cin gibi." 
     Metin Toker, elbette o genç kızın soyadını da çıkartmıştı. 
     İşte harikulade bir sevginin ve aile dokusunun ilk kıvılcımı. 
     Sanılanın aksine, Metin - Özden aşkı AKİS zamanında değil daha 1950 seçimleri öncesi İsmet İnönü'nün Milli Şef diye anıldığı Cumhurbaşkanlığı yıllarında başlamış olmalı. 
     Bu ilk tanışma sırasında, Özden, Metin'e Dolmabahçe Sarayı'nda kalmakta olduğunu söylemiş. 
     Herhalde araması için de Dolmabahçe Sarayı telefon numaralarını. 
     
Kanaat notu      AKİS'te işe alınma kanaat notu için Genel Yayın Müdürü h l can dostum Kurtul Altuğ tarafından, Metin Toker'in odasına götürüldüm. 
     Sıcak bir öğleden sonraydı. 
     Ama oda püfür püfür serindi. 
     Metin Toker'in hiç değişmeyen Eau Sauvage tıraş losyonu ferahlık veriyordu. 
     Az önce tenisten gelmişti. 
     Duşunu almıştı. 
     Tiril tiril keten gömlek içinde dipdiriydi. 
     Hukuk birinci sınıfa başlamakta olduğumu... 
     Evlilik, nişan, sözlülük takıntılarımın bulunmadığını... 
     Aklımı sadece fakülteye ve gazeteciliğe vereceğimi sorularla test etti. 
     Ailemi sordu. 
     Sonunda... "Ben gazetecilik yaparken iki fakülte bitirdim. İki yabancı dil biliyorum. Gazeteciliğe her şeyimi verdim. Gazetecilik de bana her şeyi verdi. Benim gibi yaparsan, hayat sana da verir" dedi. 
     Kanaat notundan geçmiştim. 
     AKİS'te bacak kadar çocuk olan bana banka müdürü maaşı veriyordu. 
     O gün yıllar sonra Milliyet'te birlikte yazacağımız... Hele 41 yıl sonra onun kaybının yıldönümünde bu yazıları, eline kalem verdiği benim yazacağım elbette aklımızın köşesinden geçmezdi. 
     Kendi deyimiyle Metin Bey "görünmez" oldu. 
     Ama eminim bizi görüyor. 
     Acaba yazdıklarıma kanaat notu nedir 
     Oralarda karşı karşıya geldiğimizde bunu da konuşuruz. Belki de bir dergi çıkarırız. 
     
Son yazı      Metin Toker'in Not Defteri Milliyet'te en son 31 Mayıs 2002'de yayımlandı. 
     Eşi Özden Toker anlatıyor 
     Metin Bey yazıyı kızı Gülsün Bilgehan'a yazdırmıştı. 
     Ertesi sabah kahvaltıdan sonra yazıda bazı düzeltmeler yaptı. 
     Sıkıntı geldi. 
     Yoğun bakıma götürdüler. 
     Bir buçuk ay yoğun bakımda kaldı... 
     Güçlükle nefes alıyordu. 
     Yazısını yayımlandığı sabah mutlaka dikkatle okurdu. 
     Yanlışlıkla bir virgül değişse, yazı işlerine açıp sorardı. 
     Ama bu son yazısı, bir tek o sonuncuyu okuyamadı. 
     
Toker yarın anılacak      Türk basınının usta kalemlerinden gazeteci - yazar Metin Toker, ölümünün birinci yıldönümünde çeşitli etkinliklerle anılacak. İnönü Vakfı ve Gazeteciler Cemiyeti'nin ortaklaşa düzenlediği etkinlikler, Toker'in Cebeci Mezarlığı'ndaki kabri başında yarın saat 11.00'de yapılacak anma töreniyle başlayacak. Saat 16.00'da da Gazeteciler Cemiyeti'nde düzenlenecek panele Kurtul Altuğ, Cüneyt Arcayürek, Bülent Çaplı ve Erdal İnönü konuşmacı olarak katılacak. Akşam saatlerinde de Pembe Köşk'te anma töreni gerçekleştirilecek. n ANKARA Milliyet 
     
     YARIN ŞÖMİNE ÖNÜNDE EVLENME TEKLİFİ 
     

</TEXT>
</DOC>
