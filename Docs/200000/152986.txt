<DOC>
<DOCNO> 152986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko13.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK Başkanı Yüksek reel faiz, ulusal bir sorun haline geldi 
</HEADLINE>
<TEXT>

     Sermaye Piyasası Kurulu SPK Başkanı Doğan Cansızlar, yüksek faizin ulusal bir sorun haline geldiğini söyledi. 
     Cansızlar, Ekonomi Muhabirleri Derneği EMD üyeleri ile yaptığı sohbet toplantısında, SPK'da sürdürülen çalışmalar hakkında bilgi verdi, ekonomideki gelişmelere ilişkin görüşlerini açıkladı. 
     Cansızlar, savaş, doğal afetler gibi olağanüstü dönemlerde ''borçlanma faizleri üzerinde oluşan köpüğün alınması'' açısından, Hazine ve Merkez Bankası'nın İMKB bünyesindeki tahvil ve bono piyasasına, kesin alım ve satış amacıyla girmesinin yararlı olacağını belirtti. 
     Merkez Bankası'nın gecelik referans faizleri belirlediğini, bunun borçlanma faizlerine etkisinin belli düzeyde olduğunu anlatan Cansızlar, ''Merkez Bankası'nın referans faizlerinin üzerine vergi, kredi riski, masraflar ve ileriye yörelik riskler eklenerek, piyasa faizi oluşturuluyor. Piyasa durup dururken Merkez Bankası dışında faiz oluşturmaz'' dedi. 
     İMKB'de ''hisse senetleri'' ve ''tahvil ve bono piyasası'' olarak iki önemli piyasa olduğunu, tahvil ve bono piyasasında ise ''kesin alım-satım pazarı'' ve ''repo-tersrepo pazarı'' bulunduğunu hatırlatan Cansızlar, şu bilgiyi verdi 
     ''Gecelik faizin yüzde 41'e düşürülmesi, Hazine'nin borçlanma maliyetini doğrudan etkilemiyor. Hazine borçlanma maliyeti için referans değer, İMKB'nin tahvil ve bono piyasasında, kesin alım-satımda oluşuyor. Merkez bankası bono tahvil piyayasındaki kesin alım satık pazarında yok. Sadece repo, ters repoda işlem yapıyor. 1996'den beri ve 2000 krizinden beri kesin alım-satım pazarına girmiyor, tersrepo repo pazarına giriyor. 
     Serbest piyasa tamamen başı boş piyasa değil. Faizler tabii ki piyasalar tarafından oluşturuluyor. Merkez Bankası'nın zaman zaman IMKB'deki tahvil ve bono piyasasında kesin alm-satım pazarına girmesinde büyük yarar var. Savaş, doğal afet gibi çok önemli gelişmelerin olduğu zamanlarda, faiz serbet piysada belirlenir deyip tamamen çekilmek yerine Merkez Bankası olarak orda, kesin alım-satım pazarında da zaman zaman bulunmasında büyük yararlar var.'' Cansızlar, aynı şekilde Hazine'nin de 'dealing room'' anlayışıyla İMKB'deki kesin alım-satım tahvil ve bono piyasasına, zaman zaman, olağanüstü gelişmelerde, ''faizin köpüğünü almak için'' girmesinde büyük yarar olduğunu vurguladı. 

     
</TEXT>
</DOC>
