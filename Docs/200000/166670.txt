<DOC>
<DOCNO> 166670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sonspo28.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz İlk tercihim Trabzonspor... 
</HEADLINE>
<TEXT>

     Trabzonspor'un yıldız oyuncusu Gökdeniz Karadeniz, transferde ilk tercihinin Trabzonspor Kulübü olacağını söyledi. 
     Bordo-mavili oyuncu, Mehmet Ali Yılmaz Tesisleri'nde yaptığı açıklamada, transferi konusunda kimseyle görüşmediğini ve herhangi bir anlaşma sağlamadığını bildirdi. 
     Kendisinin profesyonel bir futbolcu olduğunu ve ekmeği için uğraş verdiğini kaydeden Gökdeniz, ''Güçlü dönemimde iyi bir para kazanmak istiyorum. İlk tercihim Trabzonspor olacak. Bugün bir görüşme gerçekleşmedi ve büyük olasılıkla perşembe günü bir görüşme yapacağız'' dedi. 
     Kendisinin perşembe günü tatilde olabileceğini de ifade eden Gökdeniz, ''Menajerime aklımdaki fiyatı söyledim. Görüşmeyi, menajerim sürdürecek'' diye konuştu. 
     Trabzonspor ile 4 yıllık sözleşmesi bulunan ve ilk 2 yılı dolan Gökdeniz'in sözleşmesindeki madde gereği bordo-mavili kulübün yönetimiyle görüşme hakkı bulunuyor. 
     
</TEXT>
</DOC>
