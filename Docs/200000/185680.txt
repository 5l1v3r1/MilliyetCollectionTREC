<DOC>
<DOCNO> 185680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/siyaset/siy11.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Askerin resepsiyon kararsızlığı 
</HEADLINE>
<TEXT>

   Genelkurmay Başkanı Özkök'ün, 30 Ağustos resepsiyonuna katılmayan Arınç'ın düzenleyeceği TBMM resepsiyonuna katılıp katılmayacağı henüz belli değil 
   
   TBMM, yasama yılı açılışını yine "resepsiyon" tartışma-sıyla yapıyor. TBMM Başkanı Bülent Arınç'ın 23 Nisan resepsiyonuna türbanlı eşi Münevver Arınç'la ev sahipliği yapmasını askerin protesto etmesiyle başlayan, 30 Ağustos resepsiyonuna da Arınç'ın katılmamasıyla devam eden kriz, bu kez de Meclis'in açılışına taşındı. Meclis Başkanlığı, açılıştan bir gece öncesine kadar resepsiyon konusunda Genelkur-may Başkanı Org. Hilmi Özkök' ten teyit alamadı. Sessiz kalan Genelkurmay'da değerlendir-melerin sürdüğü, kararın bugün öğle saatlerinde kesinleşeceği öğrenildi. 
   TBMM 22. dönemi, bugün özel oturumda, Cumhurbaşkanı Sezer'in konuşmasıyla 2. yasama yılına başlayacak. Genelkurmay, TBMM Başkanlığı'na Özkök ve kuvvet komutanlarının genel kurula katılacağı yönünde bilgi verdi. Ancak resepsiyona katılım konusunda bir yanıt verilmedi. 
   Askeri kaynaklardan edinilen bilgiye göre, Özkök ve kuvvet komutanları, 30 Ağustos resepsiyonuna gelmeyen Arınç'ın ev sahipliği yapacağı resepsiyona katılıp katılmama konusunu bugün son kez değerlendirip öğle saatlerinde de bir yanıt verilecek. Şayet katılmama yönünde bir karar verilirse, TBMM ilk kez askersiz açılacak. Bu arada Sezer de, genel kurul oturumuna yer verdiği günlük programına resepsiyonu almadı. 
</TEXT>
</DOC>
