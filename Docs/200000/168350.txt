<DOC>
<DOCNO> 168350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sontur28.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Miras yüzünden kardeşini bombalamaya kalkıştı 
</HEADLINE>
<TEXT>

     Kırşehir'de, mirastan pay vermediği iddiasıyla kardeşini kendi hazırladığı bombayla imha etmekle tehdit eden kişi tutuklandı. 
     Alınan bilgiye göre, Ankara'da oturan Nazmi Köysüren, Kırşehir'in Bağbaşı Mahallesi'nde oturan kardeşi Nail Köysüren'in evine giderek, miras yüzünden tartıştı. Gözünü ameliyat ettirmek için kardeşinden para isteyen ve olumsuz yanıt alan Nazmi Köysüren, daha sonra yanında getirdiği ve içine 88 dolu fişek, 2 kutu tiner, teneke parçaları, ışıldak aküsü bulunan ve mandallı sistem olarak adlandırılan bomba düzeneği bulunan çantayı patlatacağı tehdidinde bulundu. 
     Nail Köysüren'in durumu polise haber vermesi üzerine, olay yerine gelen bomba imha uzmanları, içerisinde bomba düzeneği bulunan çantayı etkisiz hale getirdi ve Nazmi Köysüren'i de gözaltına aldı. 
     Nazmi Köysüren, emniyetteki sorgusundan sonra çıkarıldığı mahkemece tutuklanarak cezaevine gönderildi. Nazmi Köysüren'in herhangi bir terör örgütüyle ilişkisinin bulunmadığı, bomba düzeneğini kardeşini kokutmak için yaptığının belirlendiği kaydedildi. 
     
</TEXT>
</DOC>
