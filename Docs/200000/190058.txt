<DOC>
<DOCNO> 190058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/yasam/yas02.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel kimlik 'gen'lerin eseri 
</HEADLINE>
<TEXT>

   Cinsel kimlik embriyonik oluşumun ilk evrelerinde belirleniyor. Yani eşcinsellik, tercih sonucu değil, genetik farklılıktan kaynaklanıyor 
   DIŞ HABERLER SERVİSİ 
   
   CİNSEL kimliğin embriyonik oluşumun ilk evrelerinde belirlendiği ve tamamen genlerin kontrolünde olduğu ortaya çıktı. Bir başka deyişle, cinsel kimliğin belirlenmesinde cinsel tercihin etkin olduğu yolundaki inanışın bilimsel bir temeli olmadığı kanıtlandı. Yani homoseksüellik ve lezbiyenlik gibi cinsel davranışlar, tercih sonucu değil, genetik farklılıklardan kaynaklanıyor. 
   CALIFORNIA Üniversitesi'nden Dr. Eric Vilain başkanlığındaki bir grubun kobaylar üzerinde yaptığı araştırmaya göre, kadınlık ve erkeklik, doğumdan çok önce genler tarafından belirleniyor. Bunda kadınlık hormonu östrojen ile erkeklik hormonu testosteronun bir rolü bulunmuyor. Çünkü bu iki hormon ortaya çıkmadan önce cinsel kimlik genler tarafından belirleniyor. 
   
   Kadınlar gen farkı ile 'iyi' konuşuyor    ARAŞTIRMACILAR, dişi ve erkek kobaylarda beyinlerin farklı olmasına yol açan 54 gen saptadı. Dişi deney hayvanlarında, beynin iki yarımküresi daha simetrik bir yapıda. Bu simetri ise her iki yarımküre arasındaki iletişimi kolaylaştırıyor. Sonuçta sözel ifade yeteneği gelişmiş oluyor. 
   
   
</TEXT>
</DOC>
