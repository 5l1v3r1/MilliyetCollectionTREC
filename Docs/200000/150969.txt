<DOC>
<DOCNO> 150969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun19.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Iraklı esirleri yargılamaya başladı... 
</HEADLINE>
<TEXT>

     ABD Savunma Bakanlığı Pentagon , Irak'ta kurulan Amerikan askeri mahkemelerinin, savaşta esir alınan 6 bin 500'den fazla Iraklının durumunu belirlemeye başladığını açıkladı. 
     Pentagon sözcüsü Ted Wadsworth, mahkemelerin şu ana kadar 7 kişi hakkında karara vardığını ve bu kişilerden 2'sinin serbest bırakıldığını, 4'ünün de savaş esiri ilan edildiğini söyledi. 
     Din adamı ya da doktor olduğu sanılan 7. esirin de diğer esirlere hizmet vermesine karar verildiği belirtildi. 
     ''İlk amacımız, hiç kimseyi gerekenden uzun süre tutmamak'' diye konuşan Wadsworth, asker olmadığı belirlenen 925 kişinin askeri mahkemeye çıkarılmadan serbest bırakıldığını söyledi. 
     Wadsworth'a göre, henüz konumları belirlenmeyen ABD ordusunun elindeki Iraklılar, mahkeme kararı çıkana dek savaş esiri olarak görülecek. 
     





</TEXT>
</DOC>
