<DOC>
<DOCNO> 191693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/ekonomi/eko02.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2 banka 4 Türkiye etti 
</HEADLINE>
<TEXT>

   Bank of America'nın FleetBoston Financial'ı 47 milyar dolara almasıyla oluşan 933 milyar dolarlık bankanın büyüklüğü Türkiye'nin milli gelirinin dört katı 
      
   ABD'nin üçüncü büyük bankası Bank of America, yedinci büyük bankası FleetBoston Financial şirketini menkul kıymetler borsasında, 47 milyar dolara satın alıyor. 
   Bank of America'nın 737 milyar dolar varlığı ve 409 milyar dolar da mevduatı elinde bulundururken, FleetBoston 196 milyar dolar varlığı kontrol ediyor. Yaklaşık 180 bin çalışanı olacak yeni şirketin birleşmesi 2004 yılının ilk yarısında tamamlanacak. Birleşme sonucu ortaya çıkan yeni şirket, toplam 933 milyar dolar varlıkla Citigroup'un ardından ikinci sıraya yerleşecek. Bu büyüklük Türkiye'nin 2003'te 238.1 milyar dolar olan milli gelirinin gayri safi milli hasıla dört katına yakın. 
   
   33 milyon müşteri 
   Her iki bankadan yapılan açıklamaya göre, oluşacak yeni şirket ABD ve 34 ülkede 33 milyon müşteri ile 2.5 milyon işadamına seslenecek. Her iki finans kuruluşunun yönetim kurulu tarafından onaylanan birleşme anlaşmasının, hissedarlar tarafından da kabul görmesi gerekiyor. 
   Her iki bankanın birleşmesiyle oluşacak 19 kişilik Direktörler Kurulu'nda 12 üye Bank of America'dan, 7 üye de FleetBoston Financial şirketinden oluşacak. Yeni şirketin CEO'su Yürütme Kurulu Başkanı Bank of America'nın Yönetim Kurulu Başkanı Kenneth Lewis olacak. 
   
   
   
</TEXT>
</DOC>
