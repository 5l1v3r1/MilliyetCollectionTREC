<DOC>
<DOCNO> 159120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/dunya/dun01.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Baas'ı Türkmen temizleyecek 
</HEADLINE>
<TEXT>

     DIŞ HABERLER SERVİSİ 

     Kerkük'te bir Türkmen, kent yönetiminin çeşitli kademelerinde yer alan Baas partilileri ve Saddam yanlılarını tespit edip bu mevkileri Baas'tan temizlemekle görevlendirildi. Yeni göreve başlayan Şehir Meclisi'nin, Belediye Başkan Yardımcısı unvanıyla bu göreve atadığı İrfan Kerküklü isimli Türkmen, yeni görevinin çok zor ve riskli olduğunu söyledi. "Baas'ın kanlı bir tarihi var. Belki de beni öldürmek isteyecekler" diyen Kerküklü, "Ancak bu ulusa hizmet etmeye hazırım" şeklinde konuştu. 
     Bu arada kentte yaşayan bazı Türkmenler, Kürtlere yakın olmakla suçlanan Kerküklü'ye Belediye Başkan Yardımcılığı görevi verilmesini protesto etti. Dört yılını Saddam karşıtı eylemleri yüzünden cezaevinde geçiren Kerküklü, ay başında Arap ve Kürtler arasındaki çatışmalara son vermek için arabuluculuk yaparken kolundan vurularak yaralanmıştı. 
     

</TEXT>
</DOC>
