<DOC>
<DOCNO> 172703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/yasam/yas01.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Beynimiz rüyada bilgileri kaydediyor 
</HEADLINE>
<TEXT>

   Uyku sırasında beynimiz, aktif olduğu dönemden bile çok çalışıyor. Gün içinde yaşadığımız ve farkında olmadan gelip geçen olaylar, rüya formatı ile hatırlanarak hafızaya kaydediliyor 
      AYŞEGÜL AYDOĞAN İstanbul 
   
   ORTALAMA bir insan ömrünün 25 yılı uykuda geçiyor. Son 50 yıldır bilim adamlarının çalışmalarını yoğunlaştırdığı uyku, yine de gizemini koruyor. Uykuda öğreniyor muyuz H l net değil. Geçtiğimiz haziran ayında, Chicago'da düzenlenen ve 1500 uzmanın katıldığı APSS American Professional Sleep Society kongresinde uzmanlar REM'in uykunun bir dönemi bulunuşunun 50. yılını kutladılar. 
   
   Beyin restore ediliyor 
   KONGREYE Pendik Devlet Hastanesi Uyku Laboratuvarı Sorumlusu Dr. Zerrin Pelin de katıldı. "REM, daha çok hafızanın yenilenmesi ve beynin restore edilmesinde işe yaradığı düşünülen, beynin aktif olduğu bir uyku dönemidir" diyen Pelin, "REM döneminde beyin uyanık olduğumuz dönemle aynı aktiflikte çalışıyor" diye konuştu. 
   "HATTA bazı teorilerde REM sırasında beynin uyanıklığa göre daha aktif durumda olduğu savunuluyor. Bu da gün içinde öğrenilen bilgilerin hafızaya kaydedilme çabası olarak değerlendiriliyor" diyen Pelin, şunları söyledi "Kısacası gün içinde yaşadığımız ve çoğu zaman farkında olmadan gelip geçen olaylar, REM uykusu sırasında rüya formatı ile hatırlanarak hafızaya kaydedilir." 
   
   Hafıza sorunları çıkar 
   REM uykusu bölünmesinin gecede 4 - 5 kez tekrar etmesi gerekir beyindeki birtakım hasarlara yol açabileceğine yönelik araştırmalar hakkında Pelin, "Fransa'da yapılan bir çalışmada REM uykusundan yoksun bırakılmış kişilerde hatırlamada ve bilgileri bir araya getirmede güçlük ortaya çıktığı saptandı" dedi. 
   
   
</TEXT>
</DOC>
