<DOC>
<DOCNO> 188761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sondun15.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay seyir defteri... 
</HEADLINE>
<TEXT>

     Çin, eski Sovyetler Birliği ve ABD'den sonra uzaya insanlı uzay aracı gönderen 3. ülke oldu. 
     Moskova'nın 1957'de başlattığı uzay macerasına bir yıl sonra ABD'nin de katılmasıyla uzay yarışı başladı. 
     Son 50 yılda uzay seyir defterine kaydedilen önemli gelişmeler ve olaylar şöyle 
     1957 - Moskova ilk yapay uydu Sputnik-1'i uzaya fırlattı. 
     1958 - İlk Amerikan uydusu Explorer I fırlatıldı. 
     1960 - Kazakistan'daki Baykonur Üssü'nde R-16 füzesinin rampada infilak etmesi sonucu 91 kişi öldü. 
     12 Nisan 1961 - Rus kozmonot Yuri Gagarin, uzaya giden ilk insan oldu. 
     5 Mayıs 1961 - ABD, astronot Alan B.Shepard'ı uzaya gönderdi. 
     25 Mayıs 1961 - ABD Başkanı John F. Kennedy, 60'lı yılların sonunda Ay'a insan gönderme hedeflerini açıkladı. 
     1962 - Astronot John Glenn, Dünya yörüngesinde tam dolanım yapan ilk, uzaya giden ikinci Amerikalı oldu. 
     Ocak 1967 - Okyanusa inmeye ayarlı Apollo programındaki üç Amerikalı astronot, Yer eğitiminde kapsül içi oksijen parlaması sonucu öldü. 
     21 Temmuz 1969 - Amerikalı astronotlar Neil Armstrong ve Buzz Aldrin ile Ay'a ayak bastı. 
     Nisan 1970 - Çin, uzaya ilk uydusunu fırlattı. 
     1971 - Dünyaya dönen Sovyet uzay aracı Soyuz II'deki 3 kozmonot ölü bulundu. 3 kozmonot tam Yer'e inişe geçerken, yüksek irtifada basınç düşürücü valf yanlışlıkla çalıştı. Kozmonotlar, vücut basıncının damarları patlatmasıyla öldü. 
     12 Nisan 1981 - İlk Amerikan uzay mekiği Columbia, Kennedy Uzay Merkezi'nden hareket etti. 
     28 Ocak 1986 - Uzay mekiği Challenger, Cape Caneveral'dan kalkışından iki dakika sonra infilak etti, 7 astronot öldü. 
     26 Ocak 1995 - İletişim uydusu taşıyan Çin tasarımı Long March 2E Uzun Yürüyüş roketi, kalkışından sonra infilak etti. 
     1 Şubat 2003 - Columbia uzay mekiği, 16 günlük seyahat sonunda atmosfere girerken Texas üzerinde infilak etti. Aralarında bir İsraillinin de bulunduğu 7 astronot öldü. 
     
</TEXT>
</DOC>
