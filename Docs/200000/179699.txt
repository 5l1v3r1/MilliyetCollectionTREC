<DOC>
<DOCNO> 179699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/yasam/yas03.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
7.5 milyon için işkence 
</HEADLINE>
<TEXT>

   İzmir'de, kabarık gelen telefon faturasına kızan baba kızını, köpeğin yanına bağlayıp yemek bile vermedi 
      MURAT EĞİLMEZ İzmir DHA 
   
   İzmir'in Eskiizmir semtinde ilköğretim okulu öğrencisi Çiğdem Karabulut 13 şarkıcı Nez'in telefon hattını araması üzerine eve gelen 7.5 milyon liralık telefon faturasına kızan babası Nihat Karabulut'un hışmına uğradı. Karabulut'un 3 gün boyunca evin köpeğinin yanına boynundan bağladığı ve aç susuz bıraktığı Çiğdem'in imdadına feryatlarını duyan komşular yetişti. 
   Nez'in hattını arayan Karabulut, görülmemiş bir cezaya uğradı. Baba Karabulut kızını, zincirle bağlı duran köpeğin yanına götürdü. Öfkeli baba tekrar dövdüğü kızının boynuna ve ellerine geçirdiği demir zinciri korkuluklara bağladı. Üç gün bağlı duran kızın iniltilerini ve imdat sesini duyan komşuları Halise Özonur gördüğü manzara karşısında hemen polisi aradı. Olay yerine giden polis, İyiburnaz İlköğretim Okulu 7 - C sınıfı öğrencisi Karabulut'u kurtardı. 
   Hastaneye kaldırılan kızın vücudunun her yerinde darp izlerine rastlandı. Karabulut, "Telefon faturası kabarık geldiği için babam beni kıyasıya dövdü. Zincirle boynumdan ve ellerimden köpeğin yanına bağladı. Bana üç gün bir yudum su bile vermedi" dedi. 
   Baba Karabulut 50 olaydan sonra ortalıktan kaybolurken üvey anne Erçetin 40 gözaltına alındı. Erçetin, "Ona ceza verdiğini, buna karışmamam gerektiğini söyledi. Ben de korkumdan birşey yapamadım" dedi. Erçetin tutuksuz yargılanmak üzere serbest bırakılırken, babasının hışmına uğrayan Karabulut da tedavisi tamamlandıktan sonra üvey annesine teslim edildi. 
   
   
</TEXT>
</DOC>
