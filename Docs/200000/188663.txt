<DOC>
<DOCNO> 188663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/ekonomi/eko07.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fantasya 'kıtır' fülüs 'mafiş' 
</HEADLINE>
<TEXT>

      
   Osmanlı Bankası Müzesi tarafından bugün açılan ve 15 Şubat 2004'e kadar sürecek 'Karikatürlerle Bir Borç Ekonomisinin Tarihi 1874 - 1954 ' adlı sergi "Fantasya Kıtır Fülüs Mafiş" yani "Fantazya çok para yok" başlığını taşıyor. 
   Bankalar Caddesi'nde bulunan müzede açılan sergide, Osmanlı İmparatorluğu'nun ilk borç aldığı 1874 ile Türkiye'nin Osmanlı borçlarının son taksidini ödediği 1954 yılına kadar geçen sürede ekonomiyle ilgili yayınlanan karikatürlere yer veriliyor. 
   Birinci Meşrutiyet öncesi, 1878 yılında Meclis i Mebusan'ın kapatılması ve ardından İkinci Meşrutiyet, Birinci Dünya Savaşı, Cumhuriyetin kuruluşu, 1929 ekonomik buhranı, İkinci Dünya Savaşı ve Demokrat Parti dönemleri anlatılan eserler arasında Akbaba dergisi önemli bir yer alıyor. ABD'nin 1953 yılında Kore Savaşı'na katılması karşılığında Türkiye'ye para vermesi ile ilgili 50 yıl önce Şevki Çankaya tarafından çizilen karikatür ise yıllardır Türkiye'nin benzer tartışmalar içinde olduğunun bir göstergesi gibiydi. 
   
   
</TEXT>
</DOC>
