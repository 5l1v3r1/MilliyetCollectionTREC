<DOC>
<DOCNO> 150382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yazar/akyol.html </URL>
<DATE> 2003/04/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milli davamız bir tane mi 
</HEADLINE>
<TEXT>

     Hatta, basına yansımadı ama Gül bayağı sinirlenmiş, şunları söylemiş 
     - Sayın Denktaş Türkiye'yi de mi idareye kalkıyor 
     Zaten Gül'ün "Türkiye karar verir" demesindeki anlam açık 
     Kıbrıs meselesi dün, Sami Kohen ağabeyimizin deyimiyle "Ankara ve Denktaş'ın yenilgisi, Atina ve Rum kesiminin zaferi" sayılacak bir noktaya geldi AB üyeliğini kutladılar Bu durumda Ankara elbette yeni çıkış yolları arayacaktır Gül bunun işaretini vermektedir. 
     Kıbrıs elbette Ankara'nın da milli davasıdır ama tek milli davası değil... Denktaş'ın ise kendini adadığı milli dava, Kıbrıs'tır. 
     
     SAYIN Denktaş tabii ki milli bir liderdir. Kıbrıs davasının kan ve ateş dolu çilesini herkesten çok o çekmiştir. Dünyaya bu gözlükten bakmaktadır. 
     Ama Türkiye için ekonomik kalkınma da bir milli davadır. Hele de etnik farkların artık bastırılamadığı, milli bütünlüğün güçlendirilmesinde ekonominin çok önemli bir faktör haline geldiği çağımızda 
     Türkiye için Kafkasya, Orta Asya, Ortadoğu gibi stratejik bölgelerde sağlam ilişkiler geliştirmek, enerji köprüsü olmak, AB'ye girmek, ABD ile stratejik ortaklığımızdan yararlanarak diğer hedeflere daha güçlü yürümek gibi birçok milli dava vardır. 
     Denktaş'ın kendisi de diyor ki 
     "Sayın Gül'ün hiç gitmemesi tercih edilirdi. Ama tabiatıyla Türkiye'nin kendi açısından hesapları vardır. Gitmeyi uygun bulmuşlar..." 
     Evet mesele bu... "Türkiye'nin kendi açısından hesapları"nın olması Kıbrıs meselesine sadece Denktaş'ın gözüyle değil, Türkiye'nin bütün "hesapları" açısından bakmayı gerektiriyor. 
     Önce şunu görmek lazım Türkiye'nin KKTC gibi dünyada yalnızlığa sürüklenmesi Türkiye'ye de, Kıbrıs Türklüğüne de çok büyük zarar getirir. 
     
     KALDI ki, işte Rum - Yunan tarafı AB çatısı altında kısmen de olsa Enosis'i gerçekleştiriyor Kıbrıs Türkleri artık dünyanın tanımadığı, soyutlanmış bir toplum olmaktan bunalmıştır ve "Kıbrıs pasaportu" birçok KKTC vatandaşına da cazip gelmektedir 
     Geldiğimiz gibi devam edersek, Türkiye ve KKTC toplumlarının birbirini ayak bağı gibi göreceği bir noktaya sürüklenmemiz tehlikesini görmemek mümkün mü 
     Artık karşımızda "Rum yönetimi" değil, "AB üyesi Kıbrıs Cumhuriyeti" vardır Türkiye'yi ilgilendirecek her AB kararı için Rum onayı da gerekecektir artık 
     Dün referanduma götürmeyi reddettiğimiz Annan Planı'nı şimdi Güvenlik Konseyi bari rafa kaldırmadı diye sevinmiyor muyuz 
     Türkiye içeride AB'nin gerektirdiği kaçınılmaz reform sürecini hızlandırıyor. Bu reformların yol açacağı kültürel farklılaşmaların ayrışmaya dönüşmemesi için, AB üyeliği perspektifimizin, ABD ile stratejik ortaklığımızın, Kafkasya ufkumuzun gelişmesine ihtiyacımız yok mu 
     İş işten geçmiş değil... 1 Mart 2004 tarihine kadar Türkiye'nin de, KKTC'nin de önünü açacak "yeni politikalar"la sonuç almak mümkün. Asıl son fırsat budur... 
     
     







</TEXT>
</DOC>
