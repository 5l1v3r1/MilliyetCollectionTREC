<DOC>
<DOCNO> 158534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sonspo27.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya maçı İnönü Stadı'nda... 
</HEADLINE>
<TEXT>

     A ve Ümit Milli Futbol Takımlarının haziran ayı içinde Slovakya ve Makedonya ile oynayacakları 12. Avrupa Şampiyonası 7. Eleme Grubu maçlarının hakemleri, stat ve başlama saatleri belli oldu. 
     Futbol Federasyonu'ndan yapılan açıklamaya göre, A Milli Futbol Takımı'nın 7 Haziran Cumartesi günü deplasmanda oynayacağı Slovakya maçını Norveç Federasyonu'ndan Treje Hauge yönetecek. Hauge'nin yardımcılıklarını Steinar Holvik ve Ole Herman Borgan yapacak. Karşılaşmanın 4. hakemi ise Brage Sandmoen. 
     Slovakya-Türkiye A Milli maçı, Bratislava'nın Slovan Bratislava Stadı'nda TSİ 21.15'te başlayacak. 
     A Milli Futbol Takımı'nın 11 Haziran Çarşamba günü İstanbul'da oynayacağı Makedonya maçını ise İtalyan hakem Roberto Rosetti yönetecek. 
     BJK İnönü Stadı'nda saat 21.00'de başlayacak maçta Rosetti'nin yardımcılıklarını Mitro Vincenzo ve Andrea Consolo, 4. hakemlik görevini de Emilio Pellerino yapacak. 
     
     ÜMİT MİLLİLERİN MAÇLARI 
     Ümit Milli Futbol Takımı'nın, Avrupa Şampiyonası Eleme Grubu'nda oynayacağı Slovakya ve Makedonya maçlarının programı da şöyle 
     6 Haziran Cuma 
     18.30 Slovakya - Türkiye Bratislava-Armedia Petrzalka Stadı . 
     Hakemler Stefan Messner, Johann Hechtl, Norbert Hörmayer. 4. hakem Franz Mostböck Avusturya . 
     10 Haziran Salı 
     18.00 Türkiye - Makedonya Ali Sami Yen Stadı . 
     Hakemler A. Viorel Constantin, Adrian Vidan, Aurel Onita. 4. hakem Alexandru Deaconu Romanya . 
     
</TEXT>
</DOC>
