<DOC>
<DOCNO> 167106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sonspo02.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor yarın Avusturya'ya gidiyor.. 
</HEADLINE>
<TEXT>

     Trabzonspor, Gerede kampını yarın tamamlayarak hazırlık maçları için Avusturya'ya gidecek. 
     Trabzonspor Kulübü Genel Koordinatörü İsmail Yavuz, A.A muhabirine yaptığı açıklamada, Gerede'deki ilk etap hazırlıklarını yarnı tamamlayarak Bolu'dan ayrılacaklarını belirterek, ''Çalışmalarımız tempolu bir biçimde sürüyor. Son çalışmalarımızı yapıp, hazırlık maçları için Avusturya'ya gideceğiz. Ayrıca Gökdeniz'e yurtiçinden gelen hiçbir teklifi değerlendirmeyeceğiz. Onun prestiji için ancak yurtdışından gelen teklifler düşünülür'' dedi. 
     Yavuz, kampın çok iyi gitmesinden dolayı oyuncuların morallerinin yüksek olduğunu belirterek, ''Kadroda sol tarafta bir açığımız var. Onu kapatmak için çok ciddi çalışmalar yapacağız. Yeni transferimiz Emrah Kocaelispor da kampa katıldı. K.Emre ise ayağındaki sorundan dolayı birkaç gün dinlendi ve artık koşulara başladı'' diye konuştu. 
     Günde 3 idman yaptıklarını ve sabahları kros ağırlıklı çalıştıklarını da ifade eden Yavuz, ''Sonraki 2 idmanda sahada top çalışması yapıyoruz. Gerede'deki kamp ortamından herkes çok memnun. Bu kampın verimli olacağına inanıyoruz'' dedi. 
     
</TEXT>
</DOC>
