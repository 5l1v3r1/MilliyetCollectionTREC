<DOC>
<DOCNO> 185920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/spor/spo06.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen Yalçın'a Güneş ışığı 
</HEADLINE>
<TEXT>

   A Milli Takım'ın teknik patronu, zorlu İngiltere maçının aday kadrosuna Beşiktaş'ın yıldız oyuncusunu da alma sinyali verdi 
      
   Yarın açıklayacak 
   ŞENOL Güneş'in, yarın açıklayacağı İngiltere aday kadrosunda, uzun aradan sonra Beşiktaş'ta yükselen formuyla dikkat çeken Sergen'e de yer vermesi bekleniyor. Chelsea - Beşiktaş maçını Menajer Can Çobanoğlu ile izleyen ve Sergen'i büyüteç altına alan tecrübeli hocanın, İlhan Mansız'ı da düşündüğü, ancak kırmızı kart görmesi nedeniyle kendisini çağırmaktan vazgeçtiği ileri sürüldü. 
   
   Terapiye ağırlık 
   6 Ekim'de Polat Otel'de toplanacak olan aday kadronun 25 kişiden oluşması bekleniyor. 7 Ekim'den itibaren Beşiktaş'ın Ümraniye Tesisleri'nde çalışmalara yoğunlacak olan Teknik Direktör Şenol Güneş, 11 Ekim'e kadar taktik ve psikolojik açıdan millileri maça hazırlayacak. Öte yandan Ümraniye Tesisleri'nde 7 Ekim'de milli futbolcuların eşlerinin de katılacağı bir piknik düzenlenecek. 
   
   
</TEXT>
</DOC>
