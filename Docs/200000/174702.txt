<DOC>
<DOCNO> 174702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur05.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekili çocukları da öğrenim kredisi aldı... 
</HEADLINE>
<TEXT>

     Yükseköğrenim Kredi ve Yurtlar Kurumu YURTKUR , geçen yıl 14 milletvekilinin çocuğuna öğrenim kredisi verdi YURTKUR, 2002-2003 eğitim-öğretim yılında öğrenim ve harç kredisine hak kazanan öğrencilerin sosyo-kültürel profilini belirledi. 
     Buna göre, geçen sene öğrenim kredisi için 3 bin 651 öğrenci başvurdu. Başvuranların ancak 145 bin 464'üne öğrenim kredisi verilebildi. 
     Öğrenim kredisi kazanan öğrencilerin babaların meslek gruplarına bakıldığında, en geniş kesimi yüzde 31.4 emekli, dul, yetim, gazi, ihtiyarlık maaşı alanların oluşturduğu belirlendi. Bunu, yüzde 9.9 ile devlet memurları, yüzde 6.5 ile çiftçiler, yüzde 6.2 ile işçiler izledi. 
     Öte yandan 14 öğrencinin babasının milletvekili, 15'inin Anayasa, Yargıtay, Danıştay denetleme kurulu üyesi, 257'sinin öğretim üyesi, 'ünün müsteşar, büyükelçi, ateşe, vali, kaymakam, genel müdür, 31'inin seçimle iş başına gelen mahalli idare yöneticileri olduğu belirlendi. 
     2001-2002 eğitim-öğretim yılında da 29 milletvekili çocuğu öğrenim kredisine başvurmuş fakat hak kazanamamıştı. 
     Öğrenim kredisi, öğrencilerin başarı durumu, ailenin geliri ve sosyal durumu ile kalkınmada öncelikli illerde oturmaları esas alınarak, veriliyor. 
     Üniversitelerin lisans ve önlisans programlarında okuyan öğrencilere halen aylık 65 milyon lira öğrenim kredisi veriliyor. 
     
     HARÇ KREDİSİ ALANLAR 
     Harç kredisine başvuran ve kazanan öğrencilerin sosyo-ekonomik düzeyine bakıldığındaysa, yine en büyük bölümü yüzde 27 ile babaları emekli, dul, yetim, gazi ve ihtiyarlık maaşı alanların oluşturduğu görülüyor. 
     Bunu da sırasıyla memur yüzde 10.4 , çiftçiler yüzde 6.9 , işçiler 6.2 ve öğretmenler yüzde 6.17 takip etti. 
     Öte yandan harç kredisine 46 milletvekili çocuğu da başvurdu ve 8'i almaya hak kazandı. 
     Anayasa, Yargıtay, Danıştay denetleme kurulu üyelerinin çocuklarından 29'u, öğretim üyelerinin çocuklarından 414'ü, müsteşar, büyükelçi, ateşe, vali, kaymakam, genel müdür çocuklarından 95'i ve seçimle iş başına gelen mahalli idare yöneticilerinin çocuklarından da 68'ine harç kredisi verildi. 
     
</TEXT>
</DOC>
