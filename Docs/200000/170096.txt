<DOC>
<DOCNO> 170096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/guncel/gun03.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DHA muhabirlerine şişeli saldırı .. 
</HEADLINE>
<TEXT>

Son günlerde silahlı çatışmalara ve orman yangınlarına sahne olan Bodrum’da görev yapan DHA muhabirleri, Barlar Sokağı’nda alkollü üç gencin saldırısına uğradı... 
     BODRUM DHA 

     Kültür ve Turizm Bakanı Erkan Mumcu, Vali Hüseyin Aksoy ve İl Emniyet Müdürü Sedat Hasay, önceki gece Antik Tiyatro’da Bodrum’un güvenliğini tartışırken, 500 metre ilerideki Barlar Sokağı’nda olay çıktı. Alkollü üç kişi, Barlar Sokağı olarak bilinen Cumhuriyet Caddesi’nde DHA muhabirlerinden Yaşar Anter’i başına şişeyle vurarak yaralarken Mehmet Can Meral’i de tekmeledi. Saldırganlar, esnafın müdahalesi üzerine olay yerinden kaçtı. Hastaneye kaldırılan Anter ve Meral’e birer hafta "iş göremez" raporu verildi. 
     
     ZEVKTEN DÖVDÜK’ 
     Olaydan iki saat sonra üç saldırgan Onur Galipoğlu 20 , Uğur Kurucu 19 ve Can Ato yakalandı. Suçunu itiraf eden Galipoğlu, "Başka bir grupla kavga ediyorduk, gazetecileri karşımızda görünce saldırdık. O sırada aşırı alkollüydük, ne yaptığımızı hatırlamıyorum" dedi. Mahkemeye çıkarılan üç sanık, tutuksuz yargılanmak üzere serbest bırakıldı. Galipoğlu adliye koridorunda "Ben kabadayıyım, kameralarınızı kırarım" derken, Ato, "Biz gazetecileri çok seviyoruz, zevkten dövdük" dedi. Eşsiz güzellikteki koyları ve kaliteli turistik tesislerine karşın bu yıl sezonu sönük geçiren Bodrum, kısa süre önce yeraltı dünyasından Kürşat Yılmaz, Alaattin Çakıcı ve arkadaşlarını ağırlamıştı. Sekiz günde toplam 155 hektarı kül eden üç orman yangını da Bodrumluları tedirgin etmişti. 
     
Kabadayıyım ben, kameranı kırarım’      Bir süredir hareketli’ günler geçiren Bodrum’da, Yaşar Anter ve Mehmet Can Meral’e saldıran üç genç, tutuksuz yargılanmak üzere serbest bırakıldı. Saldırganlardan biri "Ben kabadayıyım" diye tehdit savururken, bir diğeri "Zevk için dövdüm" dedi. 
     

</TEXT>
</DOC>
