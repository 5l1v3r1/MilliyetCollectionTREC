<DOC>
<DOCNO> 164987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sonspo28.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın kamp programı belli oldu... 
</HEADLINE>
<TEXT>

     Beşiktaş'ın 1-9 Temmuz tarihleri arasında yapacağı İsviçre kampının programı belli oldu. 
     İsviçre'nin Zürih kentinde gerçekleştirilecek kampta, siyah-beyazlılar toplam 4 hazırlık maçı oynayacak. İlk olarak 3 Temmuz'da Schafhausen takımıyla karşılaşacak olan Beşiktaş, 5 Temmuz'da da FC Baden takımıyla maç yapacak. 
     Daha sonra bir turnuvaya katılacak olan siyah-beyazlılar, 7 Temmuz'da Hırvatistan'ın Dinamo Zagreb, 8 Temmuz'da da İsviçre'nin Basel veya Almanya'nın Hannover 96 takımlarından biriyle karşı karşılaşacak. Beşiktaş, 9 Temmuz'da da İstanbul'a dönecek. 
     
     TAYFUR'A YENİ SÖZLEŞME BORSAYA BİLDİRİLDİ 
     Beşiktaş Futbol Yatırımları Sanayi A.Ş. Kaptan Tayfur ile sözleşme yenileneceğini İstanbul Menkul Kıymetler Borsası'na bildirdi. 
     Yapılan açıklamada, Tayfur Havutçu ile 2 yıllık sözleşme yapılacağı ifade edildi. 
     
</TEXT>
</DOC>
