<DOC>
<DOCNO> 163297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/yazar/theper.html </URL>
<DATE> 2003/06/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İptal sebebidir 
</HEADLINE>
<TEXT>

     Apartmanımızda birinci kat malikleri toplantısı sayı ve arsa payı çoğunluğu sağlanmadan yapıldı ve bu toplantıda yönetici ve denetçi seçildi. Bu toplantıya ve seçilen yönetime karşı yapabileceğim hukuki işlem nedir 
     N. D. - İstanbul 

     
     Beni izleyen tüm okuyucularım artık biliyor, kat mülkiyetine tabi binalarda kat malikleri kurulunun toplanabilmesi için sayı ve arsa payı çoğunluğunun bulunması lazım. Yine biliyorlar ki, birinci toplantıda bu nisap sağlanmazsa ikinci toplantıda toplantı nisabı yoktur, katılanlarla toplantı yapılır. 
     Şimdi geldim bilinmeyen yöne. İkinci toplantıda nisap aranmaz bu tamam, ancak ikinci toplantıda dahi olsa yönetici seçilecekse yönetici seçilebilmek için yine kat maliklerinin sayı ve arsa payı çoğunluğunun oyunu almak gerekir. 
     Birinci toplantıda da seçilebilme şartı budur, ikinci toplantıda da. Yani ikinci toplantı az adamla yapıldı, yine az adamla yönetici seçelim denilemez. 
     Peki seçilmişse ne olur 
     Seçilmişse bu karar iptal olunabilecek kararlardandır. Dolayısı ile toplantı nisabı olmadan toplantı yapılmışsa toplantının iptalini talep mümkündür. Şayet toplantı nisabı var da yönetici yasal nisapla seçilmemiş ise seçim maddesinin iptalini talep mümkündür. 
     İptal talep olunmazsa ne olur Hiiç. 
     Hiçbir şey olmaz. Yönetim kurulu görevini sürdürür. Nitekim binlerce bina böyle eksik nisapla yönetici seçiyor. Ama... 
     İptal talebi ile dava açılırsa karar veya toplantı iptal olunur, binada hizmet aksar ve işler karışır. Bu kargaşaya meydan vermemek için yasaya uygun iş yapmak tavsiye olunur ve yönetici seçimi için sayı ve arsa payının oyu sağlanır. Sağlanamazsa mahkemeden yönetici tayini istenir. Yasa bir gün değişip bu özel nisabı kaldırana kadar, bu böyle sürer. 
     
     

</TEXT>
</DOC>
