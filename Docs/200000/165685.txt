<DOC>
<DOCNO> 165685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sontur19.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli Etfal Hastanesi'nde çıkan yangın korkuttu... 
</HEADLINE>
<TEXT>

     Şişli Etfal Eğitim ve Araştırma Hastanesi'nin idari katında telefon kablolarının tutuşması sonucu çıkan yangın, kısa sürede söndürüldü. 
     Alınan bilgiye göre, hastanenin idari bölüm olarak kullanılan 2. katında, bilgi işlem ünitesinin dışındaki açıktan geçen telefon kablolarında yangın çıktı. 
     Yangın söndürücülerle olaya müdahale eden hastane görevlileri, itfaiyeden de yardım istedi. Yangın kısa sürede söndürülürken, çıkan duman ise heyecana yol açtı. 
     Hastane Başhekimi Doç. Dr. Yüksel Altuntaş, yaptığı açıklamada, hasta bulunmayan bölümdeki olayın kısa sürede kontrol altına alındığını, hastalar arasında panik yaşanmadığını ve tehlike oluşmadığını bildirdi. 
     Doç. Dr. Altuntaş, açıktan geçen telefon kablolarının, bir kişinin yanan sigarayı atması nedeniyle tutuşmuş olabileceğini kaydetti. 
     
</TEXT>
</DOC>
