<DOC>
<DOCNO> 176157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/son/sonspo18.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş - Bursaspor 1-0 
</HEADLINE>
<TEXT>

     Hakemler Ali Aydın xxx, Ekrem Kan xxx, Cemal Gemici xxx Beşiktaş Cordoba xx, Zago xx, Ronaldo xxx, Ahmet Yıldırım xx, Kaan Dobra xx, Tayfur xxx, Tümer xx, Giunti xx, İbrahim xx, Pancu xx, Ahmet Dursun xx Bursaspor Vintila xx, Ömer xx, Erman xx, Miu xx, Egemen x Dk. 34 Serkan x , Ender xx, Yakup xx, Fransineanu xx, Sertan xx, Ganea xx, Okan xx Gol Dk. 20 Tayfur Sarı Kartlar Dk. 3 Ganea Bursaspor , Dk. 24 Tayfur Beşiktaş 
     Birinci Süper Futbol Ligi'nde Beşiktaş, Bursaspor'la mücadelesinden 1 - 0 galip ayrıldı. 
     
     İLK YARI 

     7. dakikada Tayfur'un pasında ceza alanının sağ çaprazında topla buluşan Tümer'in plase vuruşunda, meşin yuvarlak yandan auta çıktı. 
     11. dakikada kaleci Cordoba'nın öne çıktığını gören Fransineanu'nun aşırtma vuruşunda, top üst ağlarda kaldı. 
     20. dakikada Tümer'in pasıyla ceza alanının sağ çaprazında topla buluşan Tayfur'un, 2 savunma oyuncusunu ekarte ettikten sonra yaptığı mükemmel vuruşta, meşin yuvarlak kaleci Vintila'nın bakışları arasında filelere gitti 1-0. 
     32. dakikada Fransineanu'nun ceza alanın dışından şutunda, kaleci Cordoba topu 2 hamlede kontrol etti. 
     33. dakikada Pancu'nun arapasında, kaleci Vintila ile karşı karşıya kalan Ahmet Dursun, kötü bir vuruşla topu kaleciye nişanlayınca, takımını mutlak bir golden etti. 
     45. dakikada Ganea'nın ceza yayı üzerinde şutunda top yandan auta çıktı ve ilk yarı Beşiktaş'ın 1-0 üstünlüğüyle tamamlandı. 
     
     İKİNCİ YARI 

     47. dakikada Fransineanu'nun pasında, soldan ceza alanına giren Sertan'ın şutunda, top yan ağlarda kaldı. 
     49. dakikada Ender'in sağdan ortasında, Ganea'nın ceza alanın içinde topa vuruşunda, kaleci Cordoba uzanarak meşin yuvarlağa sahip oldu. 
     50. dakikada Ahmet Dursun'un pasında, topla ceza alanı içinde buluşan Kaan Dobra'nın sert şutunda, top yandan auta gitti. 
     56. dakikada Beşiktaş'ta Giunti'nin yerine Ahmed Hassan xx , Tümer'in yerine Sergen x , 58. dakikada da Bursaspor'da Fransineanu'nun yerine Orhan xx oyuna girdi. 
     60. dakikada Ganea'nın ceza alanı içinde önüne bıraktığı topla boş pozisyonda buluşan Ender'in vuruşunda, kaleci Cordoba'ya çarpan top kornere çıktı. 
     62. dakikada Bursasporlu Miu, sarı kart gördü. 
     67. dakikada Bursaspor savunmasının hatasından yararlanan Pancu, kaptığı topla ceza alanına dek indi. Rumen futbolcu, topa vurmakta gecikince, savunmada Ömer'e çarpan meşin yuvarlak, kornere çıktı. Aynı dakikada Pancu'nun soldan kullandığı köşe atışında, Zago'nun ceza alanı içinden kafa şutunda, top yandan auta çıktı. 
     68. dakikada Sergen'in uzun pasında, ceza alanı içinde topu kontrol eden Ahmed Hassan'ın çaprazdan sert şutunda, meşin yuvarlak üst direği sıyırarak auta gitti. 
     70. dakikada şık çalımlarla sağdan ceza alanına inen Ahmet Dursun, topu uygun durumdaki Ahmed Hassan'ın önüne bıraktı. Mısırlı futbolcunun kısa mefade yaptığı vuruşta, Ömer'e çarpan top kornere gitti. 
     73. dakikada Beşiktaşlı Sergen, sarı kart gördü. 
     75. dakikada Bursaspor'da Sertan, yerini Fatih'e x bıraktı. 
     76. dakikada Ronaldo'nun kafayla aşırdığı topla ceza alanı içinde boş pozisyonda topla buluşan Ahmet Dursun'un şutunda, meşin yuvarlak yan direği sıyırarak auta gitti. 
     79. dakikada Beşiktaş, mutlak bir golden oldu. Sergen'in pasında, sol kanatta topla buluşan İbrahim, meşin yuvarlağı ceza alanı içindeki Ahmet Dursun'un önüne bıraktı. Bu futbolcu, uygun durumda olmasına karşın topu dışarı attı. 
     80. dakikada Beşiktaş'ta Kaan Dobra'nın yerine Okan x oyuna girdi. 
     86. dakikada Bursaspor'da Orhan, 89. dakikada da Beşiktaş'ta Ahmet Dursun, sarı kart gördü. 
     Uzatma dakikalarında Ender'in soldan kullandığı serbest atışta, Miu'nun ceza alanı içinden kafa vuruşunda, top üstten auta çıktı ve karşılaşma Beşiktaş'ın 1-0 galibiyetiyle sona erdi. 
     
</TEXT>
</DOC>
