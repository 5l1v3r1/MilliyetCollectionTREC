<DOC>
<DOCNO> 185245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/spor/ygokce.html </URL>
<DATE> 2003/09/29/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Sergen ve Tümer 
</HEADLINE>
<TEXT>

   
   Haftalardır hücum organizasyonunu dilediği biçimde oluşturamayan Beşiktaş, dün güçlü rakibi Trabzonspor karşısında hem istediği hücum organizasyonunu yaptı, hem de unutulmaz bir fark attı. 
   Hemen söyleyelim, bu oyunun başrol oyuncusu Sergen Yalçın'dı. Orta alanda gerçekten yaratıcı becerisini zirveye taşıyarak tek başına müthiş bir gösteri sundu. Birbirinden güzel sekiz pas... Üç gole asist. Oyunun durduğu, tıkandığı bölümlere getirdiği renkli, heyecanlı hareketlerle gerçekten lider olduğunu hem kendisine, hem de bize hatırlattı. 
   Beşiktaş'ın dünkü hücum gösterisinde gerçek bir organizasyon güzelliği vardı. Sergen, Pancu ve İlhan birbirleriyle başarılı bir iletişim kurdular, yardımlaştılar. Tek başına gol atma egoizmi göstermeden pozisyonun gerektirdiği rolleri içtenlikle paylaştılar. Bu üçlü kendi aralarındaki pas sayısı Sergen 8 , Pancu 2 , İlhan 3 13'tü. Bunların içinde golle sonuçlanan iki Sergen pası var, yani asist. Üçüncü asistini frikikten kullandı süper solak. Arka direğin dibinde Emre vardı. 
   Sonra Tümer - Ahmet Hassan şovunu izledik. Orada da Ahmet Hassan'ın iki golüne Tümer'in iki asisti alkışlandı. 
   Bir de diyorlar ki Tümer - Sergen yan yana oynamaz. Dün sekiz dakika birlikte seyrettik onları. Sergen çıktıktan sonra Tümer'in asistleri geldi. Onu da alkışladık, hak ediyordu. İlhan gerilimden ve egoizmden sıyrılmış, ustaca koşuyor, pozisyon kovalıyordu. Ama bir ara heyecanla topu ellemesi sarı karta neden oldu. Kusurlu ama suçlu değil. Aferin İlhan 
   Trabzonspor golü yiyene kadar Beşiktaş önünde ayakta durmaya, direnmeye çalıştı. Ancak üst üste gelen ataklardan bunalıp baskı altında oyun kuramadılar. Fatih, Gökdeniz ve Romaschenko üçlüsü sadece dört kez paslaşabilip, hayaletleri oynadı. İlk şutu 72. dakikada Gökdeniz ile bulması, Trabzonspor'un oyundaki yokluğunu gösteren en önemli kanıt... 
   Fatih Tekke'ye bir özel paragraf açalım. Bu nasıl kaptanlık Bu ne sorumsuzluk Villarreal maçında hakem ile didişiyorsun, sarı kart... Beşiktaş karşısında golden sonra yan hakemle diyalogun da kırmızı kart gerektiriyor. Söyle Fatih, sana neler oluyor Bir sorunun varsa çözümlemeye çalış... Yardım iste. Ne kendini yak, ne de takımını yalnız bırak Öfkeni gizle, becerini sergile. Oynamıyorsun, paylaşmıyorsun sadece ortamı bozuyorsun. 
   Serdar Tatlı maçı bol sarı kartla, doğru kararlarla yönetti. Ancak Oumar'ın ikinci faulünde, iki sarı kartı göstermeliydi. 
   
      
   
</TEXT>
</DOC>
