<DOC>
<DOCNO> 180973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/yasam/yas04.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli gençlerin dizisi Kampüsistan 
</HEADLINE>
<TEXT>

   Kanal D'nin yeni dizisi 'Kampüsistan' gençlerin sesi ve son 'gözdesi' olacak 
      İLKNUR GÜLMEZ 
   
   YAPIMCILIĞINI ANS'nin üstlendiği Kanal D'nin 'Kampüsistan' isimli dizisinin çekimleri, Marmara Üniversitesi Haydarpaşa Kampüsü'nde başladı. Tuğçe Kazaz, Kaan Urgancıoğlu, Göksun Çam, Irmak Ünal, İpek Değer, Burak Altay ve Engin Hepileri'nin başrolünü oynadığı Kampüsistan'da, üniversite gençliği, onların yaşamları, idealleri ve sorunları ele alınacak. İzleyenleri okul yıllarına geri döndürecek olan dizi, doğal anlatımı ve yalın uslübuyla ilgi görecek. Senaryosunu Mahinur Ergun'un yazdığı dizinin birinci bölümü, üniversitenin kayıt gününden başlıyor. 
   KAYIT günü okul bahçesinde, 5 kişilik bir grup hemen dikkatleri çeker. Bir ders yılı süresince birbirinden ayrılmaksızın dolaşan grubun üyeleri, veterinerlik ve sanat kollarında okuyan öğrencilerdir. Veterinerliği kazanarak İstanbul'a gelen saf, kendi halinde bir kız olan Yeşim, Göksun Çam kayıt günü kalacak yer ararken, kendisi ile aynı bölümden Tolga Kaan Urgancıoğlu ile tanışır ve kendini onun ev arkadaşı olarak bulur. Ancak bütün grup, alınan bu karardan habersiz olan Tolga'nın kız arkadaşı Arzu'nun Tuğçe Kazaz nasıl bir tepki vereceğini merakla bekler. 
   
   'Oynamak' için ABD'den geldi    MAGAZİN SERVİSİ 
   CİHAN Ünal'ın Amerika'da yaşayan kızı Irmak Ünal, Türkiye'ye dönerek oyunculuğa başladı. 'Kampüsistan'da rol alan Ünal, Bilkent Üniversitesi İngiliz Dili ve Edebiyatı bölümünü bitirdikten sonra Amerika'ya giderek sinema eğitimi aldığını, ancak babasının, 
   yaşam düzeni bozulacak endişesiyle oyunculuk yapmasından tedirgin olduğunu söyledi. 
   26 yaşındaki Ünal, "5 yıldır ülkemden uzak yaşıyorum. Türkiye'ye geldiğim zaman çok güzel şeylerin yapıldığını gördüm. Kendi kendime 'Neden ben burada bir şeyler yapmayı denemeyeyim ' dedim." diye konuştu. Ünal, Amerikalı eşi Dj Taj Valdespino'nun da sık sık Türkiye'ye gelip gideceğini söyledi. 
   
   
</TEXT>
</DOC>
