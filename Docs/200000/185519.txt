<DOC>
<DOCNO> 185519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sondun21.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
2 yaşındaki çocuk 3 hafta boyunca tek başına nasıl yaşadı 
</HEADLINE>
<TEXT>

     ABD'de, annesi cezaevine giren 2 yaşındaki kız çocuğu, 3 hafta boyunca ketçap, hardal, çiğ makarna ve pirinç yiyerek hayatta kalmayı başardı. 
     Polis, beslenme yetersizliği çeken ve Wolfson Çocuk Hastanesi'nde bakıma alınan çocuğun, evde çizgi film seyrederken babası Ogden Lee tarafından bulunduğunu söyledi. 
     Polis, 10 Eylül'de bir suçtan tutuklanan 22 yaşındaki anne Dakeysha Lee'nin, çocuğun evde yalnız olduğunu kimseye bildirmemesi nedeniyle çocuk istismarı suçuyla yargılanacağını belirtti. 
     Ogden Lee'nin, ayrı yaşadığı karısıyla pazar günü telefonda görüştüğü ve eşinin, çocuğa komşularının baktığını söylediği belirtildi. 
     Ogden Lee, oyuncaklarını ve yiyecekleri annesinin odasına sürükleyen kızını, suratı kurumuş ketçaba bulanmış şekilde çocuk küvetinde yatarken bulduğunu söyledi. 
     Çocuğun, ilk tepki olarak babasına sarıldığı ve bırakmak istemediği kaydedildi. 
     Baba Ogden Lee, çocuğun durumunun iyi olmasının mucize olduğunu söyledi. 
     
</TEXT>
</DOC>
