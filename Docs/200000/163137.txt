<DOC>
<DOCNO> 163137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/yasam/yas10.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Sindirella'sını bekliyor ..      OZ Büyücüsü filminin kahramanlarından Dorothy'nin ayakkabılarından esinlenen bu ayakkabının fiyatı tam 1.5 milyon dolar, yani 2.1 trilyon lira. Tokyo'da bir alışveriş merkezinde görücüye çıkan ayakkabıda 690 yakut bulunuyor. Oscar töreninde giyilmesi için tasarlanan ayakkabı, Irak Savaşı nedeniyle oyuncuların daha sade giyinmeyi tercih etmeleri yüzünden elde kalmış. 
     
TBWA'nın çifte 'Kristal'i oldu      GEÇTİĞİMİZ yıl basın ilanları kategorisinde büyük ödülü alan TBWA İstanbul bu yıl yine Beko kampanyası ile aynı ödüle sahip oldu. Firma böylece Kristal Elma tarihinde üst üste büyük ödülü alarak bir ilki de gerçekleştirdi. 
     
     Rekor kırdılar 
     TBWA'nın bu yılki diğer sürprizi de yarışmaya katıldığı tüm çalışmalarıyla ödül alması. Firma bir kristal, üç altın, bir gümüş, üç bronz ve yedi finalist belgesiyle toplamda 15 ödül aldı. Ajans çalışanları geçen yıl da 17 ödül alarak rekor kırmıştı. 
     

</TEXT>
</DOC>
