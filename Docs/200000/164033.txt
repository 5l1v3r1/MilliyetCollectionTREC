<DOC>
<DOCNO> 164033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/siyaset/siy05.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li başkana taciz suçlaması 
</HEADLINE>
<TEXT>

Delice sağlık ocağında hemşire olan bir çocuk annesi A.A., AKP İlçe Başkanı hakkında "Cep telefonundan taciz" iddiasıyla suç duyurusunda bulundu... 
     KAYSERİ DHA 

     Kırıkkale'nin Delice ilçesindeki sağlık ocağında hemşire olan bir çocuk annesi A.A. 28 , AKP Delice İlçe Başkanı olan iki çocuk babası Ercan Han'ın 27 cep telefonundan kendisine taciz mesajları geçtiği iddiasıyla suç duyurusunda bulundu. 13 Mayıs'ta Delice'nin Çerikli beldesinde meydana gelen bir trafik kazası için ambulansla kaza yerine giden A.A., bu sırada Han'la tanıştığını söyledi. Daha sonra Han'ın kendisini sürekli telefonla arayıp, birlikte olmak istediğini ve mesaj çektiğini iddia eden A.A., tacizlerin sürmesi üzerine savcılığa başvurdu. 
     
     'TATİLE GİTMEMİZİ İSTEDİ' 
     A.A., Han'ın mesajında kendisiyle birlikte tatile gitmek istediğini, aksi durumda süründüreceğini ifade ettiğini öne sürdü. Aynı nedenle daha önce de şik yetçi olduğunu söyleyen A.A., araya giren AKP'li yöneticiler nedeniyle bu geri adım attığını kaydederek şunları anlattı 
     "Oyalama taktiğine girdiler. Devreye sokmadıkları kişi kalmadı. Ben dul bir kadınım. Zor durumda kalmamak için baskılar sonucu davamdan vazgeçtim. Bu kez Kırıkkale Savcılığı'na suç duyurusunda bulundum." 
     Olay hakkında AKP yönetiminin bir rapor hazırlayarak parti merkezine gönderdiği belirtildi. Gelişmeler üzerine AKP Delice ilçe yönetiminden Ramazan Özden istifa etti. 
     
     İl BaŞkanI Komplo 
     Konuya ilişkin çalışmaların sürdüğünü bildiren AKP Kırıkkale İl Başkanı Mehmet Demir, "Olay hakkında araştırma yaparak raporu Genel Merkez'e bildirdik. Bu bir komplodur. Delice Belediye Başkanı, önümüzdeki yıl yapılacak yerel seçimler öncesinde İlçe Başkanımıza komplo hazırlamıştır" diye konuştu. 
     

</TEXT>
</DOC>
