<DOC>
<DOCNO> 178621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/yasam/yas08.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüme kaçtılar 
</HEADLINE>
<TEXT>

   İnsan tacirleri Somali'den aldıkları kaçaklardan 30'unu açık denizde gemiden attı 
      DIŞ HABERLER SERVİSİ 
   
   İnsan tacirlerinin, Yemen'e sokmak üzere teknelerine aldıkları Somali ve Etiyopyalı kaçakların 30'unu Aden Körfezi'nde denize attıkları ve bunlardan 12'sinin boğularak öldüğü açıklandı. Birleşmiş Milletler Yüksek Mülteciler Komiserliği BMYMK yetkililerinin, geçen hafta meydana gelen olayın ardından, sahilde sağ olarak bulunanlardan elde ettikleri bilgilere göre, denize atılan 30 kaçaktan sadece 18'i hayatta kalmayı başardı. 
   
   Sık sık yapıyorlar 
   Yemen açıklarında denize atılan kaçaklardan kurtulanlar, 19 Ağustos'ta Yemen'deki Hadramut sahillerinde bulundu. Anlatılanlara göre, sayıları 80'i bulan kaçaklar Yemen'e gitmek için Somali'nin Marer limanından paralarını ödeyerek tekneye bindi. Yemen kıyılarına yaklaşınca, gemi tayfası kaçakları silahla tehditiyle, döverek denize attı. Yüzme bilmeyen 12 kaçak boğulurken denize atlamayı reddederek gemide kalan 50 kadar kaçağın akıbeti ise bilinmiyor. 
   BMYMK sözcülerinden Kris Janovski ise şunları söyledi "Gemideki yolcular, kaptanlar tarafından, daha açıktayken denize atılıyorlar" 
   
   
</TEXT>
</DOC>
