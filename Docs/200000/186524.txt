<DOC>
<DOCNO> 186524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/guncel/gun10.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çelik Gürüz doğru söylemiyor 
</HEADLINE>
<TEXT>

   ANKARA ANKA 

   
   Milli Eğitim Bakanı Hüseyin Çelik, YÖK Başkanı Prof. Dr. Kemal Gürüz'den hiçbir zaman imam hatipler ve türban konusunda ricacı olmadığını belirterek, "Böyle bir zaafa düşmedim, hiçbir zaman da düşmem" dedi. Tempo dergisinin sorularını yanıtlayan Gürüz'ün, "imam hatipler ve türban konusunda kendisinden ricacı olduğu" yönündeki açıklamasına tepki gösteren Çelik, şöyle konuştu "'Kemal Bey yalan söylüyor demek istemiyorum ama kesinlikle doğru söylemiyor. Biz iktidarız. Bu konuda atılması gereken adım varsa atarız. Gürüz'den böyle bir yardım talebinde bulunmak gibi bir zaafa hiçbir zaman düşmedim, hiçbir zaman da düşmem." 
   
   
</TEXT>
</DOC>
