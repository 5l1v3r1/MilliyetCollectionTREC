<DOC>
<DOCNO> 180833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/yasam/yas05.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Harçlık uğruna ölüme gittiler 
</HEADLINE>
<TEXT>

   Batman'da, pamuk işçisi taşıyan araç kaza yaptı. İki 'işçi' öğrenci kazada, biri yaralıların altında boğularak öldü... 
      ARİF ARSLAN Batman DHA 
   
   Yasaklanmasına rağmen, pamuk tarlalarına kamyonet ve traktörlerle, balık istifi doldurdukları işçileri taşıyanlar, önceki akşam bir faciya daha yol açtı. 
   
   Günde 7 milyon için 
   Diyarbakır'dan Batman'a pamuk işçisi taşıyan Ahmet Güneş'in kullandığı kamyonet, Cevdet Şevketoğlu yönetimindeki kamyona arkadan çarptı. Her iki araç şarampole yuvarlanırken, kamyonetteki tarım işçilerinin bir bölümü kasadan fırladı. 
   Kazada, günde alacakları 7 milyon lira ile okul masraflarını çıkarmaya çalışan 19 Mayıs İlköğretim Okulu 7. sınıf öğrencisi Evin Baş 15 ve Batman Anadolu Lisesi son sınıf öğrencisi Şükrü Günay 18 can verdi. 
   Yaralanan 20 kişinin altında kalan Kıbrıs Şehitleri İlköğretim Okulu 5. sınıf öğrencisi Emine Işık 11 da, nefessiz kalarak hayatını kaybetti. 
   
   
</TEXT>
</DOC>
