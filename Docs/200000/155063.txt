<DOC>
<DOCNO> 155063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun33.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerbela'da Saddam yanlıları Belediye binasına saldırdı.. 
</HEADLINE>
<TEXT>

     Bağdat'ın güneyindeki Kerbela'da, yaklaşık 50 Saddam Hüseyin yandaşının belediye binasına saldırdığı bildirildi. 
     Belediye Başkan Yardımcısı Ali Abdülhüseyin Kammuna, kentin Amerikan güçlerinin eline geçmesinin ardından üst düzey Şiiler tarafından oluşturulan kent meclisinden dışlandıklarını öne süren bu kişilerin binaya girerek, camları ve kapıları kırdıklarını açıkladı. 
     Kammuna, daha sonra Irak polisinin havaya ateş açarak saldırganları binadan çıkardığını belirtti. 
     Askeri araçların koruma altına aldığı binada, önemli bir zarar meydana gelmediği kaydedildi. 
     
</TEXT>
</DOC>
