<DOC>
<DOCNO> 193647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/siyaset/siy03.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ve Öymen Baykal'ın yardımcısı 
</HEADLINE>
<TEXT>

   CHP'de beklenen görev dağılımı gerçekleşti. Deniz Baykal, Kemal Derviş ve Onur Öymen'i genel başkan yardımcısı yaptı 
   EZELHAN ÜSTÜNKAYA Ankara 

   
   CHP'de günlerdir beklenen görev dağılımı dün gerçekleşti. CHP Genel Başkanı Deniz Baykal, İstanbul Milletvekili Kemal Derviş'le İstanbul Milletvekili Onur Öymen'i Genel Başkan Yardımcılığı'na getirdi. Genel Başkan Danışmanlığı görevini yürüten İstanbul Milletvekili Bülent Tanla'ya ise yeniden görev verilmedi. CHP Merkez Yönetim Kurulu MYK dün ilk toplantısını Baykal başkanlığında yaptı. Yurtdışında olduğu için Derviş'in katılmadığı toplantıda, genel başkan ve genel sekreter yardımcıları belirlendi. 
   
   Livaneli yönetimde değil 
   Mevcut genel başkan yardımcıları Cevdet Selvi ve Eşref Erdem, genel sekreter yardımcıları Sinan Yerlikaya, Mehmet Sevigen ve Algan Hacaloğlu yerlerini korudu. 
   3 Kasım seçimleri öncesi Baykal'ın "kare ası" olarak lanse edilen Derviş, Yaşar Nuri Öztürk ve Zülfü Livaneli ile Ankara Milletvekili Bayram Meral arasında yönetimde görev alma konusunda yol ayrımı yaşandı. Derviş, Genel Başkan Yardımcılığı koltuğuna otururken, yıllardır Parti Meclisi PM seçimlerinde yer alan Livaneli, ilk kez yönetimde görev almadı. Meral ise kurultayda PM'ye girmeyi başardı. 
   
   'Öğrenci kontenjana giremedi'    İSTANBUL Milliyet 

   Marmara Üniversitesi Bankacılık ve Sigortacılık Enstitüsü Müdürü Prof. Dr. Niyazi Berk, Kemal Hakan Kurt adlı öğrencinin, girdiği yüksek lisans sınavı sonuçlarının mevzuata aykırı olduğu iddiasının doğru olmadığını söyledi. Berk, dün yaptığı yazılı açıklamada şunları belirtti "Kemal Hakan Kurt enstitüye ibraz ettiği dosyasına göre Anadolu Üniversitesi İktisadi ve İdari Bilimler Fakültesi İşletme Bölümü ikinci öğretimden 276 not ortalaması ile mezun olmuştur. Onur belgesi ile mezun olmamış, öğrencinin mezuniyet ortalaması olan 2.76 , yüzlük sistemde 69 ortalamaya karşılık gelmektedir. Özet olarak, enstitüye başvuran 198 aday arasından genel başarı sıralamasına göre öğrenci Bankacılık bölümünde 96. sırada, Sermaye Piyasası ve Borsa bölümünde ise 187. sırada yer almıştır. Bu sonuçlara göre Kemal Hakan Kurt'un 25 kişilik kontenjana girmesi mümkün olmamıştır." 
   
   
   
</TEXT>
</DOC>
