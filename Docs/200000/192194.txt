<DOC>
<DOCNO> 192194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sondun22.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
En mutlu insanlar Kuzey Amerika'da yaşıyor... 
</HEADLINE>
<TEXT>

     Dünyada en mutlu insanların Kadana ve ABD'de yaşadığı belirtildi. 
     ABD'deki Pew Araştırma Merkezi tarafından yapılan araştırmaya, 44 ülkeden yaklaşık 38 bin kişi katıldı. 
     Katılımcılara hayatlarından memnun olup olmadıklarının ve gelecekle ilgili beklentilerinin sorulduğu araştırma sonucunda, hayatlarından en az memnun olan insanların Avrupa'nın doğusunda ve Afrika'da yaşadığı ortaya çıktı. 
     Araştırmada ayrıca, kadınların genelde erkeklerden daha mutlu olduğu belirlendi. Bilim adamları, araştırmaya katılan kadınların gelecekle ilgili daha iyimser olduğunu kaydederek, erkek ve kadın arasındaki farkın özellikle Pakistan, Japonya ve Filipinler'de daha belirgin olduğunu ifade ettiler. 
     
</TEXT>
</DOC>
