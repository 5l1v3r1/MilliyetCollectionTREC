<DOC>
<DOCNO> 196894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur25.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Patlayıcılar, sinagoglarda kullanılanlarla aynı çıktı... 
</HEADLINE>
<TEXT>

     Beyoğlu ve Levent'teki patlamaların, bombalardan kaynaklandığı, bu bombaların da Beth İsrael ve Neve Şalom sinagoglarına yönelik saldırıda kullanılanlarla aynı olduğu sanılıyor. 
     A.A muhabirinin İstanbul Emniyet Müdürlüğü yetkililerinden aldığı ilk bilgilere göre, Levent'teki patlama park halinde kırmızı renkli bir araç, Beyoğlu'ndaki patlama da seyir halindeki yeşil renkli bir kamyonette gerçekleşti. 
     Kamyonetlerdeki patlamaların bombalardan kaynaklandığı, bombaların da geçtiğimiz Cumartesi günü Neve Şalom Sinagogu ile Beth İsrael Sinagogu'na yönelik saldırılarında kullanılanlarla aynı olduğu sanılıyor. 
     Söz konusu saldırılarda kullanılan bombaların, amonyum sülfat, nitrat ve sıkıştırılmış akaryakıt karışımından oluşturulan tahrip gücü yüksek el yapımı olduğu belirlenmişti. 
     
</TEXT>
</DOC>
