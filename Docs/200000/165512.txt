<DOC>
<DOCNO> 165512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/spor/spo05.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürgün yeri TÜRKİYE 
</HEADLINE>
<TEXT>

Real Betis'in Başkanı Lopera, yıldız oyuncuları Joaquin'i sözleşmesinin üç yıl daha uzatılmasını kabul etmemesi halinde, bir yıllığına Türkiye'ye kiraya vereceğini açıkladı 
     MEHMET ÇİFTÇİ 

     "İspanya'ya vermem" 
     İSPANYOL futbolunun en gözde yıldızlarından biri olarak kabul edilen Real Betisli Joaquin'in, Türkiye'de oynama olasılığı belirdi. Betis Başkanı Lopera dünkü basın toplantısında bu futbolcu için Türkiye'den çok ciddi teklif aldıklarını açıkladı. Lopera, Joaquin ile 2005'e kadar sözleşmeleri olduğunu ve kendisine üç yıllık uzatma teklif ettiklerini belirtti, "Ancak yanaşmadı. Onu İspanya'da hiçbir takıma vermem. Türkiye ve Rusya'dan gelen teklifler masamda duruyor" dedi. 
     
     "En iyi forvet" 
     LOPERA, Joaquin ile bir hafta sonra bir görüşme daha yapacaklarını belirtti. Real Betis Başkanı, "Eğer yine hayır derse, özellikle Türkiye'den gelen teklifi kabul eder ve bir yıllık kiralık yollarım. İspanyol kulüpleri boşuna heveslenmesin" diye konuştu. Lopera, Türk kulübünü açıklamadı. Real Madrid'in bonservisi için 20 milyon dolar teklif ettiği, ancak "Hayır" yanıtı aldığı Joaquin, İspanya'nın en iyi forvet oyuncularından biri olarak görülüyor ve Milli Takım'da da forma giyiyor. 
     
     Joaquin kimdir 
     İsmi Rodriguez Sanchez Joaquin 
     Yaşı 22 
     Boyu 1.79 
     Kilosu 75 
     Mevki Forvet 
     
Kariyeri 1999 - 00 Betis alt yapı 26 2 2000 - 01 Betis alt yapı 36 3 2001 - 02 Betis A takım 34 4 2002 - 03 Betis A takım 37 9      
     

</TEXT>
</DOC>
