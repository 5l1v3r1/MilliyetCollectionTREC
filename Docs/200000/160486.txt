<DOC>
<DOCNO> 160486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/yazar/temelkuran.html </URL>
<DATE> 2003/06/02/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Haz-rool Türba-aan Fiyonk 
</HEADLINE>
<TEXT>

     "Ahsen Unakıtan'ın türbanı, altı aylık sürede belirgin bir şekilde değişerek 'modern bir çizgiye' oturdu. Türbanını günlük giysileriyle uyumlu renklerde takmaya özen gösteren Unakıtan'ın yeni tarzına modacılar da tam not verdi. Modacılar Unakıtan'ın modern tarz türbanının 'yeni türban biçimi' olduğunu belirttiler. Bu tarz türbanın özellikle gençler arasında yaygın olduğu kaydedilirken bu türbanda eşarp, arkadan fiyonk yapılabildiği gibi, özel bir iğneyle ensede birleştiriliyor." 
     
     Kabul edilebilir tarz 
     Şu anda okumakta olduğunuz cümleler, Hürriyet gazetesinin manşet üstünden dün verilen haberiydi. "Pratik bakanın eşi formülü buldu" başlığıyla, çocuklar gibi şen verilen haberde Maliye Bakanı Kemal Unakıtan'ın eşi Ahsen Hanım'ın "kabul edilebilir" tarzına dikkat çekilerek övülüyor, başlarını eskisi gibi bağlamaya devam eden kabine hanımları "Onlar eskisi gibi" denerek yani parmakla göstermek suretiyle ayıplanıyordu. "Örnek öğrenci" ilan edilen Ahsen Hanım'ın piyano çalmak ve tenis oynamak gibi "klas" özellikleri öne çıkarılarak dökümü yapılıyor, bununla yetinmeyip "Bakınız 'bize' nasıl uyum sağladı" kabilinden "önce-sonra" fotoğrafları verilerek "gösterdiği ilerleme" alkışlanıyordu. Bu nedir şimdi Beyaz Türk, bu işten "kurtulamayacağını" anlayınca "örnek türbanlıyı" tespit etmeye mi girişti Türban enseden fiyonk yapılınca mesele halledilmiş mi olacak Yoksa şimdi de sırada "ensede fiyonk yönetmeliği" mi var Belli ki türbanların çekilip aşağıya alınamayacağına kanaat getirildi ve bundan böyle kim olduğu da belli olmayan "modacılar" adlı otoritelerden görüşler alınarak "çağdaş türbanlı nasıl olmalı " mevzuuna girişilecek 
     "İyi türban modelini" anlatmak için takdire şayan gayretlere girişilen haberde Ahsen Hanım'ın ne kadar "bizim gibi canım " olduğunu söylemek için çeşitli verilerden yararlanılırken Brigitte Bardot'ya benzetilmesi bir kenara, eskiden "koyu solcu" olduğu da anlatılıyor. 
     
     Eski solcu Brigitte Bardot 
     Hani Brigitte'ten olmazsa solculuktan hesabı "Onu sevin" yani, "Onu kabul edin ". "Barış olsun" logosuyla verilen haber, türbanla ilgili derin meseleyi "ensede fiyonk yaparak" çözdüğünden dolayı içi rahatlamış olarak bitiyor. Yani aslında sevinçler içinde şöyle diyor haber 
     "Bakın, meğer ne kadar kolaymış bu meseleyi halletmek Türbanı fiyonk yapalım, enseden iğneleyelim gitsin " 
     Ahsen Hanım'ın protokol esnasında eşine "aşkım" diyecek kadar tatlı ve hoş bir kadın olması, hakikaten enteresan bir kişiliğe ve hik yeye sahip olması bir kenara yani. Uzak bir kenara... Bilhassa eski solculuğu niyeyse sayfanın en altına, üç satıra 
     
     Genellemenin insafsızlığı 
     Örtünmek, saklanmak, kadınla erkeğin ayrı kurallara tabi tutulması abuk sabuk bir şeydir. Bunun ne Atatürkçülükle ne de dinle ilgisi vardır Kadınların başını örtmek zorunda olması başlı başına saçmadır. Kafanın üzerinde ne var ki örtülüyor yani Fakat işte insanlar bu meseleye ölümcül bir kıymet veriyor diye tartışıyoruz. Konu saçma olunca tabii, tartışmalar da saçmalaşıyor. Tarhan Erdem'in Milliyet için yaptığı ve doğru okunduğunda sadece türban konusunda değil birçok toplumsal meseleyle ilgili çok önemli veriler sağlayan araştırması günlerdir gazete ve televizyonlarda tartışılıyor. Sayılar, sayılar, sayılar... Sayılar çoğaldıkça Nietzsche'nin bir cümlesi geliyor insanın aklına 
     "Bütün genellemeler insafsızdır " 
     İnsanları istatistiğe dönüştürmede zaten bir eksiltme vardır. Bu eksiltme sırasında ne Ahsen Hanım kadar rahat olmayan "açık" kadınlar konuşulabilir ne de Ahsen Hanım gibi "eski solcu" bir kadının neden başını örtmek zorunda kaldığı Bu memlekette nice "açık" kadın vardır ki taassuptan kaskatı kesilmiştir. Bu memlekette nice türbanlı kadın vardır ki sokakta erkeklerden laf yememek için başını örtmüştür. Bu meseleleri diyorum yani, "enseden fiyonk yapmak" pek mümkün değildir 
     
     

</TEXT>
</DOC>
