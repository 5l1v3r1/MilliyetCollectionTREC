<DOC>
<DOCNO> 157011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yasam/yas02.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir göründü, telef’ oldu 
</HEADLINE>
<TEXT>

Canavar kertenkele’ en son 67 yıl önce Şanlıurfa’da görülmüştü. Geçen yıl yeniden ortaya çıktı ama kendisini yakalamak isteyen bir bilim adamı onu ölü ele geçirdi...’ 
     Türkiye’de sadece Şanlıurfa’da yaşadığı bildirilen ve 67 yıl sonra ilk kez görüldüğünde yakalanırken öldürülen "varanus gricecus" türü kertenkele, İngiliz bilim adamlarının inceleme yapabilmesi için bir yıldır koruma altında tutuluyor. 
     Kertenkeleyi yakalayan Harran Üniversitesi Fen Edebiyat Fakültesi Biyoloji Bölümü Öğretim Görevlisi Ömer Faruk Kaya, ilk kez karşılaştığı bu türdeki kertenkeleyi yakalayabilmek için öldürmek zorunda kaldığını söyledi. 
     Kaya, 1 - 1.5 metre uzunluğundaki kertenkelenin otla beslendiğini belirterek, "Ancak araştırmalar bu kertenkelenin, aç kaldığında insan ve koyunlara da saldırdığını gösterdi. Saatte 90 kilometre hızla gidebilen kertenkele, en son 1935’te Şanlıurfa’da görülmüş" dedi. 
     Afrika ve Amerika’da yaşayan bu tür kertenkele üzerinde araştırma yapmak üzere İngiltere’den bilim adamlarının Şanlıurfa’ya geldiğini anlatan Kaya, "Türünün yok olma tehlikesiyle karşı karşıya kaldığını belirledik. Bu yüzden koruma altına aldık. Özel ilaçlarla kokmasını önlüyoruz. Kuru bölgelerde yaşayan bu kertenkele, bölgenin sulu tarıma açılmasıyla Türkiye’de yaşayamayacak" diye konuştu. 
     

</TEXT>
</DOC>
