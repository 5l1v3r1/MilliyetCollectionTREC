<DOC>
<DOCNO> 171210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sonspo23.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın ikinci etap yurtdışı kamp programı belli oldu... 
</HEADLINE>
<TEXT>

     Galatasaray'da, 26 Temmuz Cumartesi günü başlayacak ikinci etap yurtdışı kamp programı açıklandı. 
     Sarı-kırmızılı kulübün resmi internet sitesinde yapılan açıklamada, 25 Temmuz Cuma günü de İstanbul'da çalışacak Galatasaray'ın, 26 Temmuz Cumartesi günü saat 08.30'da Berlin'e gideceği bildirildi. 
     Açıklamada ayrıca, Berlin Esplanade Hotel'de konaklayacak takımın 27 Temmuz Pazar günü Berlin Olimpiyat Stadı'nda TSİ 17.15'de Hertha Berlin ile karşılaşağı belirtildi. 
     Hazırlıklarını 30 Temmuz Çarşamba gününe kadar Berlin'de devam edecek Galatasaray, 29 Temmuz Salı günü TSİ 17.15'de Cottbus'da Energy Cotbuss takımıyla bir hazırlık karşılaşması yapacak. 
     Galatasaray kafilesi 31 Temmuz Perşembe günü Hollanda'ya gidecek ve Amsterdam Turnuvası'nda 1 Ağustos Cuma günü Arena Stadı'nda TSİ 20.00'de FC Inter ile, 3 Ağustos Pazar günü de TSİ 19.30'da Liverpool ile karşılaşacak. 
     4 Ağustos Pazartesi günü İstanbul'a dönecek Galatasaray, 8 Ağustos'ta başlayacak Birinci Süper Lig 2003-2004 sezonu ilk hafta karşılaşması olan Diyarbakırspor maçına kadar çalışmalarına Florya Metin Oktay Tesisleri'nde devam edecek. 
     
</TEXT>
</DOC>
