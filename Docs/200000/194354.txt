<DOC>
<DOCNO> 194354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/yazar/pulur.html </URL>
<DATE> 2003/11/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

   
   MİNİK serçe kış günü yuvasından düşmüş, soğuktan donacak, yolun kenarında titreyip dururken, bir inek gelmiş, serçenin üzerine pislemiş... 
   Zavallı serçe önce kızıp bağırmış ama pisliğin sıcaklığı hoşuna gitmiş, başlamış cik cik diye keyiften ötmeye... 
   Serçenin sesini duyan kedi yanaşmış, pençesini uzatmış 
   "Gel seni kurtarayım " 
   Serçe kanadını uzatmış, kedi serçeyi pislikten çekmiş, sonra da yemiş... 
   Kıssadan hisse... 
   Üzerinize pisleyen herkesi düşman sanmayın 
   Sizi pislikten kurtaracağını söyleyen herkesi de dost sanmayın 
   Eğer gırtlağınıza kadar boka gömülmüşseniz, ağzınızı, dilinizi tutun 
   
   İNEK, çayırda otlarken yanına bir tavuk yanaşmış, çok k rlı bir ortaklık teklif etmiş. İnek her ne kadar inekse de, k rlı bir ortaklığı reddedecek kadar inek değilmiş, kabul etmiş. 
   Tavuk, çayırın bir kenarında kendisine bir yer istemiş, orada yumurtlayacakmış... 
   Tavuk başlamış yumurtlamaya, bir süre sonra yanında eli bıçaklı bir adamla gelmiş, ineğe tanıştırmış 
   "Kasap " 
   İnek pek anlam verememiş 
   "Ne olacak " 
   "Sevgili inek, şimdi ortaklığımızın ikinci aşamasına geldik, birinci aşamada ben yumurta yumurtladım, şimdi ise, sucuklu yumurta yapıp satacağız, lütfen kendinizi kasap beye teslim edin " 
   Kıssadan hisse... 
   Bu fıkra stratejik ortağımız Amerika ile bizi bağırlarına basmak için olmadık bahaneler icat eden Avrupalılara sunulur. 
   
   ADAM, ayı avına heves etmiş, gitmiş tüfeğini, mermisini almış, ormanda pusuya yatmış, tam ayı geçerken basmış tetiğe, kurşun ayının kulağının dibinden geçmiş, ayı gelmiş adamı yakalamış. 
   Ne mi yapmış 
   Adam perişan, gitmiş "Ayı Vuran Avcılar Derneği"ne üye olmuş, sorup soruşturmuş, ayıların nasıl vurulacağını öğrenmiş, gelmiş ormana, bakmış aynı ayı, tüfeği doğrultup basmış tetiğe kurşun ayının ayağını sıyırıp geçmiş... 
   Ayı gelmiş, yine yapacağını yapmış 
   Adam çıldıracak, ayı öldürse, bu kadar ağırına gitmeyecek. 
   Bu defa "Dünya Ayı Avcıları Federasyonu"na gitmiş, kurslara katılmış, ayıların nasıl avlanacağını öğrenmiş, gelmiş pusuya yatmış... 
   Yine aynı ayı, basmış tetiğe, karavana 
   Ayı gelmiş, yakalamış... 
   Hayır bu sefer yaptıklarını yapmamış, sormuş 
   "Ulan sen avcı mısın, yoksa sapık mısın " 
   Kıssadan hisse... 
   Bazıları öyle işler yapıyor ki, insanın ayı gibi soracağı geliyor 
   
      
   
</TEXT>
</DOC>
