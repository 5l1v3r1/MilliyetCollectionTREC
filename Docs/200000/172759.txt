<DOC>
<DOCNO> 172759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sondun20.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatikan'dan eşcinsel evliliğe karşı "Haçlı Seferi"... 
</HEADLINE>
<TEXT>

     Katolik dininin yönetim merkezi Roma'daki Vatikan devleti ve ruhani lider Papa II. Jean Paul İoannes Paulus II , eşcinsel evlilikleri ve devlet yardımına dayalı yaşam birlikteliklerine karşı bugün ''evrensel savaş açtığını'' resmen ilan etti. 
     Vatikan'ın kuvvetli gözlem merkezi ''İnan Öğreti Organı'' isimli kurumu, asıl adı Karol Wojtyla olan tarihteki ilk Polonya asıllı Papa II. Jean Paul'ün 84 onayıyla, eşcinsel evliliklerine karşı dünya kampanyasının başlatıldığını bildirdi. 
     Vatikan'ın doktrin organı İman Öğreti Organı, dünyanın Katolik olmayan tüm halklarına da çağrıda bulunarak, Avrupa ve Kuzey Amerika'da yayılmaya başlayan eşcinsel evliliklerin ''derin temelde ahlaka aykırı olduğunun'' bilinmesi ve buna karşı tavır alınmasını istedi. 
     Vatikan İman Öğretisi Organı'nın, erkek ve kadın eşcinsellerin evlilikleri veya resmi hayat arkadaşlıkları üzerine yayımladığı 12 sayfalık duyurusunda şu husus vurgulandı 
     ''Eşcinsel evlilik, doğal ahlaki yasaya aykırıdır. Eşcinsel resmi birlikteliğin Tanrı'nın evlilik ve aile düzenine yakından veya uzaktan benzeyebileceği yolunda mütalaaya götürecek hiçbir temel bulunmamaktadır.'' ''Eşcinseller Arasında Birliği Yasal Tanıma Önerileri Üzerine Değerlendirme'' adını taşıyan Vatikan'ın ''evrensel bildirisinde'' şunlar savunuluyor 
     ''Dünya siyasetçileri, halihazırda eşcinsel evliliğine karşı mevcut yasaları korumak, gerekirse eşcinsel evlilik yasalarını kaldırma yetkelerini kullanmalıdırlar. 
     Eşcinsellerin çocukları evlat edinmesi, çocuğun doğal gelişimine zarar verecektir. 
     Doğal olan, kadın ile erkeğin evliliğidir.'' Vatikan, özellikle eşcinsellerin evlat edinmesinin, çocuğun menfaatinin en üstün değerde olduğunu vurgulayan BM Çocuk Hakları Sözleşmesi ile çelişeceğini vurguluyor. 
     ''Eşcinsel evliliklerine, yasalarına onay vermek, ağır biçimde ahlaka aykırıdır ve kamunun ortak menfaatiyle ters düşmektedir'' denilen Vatikan bildirisinde, ''Katoliklerin eşcinsellik yasalarına karşı çıkmamalarının onların günah işlediği anlamına geldiği belirtilmiyor, ancak tüm dünya milletvekillerinden buna karşı hareket etmeleri isteniyor.'' Vatikan, duyurusunu şu hatırlatmayla noktalıyor 
     ''Bu bildiri, Kilise kanunu değildir. 
     Katolik olmayan, Hıristiyan olmayan tüm dünya halklarına hitap etmektedir. İnsanlığın ortak yararı, kamu menfaatinedir.'' 
     
     AVRUPA'DA VE AMERİKA'DA 
     Avrupa'da eşcinsel evliliği Hollanda'da 1998'de yasal olarak kabul edildi. Belçika Parlamentosu da Ocak 2003'te eşcinsel evlilik için yasa çıkardı. 
     Hollanda, Aralık 2000'de eşcinsellerin evlat edinebileceğini belirten yasayı da çıkardı. Danimarka, İsveç, Fransa gibi ülkeler de eşcinsellerin hukuksal birliği için yasaları meclislerine getirdi, heteroseksüel evliliklere yakın yasalarla ortak yaşamların yolunu açtı. 
     Kuzey Amerika'da Kanada'da eşcinsel hayat arkadaşlığı iki eyalette, İngiliz Kolumbiyası ve Ontario'da yasal hayat buldu. 
     ABD Yüksek Mahkemesi, 50 eyaletin bazılarında, örneğin Teksas'ta uygulanan eşcinselliğin hukuksal cephesiyle ''fiili livata''nın suç olarak kayda geçmesini, 26 Haziran'da aldığı kararla bütünüyle iptal etti. 
     ABD Başkanı George Walker Bush, dün, eşcinsel evliliğine onay verilemeyeceğini belirterek, homoseksüel evliliği yasağının devam etmesini savundu. 
     ABD'de yalnız Vermont eyaletinde, evlilik olmasa da eşcinsel yaşam birlikteliğine yasal haklar tanınıyor. Massachusetts eyaleti de eşcinsellere geniş yasal haklar tanımaya hazırlanıyor. 
     
</TEXT>
</DOC>
