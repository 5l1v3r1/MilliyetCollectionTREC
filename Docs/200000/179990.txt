<DOC>
<DOCNO> 179990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sondun15.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta yeni Bakanlar Kurulu yemin etti 
</HEADLINE>
<TEXT>

     Irak'ta Geçici Hükümet Konseyi tarafından atanan bakanlar, bugün Bağdat'ta düzenlenen törende yemin ettiler. 
     Irak televizyonunun canlı yayımladığı yemin töreninde, bakanların yanı sıra Irak Geçici Hükümet Konseyi üyeleri ile ABD'nin Irak'taki sivil yöneticisi Paul Bremer hazır bulundu. 
     Törenin başında konuşan Geçici Hükümet Konseyi'nin ilk başkanı İbrahim El Caferi, Irak'ın egemenliğini, toprak bütünlüğünü korumaya, Irak halkının umudunu gerçekleştirmeye kararlı olduklarını söyledi. 
     Caferi'nin konuşmasından sonra bakanların yemin töreni başladı. İlk yemini, kabinedeki tek kadın olan Bayındırlık Bakanı Nesrin Pervari El Caferi'nin yanı sıra Irak Kürdistan Yurtseverler Birliği lideri Celal Talabani ve Irak Ulusal Kongresi lideri Ahmet Çelebi'nin karşısında etti. 
     Pervari'nin ardından bakanlar birer birer, Allah adına Irak'ı ve egemenliğini korumaya ant içtiler. 
     Yemin sonrasında bakanlarla Irak hükümet konseyi üyeleri, Bremer tarafından önce Dışişleri Bakanlığı'na, sonra öğle yemeğine davet edildi. 
     
</TEXT>
</DOC>
