<DOC>
<DOCNO> 156533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/yasam/yas04.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahneleri cezaevi, rol arkadaşları mahk m 
</HEADLINE>
<TEXT>

Üniversiteli Ezgi, Nurcan ve Burcu, hükümlülerle aynı oyunda rol alarak bir ilke imza attı. En zorlandıkları şey ailelerden izin almaktı 
     ELİF KORAP İstanbul 

     Şimdiye dek cezaevlerinin tiyatro topluluklarında oyunlardaki kadın rollerini yine erkek hükümlüler üstleniyor, cezaevine kadın sokulmuyordu. Ancak Çanakkale Açık Cezaevi Müdürü Sedat Karaca'nın girişimleri sonucu üniversitede okuyan, aynı zamanda da Tiyatro Troya'da oyuncu olan üç genç kız, cezaevine giderek oyunda rol almayı kabul etti. 
     18 Mart Üniversitesi Sınıf Öğretmenliği ikinci sınıf öğrencisi Burcu Topçu 20 , Açıköğretim Kamu Yönetimi öğrencisi Ezgi Başkaya 20 ve Açıköğretim Halkla İlişkiler öğrencisi Nurcan Bulut 22 hükümlülerin gözünde birer kahraman. 
     Hükümlüler onları, "çok cesur kızlar" olarak tanımlıyor. Ancak kendi kız kardeşlerinin böyle bir şey yapmasına izin vermeyeceklerini belirtmeden de geçmiyorlar. 
     
     Tacizden korkuyorlardı 
     Ezgi Başkaya, projeye nasıl katıldıklarını şöyle anlatıyor "Ailelerimiz en çok içeride bizi bir kenara çekerler, tacize uğrarız diye endişelendi. Biz oradaki insanları suçlu olarak görmemeye çalıştık. Cezalarını bile ayıp olur diye soramadık" 
     Burcu Topçu ailesiyle sorun yaşamayan tek oyuncu. Babasının bir cezaevinde infaz başmemuru olduğunu anltan Topçu, "Genelde duyanlar, 'Cezaevinde oyun nasıl olur Size bir şey yapmıyorlar mı' diye soruyorlardı" diyor. Nurcan Bulut da ailesinin "komşular ne der" endişesi taşıdığını belirterek şunları söylüyor "Her gün cezaevi arabası alıp akşam bırakıyordu. 09.00 gibi gidip, saat 23.00'e kadar cezaevinde kalıyorduk." 
     
     Bayrampaşa'da konuklar 
     Çanakkale Açık Cezaevi Tiyatro Topluluğu ile Orhan Kemal'in "Bekçi Murtaza" adlı oyununda rol alan mahkumlar, İstanbul turnesi nedeniyle Bayrampaşa Cezaevi'nde kalıyorlar. Genç kızlar Adalet Bakanlığı Personel Eğitim Merkezi'nde konuk ediliyor. 
     

</TEXT>
</DOC>
