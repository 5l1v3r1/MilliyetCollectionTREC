<DOC>
<DOCNO> 165610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/soneko30.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdeniz Pamuklu Sanayi'ne en yüksek teklifi, Özburak Tic. verdi 
</HEADLINE>
<TEXT>

     Sümer Holding'e ait Akdeniz Pamuklu Sanayi İşletmesi'ne en yüksek teklifi, 1 milyon 525 bin dolar ile Özburak İnşaat Sanayi ve Ticaret Ltd. Şti. verdi. 
     Özelleştirme İdaresi Başkan Yardımcısı Kenan Işık'ın başkanlığında gerçekleştirilen nihai pazarlık görüşmelerine 3 firma katıldı. 
     
     SÖZLÜ TURDA ÇEKİLDİLER 
     Pazarlık görüşmelerinde elemesiz yapılan yazılı turun ardından, İhale Komisyonu'nun belirlediği, 2 milyon 425 bin dolar başlangıç ve 25 bin dolar artırım aralığı ile sözlü turlara geçildi. 
     İhaleye katılan firmalardan Albayrak Turizm Seyahat İnşaat Ticaret A.Ş, Özburak İnşaat Sanayi Ticaret Ltd. Şti ve Bayteks Giyim Sanayi ve Ticaret Ltd. Şti., ihaleden çekildiklerini açıkladılar. 
     Öte yandan ihaleden çekilirken firmaların verdikleri yazılı teklifler de en yüksek teklifin, 1 milyon 525 bin dolar ile Özburak İnşaat Sanayi ve Ticaret Ltd. Şti'ne ait olduğu öğrenildi. 
     Alınan teklifler Komisyon tarafından değerlendirilecek, uygun görülmesi durumunda Özelleştirme Yüksek Kurulu'nun onayına sunulacak. 
     
</TEXT>
</DOC>
