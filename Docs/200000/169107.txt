<DOC>
<DOCNO> 169107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sondun20.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da donanma deposunda patlama 13 yaralı... 
</HEADLINE>
<TEXT>

     Rusya'nın uzakdoğu bölgesindeki bir donanma silah deposunda meydana gelen, havan topu mermilerinin havada uçuşmasına, cephaneliğin yakınındaki evlerin camlarının kırılmasına yol açan patlama sonucu, ilk belirlemelere göre 13 kişi yaralandı. 
     Bir donanma sözcüsü, Büyük Okyanus'taki Viladivostok liman kentinin 70 kilometre kuzeyindeki mühimmat deposunda meydana gelen patlamaya, kentte ulusal balıkçılık günü kutlamalarında atılan havai fişeklerin, depodaki havalandırmanın çalıştırılmasıyla cephaneliğin üzerinde uçmasıyla meydana gelmiş olabileceğini kaydetti. 
     Yaralananların çoğuna, cam parçalarının isabet ettiği, gün boyu süren patlamaların yol açtığı yangından yakındaki yaklaşık 20 evin etkilendiği belirtildi. 
     Olayla ilgili soruşturma başlatıldığı bildirildi. 
     
</TEXT>
</DOC>
