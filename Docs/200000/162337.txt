<DOC>
<DOCNO> 162337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/ekonomi/eko05.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Freddie'nin k busu 
</HEADLINE>
<TEXT>

ABD'nin ikinci büyük ipotek finansman şirketi olan Freddie Mac.'in istikrarına ilişkin endişeler, dünya finans piyasalarını tedirgin etti 
     EKONOMİ SERVİSİ 

     ABD'de ipotek borçlarının en büyük alıcılarından biri olan Freddie Mac.'in, üç üst düzey yöneticisini gelir açıklamalarıyla ilgili gözden geçirmeye tam destek vermedikleri gerekçesiyle işten çıkarması, kırılgan ABD ekonomisini destekleyen konut piyasasının sağlığı konusundaki endişeleri artırdı. 
     Şirketin başkanı David Glenn'in işten çıkarılmasının ardından firmanın CEO'su Leland C. Brendsel emekli oldu ve muhasebe sorumlusu CFO Vaughn A. Clarke da istifa etti. Dünya para ve sermaye piyasaları da gelişmelerden olumsuz etkilendi. Wall Street'teki düşüşün ardından Asya borsaları da düşüşler yaşadı. Muhasebe usulsüzlükleri nedeniyle zaten güvenin azaldığı ABD piyasalarının, iki ünlü ve devlet destekli Freddie Mac. ve iş ortağı Fannie Mae'deki son gelişmeler, yatırımcıların güvenini iyice sarstı. 
     Ocak ayında yapılan soruşturma sonucunda, firma başkanı David Glenn işten çıkarıldı. Hükümet yetkilileri, firmanın bonolarının güvende bulunduğunu ve iş süreçlerinin sağlam olduğunu belirtti. Yetkililer, sadece firmanın muhasebe denetiminin zayıflığından şikayetçi. 
     Bu gelişmelerin ardından firmanın hisse senetleri yüzde 16 düşerken piyasa değeri 6 milyar dolar geriledi. 
     
En çok k r eden firmalardı      Analistler, bu gelişmelerin ve iki yıldır yaşanan muhasebe usulsüzlüklerinin ardından firmanın kredibilitesinin büyük yaralar aldığını da belirtti. Son on yılda iki firma dünya finans piyasasının en çok k r eden firmaları oldu. ABD'de yeni tartışma konusu ise hükümet ile firmaların bağlarının olmasının doğru olup olmadığı. Daha önce birçok firma, bazı şirketlerin hükümet bağlantısının rekabeti yaraladığından şikayet ediyordu. Yaşanan bu güven bunalımı ABD Hazine tahvillerinin getirilerini son 45 yılın en düşük seviyelerine düşmesine neden oldu. Dolar da önde gelen para birimleri karşısında değer yitirdi. 
     

</TEXT>
</DOC>
