<DOC>
<DOCNO> 159775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sonspo20.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisaspor'da 10 oyuncu takımda kalıyor... 
</HEADLINE>
<TEXT>

     İkinci Futbol Ligi A Kategorisi ekiplerinden Vestel Manisaspor'da iç transfer çalışmalarının başladığı öğrenildi. 
     Teknik Direktör Mustafa Denizli'nin yönetim kurulu ile yaptığı görüşmelerin ardından, Transfer Komitesi siyah-beyazlı formayı giyen oyuncularla tek tek görüştü. 
     Yapılan görüşmelerin ardından takımdan Veysel, Gürkan, Taner Taşkın, Mehmet Akdemir, Mustafa Kocabey, Kamer, Özgür Bayram, Kenan Arayıcı, Murat Sır, Ali Yılmaz, Soner Yurdakul, Soner Keleş, Mustafa Bağcı, Salih Yıldız, Erkan Aslan, Mutu Kızıltan ve Mehmet Yıldız'ın serbest bırakılacağı iddia edilirken, kaleci Akın Dağdelen, Murat Çalışkan, Nezir Narin, Yunus Ceylan, Kenan Aslanoğlu, İzzet Kaçar, Murat Özkan, Ömer Ateş, Aygün Taşkıran ve Deniz Kibar'ın takımda kalacağı kaydedildi. 
     
</TEXT>
</DOC>
