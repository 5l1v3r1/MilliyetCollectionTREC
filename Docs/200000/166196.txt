<DOC>
<DOCNO> 166196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sondun22.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Özdemir AP üyeliğine aday gösterildi 
</HEADLINE>
<TEXT>

     Alman Birlik 90 Yeşiller Partisi'nin eski Federal Meclis üyesi Cem Özdemir, partisinin güneybatı teşkilatı tarafından, Avrupa Parlamentosu AP üyeliğine aday gösterildi. 
     Özdemir, Ehingen kentinde yapılan eyalet parti kurultayında oyların çoğunu alarak listeye girdi. Özdemir'in AP milletvekilliği için kesin adaylığı, partinin Kasım ayında yapılacak genel kurultayında belirlenecek. 
     Cem Özdemir, Alman havayolu şirketi Lufthansa'nın bakanlar ve milletvekilleri için sunduğu ''iş için bedava uçuş'' hakkını özel uçuşlarda kullandığının ortaya çıkmasından sonra, 22 Eylül 2002 tarihinde yapılan genel seçimlerde milletvekili seçilmesi durumunda, bunu kabul etmeyeceğini açıklamıştı. 
     Söz konusu seçimlerde yeniden milletvekili seçilen Özdemir, bu açıklamasının gereğini yerine getirmişti. 
     
</TEXT>
</DOC>
