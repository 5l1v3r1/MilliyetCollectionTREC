<DOC>
<DOCNO> 181313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sonspo16.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz Japon basınında... 
</HEADLINE>
<TEXT>

     Trabzonspor'un yıldız oyuncusu Gökdeniz Karadeniz, Japon basınında yer aldı. 
     Soccer Magazine Japan Dergisi'nin Ağustos ayı sayısında, Gökdeniz'e 3 sayfalık yer verirken, Gökdeniz'in Dünya Konfederasyon Kupası ile yıldızının parlamaya başladığı ve bordo-mavili oyuncunun gelecekte de kendisinden oldukça söz ettireceği belirtildi. 
     Gökdeniz, Sümer'in istifasından önce yayınlanan röportajda, kendisinin bu günlere gelmesinde Özkan Sümer'in büyük emeğinin olduğunu belirterek, ''Başka bir kulübü verilirken, gitmemem konusunda büyük uğraş verdi ve bugünlere geldim. Onun için Sümer'in sözününün dışına çıkamazdım. Sezon öncesi boş mukaveleye bile imza atabilirdim'' dedi. 
     Gökdeniz, Trabzon'u çok sevdiğini de ifade ederek, ''Trabzon'dan ve Trabzonspor'dan ayrılmam mümkün değil. Bu sadece Avrupa'ya transfer olmamla, mümkün olabilir'' diye konuştu. 
     Ayrıca dergide Fransız Milli Takımı'nın golcü oyuncusu Henry ile Fenerbahçeli Tuncay'ın da bir posteri yer aldı. 
     
</TEXT>
</DOC>
