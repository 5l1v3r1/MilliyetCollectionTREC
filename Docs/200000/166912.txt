<DOC>
<DOCNO> 166912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sontur17.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Köstebek yerine torununu vurdu 
</HEADLINE>
<TEXT>

     Niğde'nin Çiftlik İlçesi'nde bir kişi, köstebek vurmak için kullanılan tüfeği kazayla patlatınca torununu yaraladı. 
     Divarlı Beldesi'nde yaşayan Galip Çiftçi 70 , tarlasına yerleşen köstebekleri vurmak için köstebek yuvalarının girişine tuzak kurdu. Galip Çiftçi, ''köstebek tüfeği'' adı verilen ve özel mekanizmasıyla köstebeklerin vurulmasını sağlayan tuzağın ateş alıp almadığını kontrol etmek isterken, yanında duran torunu Yunus Balcan'ı 7 kazayla vurdu. 
     Başından yaralanan Yunus Balcan, Erciyes Üniversitesi Tıp Fakültesi Hastanesi'nde tedavi altına alındı. Olaydan sonra kaçan Galip Çiftçi'nin arandığı bildirildi. 
     
     HİNTKENEVİRİ EKEN EŞİNİ İHBAR ETTİ 
     Nevşehir'in Avanos İlçesi'nde bir kadın, dayak yediği eşinin hintkeneviri ektiğini ihbar etti. 
     Gülfidan B. polis karakoluna giderek eşi Mustafa B'nin kendisini sürekli dövdüğünü, bahçesine dişi hintkeneviri ektiğini ve esrar içtiğini ihbar etti. 
     Polis ekiplerince Mustafa B'nin Cumhuriyet Mahallesi'ndeki evinde yapılan aramada, bahçede ekili 92 kök dişi hintkeneviri ele geçirildi. 
     Mustafa B. yakalanarak gözaltına alındı. 
     
     İZMİR'DE 3 TECAVÜZ İDDİASI... 
     İzmir'in Bayındır İlçesi Söğütören Köyü'nde, bir kadına tecavüz ettikleri iddiasıyla gözaltına alınan 2 kişi tutuklandı. 
     İlçe Jandarma Karakolu'na başvuran G.F. 26 , evine bırakma önerisini kabul ettiği Kerim Ş.'nin, otomobille kendisini köy yakınlarındaki çalılık alana götürdüğünü anlattı. Kerim Ş. ile çalılıkta bekleyen Muharrem A.'nın kendisine ''para karşılığı cinsel ilişkiye girme'' teklifinde bulunduklarını belirten G.F, bunu reddetmesi üzerine, 2 kişinin bıçak zoruyla tecavüzüne uğradığını iddia etti. Gözaltına alınan Kerim Ş. ve Muharrem A, sevk edildikleri Bayındır Adliyesi'nde tutuklanarak cezaevine konuldu. 
     Ödemiş İlçesi Seyrekli Köyü'nde, alkollü halde pencereden bir eve girerek, 14 yaşındaki E.Ş.'ye sarkıntılıkta bulunduğu iddiasıyla gözaltına alınan Emin A. 22 , sevk edildiği Ödemiş Adliyesi'nde tutuklandı. 
     Torbalı İlçesi Kuşçuburun Beldesi'nde ise yolda yürüyen Meryem K.'ya 20 saldırarak tecavüze yeltendiği ileri sürülen Abdurrahman K, jandarma tarafından gözaltına alındı. 
     
</TEXT>
</DOC>
