<DOC>
<DOCNO> 174696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sonspo17.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor - Trabzonspor 3 - 3 
</HEADLINE>
<TEXT>

     Birinci Süper Lig'de Konyaspor, sezonun ilk maçında Trabzonspor ile 3-3 berabere kaldı. 
     
     İLK YARI 

     Konyaspor karşılaşmaya daha temkinli başladı. Konuk ekibi ilk yarıda genellikle kendi yarı alanında kabul eden yeşil-beyazlılar, geliştirdikleri kontraataklarla ligin iddialı takımı Trabzonspor karşısında çok sık gol pozisyonuna girdi. Trabzonspor, özellikle savunmada yaptığı basit hatalarla, oldukça kötü bir görünüm sergiledi. 
     Konyaspor maça golle başladı. Karşılaşmanın ilk dakikasında gelişen Konyaspor atağında Recep, Cenk'i penaltı noktası üzerinde düşürdü. 2. dakikada penaltı atışını kullanan Cenk, kaleci Petroviç'in sağından topu filelere gönderdi 1-0. 
     12. dakikada Konyaspor 2. golünü buldu. Bu dakikada Cenk'in orta alandan derinlemesine pasında bir anda boşta kalan Zafer Biryol, Trabzonspor savunmasının hatasını iyi değerlendirerek, kaleciyle karşı karşıya kaldı ve şutunda top ağlarla buluştu 2-0. 
     17. dakikada Gökdeniz'in sağdan şık ortasında Augustine, elverişsiz durumda olmasına karşın topa dokunamayınca, konuk ekip mutlak bir golden oldu. 
     Kalan dakikalar gol getirmedi ve ilk yarı evsahibi Konyaspor'un 2-0 üstünlüğüyle tamamlandı. 
     
     İkinci yarı 

     Konuk Trabzonspor ikinci yarıya hızlı başladı. İlk yarıda Konyaspor'un savunmadaki belkemiği Ogün'ün kırmızı kart görmesiyle rakip yarı alanda bol bol gol pozisyonu bulan Trabzonspor, beklediği golle erken buluştu. 
     41. dakikada Yattara'nın dar çaprazdan sert şutunda topu kaleci Ali Uyanık güçlükle kornere çeldi. Aynı futbolcunun köşe atışında Erdinç, şık bir kafa vuruşuyla topu Konyaspor filelerine gönderdi 2-1. 
     56. dakikada Trabzonspor'da Mehmet Yılmaz'ın yerine Göksel xx oyuna dahil oldu. 
     60. dakikada Yattara'nın sağdan köşe gönderine yakın bir noktada kullandığı serbest vuruşta, Konyaspor'un ceza alanı içinde oluşan karambolü iyi değerlendiren Erdinç, topu plaseledi. Top, savunmanın müdahalesine karşın kale çizgisini geçince, Trabzonspor da beraberlik sayısını kaydetmiş oldu 2-2. 
     64. dakikada Konyaspor'da Yasin'in yerine Zafer Demir x oyuna girdi. 64. dakikada Trabzonsporlu Hüseyin, 65. dakikada da Konyasporlu Zafer Biryol sarı kart gördü. 
     67. dakikada sağdan gelişen Trabzonspor atağında, Yattara'nın şık plasesine Ali Uyanık engel olamayınca, Trabzonspor 3-2 öne geçti. Bu dakikada gol sevincini Konyaspor tribünleri önünde yaşayan Yattara, hakem Yılnur Önen tarafından kırmızı kartla oyun dışında bırakıldı. 
     73. dakikada Trabzonspor'da, Erdinç'in yerine Oumar x , Konyaspor'da da Hasan Uğur'un yerine Altan xx oyuna girdi. 
     76. dakikada Zafer Biryol'un soldan ortasında Altan, uygun pozisyonda olmasına karşın, bu futbolcunun şutunda topu Petroviç çeldi. Altan, bu kez de Niyazi'nin ortasında takımına beraberlik getirecek golü kaydedemedi. 
     88. dakikada 2. sarı kartını gören Trabzonsporlu Hüseyin, kırmızı kartla oyun dışında kaldı. 
     90. dakikada Trabzonspor ceza yayı önünden topa sert vuran Zafer Biryol'un şutunda, top az farkla dışarı çıktı. 
     Uzatma dakikalarında Ünsal'ın ortasında topa iyi yükselen Zafer Biryol, kafayla topu kalecinin solundan ağlara gönderdi ve maçın skorunu ilan etti 3-3. 
     
</TEXT>
</DOC>
