<DOC>
<DOCNO> 197835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sontur10.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mezarlıklarda para karşılığında dua .. 
</HEADLINE>
<TEXT>

     Mezarlıklarda para karşılığı ölülere dua okuyanlara itibar edilmemesi istendi. 
     Kayseri Müftülüğü yetkilileri, dini bayramlarda artan mezarlık ziyaretlerinde bazı kişilerin, ''Okunmuş hazır hatimim var'' diyerek vatandaşların dini duygularını sömürmeye çalıştıkları belirtildi. 
     Kabir ziyaretlerinde yapılacak en anlamlı davranışın, ölülerin ruhuna kuran okumak olduğunu belirten yetkililer, bazı kişilerin, kuran okumasını bilmeyenlerin bu yönlerinden yararlanarak para karşılığı dua ettiklerine dikkati çektiler. 
     Vatandaşlardan bu kişilere itibar etmemelerini isteyen yetkililer, şu uyarıda bulundu 
     ''Mezar ziyaretlerinin yoğunlaştığı dini bayramları fırsat bilen bazı kişiler, Kuranı Kerim'i hatmettim. Bunun sevabından ölen yakınınızın ruhuna da göndereyim diyerek ziyaretçilerden para talep etmekteler. Bu hem dinen hem de ahlaken uygun bir davranış değil. Kuran okumasını bilmeyenler, bu kişilere itibar etmemeli. Asıl önemli olan kişinin mezarlığa gittiğinde ölümü hatırlayarak, hayattayken kendisini buna hazırlayacak davranışlar sergilemesidir.'' 
     
</TEXT>
</DOC>
