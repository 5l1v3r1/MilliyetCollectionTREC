<DOC>
<DOCNO> 181841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/yasam/yas01.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha çok turist için İstanbul yenileniyor 
</HEADLINE>
<TEXT>

   İstanbul'un, daha çok turist çekmesi için görünümü değiştirilecek. Galata ve çevresi liman olurken, İkitelli de turizm bölgesi olacak 
      
   İSTANBUL'UN silueti, Beyoğlu-Galata çevresi, tarihi yarımada Eminönü, Sultanahmet semtleri ve Kilyos-Kemerburgaz Karadeniz sahili turizm alanı ilan edilerek, projelerle tümüyle yenilenecek. İkitelli de ise turizm bölgesi kurulacak. Bakan Erkan Mumcu, ilk turizm alanı ve bölgelerini İstanbul'da ilan etme kararı aldı. 
   
   3 ayrı noktada değişiklik 
   MUMCU, İstanbul'u Paris ve Londra gibi başkentlerle kıyaslayan tablodan rahatsızlık duydu. Bu tabloda, Paris 12,5 milyon, Londra 11,5 milyon turist ağırlarken, İstanbul'a sadece 1,8 milyon turist geldiği ve 1,4 milyar dolar gelir elde edildiği yer aldı. Bu nedenle bakanlıkça, İstanbul'un çehresini üç ana noktada değiştirecek turizm alanı projeleri hazırlandı. Projeler şöyle 
   
   TARİHİ YARIMADA PROJESİ Eminönü ve Sultanahmet semtlerini kapsıyor. Butik oteller açılması teşvik edilecek. Aşçılık okulu açılacak.BEYOĞLU-GALATA PROJESİ Karaköy Limanı, kentsel SİT alanı ve Salı Pazarı'nı kapsıyor. "Galata Port" adıyla sahil şeridine içinde alışveriş merkezleri olan liman projesi hazırlanıyor.KİLYOS-KEMERBURGAZ PROJESİ Turizm konaklama tesislerini kuzeye kaydırmayı hedefliyor. Kıyı şeridi Doğa Parkı olarak planlanacak. Tatil köyü, spor merkezi, orman içlerinde ahşap evler gibi yapılaşmalara izin verilecek. 
   
   
</TEXT>
</DOC>
