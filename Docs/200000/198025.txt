<DOC>
<DOCNO> 198025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur01.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Patlayan maytap parmak uçlarını koparıyordu 
</HEADLINE>
<TEXT>

     İzmir'in Karşıyaka İlçesi'nde maytabın elinde patlaması sonucu parmak uçları kopma noktasına gelen genç, tedavi altına alındı. 
     Alınan bilgiye göre, Ege Üniversitesi Meslek Yüksek Okulu Makine Bölümü 1. sınıf öğrencisi Uğur İspir 18 , Rüştü Şardağ Caddesi'nde oynayan çocuklardan aldığı maytabı patlatmak istedi. Maytap, ateşlemek istediği sırada İspir'in elinde patladı. 
     Eli kanlar içinde kalan İspir, ailesi tarafından Ege Üniversitesi Hastanesi'ne kaldırıldı. 
     Parmak uçlarının tamamen zedelendiği ve kopma noktasına geldiği belirtilen İspir, yapılan ilk müdahalenin ardından özel bir hastaneye kaldırıldı. 
     Bugün, Balıkesir'in Ayvalık ilçesi Küçükköy beldesinde yine maytap patlaması yaşanmış ve Bulut İnce'nin 13 parmakları yapılan ameliyatın ardından tel kancalarla tutturulmuştu. 
     
</TEXT>
</DOC>
