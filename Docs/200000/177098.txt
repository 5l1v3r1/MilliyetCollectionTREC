<DOC>
<DOCNO> 177098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/siyaset/siy03.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sualname Zirvesi' bugün 
</HEADLINE>
<TEXT>

   Başbakan Erdoğan, MGK öncesi kurmaylarıyla Irak'taki gelişmeleri değerlendirecek 
   ÖNDER YILMAZ Ankara 

   
   Başbakan Recep Tayyip Erdoğan, Irak'a asker gönderilmesi konusunda ABD'den gelen sualnamenin yanıtlarını, yarın yapılacak Milli Güvenlik Kurulu MGK toplantısı öncesi bugün bazı bakanlarla birlikte Başbakanlık'taki zirvede değerlendirecek. 
   Erdoğan'ın başkanlığındaki toplantıya Dışişleri Bakanı Abdullah Gül, Başbakan yardımcıları Mehmet Ali Şahin ve Abdüllatif Şener, Milli Savunma Bakanı Vecdi Gönül, Adalet Bakanı Cemil Çiçek ile İçişleri Bakanı Abdülkadir Aksu katılacak. Toplantıda sualnameye ABD'nin verdiği yanıtlar görüşülecek, gerekli görülmesi halinde de Dışişleri Müsteşarı ile MİT Müsteşarı Başbakanlık'a çağrılacak. 
   ABD'nin Irak'ın yeniden yapılandırılması ekseninde yürütülecek görüşmeleri asker gönderme tezkeresinin TBMM'den geçmesi şartına bağlamak istemesi üzerine Erdoğan, hükümetin nasıl bir yol izleyeceği konusunda karar oluşturacak. 
   
</TEXT>
</DOC>
