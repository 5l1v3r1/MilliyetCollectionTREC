<DOC>
<DOCNO> 187051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/soneko35.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     YSK'nın kararının ardından dün başlayan çıkışına bugün ilk seansta da devam eden endeks, ikinci seansta tezkere ilgili sonucu bekledi. 
     Sabah açılıştan itibaren gelen alımlarla 16,442.73 puan seviyelerine kadar yükselen endeks, yaşanan kar satışlarıyla 15,387 seviyesine kadar geriledi. 
     İMKB Ulusal 100 endeksi, 1. seansta 374.21 puan artışla 16,093.92 puandan kapandı. 2. seansta gelen kar satışlarıyla gerileyen endeks, 611.26 puan düşerek 15,482.66 puandan günü tamamladı. 
     Endeksin günlük bazdaki kaybı 237.05 puan ve yüzde 1.51 olarak hesaplandı. 
     Hisse senetleri piyasasında da günlük bazda 3 katrilyon 2 trilyon 841 milyar 166 milyon liralık hacimle bugüne kadarki en yüksek rakama ulaşıldı. 
     Borsa uzmanları, bir süredir devam eden yükseliş trendinin halen gündemde olduğunu ifade ederek, Meclis'ten çıkan pozitif yöndeki karara bağlı olarak yarın yeniden bir yükseliş hareketinin denenebileceğini, böyle bir hareketin başarısı için 16,500 seviyesinin önemli olduğunu kaydediyor. 
     
     DOLAR GERİLEDİ 
     Dolar, Merkez Bankası'nın açıkladığı kurlarda ve serbest piyasada yükseldi. 
     Kapalıçarşı'da dünü 1 milyon 374 bin liradan kapanan dolar, güne 1 milyon 385 bin liradan, 1 milyon 594 bin liradan kapanan Euro da 1 milyon 615 bin liradan başladı. 
     Piyasa kapanışında doların satış fiyatı 1 milyon 378 bin lira, Euro'nun satış fiyatı ise 1 milyon 623 bin lira oldu. 
     Merkez Bankası, doların bugünkü efektif kurunu alışta 1 milyon 371 bin 106 lira, satışta ise 1 milyon 380 bin 752 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 10 bin 981 lira, satışta ise 11 bin 58 lira yükseldi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 1.62 puan düştü. 
     Bu kağıdın aynı gün valörlü işlemlerinin basit getirisi yüzde 30.61, bileşik getirisi yüzde 31.20 oldu. 
     Dün bu kağıdın aynı gün valörlü işlemlerinde basit getiri yüzde 32.19'dan, bileşik getiri yüzde 32.82'den kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 28.97 olarak belirlendi. 
     
</TEXT>
</DOC>
