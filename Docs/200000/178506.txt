<DOC>
<DOCNO> 178506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur02.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü kattan çarşafla sarkan genç kız öldü 
</HEADLINE>
<TEXT>

     HÜSEYİN TÜCCAR Bursa DHA 

Bursa'da ailesinin eve kapattığı 15 yaşındaki Pınar Çamurcuoğlu, üçüncü kattaki evlerinin balkonundan yatak çarşaflarını birbirine bağlayarak inmek isterken düşerek ağır yaralandı. Devlet Hastanesi'ne kaldırılan genç kız kurtarılamadı. 
     Osmangazi'de oturan Meral - Hasan Ömür çifti, dün öğle saatlerinde kızları Pınar'ın üzerine kapıyı kilitleyip aleşverişe çıktı. Bir süre evde yalnız kalan Pınar, kapıyı açamayınca çarşafları birbirine başlayarak üçüncü kattaki dairelerinin penceresinden sarkıttı. Ölümü göze alarak evden çıkmaya çalışan Pınar'ın tutunduğu çarşaflar kopunca, genç kız hızla beton zemine çakıldı. 
     Apartman sakinleri tarafından Bursa Devlet Hastanesi'ne kaldırılan Pınar, doktorların tüm müdahalelerine rağmen hayatını kaybetti. 
     Olayı, alışverişten döndükten sonra öğrenen Çamurcuoğlu çifti hastaneye koştu. Kızlarının ölüm haber üzerine büyük üzüntü yaşayan çift, Pınar'ın psikolojik tedavi gördüğü için kapıyı üzerine kilitlediklerini söyledi. 
     
</TEXT>
</DOC>
