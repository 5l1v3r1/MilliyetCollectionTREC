<DOC>
<DOCNO> 192343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/guncel/gun03.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da artık şeytana rahat yok 
</HEADLINE>
<TEXT>

   Satanizme karşı ortak mücadele başlatan İstanbul polisi ve İl Milli Eğitim Müdürlüğü, belirlenen pilot bölge ve okullardaki gençleri yakın takibe aldı 
      Serhat Ünal 
   
   İstanbul Milli Eğitim Müdürlüğü ve Asayiş Şube Müdürlüğü yetkilileri, yaklaşık üç ay önce yaptıkları bir dizi toplantı sonucunda 'satanizm ve uyuşturucu' tehlikesine karşı pilot bölge ve pilot okullar belirledi. Bu toplantılarda Kadıköy, Ortaköy, Beyoğlu, Etiler, Levent, Ataköy, Yeşilköy, Yeşilyurt, Göztepe ve Üsküdar bölgelerindeki okulların izlenmesine karar verildi. Asayiş Şube Müdürlüğü bünyesinde de satanizm timi oluşturuldu. 
   
   'AİLELER İHBAR ETSİN' 
   Özellikle Kadıköy, Beyoğlu, Ortaköy ve Bakırköy'de bulunan dükk n ve tezg hlara ardı ardına baskınlar düzenleyen polis, yaz boyunca 22 satıcı hakkında işlem yaptı. Ayrıca internet kafeler de yakın takibe alındı. 
   İl Milli Eğitim Müdürü Ömer Balıbey, alınan kararla ilgili olarak, "Geçmiş dönemde yaşanan tatsız olayların tekrarlanmasını istemiyoruz. Aileler de bize yardımcı olsun, şüphelendikleri bir durum olunca hemen bizi arasın" diye konuştu. 
   
   SEMİNER DÜZENLENECEK 
   Asayiş'ten Sorumlu Emniyet Müdür Yardımcısı Tayfur Erdal Ceren de aileler ve okul yöneticileriyle birlikte çalışacaklarını söyledi. Ceren, "Okul yöneticileri ve aileler tarafından İlçe Emniyet Müdürlüklerine yapılacak her ihbar titizlikle değerlendirilecek" dedi. 
   Asayiş Şube Müdürü Ümit Yüksel ise çok deneyimli bir ekip oluşturduklarını, okullarda seminerler düzenleyerek öğrencilere, satanizmin gençliği nasıl ölüme götürdüğünü anlatacaklarını söyledi. 
   
   Balıbey Herkese görev düşüyor    İl Milli Eğitim Müdürü Ömer Balıbey, "Satanizm konusunu, polis, doktor ve sivil toplum kuruluşlarıyla birlikte dörtlü kıskaca aldık. Bu konuda öğretmenlere, anne, babalara da görev düşüyor. Çocuklarla yakından ilgilensinler, bir tuhaflık fark edince hemen bize başvursunlar" dedi. "Bir çocuğumuzu bile feda etmek istemiyoruz" sloganıyla bu çalışmayı başlattıklarını belirten Balıbey, Bakırköy Ruh ve Sinir Hastalıkları Hastanesi'nden bazı doktorların da bu çalışmada görev aldığını söyledi. 
   
   
   
</TEXT>
</DOC>
