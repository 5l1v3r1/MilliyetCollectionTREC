<DOC>
<DOCNO> 156229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sontur07.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksi şoförü, müşterilerinin kavgasını ayırırken bıçaklandı 
</HEADLINE>
<TEXT>

     İzmir'in Bornova İlçesi Çamdibi semtinde, taksi şoförü, müşteri olarak otomobiline aldığı 2 kişinin tartışmasını ayırmak isterken, bıçaklanarak öldürüldü. 
     Alınan bilgiye göre, Alsancak Semti'ndeki bir bardan çıkan birahane sahibi Şenol Boy ile birahanesinde çalışan Senem Çeltikçi, Faruk Özfesli'nin kullandığı 35 T 7368 plakalı taksiye müşteri olarak bindi. Çamdibi Fatih Caddesi'nde tartışmaya başlayan ve taksiden inen Boy, Çeltikçi'yi tartaklamaya başladı. 
     Tartışmayı ayırmak için inen taksi şoförü Özfesli, olay sırasında karnından bıçaklandı. 
     Çevredekiler tarafından Tepecik SSK Hastanesi'ne kaldırılan Faruk Özfesli, kurtarılamadı. 
     Olaydan sonra Şenol Boy ve Senem Çeltikçi, ifadeleri alınmak üzere Cinayet Büro Amirliği'ne götürüldü. 
     Emniyet yetkilileri, taksiciyi, olaya müdahale eden bir kişinin bıçakladığının tespit edildiğini, bu kişinin kimliği ile olaya niçin karıştığının araştırıldığını belirttiler. 
     
</TEXT>
</DOC>
