<DOC>
<DOCNO> 164604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sonspo08.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisaspor'da şok gelişme. Yönetim kurulu istifa etti 
</HEADLINE>
<TEXT>

     İkinci Futbol Ligi A Kategorisi'nde Teknik Direktör Mustafa Denizli ile anlaşarak dikkatleri üzerine çeken Vestel Manisaspor'da Kulüp Başkanı Cengiz Ergün, yönetim kurulu üyeleriyle birlikte istifa ettiklerini açıkladı. 
     Cengiz Ergün, düzenlediği basın toplantısında, yönetim kurulu toplantısında, istifa kararı aldıklarını açıkladı. 
     Dönemlerinde 3 şampiyonluk yaşadıklarını belirten Ergün, ''Bizler her zaman bu kulübü amatör ruhla, profesyonel düşünceyle yönetmeye çalıştık. 3 yılda 3 şampiyonluk yaşadık. Bize destek veren Manisalılara, mülki amirlere, belediye başkanımıza ve Vestel Şirketler Grubu Yönetim Kurulu Başkanı Ahmet Nazif Zorlu'ya teşekkürlerimizi iletmek isteriz'' dedi. 
     Kulübün olağanüstü genel kurul toplantısının ilkinin 7 Temmuz'da, çoğunluğun sağlanamaması durumunda ikincisinin 14 Temmuz'da yapılacağını açıklayan Ergün, şöyle konuştu 
     ''Çalışmamıza uygun şartların oluşmadığını düşünüyorum. Yapılacak genel kurulda görev kabul etmeyeceğimizi buradan açık olarak beyan ederiz. Görevi, tüm yönetim kurulu olarak bırakıyoruz. Herkesin bilmesini istediğim tek bir şeyi ifade etmeden geçemeyeceğim, bu kulüp bugüne kadar Manisalılarındı, bundan sonra da Manisalılardın kalacak.'' 
     
</TEXT>
</DOC>
