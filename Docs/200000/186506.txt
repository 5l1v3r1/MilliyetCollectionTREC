<DOC>
<DOCNO> 186506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/ekonomi/eko02.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Katrilyonları cukkaya atmışlar' 
</HEADLINE>
<TEXT>

   Unakıtan Uzanlar, yıllarca soydular soğana çevirdiler. Katrilyonları cukkaya attılar. Şu anda vergi inceleniyor. Göreceksiniz bak nasıl çıkıyor. Katrilyonlarca vergi de vermemişler 
      ANKARA Milliyet 
   
   Maliye Bakanı Kemal Unakıtan, Uzan Grubu ile ilgili incelemelerin sürdüğünü, konunun 'çok derinlere' gittiğini söyledi. Unakıtan, "Yıllarca soydular soğana çevirdiler, katrilyonlarca parayı cukkaya attılar. Katrilyonlarca vergileri de vermemişler" dedi. 
   Türkiye Serbest Muhasebeci, Mali Müşavirler ve Yeminli Mali Müşavirler Odaları Birliği Genel Kurulu'na gelişinde gazetecilerin İmar Bankası ile ilgili soruları üzerine, "Bu grubun yaptığı öyle bildiğiniz gibi değil. Çok derinlere gidiyor. Yakında göreceksiniz, herkes şaşıracak" dedi. 
   Genel Kurul'da, CHP İstanbul Milletvekili Kemal Kılıçdaroğlu'nun, Bankacılık Düzenleme ve Denetleme Kurulu'na BDDK bir süre atama yapılamamasını eleştirmesi üzerine tekrar konuyu değerlendiren Unakıtan şunları kaydetti 
   "Atamanın geciktiği 18 günde mi oldu hepsi bunun Yıllarca soydular soğana çevirdiler, katrilyonlarca parayı cukkaya attılar... Gele gele 18 günde bütün mesuliyet bize bindi. Katrilyonlarca vergileri de vermemişler. Şimdiye kadar niye kimse gelip de buna el koymuyordu Biz problem çözme yeriyiz" dedi. 
   
   'Kanunun verdiği yetki' 
   Unakıtan, başlatılan vergi takibine ilişkin özel talimatı olmadığını da belirtirken, İstanbul Defterdarı Kadir Boy, yaptığı açıklamada "Doğmuş ve doğacak gelirler üzerine haciz koymak kanunun bize verdiği görevdir. Amme alacağının güvenceye alınması gerektiğinde bu önlemi herkese uyguluyoruz" dedi. 
   
   'Önce hasar tespitine, sonra denetim zafiyetine bakacağız'    Devlet Bakanı Ali Babacan, Capital Dergisi'ne yaptığı açıklamada, "İmar'daki olay Tasarruf Mevduatı Sigorta Fonu'na devredilen 20 bankadan çok farklı. Halktan mevduat toplanmış. Mevduatın sadece belirli bir yüzdesi bilançolara girmiş. Diğer para ortada yok. Korkunç bir olay. Hazine bonosu için de halktan para almışlar makbuzu kesmişler ortada hazine bonosu yok. Olay dünya bankacılık tarihine geçecek boyutta. Bu boyuttaki bir yolsuzluğun şimdiye kadar fark edilmemesi çok enteresan. BDDK, Merkez Bankası ve vergi denetçileri bankayı kayıt dışı açısından inceliyor. Bu nasıl denetim Yıllardır bu nasıl devam eder Önce hasarın tespitine yoğunlaştık. Daha sonraki inceleme konusu bu nasıl oldu da gözden kaçtı, olacak" dedi. 
   
   
</TEXT>
</DOC>
