<DOC>
<DOCNO> 173857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/siyaset/siy09.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eve Dönüş'e Sezer'den onay 
</HEADLINE>
<TEXT>

      
   Cumhurbaşkanı Ahmet Necdet Sezer, terör örgütü üyelerinin topluma yeniden kazandırılmasını öngören "Topluma Kazandırma Yasası"nı onayladı. Suç işlememiş ve kanunun yürürlüğe girdiği tarihten sonra silahlı mukavemet göstermeden teslim olanlar, örgütten çekildiği anlaşılanlar, yakalananlar ile sadece yardım ve yataklıkta bulunanlar yasadan yararlanabilecek. Kanunun yürürlüğe girmesinin ardından yakalananlar yasadan yararlanmak istediklerini beyan ederek örgüt hakkında bilgi vermeleri halinde ceza indiriminden yararlanacak. 
   Örgüt liderleri ile yasadan yararlanabilecek durumda olan, ancak hükmü kesinleşmeden önce h kim huzurunda önceki beyanlarını reddedenler yasadan yararlanamayacak. Daha önce "pişmanlık" yasalarından yararlanan, ancak tekrar aynı suçu işleyenler de yasanın kapsamı dışında tutuldu. Yanlış bilgi veren itirafçılara 5 yıl ceza verilmesini ve yasadan yararlandıktan sonra suç işleyenlerin cezalarının yarı oranında artırılmasını sağlayan düzenleme, 6 ay yürürlükte kalacak. 
   
   Dernekler İçişleri'ne 
   Sezer, derneklerin iş, işlem ve denetiminin Emniyet yerine İçişleri bünyesinde kurulacak bir dairece izlenmesini öngören 4970 sayılı "Bazı Kanunlarda ve 190 Sayılı Genel Kadro ve Usulü Hakkında Kanun Hükmünde Kararnamede Değişiklik Yapılmasına Dair Kanunu" da onayladı. 
   
   
</TEXT>
</DOC>
