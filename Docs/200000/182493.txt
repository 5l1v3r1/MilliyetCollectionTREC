<DOC>
<DOCNO> 182493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sonspo36.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray'da Koch şoku... 
</HEADLINE>
<TEXT>

     Galatasaray Erkek Basketbol Takımı, başarılı pivotu Jason Robert Koch'un sakatlanmasının şokunu yaşıyor. 
     Sarı-kırmızılı kulübün resmi internet sitesinde yapılan açıklamada, sezon öncesi hazırlıklarını Bolu'da sürdüren basketbol takımının, 2. Lig ekiplerinden Ankaragücü ile oynadığı hazırlık maçında ön çapraz bağları kopan ABD'li oyuncunun, en az 5 ay salonlardan uzak kalacağı belirtildi. 
     Galatasaray Basketbol Takımı Teknik Menajeri Cihansever Yeşildağ, Koch'un yerine oyuncu arayışlarına hemen başladıklarını belirterek, şunları söyledi 
     ''Koch bizim için çok önemli ve değerli bir oyuncu. Büyük üzüntü içerisindeiyiz. Yeni sezon öncesi hesaplarımız bozuldu diyebiliriz. Kendisi yine kadromuzda tutacağız ve tam olarak iyileştiği zaman yine takımdaki yerini alacak. Basketbolcumuz, Türkiye'de mi yoksa ABD'de mi ameliyat olacağına kendisi karar verecek ve tüm masrafları da kulübümüz tarafından karşılanacak.'' 
     
</TEXT>
</DOC>
