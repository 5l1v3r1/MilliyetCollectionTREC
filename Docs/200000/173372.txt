<DOC>
<DOCNO> 173372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/astro/index.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldanabiliriz 
</HEADLINE>
<TEXT>

   
   
   Karşı karşıya gelen Güneş ve Neptün, desteksiz düşüncelere, ham hayallere ve aşırı bir iyimserliğe yol açıyor. Önemli kontratları yapmaktan uzak durmalıyız. Koç'lar için yakın beraberlikler ve başkalarının ne kadar destek verdiği önem taşımakta. Öğleden sonra duygusal alanda fırtına olabilir. Boğa'lar kendilerini baskı altında hissedebilirler. Yakın ilişkilerde sabırlı olmak durumundalar. Ortaklaşa ya da evlilikle ilgili konular bazı huzursuzluklar getirebilir. İkizler zaman kaybetmekten hiç hoşlanmaz ama bugün eldeki işleri tamamlamak ve detaylara göz atmak gerekiyor. Bu arada sağlıklarına da özen göstermeliler. Yengeç'ler günün ilk bölümünde hızlı hareket etmek durumunda. Ev ve yakınlarla ilgili uğraşlar, akşam ise zevklerde abartı söz konusu olabilir. Aslan'lar günün ilk yarısında kısa yolculuklar ve hareket getiren konularla ilgililer. Öğleden sonra dikkatli olmalılar. Ev ve işe ait alanlarda sıkışabilirler. Başak'lar özellikle akşam yoğun bir hareketlilik ve koşuşma içinde olabilirler. Yolculuklar, zihinsel uğraşlar ve değişiklikler yararlı olacak. 
   Terazi'ler günün ilk saatlerinde kişisel konularda hızlı hareket edebilecekler. İyi plan yapmalılar. Daha sonra ise harcamaları ve para ihtiyacını ortaya çıkaran gelişmeler olabilir. Akrep'ler hazırlıklı olmalılar. Günlük işler birden hızlanacak. Tamamlamaları gereken projeler ve belki de ailevi konular öne çıkabilir. Planlı olmalılar. Yay'lar abartıya kaçmadan hareket etmeliler. Bazı hayal kırıklıkları ya da belirsizlikler yüzünden kendilerini huzursuz hissedebilirler. Oğlak'lar verimli olabilecekleri bir gündeler. Yeni düşünceleri başkaları ile paylaşmak ve sosyal alanda hareketlilik onları daha iyimser kılıyor. Kova'nın sorumluluklarını ihmal etmemesi gerekiyor. Yapılacak çok şey var. Bu arada başarı için sıkı çalışmak gerekecek. Balık'lar günün ikinci yarısında daha akıcı ve şanslı enerjiler altındalar. Yolculuklar, eğitim ve hareketlilik vurgulanıyor. 
   
   
</TEXT>
</DOC>
