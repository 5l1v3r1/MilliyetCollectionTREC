<DOC>
<DOCNO> 165995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yasam/yas02.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemekleri küçük gurmeler seçti 
</HEADLINE>
<TEXT>
Çocukların iştahını bu kitap açacak 
Büyüklerin yemeklerinden hazzetmeyen çocuklar yaşadı. Nathalie Tunçer’in bebeklerin en sevdiği yemek tariflerini bir araya getirdiği kitap ağzının tadını bilen küçükler için 
     ÜMRAN AVCI İstanbul 

     Bebeklerin yemek keyfi 
     BÜYÜKLERİN damak zevkine göre yemek kitabı olur da, çocuklar hatta bebekler için olmaz mı "Bebeklerin Yemek Keyfi" adlı kitapta 0 - 7 yaş arası çocuklar için yemek tarifleri var. Tatil için geldiği Türkiye’de tanıştığı beslenme uzmanı Dr. Ozan Tunçer’le evlenerek 15 yıl önce Türkiye’ye yerleşen Fransız Nathalie Tunçer, anne olunca çocuklar için yemek kitabı yazmaya karar verdi. 
     
     Dünya mutfaklarından 
     BİLİMSEL konularda eşinden de destek alan Nathalie, tanıdığı tüm çocuklu annelerden bebeklerin en iştahla yedikleri yemekleri öğrendi. "Kitap fikri oğlum Güney’le doğdu" diyen anne Nathalie Tunçer, "Güney bu yemekleri denedi ve sevdi. Yabancı mutfaklardan da Türk çocuklarının damak tadına uygun yemekleri kitaba koydum" dedi. 
     

</TEXT>
</DOC>
