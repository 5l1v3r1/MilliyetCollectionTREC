<DOC>
<DOCNO> 157133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sonspo43.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 - Gaziantepspor 1 
</HEADLINE>
<TEXT>

     Birinci Süper Futbol Ligi'nde Trabzonspor, Gaziantepspor'u 2-1 yenerek, 6 haftalık aradan sonra galibiyete ulaştı. 
     
     İlk yarı 

     Karşılaşmanın ilk yarısında Trabzonspor daha çok topun sahibi olmasına karşın hücumda pozisyon üretmekte zorlandı. Ancak bordo-mavililer 20. dakikada Mehmet Yılmaz ile savunmanın hatasını iyi değerlendirerek, devreyi önde kapamayı başardı. 
     10. dakikada Romachenko'nun soldan kullandığı köşe vuruşunda, cezaalanı içindeki Bülent'in yerden sert şutunda top az farkla yandan auta gitti. 
     20. dakikada Lee Yong'un soldan kullandığı serbest vuruşta, Aurelio'nun kafa ile içeriye doğru çıkardığı topa savunma müdahale edemeyince, meşin yuvarlak Mehmet Yılmaz'ın önüne düştü. Bu futbolcu da yerden bir vuruşla topu filelere göndermekte zorlanmadı 1-0 
     40. dakikada Ali Şen'in sağdan pasında cezaalanı sol çaprazında topla buluşan Gökdeniz'in aşırtma vuruşunda meşin yuvarlak kaleci Ömer'i aşarak auta çıktı. 
     Karşılaşmanın ilk yarısı Trabzonspor'un 1-0 üstünlüğü ile sona erdi. 
     
     İkinci yarı 

     53. dakikada cezaalanı ön çizgisinde rakiplerinden sıyrılan Fatih'in şutunda kaleci Ömer'i geçen top, yan direğe çarparak oyun alanına döndü. Dönen topu Mehmet Yılmaz, yerden bir vuruşla kendisinin ve takımının 2. golü olarak ağlarla buluşturdu 2-0 
     55. dakikada Halit'in sağdan ortasında cezaalanı içindeki Erdal'ın kafa vuruşunda kaleciyi geçen topu savunmada Oumar çizgi üzerinden uzaklaştırmayı başardı. 
     58. dakikada Gaziantepspor'da Halit yerini Viola'ya x bıraktı. 
     60. dakikada Gaziantepspor'da Cesar sarı kart gördü. 
     61. dakikada Fatih ile verkaç yaparak, topla buluşan Gökdeniz'in vuruşunda kaleci Ömer, topu iki hamlede kontrol etti. 
     63. dakikada Gaziantepspor'da İbrahim, 67. dakikada da Trabzonspor'da Lee Yong sarı kart gördü. 
     70. dakikada Aurelio'nun ara pasıyla cezaalanına giren Gökdeniz'in kaleci ile karşı karşıya kaldığı pozisyondaki şutunda, meşin yuvarlak yan ağlarda kaldı. 
     71. dakikada Gaziantepspor'da Erdal'ın yerine Remzi x , 72. dakikada da Trabzonspor'da Mehmet Yılmaz'ın yerine Selahattin x oyuna dahil oldu. 
     72. dakikada Trabzonspor'da Mehmet Kahraman sarı kart gördü. 
     74. dakikada Fatih'in sağdan yerden pasında yakın mesafedeki Selahattin topa dokunamayınca Trabzonspor mutlak bir golden oldu. 
     78. dakikada Trabzonspor'da Mehmet Kahraman'ın yerine Tayfun , 82 dakikada da Gaziantepspor'da İlhan'ın yerine Devran oyuna girdi. 
     84. dakikada Gaziantepspor atağında İbrahim'in kafa vuruşunda kaleciden dönen topu Romachenko kafayla tamamlayarak farkı 1'e indirdi 2-1 
     88. dakikada Bülent'in uzun pasında cezaalanı içinde topu kontrol ederek önüne alan İbrahim'in şutunda meşin yuvarlak üstten auta gitti. 
     90. dakikada Trabzonspor'da Fatih yerini Muzaffer'e bıraktı. 
     Karşılaşma Trabzonspor'un 2-1'lik üstünlüğü ile sona erdi. 
     
</TEXT>
</DOC>
