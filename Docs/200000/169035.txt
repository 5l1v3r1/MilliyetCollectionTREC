<DOC>
<DOCNO> 169035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/siyaset/asiy.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstesek askerlerinizi havaya uçururduk' 
</HEADLINE>
<TEXT>

ABD'li Korgeneral Sylvester, Türk binbaşıdan irtibat bürosunun "tahrip kalıpları" ile döşeli olduğunu duyunca şoke oldu. Korg. Sylvester, ABD'li askerlere "dostça" davranan binbaşıyı tebrik etti 
     BARKIN ŞIK, UTKU ÇAKIRÖZER Ankara 

     ABD askerlerinin 4 Temmuz günü baskın düzenlediği Süleymaniye'deki Türk özel harek t timinin bulunduğu binanın "tahrip kalıpları" ile döşeli olduğu ve büroya karşı dışarıdan olası müdahale durumunda bina ve çevresindekilerin havaya uçurulabileceği ortaya çıktı. 
     ABD'nin Avrupa Kuvvetler Komutan Yardımcısı Korgeneral John Sylvester'in Süleymaniye'de yaptığı temaslarda ortaya çıkan gerçeği Dışişleri Bakanı Abdullah Gül de "Eğer Türk askerleri belli bir disiplin içinde davranmamış olsaydı, çok daha vahim olaylar olabilirdi" sözleriyle doğruladı. 
     Türk askerlerinin tutuklanmasını araştırmak üzere kurulan komisyonda ABD Heyeti'ne başkanlık eden Korgeneral Sylvester, önceki gün Süleymaniye'deki Türk bürosunu ziyaret etti ve gözaltına alınan 11 Türk askeri ile görüştü. Buluşma sırasında Türk özel tim mensuplarının baskın sırasında soğukkanlı davrandıkları ve olayın can kaybına yol açmadan sonuçlanmasında büyük bir sorumluluk gösterdikleri anlatıldı. Bu sırada büroya ilişkin büyük bir sır da Sylvester'a aktarıldı. 
     Sylvester'a, binanın çeşitli yerlerine döşenmiş tahrip kalıpları tek tek gösterildi. ABD'li komutana, büroya karşı dışarıdan bir müdahale sırasında içindekileri ve çevresindekileri yok etmeye dönük düzenek ve patlayıcılar hakkında bilgi sunulurken, "Soğukkanlı davranılmasaydı, baskın sırasında içerdeki herkes havaya uçabilirdi" mesajı verildi. 
     Tahrip kalıplarının, şifreli belgelerin de bulunduğu söz konusu büroya, bölgedeki Kürt gruplar ile terör örgütü PKK KADEK'in olası saldırılarına karşı döşendiği kaydedildi. 
     
     "Siz gerçek bir kahramansınız" 
     Sylvester'ın, bürodaki görüşmede, baskın sırasında tahrip kalıplarını ateşleme emrini vermeyerek ABD askerlerine "dostça" davranan Türk timinin komutanı binbaşıyı tebrik ettiği bildirildi. Alınan bilgiye göre, Sylvester'ın, "Karşı koymak için emir verdiniz mi" sorusunu yönelttiği Türk binbaşı, "Hayır. Emri verseydik bütün askerler ölebilirdi" yanıtını verdi. En az 40 - 50 kişinin bir anda ölebileceği bilgisini alan Sylvester, binbaşıya "Siz gerçek bir kahramansınız" dedi. 
     Sylvester, bugün Genelkurmay kararg hında Genelkurmay Harek t Başkanı Korgeneral Köksal Karabay başkanlığındaki Türk heyeti ile bir araya gelecek. Yapılacak görüşme sonrasında bu akşam ya da yarın kamuoyuna ortak bir açıklama yapılması bekleniyor. 
     
     İkinci suikast girişimi iddiası 
     Bu arada ABD heyetinin, Süleymaniye'deki Türk Özel Harek t timinin, Kerkük Valisi Abdurrahman Mustafa'nın yanı sıra Türkiye ile işbirliği yapmayan Türkmen Cephesi'nin önde gelen bir ismine de suikast hazırlığı yaptığı iddiasını dile getirdiği öğrenildi. NTV'nin haberine göre bu iddia çerçevesinde, bir Türk albayın suikast için Kuzey Irak'ta bazı isimlere para önerdiği öne sürüldü. 
     
     
     

</TEXT>
</DOC>
