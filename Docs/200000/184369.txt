<DOC>
<DOCNO> 184369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sonspo05.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da oldu... ''Viski bardağı'' da sahaya atıldı... 
</HEADLINE>
<TEXT>

     Futbol sezonunun başlamasıyla birlikte, özellikle seyircilerinin çıkardığı olaylar nedeniyle Futbol Federasyonu Profesyonel Futbol Disiplin Kurulu PFDK tarafından 32 kulüp çeşitli cezalara çarptırıldı. 
     Birinci Süper Lig'den 8, İkinci Lig A Kategorisi'nden 6, İkinci Lig B Kategorisi'nden 7 ve Üçüncü Lig'den 11 kulübe çeşitli cezalar verilirken, ekiplerin ceza almalarının en büyük nedeninin taraftarları olduğu ortaya çıktı. 
     Futbol Federasyonu yetkilileri, özellikle kızgın taraftarların sahaya attıkları yabancı maddeler nedeniyle kulüplerin çeşitli cezalara aldıkları ifade edilirken, taraftarların sahaya ve yabancı takım oyuncularına birbirinden ilginç maddeler attıkları belirlendi. 
     En son Fenerbahçe'nin Gaziantepspor ila yaptığı karşılaşmada sahasının kapanmasına kızgın bir taraftarın kaleci Ömer'e attığı şemsiye neden oldu. 
     Öte yandan hafta sonunda Galatasaray-Fenerbahçe arasında yapılan ve sahaya atılan maddeler literatürüne ''viski bardağı'' da girerken, atılan yabancı maddeler şöyle sıralanıyor 
     Şemsiye, tribünden sökülüp atılan koltuk, cep telefonu, cep telefonu bataryası, pet şişe, içi su dolu pet bardak, ayakkabı, bozuk para, meşale, maytap, ilaç kutusu, beyzbol sopası, çakı, her türlü meyve, yumurta, çakmak, davul, davul tokmağı, tribünlerden sökülen taş ve tahta parçaları. 
     
</TEXT>
</DOC>
