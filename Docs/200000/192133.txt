<DOC>
<DOCNO> 192133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/spor/spo03.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarı fazla 
</HEADLINE>
<TEXT>

   Cim - Bom'da sakatlığı nedeniyle formadan uzak kalan Ümit Karan, kendisini eleştirenlere verdi veriştirdi, "Adalelerim sağlam, bilmeden saldırıyorlar" dedi 
      HALİL ÖZER 

   
   'Bunlar dedikodu' 
   SARI - Kırmızılı takımın golcüsü Ümit Karan, aylardır devam eden sakatlığının, gece gezmesiyle al kasının olmadığını açıkladı. Hakkında sürekli dedikodular çıkan yıldız futbolcu, artık isyan noktasına geldiğini söyledi. Ümit, "Herkes gerçeği bilmeden sakatlığımı konuşuyor. Bugüne kadar yazılanlar doğru değil ve iddialar beni çok üzüyor" diye konuştu. 
   
   "Sorun kemiklerde' 
   ÜMİT Karan sorunun, iki ayağının kemiklerinden kaynaklandığını açıkladı. Yıldız futbolcu şöyle konuştu "Sakatlığı adalesinde denince herkes gündeme gece hayatını getiriyor. Ama bununla alakası yok. Oynamama engel olan kemiklerin kendi kendine tedavi olması gerekiyor. Her gün de gönderileceğim yazılıyor. Lütfen önce araştırsınlar, sonra sallasınlar" dedi. 
   
   Hasan sıkıntısı    SAKATLIKLAR nedeniyle sıkıntı yaşayan Galatasaray'da dün MR'ı çekilen Hasan Şaş'ın adalesinde gerilme tespit edildi. Yıldız futbolcunun bugün kendini son kez deneyeceği ve derbide forma giyip giymeyeceğinin belli olacağı öğrenildi. Hakan Şükür'ün ise zorlu mücadelede görev alacağı belirtildi. 
   BEŞİKTAŞ maçı için dün Florya Metin Oktay tesislerinde kampa giren Sarı - Kırmızılılar, basına kapalı yaptığı antrenmanla hazırlıklarını sürdürdü. Çalışmaya Hasan Şaş'ın dışında Almanya'ya giden Volkan ve sakatlığı süren Ümit Karan katılmadı. Genç Sabri ise sadece düz koşulara katıldı. 
   
   Hatasız kul olmaz    TEKNİK Direktör Fatih Terim, Beşiktaş'ın yıldızlarını tek tek analiz edip, oyuncularına anlattı. Terim'in, özellikle Zago ve Ronaldo'nun bazı pozisyonlarda ağır kaldığına dikkat çekip, Beşiktaş'ın defansta hatalar yaptığını söylediği öğrenildi. Tecrübeli hocanın, ezeli rakibin Sparta Prag maçında yediği golleri örnek olarak gösterdiği bildirildi. 
   MAÇ öncesinde sık sık toplantılar yapan Galatasaray'ın hocası, forvet oyuncularından uyanık olmalarını istedi. Terim'in, son vuruşlarda hatasız olmaları gerektiğini vurgulayıp, "Bu maçta herşeyimizi sahaya koymalıyız. Her pozisyon bizim için altın değerinde. Fırsatları bir daha gelmeyecekmiş gibi dikkatli kullanın. Az hata zaferi getirir" dediği iddia edildi. 
   
   Yıldıray'da pürüz çıktı    Şaşırtan cevap 
   CİM-BOM'UN transfer gündeminde ilk sıraya aldığı Leverkusenli Yıldıray Baştürk'ten ilk etapta olumsuz yanıt geldi. Yönetime yakın bazı isimlerin transferi netleştirmek için milli futbolcu ile temasa geçtiği ve devre arasında imza atmak için ilk teklifi yaptığı öğrenildi. 
   
   Ocak randevusu 
   YILDIRAY'IN, Sarı - Kırmızılılar'ın görüşme talebini, Leverkusen'in kritik maçları olduğu gerekçesiyle geri çevirdiği iddia edildi. Gurbetçi oyuncunun, "Devre arası olmadan görüşemem" dediği bildirildi. Bu arada Alman basını, Yıldıray için Hamburg'un da devreye girdiğini yazdı. 
   
   Hakan Şükür İnönü sever    SAMSUNSPOR karşısında attığı golle ligdeki gol sayısını 200'e çıkaran Hakan Şükür, yarın Beşiktaş karşısında Galatasaray'ın en büyük kozu olacak. Bu sezon 6 kez rakip fileleri havalandıran Sarı - Kırmızılı futbolcu, Cim - Bom forması altında Siyah - Beyazlılar'a 12 gol attı. Kral bunların 10'unu BJK İnönü Stadı'nda kazandı. 
   
   Kartal'a attığı goller Tarih Stat Sonuç Gol 05.12.1992 İnönü 3 - 1 2 07.04.1993 İnönü 2 - 2 1 22.05.1993 A.Sami Yen 1 - 1 1 14.08.1993 Ankara 19 Mayıs 2 - 0 1 04.05.1994 İnönü 2 - 3 1 05.03.1995 İnönü 3 - 2 2 11.05.1996 İnönü 2 - 1 1 15.11.1996 İnönü 2 - 2 2 21.09.1997 İnönü 1 - 1 1 
   
   
</TEXT>
</DOC>
