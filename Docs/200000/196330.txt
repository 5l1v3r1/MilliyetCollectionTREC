<DOC>
<DOCNO> 196330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun28.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Loizidu tazminatı için Türkiye'ye verilen süre yarın doluyor 
</HEADLINE>
<TEXT>

     Avrupa Konseyi'nin, Avrupa İnsan Hakları Mahkemesi'nin AİHM Kıbrıslı Rum kadın Titiana Loizidu'ya ödenmesini istediği tazminatla ilgili Türkiye'ye verdiği süre yarın doluyor. 
     Avrupa Konseyi'nde, Türk delegasyonu ile özellikle AB büyükelçileri arasında yarın yapılacak toplantıya kadar çözüm bulunması yolunda yapılan görüşmelerin yoğun biçimde devam ettiği bildirildi. 
     Avrupa Konseyi'nin büyükelçiler seviyesinde toplanan delegeler komitesi, geçen hafta aldığı kararda, Türkiye'nin AİHM kararı gereği, Loizidu'ya tazminatı en geç 19 Kasım'a kadar ödemesini istemiş, aksi takdirde Ankara aleyhine bazı önlemler alabileceğini bildirmişti. 
     ''AİHM kararlarının tartışılamayacağı ve üye ülkeler tarafından mutlaka yerine getirilmesi gerektiği'' vurgulanan kararda, ''Türkiye'nin Loizidu ile ilgili kararı yerine getirmemesi'' eleştirilmişti. 
     Avrupa Konseyi delegeler komitesi, 1998 yılından bu yana 3 kez tazminatın ödenmesi yönünde karar almıştı. 
     
     OLASI ÖNLEMLER 
     Avrupa Konseyi Genel Sekreterliği, yarın yapılacak toplantıya kadar, Türkiye'nin tazminatı ödememesi halinde alınabilecek önlemler hakkında bir öneri paketi hazırladı. 
     Avrupa Konseyi'nin kurucu üyeleri arasında yer alan Türkiye ile ciddi bir kriz yaşamaktan çekinen delegeler komitesinin, olası önlemleri uygulamaya, bu önlemlerin en hafifinden başlayarak Ankara'ya baskı yapmayı hedefleyeceği tahmin ediliyor. 
     Delegeler komitesine sunulmak üzere hazırlanan ve en son çare olarak Türkiye'nin üyeliğinin askıyı alınmasını talep eden öneriler dizisi kısaca şöyle 
     
</TEXT>
</DOC>
