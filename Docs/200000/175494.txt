<DOC>
<DOCNO> 175494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo13.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom ön elemelerde rakip tanımıyor... 
</HEADLINE>
<TEXT>

     Avrupa Şampiyonlar Ligi 3. ön eleme turu ilk maçında bugün Bulgaristan'ın CSKA Sofya takımı ile karşılaşacak olan Galatasaray, bugüne dek yaptığı ön eleme karşılaşmalarında rakiplerine üstünlük sağlarken, her seferinde ''Devler Ligi''ne katılmayı başardı. 
     Sarı-kırmızılılar yaptıkları 18 ön eleme maçında da yenilgi görmezken, 14 galibiyet ve sadece 4 beraberlik aldı. 
     Şampiyonlar Ligi'ne geçtiğimiz sezon ön eleme oynamadan direk olarak katılan Galatasaray, bundan önce son olarak 2001-2002 sezonunda Arnavutluk'un KS Vllaznia İşkodra ve Bulgar Levski Sofya'yı eleyerek Devler Ligi'ne katılma hakkını elde etmişti. 
     ''Aslanlar'', 1994-95 sezonundan bu yana ligin son 14 ön eleme maçının 12'sini kazanırken, rakiplerinin de korkulu rüyası oldu. 
     
     45 GOL ATIP, 16 GOL YEDİ 

     Galatasaray, bugüne dek Avrupa Şampiyonlar Ligi ön eleme turlarında 45 kez fileleri havalandırırken, 16 gol yedi. 
     Eleme maçlarında Arif 6, İtalya'nın FC Inter takımına transfer olan Hakan Şükür ise 7 gol atarak takımlarını başarıya taşımıştı. 
     
     ELEMELERDE SÜPER SONUÇLAR 

     Galatasaray'ın Avrupa Şampiyonlar Ligi ön eleme maçlarında gösterdiği performansın tablosu da şöyle 
     

SEZON MAÇ SONUÇ 1992-93 Galatasaray-Cork City 2-1 1992-93 Cork City-Galatasaray 0-1 1993-94 Manchester United-Galatasaray 3-3 1993-94 Galatasaray-Manchester United 0-0 1994-95 Avenir Beggen-Galatasaray 1-5 1994-95 Galatasaray-Avenir Beggen 4-0 1997-98 FC Sion-Galatasaray 1-4 1997-98 Galatasaray-FC Sion 4-1 1998-99 Galatasaray-Grasshoppers 2-1 1998-99 Grasshopers-Galatasaray 2-3 1999-2000 SK Rapid Wien-Galatasaray 0-3 1999-2000 Galatasaray-SK Rapid Wien 1-0 2000-2001 FC Saint Gallen-Galatasaray 1-2 2000-2001 Galatasaray-FC Saint Gallen 2-2 2001-2002 Galatasaray-KS Vllaznia İşkodra 2-0 2001-2002 KS Vllaznia İşkodra-Galatasaray 1-4 2001-2002 Galatasaray-PFC Levski Sofya 2-1 2001-2002 PFC Levski Sofya-Galatasaray 1-1      
</TEXT>
</DOC>
