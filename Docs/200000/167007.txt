<DOC>
<DOCNO> 167007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yasam/yas00.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a rock kasabası 
</HEADLINE>
<TEXT>

6 - 7 Eylül günlerinde düzenlenecek açık hava festivali için Hezarfen Havaalanı'na 50 bin kişiye hizmet verebilecek bir 'kasaba kuruluyor' 
     EKONOMİ SERVİSİ 

     Dünya çapında on binlerce genci bir araya getiren dev açık hava konserlerinden biri 6 - 7 Eylül'de İstanbul'da düzenlenecek. 
     Daha önce bu tür konserlere sponsor olan Coca - Cola, ilk defa kendi organizasyonuyla İstanbul'da 'Rock'n Coke' adını verdiği ve 50 bin kişinin katılacağı iki günlük konserler dizisi düzenliyor. 
     Konserler için Hezarfen Havaalanı'nın yarısı, yani 250 dönümlük alanı, festival öncesi ve sonrası ikişer ay olmak üzere dört aylık süreyle kiralandı. Önümüzdeki yıllarda da sürdürülmesi beklenen Rock'n Coke festivali için havaalanıyla beş yıl opsiyonlu yedi yıllığına kiralama anlaşması yapıldı. 
     
     Dünyada dört tane var 
     'Rock kasabası'na dönüşecek olan Hezarfen'de yedisi yerli, 11'i dünya çapında toplam 18 grup sahne alacak. Konserlerin bilet fiyatları 30 milyon ile 68 milyon arasında değişecek. 
     Rock'n Coke'un dünya festivaller haritasına girerek teknik altyapı, katılımcı sayısı ve sahneye çıkan müzik gruplarıyla önümüzdeki yıllarda İngiltere'nin Glastonbury, Danimarka'nın Roskilde, İskoçya'nın T İn The Park, Hollanda'nın Lowands Festivalleri gibi sayılı festivaller arasında kabul görmesi hedefleniyor. 
     
Pet Shop Boys ve Simple Minds da geliyor      Rock'n Coke festivalinde sahne alacak yerli ve yabancı grup ve sanatçılar ise şunlar Pet Shop Boys, The Cardigans, Simple Minds, Hooverphonic, Dreadzone, Duman, Mercan Dede, Athena, Rashit, MFÖ, Mor ve Ötesi, Baba Zula, Nil Karaibrahimgil. Ayrıca, beşi yerli 13 DJ arasında da Felix Da Housecat, David Holmes, Phil Hardnoll gibi dans müziğine damgasını vuran isimler yer alacak. 
     

</TEXT>
</DOC>
