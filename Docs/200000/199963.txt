<DOC>
<DOCNO> 199963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun09.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta ABD konvoyuna saldırı 
</HEADLINE>
<TEXT>

     Irak'ın başkenti Bağdat'ta, isyancıların Amerikan askeri konvoyuna saldırdığı bildirildi. 
     Görgü tanıkları, Bağdat'ın 30 kilometre kuzeyindeki Miseda bölgesinde düzenlenen saldırıda bir aracın hasar gördüğünü, Amerikan askerlerinin yolu kordon altına aldığını söylediler. 
     Görgü tanıkları, sabaha karşı düzenlenen saldırıda Amerikan askerleri arasında çok sayıda ölü ve yaralı olduğunu bildirdi, ancak Amerikalı askeri yetkililer, olayla ilgili bilgiye sahip olmadıklarını belirttiler. 
     Bu arada yine Bağdat'ta bir cami yakınlarında meydana gelen patlamada, 20 kişinin yaralandığı bildirildi. 
     Görgü tanıkları, Yeni Bağdat semtinin El Samarrayi camisindeki patlamanın nedeninin bilinmediğini, yaralıların El Kindi hastanesine kaldırıldığını ifade ettiler. 
     
</TEXT>
</DOC>
