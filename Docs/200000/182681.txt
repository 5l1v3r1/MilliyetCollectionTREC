<DOC>
<DOCNO> 182681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/soneko30.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa bir rekor daha kırdı 13.005 
</HEADLINE>
<TEXT>

     Borsa, bu yılın en yüksek kapanış rekorunu 13,000 puanın üzerine taşıdı. 
     Dün 12,662.47 puandan kapanan İstanbul Menkul Kıymetler Borsası Ulusal 100 Endeksi, 1. seansı 51.87 puan artışla 12,714.34 puandan tamamladı. 
     2. Seansta da yükselişini sürdüren endeks, bugün ulaştığı en yüksek seviye olan 13,005.03 puandan kapandı. Endeks, 2. seansta 290.69 puan ve yüzde 2.29 yükseldi. 
     Endeks, günün tamamında ise 342.56 puan ve yüzde 2.71 artış kaydetti. 
     Borsa'nın bundan önceki yıl içindeki kapanış rekoru, 12,715.18 puanla 12 Eylül tarihinde kırılmıştı. 
     İMKB Ulusal-100 Endeksi, 2. seansta, 1. seansa göre 290.69 puan artışla 13,005.03 puana yükseldi. 
     2. seansta, hisse senetlerinin ortalama değer kazancı yüzde 2.29 oldu. 
     Endeks, 2. seansa 3.37 puanlık artışla 12,717.71 puan seviyesinde başladı. İlk yarıyı 12,935.66 puandan geçen endeks, seans içinde en düşük 12,704.51 puanı gördü. Endeks, seans içinde ulaştığı en yüksek seviye olan 13,005.03 puandan kapandı. Bu kapanış değeri, endeksin yıl içinde ulaştığı yeni zirveyi oluşturdu. 
     1. seanstaki 51.87 puanlık artış dikkate alındığında endeks, günlük bazda 342.56 puan ve ortalama yüzde 2.71 oranında yükseldi. 
     Kapanışta mali endeks 420.37 puan artışla 16,399.92 puana, sanayi endeksi 209.11 puan artışla 12,541.96 puana, hizmetler endeksi 122.76 puan artışla 7,683.29 puana yükseldi. 
     Böylece ilk seansa göre mali grup hisseler ortalama yüzde 2.63, sanayi grubu hisseler ortalama yüzde 1.70, hizmetler grubu hisseler ortalama yüzde 1.62 değer kazandı. 
     2. seansta işlem gören toplam 289 hisse senedinden 161'i değer kazandı, 74'ü değer kaybetti, 54'ünün fiyatında değişiklik olmadı. 
     Seansta, 444 trilyon 569 milyar 382 milyon liralık işlem hacmi kaydedildi. İki seans toplamında 668 trilyon 480 milyar 342 milyon liralık işlem hacmi oluştu. 
     2. seansta İş Bankası C , Doğan Holding, Garanti Bankası, Yapı Kredi Bankası ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
