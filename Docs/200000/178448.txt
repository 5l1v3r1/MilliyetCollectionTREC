<DOC>
<DOCNO> 178448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/soneko08.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford Avrupa Başkanlığı'na Lewis Booth getirildi 
</HEADLINE>
<TEXT>

     Ford motor şirketinin Avrupa başkanlığına, Mazda şirketinde yöneticilik yapan Lewis Booth getirildi. 
     54 yaşındaki Booth, bu ayın başında Ford'tan istifa eden Martin Leach'ın yerine Ford'un Avrupa operasyonlarından sorumlu olacak. 
     Ford şirketi, Mazda şirketinde yüzde 33 oranında hisseye sahip bulunuyor. 
     Ford'un Başkan Yardımcısı David Thursfield, 1978 yılında Ford'ta çalışan Booth'un atanmasıyla ilgili olarak yaptığı açıklamada, Booth'un, Avrupa pazarındaki sorunların üstesinden gelebilecek ve karlılığı sürdürecek bir pozisyona sahip olduğunu söyledi. 
     Yeniden yapılanma içinde bulunan Ford, bu yılın sonuna kadar, maliyetleri 2.5 milyar dolar azaltmayı amaçlıyor. 
     Bu arada, Mazda şirketinde, Booth'un ayrılmasıyla boşalan pozisyona ise Hisakazu Imaki getirildi. 
     
</TEXT>
</DOC>
