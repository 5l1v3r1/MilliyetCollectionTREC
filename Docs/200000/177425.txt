<DOC>
<DOCNO> 177425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun25.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, BM'den Irak'ta büyük rol istiyor... 
</HEADLINE>
<TEXT>

     İngiltere Dışişleri Bakanı Jack Straw, BM'ye Irak'ta daha büyük rol verilmesinden yana olduklarını yineledi. 
     Straw, BM Genel Sekreteri Kofi Annan ile New York'ta yaptığı görüşmeden sonra, bu konuda ayrıntı isteyen basın mesnsuplarının sorularına, ''müzakerelerin hala devam ettiği, dolayısıyla ayrıntıya giremeyeceği'' yanıtını verdi. 
     Annan da, verilecek daha büyük rolün BM'nin uluslararası niteliğini ön plana çıkaracağına işaret etti. 
     Kofi Annan, bir soru üzerine ''Mavi bereliler olarak adlandırılan BM barış gücünün bu aşamada Irak'ta görev alamayacağını, çünkü bu kapasiteye sahip olmadıklarını'' söyledi. 
     Straw, Bağdat'taki BM merkezine düzenlenen saldırıdan bir gün sonra yaptığı açıklamada da, Londra yönetiminin Irak'ta BM'nin daha güçlü rol üstlenmesi arayışında olduğunu söylemişti. 
     
</TEXT>
</DOC>
