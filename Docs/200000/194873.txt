<DOC>
<DOCNO> 194873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur21.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK, ABD'ye doktora öğrencisi gönderecek... 
</HEADLINE>
<TEXT>

     Yükseköğretim Kurulu YÖK , araştırma görevlisi kadrosuna atanmak suretiyle doktora eğitimi için Amerika Birleşik Devletleri'ne ABD burslu öğrenci gönderecek. 
     YÖK'ten yapılan yazılı açıklamada, üniversitelerin öğretim üyesi ihtiyacını karşılamak amacıyla 2547 sayılı kanunun 33. maddesi uyarınca araştırma görevlisi kadrosuna atanmak suretiyle doktora eğitimi yaptırmak üzere ABD'ye eleman gönderileceği belirtildi. 
     Başvuruları uygun görülen ve sınavda başarılı bulunanlar, başarı sırasına ve ihtiyaca göre Atatürk, Çukurova, Gaziantep, Harran, Kahramanmaraş Sütçü İmam ve Yüzüncü Yıl üniversitelerinde araştırma görevlisi kadrolarına atanacaklar. 
     Ziraat Bilimleri, Veterinerlik, Çevre Bilimleri, Bilgisayar Bilimleri, Yönetim Bilişim Sistemleri ve İngilizce Öğretmenliği dallarında çalışacak öğrenciler, doktora eğitimlerinin ders kısmını ABD'de, tez çalışmalarını ise ağırlıklı olarak Türkiye'de yapacaklar. 
     Başvuru yapmak isteyen adaylar, başvuru ve referans formlarını, üniversite rektörlükleri ile YÖK'ün internetteki sitesinden www.yok.gov.tr temin edebilecekler. 
     Başvuru belgeleri, 21 Kasım 2003 tarihine kadar ''YÖK Öğretim Üyesi ve Araştırıcı Yetiştirme Kurulu Başkanlığı, Bilkent-Ankara'' adresine gönderilecek. 
     Başvuruları uygun görülen adaylar, 11-12 Aralık 2003 tarihlerinde sözlü sınava tabi tutulacaklar. 
     
     BAŞVURU KOŞULLARI 
     Adayların taşımaları gereken koşulları şunlar 
     -Türkiye Cumhuriyeti vatandaşı olmak, -1 Ocak 1977 ve daha sonraki yıllarda doğmuş olmak, -Askerlikle ilişkisi bulunmamak, -Sağlık durumu yurtdışında öğrenim görmeye elverişli olmak, -Devlet memurluğuna atanmada aranan şartları taşıyor olmak, -Yükseköğrenimi sırasında kınama cezasından daha ağır bir disiplin cezası almamış olmak, -Lisansüstü Eğitimi Giriş Sınavı'nda ilgili alanda en az 60 puan almak, -Lisan veya yüksek lisans derecelerini ilgili veya yakın alanlarda almış olmak, -Lisans öğrenimini dönem kaybetmeden tamamlamış olmak, -Lisans öğrenimi ile ilgili genel akademik not ortalamasının en az 4 üzerinden 2.80, 10 üzerinden 7, 100 üzerinden 70 olması, -TOEFL sınavının en az 213 puan almış olmak TOEFL sınavından en az 180 puan alanlar ile ÜDS KPDS'den en az 60 puan alanların en fazla bir yıllık İngilizce eğitiminden sonra TOEFL şartını sağlamaları gerekiyor . 
     
     GEREKLİ BELGELER 
     Adayların başvuru için hazırlamaları gereken belgeler ise şunlar 
     -Başvuru formu, -Öğrenim görülen yüksek öğretim kurumu öğretim üyelerinden alınacak iki adet referans mektubu, -Lisans not çizelgesi transkript , -Yabancı dil belgesi. 
     
</TEXT>
</DOC>
