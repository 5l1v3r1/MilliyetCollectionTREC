<DOC>
<DOCNO> 176279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/yazar/yilmaz.html </URL>
<DATE> 2003/08/17/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İstanbul'dan Kütahya'ya bir yolculuk 
</HEADLINE>
<TEXT>

   
   Ne Ankara, ne de İstanbul Türkiye Odalar ve Borsalar Birliği Başkanı Rifat Hisarcıklıoğlu ile Kütahya'ya gitmek üzere Ankara semalarında buluştuk. Kütahya Sanayi Odası Başkanı Nafi Güral'ın daveti üzerine Hisarcıklıoğlu Uluslararası Ticaret Odası ICC'nin Türkiye toplantısını Kütahya'da yapmaya karar veriyor. 
   Aynı günlerde Türkiye Seyahat Acentaları Birliği TÜRSAB Başkanı Başaran Ulusoy da, Kütahya'da Alman Arkeoloji Enstitüsü'nün 1926 yılında başladığı kazılarda ortaya çıkan Çavdarhisar Antik Kent'i duyurmak istiyor. İki amaç birleşince bana da Kütahya'daki bu etkinliği görmek düşüyor. 
   Saat 07.00, havalimanında kuyruklar ve itiş kakışlar derken, anlıyorsun ki bu sabah herkesin bir yerlere gidesi gelmiş. 
   Kalabalıklarla başetmiş mutlu çoğunlukla birlikte kafetarya bölümüne doğru ilerliyorum, niyetim gazete almak. Orada da kuyruk. Tam önümde bir masa TOBB Başkan Vekili Halim Mete ve ailesi... Kütahya'ya gitmiyor Mete ailesi, biletleri Rize'ye 
   
   Hapiste Başkan seçildi 
   28 yıl Rize'de Belediye Başkanlığı yapmış Nihat Mete'nin cenazesine katılacaklar. Nihat Bey'i anlatıyorlar bana, "Bugüne kadar oturduğu hiçbir koltuktan indirilmedi. Kendisini DP döneminde hapisteyken başkan seçtik." Siyasi amaçlı yansımalarda kamuoyunun seçimini göstermek açısından önemli bir not tabii... Mutlaka o dönemde Mete'ye de kimse "Sen DP'lisin diye kelepçe takmamıştı..." 
   Uçağa doğru ilerliyorum, Gemi İnşaa Sanayicileri Birliği Konsey Başkanı Kenan Torlak. Bana biraz içerledi, biliyorum ama konuyu sizinle paylaşmayacağım. Başbakan Erdoğan ve gemiciler biliyor. Aramızda eğlendiğimiz bir konuydu, dozu kaçacak, susuyorum. 
   Uçak yolunda bir başka tanıdık sima İstanbul Sanayi Odası Meclis Başkanı Hüsamettin Kavi. Kavi DPT'nin açıkladığı kayıt dışılık oranına takılmış. 200 milyar dolar milli gelirin 120 milyar doları kayıt dışı Kavi'nin 1999 yılında İSO'da yaptırdığı araştırmaya göre kayıt dışı oranı yüzde 55'leri bulmuyordu. 
   Ekonomi daraldıkça kayıt dışılık artıyor. 
   
   Sanayi envanteri 
   Kütahya Sanayi Odası'ndaki toplantı da bu nokta gündeme geldi. Kriz sonrası kapasitelerde artış olmasına rağmen, işsizlik sayısında düşüş gerçekleşmiyor. Nedeni açık çalışanlar sosyal güvenlik sistemine itiliyor. 
   TOBB Başkanı Rifat Hisarcıklıoğlu'nun burada "Sanayi envanteri çıkarıyoruz, ilk kez Bu bize ekonomiyi izleme imk nı verecek. Benzer kapasitelerde çalışan sayısı, iş hacmi verilerine göre kayıp - kaçakları bulacağız" saptaması yapıyor. 
   Kütahya Sanayi Odası Başkanı, Kütahya ve Güral Porselen'nin sahibi Güral da benzer noktada bir eleştiri getiriyor, "Ücretlerden yapılan kesinti oranı çok yüksek." Yolsuzluk ve şeffaflık birbirinin panzehiri. Yolsuzluğun bir başka panzehiri ise "kalite anlayışı".... 
   TOBB'a bağlı bir kurum olmasına rağmen yıllardır Türk Standartları Enstitüsü başkanlığı, yönetimi, inisiyatifi kendilerinde değildi. Bu Mayıs ayında TOBB Yönetim Kurulu üyesi Kenan Malatyalı TSE'nin Başkanı oldu. 
   İstanbul'dan Kütahya'ya uzanan gezimin amacının Çavdarhisar'ı görmek olduğunu belirtmiştim. Gördüm. 
   
   Zeus burada doğdu 
   Almanlar'ın yılda 25 euro verdikleri ki bu son yıllarda da kesintiye uğruyor kazı çalışmaları bitmez. En azından biz ve bizim çocuklarımız antik çağda Tanrıların Tanrısı olarak bilinen Zeus'un doğduğu bu kentin günümüze yansımasını göremeyecekler. 
   TÜRSAB Başkanı Ulusoy kararlılığını dile getiriyor "Anadolu'daki varlıkları ortaya çıkaracağım. Denize, kuma gelen turistle yetinmek istemiyorum. Türkiye'nin tarihini ve kültürünü tanımak için turist çekmek istiyorum." 
   Türkiye'nin gelişimi ne yöne doğru olacak, turizm nasıl çeşitlenecek, yüzde 50 oranında dolan yatak kapasitesi ülke ekonomisine yararlı hale nasıl gelecek ve bu kapasite nasıl artacak Bu sorulara herkes yanıt arayacak. 
   Kütahya'dan edindiğim izlenimi de aktarmalıyım. Küçük ve orta boy sanayii başı boş bırakmaya gelmez. Rekabetçi ekonomilerde bu işletmelerin ayakta kalması zor. örneğin porselen tabak - çanak üretiminde pazarın yüzde 50'si Güral Grubu'nda ve son on yılda kapanan porselen fabrika sayısı kamu ve özel olarak 5'i buldu. Çağın gereklerine uygun adımlar atmazsak geri kalacağız. Turizmden, sanayiye durum budur. 
   
      
   
</TEXT>
</DOC>
