<DOC>
<DOCNO> 160659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/guncel/gun12.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigortada SARS karmaşası 
</HEADLINE>
<TEXT>

Aviva Türkiye Direktörü Bert Paterson, SARS hastalığı konusunda sigorta sektöründe "karışık ve çelişkili bir durumun" ortaya çıktığını belirtti. Paterson, sigortacıların "SARS'ın mesleki olmayıp, genel bir hastalık olduğu" görüşünde birleştiklerini söyledi 
     Aviva Türkiye Direktörü Bert Paterson, SARS hastalığının en çok turizm sektörünü etkilediğini, sigorta sektöründe ise karışıklık ve çelişkili durumlara yol açtığını söyledi. Sigorta şirketlerinin SARS'ın mesleki bir hastalık değil, genel bir hastalık olduğu görüşünde birleştiklerini belirten Paterson, SARS'ın sigorta anlaşmalarına yapacağı etkileri şöyle anlattı 
     "Şu ana kadar SARS'tan kaynaklanan büyük sigorta hasarları veya hukuki ihtilaf sözkonusu olmadı. Ancak, sigorta ve reasürans şirketleri, özellikle 'işçi tazminatları', 'işveren sorumluluğu' ve 'seyahat sigortaları'yla ilgili bazı poliçe metinlerini gözden geçirerek, sözleşmeleri değiştirmeye ve yenilemeye hazırlanıyor. Örneğin İngiltere'de uygulanan işveren sorumluluk sözleşmesinde SARS'ın hariç tutulduğu herhangi bir madde olmaması sebebiyle, çalışanın hasar tazminatını alabilmesi için hastalığın işi dolayısıyla ortaya çıktığının, işverenin hukuken sorumlu olduğunun ispatı gerekiyor. Hastalığın iş esnasında maruz kalınan korunmasız ortam nedeniyle oluştuğunu ispat etmek, işyeri dışındaki geçici görevler ve işverenin ihmali sözkonusu olan durumlar hariç, kolay olmayacak. Çünkü virüsün tam olarak ne şekilde bulaştığı henüz kesinleşmedi." 
     Sağlanan teminata bağlı olarak, işçi tazminatları ile ilgili durumun farklı olabileceğine değinen Bert Paterson, "Bazı işçi tazminatı poliçeleri, işyerinde meydana gelebilecek kazalar dışındaki hastalık ve rahatsızlıkları hariç tutar bazıları ise işveren ihmalini ispat gerektirmeyen kusursuz sorumluluk teminatı sağlar ve bu gibi durumlarda hasarın tazmin edilmesi daha kolay. Ancak hastalığın, işyerinde ortaya çıktığının saptanması gerekir" dedi. 
     
     Seyahate özel teminat 
     Seyahat sigortası poliçelerinde SARS teminatının olup olmayacağı konusunun tamamen spesifik bir poliçe sözleşmesine bağlı olacağını söyleyen Paterson, bazı sigorta şirketlerinin SARS için özel teminat teklifleri sunarken, bazılarının hasarları reddettiklerini belirterek bu karışık ve çelişkili ortamın bir süre daha devam edebileceğini sözlerine ekledi. 
     
     İş durması hasarları 
     Sigorta şirketleri için en büyük endişeyi iş durması hasarlarının oluşturduğunu söyleyen Bert Paterson, bazı etkinliklerin SARS sebebiyle iptal edilmesine bağlı hasarların finansal kayıplara neden olduğunu belirtti. Sözleşmelerdeki belirsizliklerin, mahkemelerle sonuçlanacağına değinen Paterson, "Mahkemeler şahısların hasarları ve şirketlerin SARS sebebiyle bilançolarındaki düşüşler sonucu yakın zamanda bu konuya eğilecekler" dedi. 
     
Zararına rekabete kimse dayanamaz      Ankara Sigorta Genel Müdürü Can Başar, pazar paylarını artırmak isteyen bazı sigorta şirketlerinin beş yıl zarar etmeyi göze aldıklarını belirterek, "Ancak bu şirketler böyle uzun süreli zarara dayanamayacaklar" dedi. 
     Can Başar, sigorta sektöründe fiyat rekabeti yaparak, belli bir süre zarar etmeyi göze alan şirketler olduğunu belirterek, bu şirketlerin beş sene zarar ederek, pazar payını belli bir oranda artırmayı hedeflediklerini söyledi. Ancak Avrupa Topluluğu ülkelerinin sigorta şirketlerine göre küçük ölçekli kalan Türk şirketlerinin zarar yazmaya çok uzun süre dayanamayacağını hatırlatan Başar, bu konuda sektörün dikkatli olması gerektiğini vurguladı. 
     
     Rekabet kaskoya kaydı 
     Yangın branşındaki rekabetin reasürörlerin fiyat dikte ettirmesi ile düzeldiğini, bu nedenle rekabetin kasko branşına kaydığını belirten Başar, "Krizde oto satışları yavaşladı. Tabii bu da kasko üretimini yavaşlattı. Şirketlerin hasar prim oranları yükseliyor, teknik k rlılıkları etkileniyor. Ancak ikinci el araç satışlarında uygulanan vergi avantajları kasko branşını biraz hareketlendirecek" dedi. 
     
Başak Sigorta'dan 'sağlık'a dönüş      Başak Sigorta 1 Temmuz 2003 tarihinden itibaren sağlık sigortaları branşında yeniden hizmet sunmaya başlayacak. Sağlık sigortalarında çalışan Başak Sigorta acentelerinin katılımıyla Divan Kuruçeşme'de gerçekleştirilen kokteylde Başak Sigorta Genel Müdürü Muzaffer Bilgili şunları söyledi 
     "Başak Sigorta'daki tüm sigorta işlemlerinde olduğu gibi sağlık branşında da k rlılık standartlarımızın korunması ile birlikte hizmet kalitemiz artacak, müşteri memnuniyeti yine öne çıkacak. Amacımız, müşteriye hizmeti branş ayırımı olmaksızın sunabilen, çapraz satış olanaklarını geliştiren bir şirket olmaktır" dedi. 
     
Sanatçı Başoğlu'nun kurtarıcı meleği      Şov dünyasının ünlü isimlerinden Murat Başoğlu ve eşi Hande Başoğlu artık actioncard ile Türkiye'nin her yerinde 24 saat 365 gün acil durumlarında kendilerine yardım edecek bir sistemin içine girdiler. 
     Murat Başoğlu sağlık, ferdi kaza, tıbbi yardım, ev ve yol asistans hizmetlerinin tamamının actioncard içerisinde sunulmasının çok güzel, fiyatının daha da güzel olduğunu, bu nedenle de sahibi olduğu Biyer Internet Services çalışanlarını da actioncard sahibi yapacağını belirtti. Başoğlu ailesi, actioncard temsilcileri Erkan Berkün ve ismihan Kale'ye teşekkür ettiler. 
     
Vakıf Emeklilik'ten Kredi Hayat Sigortası      Vakıf Emeklilik, anlaşmalı olduğu bankalar, çeşitli esnaf kooperatifleri ve özel kredi kartı kuruluşlarının kredi kartı müşterilerini Kredi Hayat Sigortası ile güvence altına alıyor. 
     Vakıf Emelilik tarafından sunulan Kredi Hayat Sigortası, bankaların bireysel kredi verdiği müşterilerine yönelik hazırlanmış bir sigorta ürünü. Verilen kredi tutarına ve süresine bağlı olarak prim hesabı yapılıyor. Kredi tutarına eş tutarda bir hayat sigortası teminatı sigortalıyı güvence altına alıyor. Sigortalının vefatı halinde kredi borcu sigorta şirketi tarafından bankaya, kalan bakiye sigortalının lehdarlarına ödeniyor. Kredi Hayat Sigortası, Vakıfbank, TEB ve Tekstilbank müşterilerine sunuluyor. 
     
Güneş Sigorta'dan 'Ekstra' kasko yeniliği      Güneş Sigorta, geniş kapsamlı, ekonomik, anlaşmalı tamir servis avantajlı yeni ürünü Kasko Ekstra'yı araç sahiplerinin hizmetine sundu. Kasko Ekstra'da, aracın yanma, çalınma ve her türlü kaza sonucu hasarlanması, ihtiyari mali sorumluluk sigortası ile kaza sonucu üçüncü şahıslara verilecek bedeni ve maddi zararlar ve Ferdi Kaza Koltuk sigortası ile araçta seyahat eden sürücü ve yolcuların kaza sonucu ölüm sakat kalma halleri tazmin ediliyor. 
     Ayrıca bu sigortalara ilaveten sürücü ve motorlu araca bağlı bir hukuki anlaşmazlık durumunda gereken dava, avukatlık vb. masrafları karşılayan hukuksal koruma sigortası da paket içinde yer alıyor. 
     
Birlik'ten yeni ürün      Birlik Sigorta Genel Müdürü Ali Yücekök sağlık ruhsatını aldıktan sonra çıkardıkları özel grup sigortası hakkında bilgi verdi. Türkiye Halk Bankası Personeli Yardımlaşma Vakfı üyelerine grup sigorta poliçesi hazırladıklarını ifade eden Yücekök, hazırlanan ürünün 24 bin kişilik bir hedef kitlesi olduğunu belirtti. Yücekök, vakıf üyeleri ve aile fertlerinin anlaşmalı doktor ve hastanelerden hiçbir katkı payı ödemeden yararlanabildiklerini, ürünün muayeneyi karşılayıp, ameliyat ve ilacı kapsamadığını söyledi. 
     

</TEXT>
</DOC>
