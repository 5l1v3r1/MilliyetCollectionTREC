<DOC>
<DOCNO> 189882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/soneko13.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Ortalama dolar kuru 1 milyon 604 bin lira öngörülüyor 
</HEADLINE>
<TEXT>

     Maliye Bakanı Kemal Unakıtan, 2004 yılında Gayri Safi Milli Hasıla'daki GSMH büyüme hızının, 2003 yılında olduğu gibi yüzde 5 olarak hedeflendiğini bildirdi. 
     Tabii bu dolar kuruna bağlı bir husus. Dolar kurunda en alt olmasına rağmen şimdi söyleyeyim, 2001'de 1 milyon 220 bin lira, 2002'de 1 milyon 503 bin lira, 2003'de 1.5 milyon lira olarak tahminler konulmuş. 2004'de de 1 milyon 604 bin lira dolar tahmini var.'' 
Bakan Unakıtan, 2003 konsolide bütçesindeki gelişmeler ve 2004 bütçe büyüklüklerine ilişkin düzenlediği basın toplantısında, 2004 yılı bütçesinin uluslararası standartlarına uygun bir bütçe sınıflandırmasına göre hazırlanarak, 17 Ekim Cuma günü TBMM'ye sunulduğunu belirtti. 
     Taviz vermeden uyguladıkları mali disiplinin gerek bütçe politikasına gerekse makro ekonomik gelişmelere ne derece olumlu etkiler yarattığının ve yaptıkları tercihlerin ne derece isabetli olduğunun net bir şekilde görülmeye başlandığını kaydeden Bakan, temel makro göstergeler konusunda şu bilgileri verdi 
     ''GSMH'daki büyüme hızı 2001 yılında yüzde -9.5 olmuş, bu, 2002 yılında yüzde 7.8, 2003 yılında tahmini yüzde 5 ve belki bunun biraz üstünde gerçekleşecek, 2004 yılında da yine yüzde 5 olarak hedeflenmiştir. Yani bizim hükümetimizin GSMH'deki büyümesi, makul, sürdürülebilir, istikrarlı bir büyümeyi sağlamaktır. Çünkü büyüme, bir zaman çok yüksek, ertesi sene çok düşük, bunlar ekonominin sağlığını göstermez. Sağlıklı ekonomilerde olduğu gibi makul, çok yüksek değil yalnız istikrarlı, sürdürülebilir bir büyümedir. Bunu da biz hükümet olarak yüzde 5 olarak tayin ettik. 2003 yılında bunu biz gayet kolay yakalayabileceğiz. 2004 yılında da hedefimiz yine yüzde 5'dir. 
     GSMH'miz 2001'de 176.5 katrilyon lira, bu tarihimizde gördüğümüz en düşük milli hasıla, 2002'de 273.5 katrilyon oluyor. 2003 yılında 357 katrilyon lira ve 2004 yılında da 419.7 katrilyon lira olarak tahmin ediyoruz. Dolar olarak 2001'de 144 milyar dolar, 2002'de 181.7 milyar dolar, 2003'de 238.1 milyar dolar ve 2004'de 261.7 milyar dolar. 
     Tabii bu dolar kuruna bağlı bir husus. Dolar kurunda en alt olmasına rağmen şimdi söyleyeyim, 2001'de 1 milyon 220 bin lira, 2002'de 1 milyon 503 bin lira, 2003'de 1.5 milyon lira olarak tahminler konulmuş. 2004'de de 1 milyon 604 bin lira dolar tahmini var.'' 
GSMH deflatörünün 2001'de 55.3, 2002'de 43.8, 2003'de 24.4 ve 2004'de 11.9, nüfusun da 2001'de 68.5 milyon, 2002'de 69.6 milyon, 2003'de 70.7 milyon ve 2004'de 71.8 milyon kişi olarak açıklayan Bakan Unakıtan, ''Fert başına düşen GSMH, 2001'de 2 bin 101 dolar, 2002'de 2 bin 609 dolar, 2003'de 3 bin 366 dolar ve 2004'te ise 3 bin 644 dolar. Bütçemiz maalesef bir ileri, bir geri saymaktan doğru dürüst GSMH'sında bir artış son zamanlarda sağlanamamıştır'' dedi. 
     Her sene belli bir düzende, az da olsa GSMH'deki artışın Türkiye'deki fert başına düşen hasılayı belli ölçülerde, çok yüksek miktarlara getirebileceğine dikkat çeken Unakıtan, şunları kaydetti 
     ''Ama bizimki bir ileri gidiyor, bir geri düşüyor. Ondan dolayı da bir arpa boyu yol alamıyoruz. Şimdi bundan sonra inşallah ekonomik ve siyasi istikrarın sağlanması ve ekonomideki düzelmelerin devamı neticesinde bu milli hasılamız artmaya devam edecektir. Bunun manası da her gün milletimizin yüzü biraz daha gülecektir.'' Bakan Unakıtan, 2004 yılsonu toptan eşya fiyatları endeksi TEFE ve tüketici fiyatları endeksi TÜFE oranlarının da yüzde 12 olarak tespit edildiğini bildirdi. 

     
</TEXT>
</DOC>
