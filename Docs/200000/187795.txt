<DOC>
<DOCNO> 187795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo03.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 391. sınavına çıkıyor... 
</HEADLINE>
<TEXT>

     A Milli Futbol Takımı, İngiltere ile yarın İstanbul'da oynayacağı 12. Avrupa Şampiyonası 7. Eleme Grubu 8. ve son maçıyla birlikte, 391. karşılaşmasına çıkacak. 
     Türk Milli Takımı, 80 yıllık tarihinde bugüne dek yaptığı toplam 390 maçtan 131'ini kazanırken, 172'sini yitirdi, 87 maçta da eşitliği bozamadı. 
     A Milli Futbol Takımı, bu maçlarda toplam 482 gol atarken, kendi kalesinde 628 gol gördü. 
     Milliler son yaptıkları maçta, 9 Eylül'de Dublin'deki özel karşılaşmada İrlanda Cumhuriyeti ile 2-2 berabere kaldı. 
     
     YURT İÇİNDEKİ MAÇLAR 
     A Milli Futbol Takımı, yurt içinde şimdiye dek toplam 172 maça çıktı. 
     Bu maçlardan 74'ünü kazanan ay-yıldızlı ekip, 60 kez yenildi, 38 kez de beraberliği bozamadı. 
     Türkiye sınırları içinde toplam 259 gol atan milliler, kalelerinde ise 222 gol gördü. 
     
     RESMİ VE ÖZEL MAÇLAR 
     Türk Milli Futbol Takımı'nın 80 yıllık tarihindeki toplam 390 maçtan 203'ünü resmi, 187'si ise özel karşılaşmalar oluşturdu. 
     Ay-yıldızlı ekip, 203 resmi maçtan 72'sini kazandı, 95'ini yitirdi, 36 kez de berabere kaldı. Toplam 258 gol atıp, 332 gol yedi. 
     Milliler, 187 özel maçta ise 59 kez gülerken, 77 kez yenildi, 51 kez de berabere kaldı. 224 gol atıp, 296 gol yedi. 
     
     AVRUPA ŞAMPİYONASI ELEMELERİNDE TÜRKİYE 
     A Milli Futbol Takımı, 12. kez düzenlenen Avrupa Şampiyonası'nda şimdiye dek eleme gruplarında toplam 73 maç yaptı. 
     Türkiye, eleme gruplarındaki maçlardan 27'sini kazanırken, 16'sında berabere kaldı, 30 maçı da yitirdi. 
     Avrupa Şampiyonası elemelerinde toplam 80 gol atan Türkiye, kalesinde ise 112 gol gördü. 
     
     GRUPTAKİ MAÇLAR 
     Türkiye'nin de yer aldığı 7. Eleme Grubu'nda şimdiye dek yapılan maçlarda alınan sonuçlar şöyle 
     
     
Türkiye - Slovakya 3 - 0 Liechtenstein - Makedonya 1 - 1 Slovakya - İngiltere 1 - 2 Makedonya - Türkiye 1 - 2 Türkiye - Liechtenstein 5 - 0 İngiltere - Makedonya 2 - 2 Liechtenstein - İngiltere 0 - 2 Makedonya - Slovakya 0 - 2 İngiltere - Türkiye 2 - 0 Slovakya - Liechtenstein 4 - 0 Slovakya - Türkiye 0 - 1 Makedonya - Liechtenstein 3 - 1 İngiltere - Slovakya 2 - 1 Türkiye - Makedonya 3 - 2 Liechtenstein - Türkiye 0 - 3 Makedonya - İngiltere 1 - 2 İngiltere - Liechtenstein 2 - 0 Slovakya - Makedonya 1 - 1 
     Grup maçları yarın oynanacak Türkiye-İngiltere, Liechtenstein-Slovakya maçlarıyla tamamlanacak. 
     
     PUAN DURUMU 
     12. Avrupa Futbol Şampiyonası elemelerinde, Türkiye'nin de yer aldığı 7. Grup'ta son puan durumu şöyle 
     
     
TAKIMLAR O G B M A Y P 1-İngiltere 7 6 1 - 14 5 19 2-Türkiye 7 6 - 1 17 5 18 3-Slovakya 7 2 1 4 9 9 7 4-Makedonya 8 1 3 4 11 14 6 5-Liechtenstein 7 - 1 6 2 20 1 
     
     GRUP İKİNCİLERİ KURAYLA EŞLEŞECEK 
     Grup liderliğini belirleyecek Türkiye-İngiltere maçının ardından, grubu 2. sırada tamamlayacak takım, finallere gidebilmek için 2 maç daha oynayacak. 
     12. Avrupa Futbol Şampiyonası elemelerinde, grup ikincisi takımlar arasında yapılacak baraj maçlarının kura çekiminde, ''seribaşı takım'' sistemi uygulanmayacak. 
     Maçların kura çekimi 13 Ekim Pazartesi günü Almanya'nın Frankfurt kentinde yapılacak. 
     Play-off'da ilk maçlar 15-16, rövanşları ise 18-19 Kasım tarihlerinde oynanacak. 
     Maçlar sonunda rakiplerini eleyen 5 takım ve 10 grup birincisi, evsahibi Portekiz ile birlikte 2004'te Portekiz'deki finallere katılma hakkını kazanacak. 
     
</TEXT>
</DOC>
