<DOC>
<DOCNO> 192476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/soneko21.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin, yerli ve yabancı işadamlarıyla görüştü... 
</HEADLINE>
<TEXT>

     Rusya Devlet Başkanı Vladimir Putin, dün Rus ve yabancı işadamlarıyla görüşerek, Rusya'nın serbest piyasa ekonomisindeki reformlara devam edeceği güvencesi verdiği bildirildi. 
     Putin ile görüşmeye katılan Federal Güvenlik Komisyonu İgor Kostikov, İtar-Tass'a yaptığı açıklamada, Putin'in ülkede serbest piyasa reformlarının süreceği konusunda güvence verdiğini kaydetti. 
     Kostikov, görüşmede Putin'in borsanın ülke ekonomisinin büyümesine katkıda bulunacak en önemli faktörlerden biri olduğuna işaret ettiğini belirterek, ''Borsa için bu çok önemli bir toplantıydı. Sanırım borsa, Başkanın bu konudaki görüşünü bilmeli'' dedi. 
     Putin ile piyasanın liberalleşmesiyle ilgili sorunları ve liberalleşmenin daha etkili bir şekilde yapılması yollarını ele aldıklarını ifade eden Kostikov, ''Yatırımcılar, Başkanın piyasalar konusundaki bilgisi konusunda şaşırmış olmalı'' dedi. 
     Rus basının özelikle büyük iş çevreleri tarafından finanse edilen kesimi, Hodarkovski'nin gözaltına alınması sonrası olayların yabancı yatırımcıların ülkeden kaçmasına yol açacağı savunulurken, Rus yetkililer, Yukos'a yönelik siyasi bir operasyon olmadığını, olayın tamamen savcılık tarafından başlatılan adli bir operasyon olduğunu dile getiriyorlar. 
     
</TEXT>
</DOC>
