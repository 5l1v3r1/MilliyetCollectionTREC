<DOC>
<DOCNO> 157596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/yazar/yilmaz.html </URL>
<DATE> 2003/05/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
'BDDK zorla sattırdı, kimin aldığını bilmiyordum' 
</HEADLINE>
<TEXT>

     Romanya'da Kombassan'ın 2000 yılında özelleştirmeden aldığı Rulmenti rulman fabrikasının 50. yılı kutlanacak. Sabahın köründe yola çıkmışız... 
     Uyandık, uyanmadık arası... Yolumuz 5 saat sürecek... 
     Misafirların çoğunluğu Kombassan'a "yeşil sermaye" demeyenlerden oluşuyor... 
     Bayram otobüste misafirlere sesleniyor 
     Serpil Hanım ben bizi ilk yazanlardan. Sağ olsun tesislerimizi gezdik, 1998 olacak kendimizi anlattık, döndüğünde Konya - Alanya-İstanbul yatırımlarını görmüştüm ofisimizdeki başakları görüp Kapatılan Refah Partisi'nin amblemi , "Kimlerle birlikte oldukları belli" demişti, değil mi bacım 
     Yastık altındaki sermayeyi üretime kazandırması, 20 bin istihdam sağlaması 45'ten fazla fabrika açmaları da bir başka gerçek. Ve burada sorulacak soru Kombassan olmasa daha mı iyiydi Kombassan ortaklarını zor durumdan kurtaracak yasal düzenleme yapılmalı. 
     
     Faysal'ı zorla sattırdılar 
     Yaklaşık 5 saat süren Barlad yolculuğumuzda sorduğumuz her soruya bir yanıt alıyoruz. Haşim Bayram da anlattıkça anlatıyor, ancak nedense Ülker Grubu'na sattıkları faizsiz finans kuruluşu Faysal Finans'tan hiç söz açmıyor. Lafa giriyorum, "Nasıl sattınız" diye soruyorum... 
     Bayram adeta bam teline dokunulmuş gibi anlatıyor 
     "BDDK bize zorla sattırdı. 'Banka sahibi olmanızı istemiyoruz, bu gece Faysal Finans'ı satmazsanız el koyacağız' dediler. Kime sattığımızı bilmiyordum, baktık ki Ülker Grubu almış. Ülker'in aldığını bilseydim, başka davranırdım. Bir sıkıntı yoktu, iyi durumdaydık." 
     Kim bastırdı, kiminle anlaşıldı, bilinmez mi 
     Bayram "Aracı vardı, biz ona güvendik" diyor, adını verirse de "Dünya ayağa kalkar" derler ya, öyle bir yorum yapıyor. 
     Faysal Finans geçen yıl Ülker Grubu'na geçtikten sonra adı Family Finans olarak değişti, bir dönem de yönetiminde Maliye Bakanı Kemal Unakıtan bulundu. 
     
     Onlar da erzak peşinde 
     Romanya'nın 22 milyon nüfusu artmıyor, çünkü doğum oranı düşüyor. Kişi başına geliri son iki yılda ekonominin iyileşmesine rağmen 1760 dolar. Romanya Başbakanı Adrian Nastase, geçtiğimiz günlerde Başbakan Tayyip Erdoğan ile bir araya geldi. Karar aldılar, bundan böyle iki devlet adamı her altı ayda bir buluşacaklar. İki ülke arasında ticaret hacmi 2002 yılında 1.2 milyar dolara ulaştı. Türk işadamlarının Romanya'daki yatırımlarının tutarı 300 milyon doları geçti, müteahhitlerin üstlendikleri 38 adet proje tutarı ise 920 milyon doları buldu. 
     Yatırımlar insan içindir. İş - aş getirir... Romanya'da henüz ne iş, ne de aş sorunu çözülmüş durumda. 2007 yılında AB'ye girecek olan Romanya'da, Kombassan'ın kendi ürünlerinden oluşan 10 kiloluk gıda paketini almak için 3 bin işçi saatlerce bekledi... İşçiler bizdeki gibi paketleri almak için birbirlerini değil, vicdanları ezdiler 
     
     

</TEXT>
</DOC>
