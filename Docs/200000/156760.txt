<DOC>
<DOCNO> 156760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/spor/spo01.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal hep UÇAR 
</HEADLINE>
<TEXT>

Mircea Lucescu'nun yardımcısı Feyyaz Uçar, Beşiktaş'ı uzun süreli başarılara koşturacak temellerin atıldığı açıkladı 
     BİLAL MEŞE 

     BEŞİKTAŞ'IN efsane isimlerinden, Lucescu'nun yardımcısı Feyyaz Uçar, bugünkü başarıda, teknik, taktik ve disiplinin ön planda olduğunu söyledi. Uçar, "Takımdaki herkes kafa olarak istenilen düzeye geldi. Bu çıkışın en önemli faktörlerinin başında, Lucescu'nun geniş futbol bilgisi geliyor. Teknik kadro, Beşiktaş'a uzun süreli başarılar getirecek temelleri attı" dedi. 
     FUTBOLUN bir ekip oyunu olduğuna dikkat çeken Feyyaz Uçar, profesyonelliği iyi bilmek gerektiğini ifade etti. Uçar şunları söyledi, "Günümüz futbolu sektörleşmeye gidiyor. Bu sektörleşmede insani ilişkilerin çok iyi olmasını beklemek yanlış. Ancak profesyonelliğin kuralları var. Biri görevini en iyi şekilde yapmak, diğeri tüm arkadaşlarına saygı duymaktır." 
     
Tabelaya bakalımMenajer Sinan Engin, kalan maçlarda iyi futboldan çok, sonuçların önemli olacağını söyledi 
     'Yedekler asla küsmez' 
     MUTLU sona adım adım yaklaştıklarını söyleyen Sinan Engin, kalan üç maçta iyi futboldan çok üç puanı getirecek sonuçları düşündüklerini söyledi. Engin, "Bu saatten sonra tek önemli konu kayıpsız yürümek. Gençlerbirliği'ne karşı intikam duygumuz yok. Ankara'da kazanmamız kimseye ters gelmesin. Oynayanlar ve oynamayanlar bir bütündür. Kimse forma giyemediği için küsmez" dedi. 
     

</TEXT>
</DOC>
