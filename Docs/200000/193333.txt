<DOC>
<DOCNO> 193333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sontur06.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci forması giyip, kız arkadaşlarıyla derse girince... 
</HEADLINE>
<TEXT>

     Yalova'da iki çocuk, öğrenci forması giyerek kız arkadaşlarının eğitim gördüğü Yalova Lisesi'ne girdi. 
     14 yaşındaki K.O ve E.İ, Yalova Lisesi forması giyerek, kız arkadaşlarının okuduğu sınıfa girdi. Arkadaşlarıyla derse katılmak isteyen çocuklar, öğretmenlerin durumu fark etmesi üzerine okuldan çıkarıldı. 
     Yalova Emniyet Müdürlüğü'ne bağlı Çoçuk Şubesi Müdürlüğü'ne teslim edilen iki kafadarın, ''Macera'' yaşamak için böyle bir davranışta bulunduklarını belirterek ''Lisede okuma imkanı bulamamıştık. Samimi olduğumuz arkadaşlarımızla derse girmek istedik. Art niyetimiz yoktu'' dedikleri bildirildi. 
     Yalova Milli Eğitim Müdürü İsmail Kocaçalıkoğlu da çocukların, arkadaşlarından temin ettikleri formaları giyerek okula girdiklerini ifade ederek, ''Bu çocuklar, orta okuldan sonra lisede okuma imkanı bulamamışlar. Forma giyerek arkadaşlarının bulunduğu sınıfa girmişler. Çocuklar polise teslim edilirken, onları sınıfa alan öğrenciler hakkında da disiplin soruşturması başlattık'' diye konuştu. 
     
</TEXT>
</DOC>
