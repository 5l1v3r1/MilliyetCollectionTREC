<DOC>
<DOCNO> 191704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/guncel/gun02.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'İnsanlar katliamı unuttu' zannettiler 
</HEADLINE>
<TEXT>

   Berlin'deki Yahudi anıtını restore etmek isteyen şirketin, 60 yıl önce Nazi kamplarında kullanılan gazı da ürettiği ortaya çıktı. Anıt inşaatı durduruldu 
      EKONOMİ SERVİSİ 
   
   Berlin'de bir yangın sonucu hasar gören Yahudi anıtını restore etmek için ihaleyi alan şirketin daha önce Yahudileri toplama kamplarında öldürmek için kullanılan gazı ürettiği ortaya çıkınca anıt inşaatı durduruldu. 
   Alman Frankfurter Allgemeine'yi kaynak gösteren Daily Telegraph gazetesinin haberine göre, ihaleyi alan Degussa adındaki firmanın yüzde 42.2'lik hissesi Degesch GmbH firmasının elinde bulunuyor ve bu firma da Yahudileri toplu olarak öldüren ünlü Zyklon B gazının üreticisi. 
   
   HADDİNİ AŞAN DURUM 
   Projeyi 15 yıl önce başlatan Lea Rosh ise yaptığı açıklamada 2 bin 700 parçadan oluşan anıtın bugüne kadar şirket tarafından restore edilen kısımlarının tekrar yapılmasının gerekeceğini belirtti. Bunun kolay bir karar olmadığını belirten Rosh, "Restorasyon komitesi şu anda SS düğmelerini üreten şirketle de çalışıyor, bunda bir problem yok. Ancak Zyklon B'yi üreten şirketle çalışmak haddini aşan bir durum" diye konuştu. 
   Anıtın tamamlanması için yeni bir firma belirlenecek. 
   
   ÇOĞUNLUK KARŞI 
   Alman Frankfurter Allgemeine gazetesinin elde ettiği bir rapora göre ise anıtı finanse eden fonun bazı üyeleri Degussa'nın varlığından şik yetçi değil. Onlara göre Degussa ihaleye girerken son derece açık davrandı, geçmişinin ne olduğunu açıkladı ve Nazi yıllarındaki köle işçilerin tazminatlarını ödedi. 
   Fakat çoğunluk "Yahudilerin yıkımından k r elde eden bir firmanın anılarından da k r elde etmesine izin verilmesine" karşı çıkıyor. 
   
   Ölüm gazı ürettiler    İkinci Dünya Savaşı sırasında binlerce Yahudiye mezar olan Auschwitz toplama kampında da Zyklon B gazının kullanıldığı biliniyordu. Bu gazı üreten şirket yıllar sonra Yahudi anıtını restore etmeye kalkınca ortalık karıştı. 
   
   
   
</TEXT>
</DOC>
