<DOC>
<DOCNO> 157179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/ekonomi/eko08.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Coca - Cola'nın enerji içeceği Burn Türkiye'de 
</HEADLINE>
<TEXT>

     Coca - Cola Türkiye, Avrupa ve Amerika ülkelerinde satışa sunulan enerji içeceği Burn'ün üretim ve satışına başladı. Gece hayatının bir parçası olması hedeflenen Burn, ilk tüketildiğinde yüksek seviyede enerji ile birlikte zihinsel ve fiziksel rahatlama sağlıyor, konsantrasyonu artırıyor. 
     Coca - Cola Türkiye'den yapılan açıklamaya göre, Burn, Türk Gıda Kodeksi Enerji İçecekleri Tebliği'nin izin verdiği miktarda kafein içeriyor. 
     Burn'ün içeriğinde kafeinin yanı sıra bulunan guarana, ginseng, taurin gibi bitkisel maddeler fiziksel performans, güç ve enerji ile yüksek konsantrasyon sağlıyor. 
     Türkiye'de bir dizi elektronik müzik partilerinin sponsorluğunu üstlenen Burn, ilk defa Türkiye'de 250 mililitrelik cam şişelerde üretildi. Burn ayrıca 330 mililitrelik kutu ambalajda da satılacak. 
     

</TEXT>
</DOC>
