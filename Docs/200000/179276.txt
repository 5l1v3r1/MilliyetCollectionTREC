<DOC>
<DOCNO> 179276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/spor/spo06.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü kulübede 
</HEADLINE>
<TEXT>

   Milli kalecimiz, Barcelona'nın ilk lig maçında yedek kaldı. Teknik Direktör Rijkaard, Athletic Bilbao karşısında Valdes'i, Rüştü'nün yerine tercih etti 
      
   Barça 1-0 galip 
   RÜŞTÜ, İspanya Ligi'nin ilk maçında yedekte oturdu. Athletic Bilbao'yu dün 1-0 yenen Katalan ekibinin Teknik Direktörü Rijkaard, son dakikada Rüştü'yü kadrodan çıkardı, tercihini Victor Valdes'ten yana kullandı. Sakatlığı nedeniyle Nihat'sız maça çıkan Galatasaray'ın rakibi Real Sociedad ise Tayfunlu Espanyol karşısında deplasmanda 1-1 berabere kaldı. Trabzon'un rakibi Villarreal ise Malaga deplasmanından golsüz ayrıldı. 
   
   Rakipler yenişemedi 
   ŞAMPİYONLAR Ligi'nde Beşiktaş'ın grubunda yer alan Chelsea ile Gençlerbirliği'nin UEFA Kupası'ndaki rakibi Blackburn Rovers'ın İngiltere Premier Ligi'ndeki mücadelesinden galip çıkmadı 2-2. Tugay, 85 dakika ter döktü. Alpay'ın son 13 dakikada görev yaptığı maçta ise Aston Villa, Mustafa İzzet'in forma giydiği Leicester City'i 3-1 yendi. Muzy takımının tek golünü attı. Beşiktaş'ın diğer rakibi Sparta ise Prag derbisinde Slavia ile golsüz berabere kaldı. 
   
   Emre ve Okan sezonu açıyor    EMRE Belözoğlu ve Okan'ın forma giydiği Inter, İtalya Ligi'nde bugün start alacak. Sahasında Modena'yı konuk edecek olan Mavi - Siyahlılar'ın mücadelesi 16.00'da başlayacak ve TV 8 naklen yayınlayacak. Diğer lejyonerimiz Ümit Davala'nın takımı Werder Bremen ise, Almanya Kupası'nda amatör küme ekiplerinden Ludwigsfelde'yi 9-1 yendi. Ümit, 90 dakika görev yaptı. Yıldıray'ın oynamadığı maçta ise B.Leverkusen, H.Kiel'i deplasmanda 3-1'lik skorla geçti. 
   
   
</TEXT>
</DOC>
