<DOC>
<DOCNO> 153132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/siyaset/siy05.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
5000 dolarlık bağış bilmecesi 
</HEADLINE>
<TEXT>

     KEREM PULGAT Konya DHA 

     İran Cumhurbaşkanı 1. Yardımcısı Muhammed Rıza Arif ve beraberindekilerin, önceki gün Mevlana Müzesi ziyaretinde, para bağışı yapıp yapmadığı tartışma konusu oldu. Mevlana Müzesi Müdürü Erdoğan Erol "Böyle bir bağış yok" derken, Kültür Müdürü Necip Mutlu, "Sayın Arif, Mevlana Müzesi'nin bakım ve onarımında kullanılmak üzere 5 bin dolar bağışta bulundu. Tasavvuf Topluluğu'na ise bağış yapmadı" dedi. 
     
     "İddiaların hepsi asılsız" 
     37 kişiden oluşan heyet ile Konya Mevlana Müzesi'ni ziyaret eden Arif'in Müze Müdürü'nün odasında müzenin onarım ve bakımında kullanılması amacıyla 5 bin dolar yaklaşık 7 milyar 940 milyon TL. bağışta bulunduğu açıklandı. Ancak Müze Müdürü Erol, bunu yalanlayarak, "Böyle bir bağış söz konusu değil. İddialar asılsız" dedi. 
     Kültür Müdürü Mutlu ise Müze'ye bağış yapıldığını belirterek, "Sayın Arif, müdür odasında dinlenirken müzenin bakım ve onarımında kullanılmak üzere 5 bin dolar nakit bağışta bulundu. Makbuz karşılığı aldığımız bağış müzede kullanılacak" diye konuştu. 
     
     


SİYASET 


















</TEXT>
</DOC>
