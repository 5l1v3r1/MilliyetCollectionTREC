<DOC>
<DOCNO> 165253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/ekonomi/eko04.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Bireysel emeklilikte işbirliği başladı 
Altı adet emeklilik fonu kuracak olan Commercial Union Hayat ve Emeklilik'in fonlarını Bender Menkul Değerler yönetecek 
     AYFER YILDIZ 

     İngiltere'nin en büyük sigorta şirketi AVIVA'nın sahip olduğu Commercial Union Hayat ve Emeklilik, Türkiye genelindeki bin 200 finansal danışmanla sektörde önemli bir pazar payı elde etmeyi hedefliyor. Geçtiğimiz hafta, Hazine Müsteşarlığı'na emeklilik faaliyet ruhsatı için başvuran Commercial Union Hayat ve Emeklilik, hayat şirketinden emeklilik şirketine dönüşüm iznini 3 Aralık 2002'de almıştı. 
     Commercial Union Emeklilik çeşitli risk beklentilerine yönelik altı adet fon kuracak. Commercial Union'un fonlarını Bender Menkul Değerler yönetecek. Commercial Union Hayat ve Emeklilik Genel Müdür Yardımcısı Gülsen Demir, bireysel emeklilik sisteminin, mevcut sosyal güvenlik sisteminin tamamlayıcısı olduğuna dikkat çekti. 
     
     'Fonlar şeffaf yönetilecek' 
     Katılımcıların ödedikleri katkı paylarının getirilerini her gün takip edip, istediklerinde planları yılda dört kez, şirketi ise yılda bir kez değiştirebileceğini anlatan Demir, şöyle konuştu 
     "Sistem katılımcının haklarını koruyucu nitelikte tasarlanmış. Kişi sisteme katılmadan, risk profili belirleniyor. Ayrıca yatırımlarını takip ederek, istediği değişiklikleri ihtiyaç duyduğunda gerçekleştirebiliyor. Vergi teşvikleri de avantaj yaratıyor. Vergi avantajı ne kadar cazip olursa, katılımcının sisteme o kadar fazla teşvik edilmesi sağlanır. Sistemin katılımcı açısından şeffaflık gibi koruyucu boyutu bir var." 
     
     Emeklilikte refah dönemi 
     Sistemin amacının aktif çalışma döneminde elde edilen gelirin tüm yaşam süresine eşit dağıtılması olduğunu belirten Demir, "Buradaki amaç emekli olduktan sonra ciddi finansal güçlükler yaşamadan, hayallerin gerçekleştirileceği bir dönemde refahın artırılması" dedi. 
     
     Katılımcı hakları 

</TEXT>
</DOC>
