<DOC>
<DOCNO> 170405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sondun14.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis ''Ceset Kelly'e ait. Bileğini kesmiş'' 
</HEADLINE>
<TEXT>

     İngiliz polisi, Savunma Bakanlığı çalışanı Dr. David Kelly'nin öldüğünü açıkladı. 
     Soruşturmayı yürüten Thames Valley polis teşkilatının sözcüsü, Kelly'nin evinin yakınlarında bulunan cesedin kimlik tespiti çalışmalarının tamamlandığını, cesedin Dr. Kelly'e ait olduğunu söyledi. 
     Sözcü, ilk belirlemelere göre, Kelly'nin ölüm nedeninin sol bileğindeki kesikler olduğunu bildirdi. 
     Cesedin yanında bir bıçak ve bir miktar ağrı kesicinin bulunduğunu kaydeden sözcü, Kelly'nin ölümü olayına başka bir kişinin karışıp karışmadığının ise halen soruşturulmakta olduğunu ifade etti. 
     İngiliz medyası, yapılan resmi açıklamaya dayanarak, Kelly'nin büyük ihtimalle intihar ettiğini belirtiyor. 
     
</TEXT>
</DOC>
