<DOC>
<DOCNO> 153065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo48.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor çıkmadık candan ümit kesmiyor... 
</HEADLINE>
<TEXT>

     Deplasmanda Denizlispor'u yenen ligin son sırasındaki Kocaelispor, ligde kalma umudunu sürdürüyor. 
     Antrenör Yaşar Kıyar, Denizlispor deplasmanında futbolcuların istekli ve hırslı oyun ortaya koyarak galibiyeti hak ettiğini söyledi. Alınan galibiyetle ligde kalma umutlarının devam ettiğini açıklayan Kıyar, ''Son maçımıza kadar mücadeleyi bırakmayacağız'' dedi. 
     Bu hafta kendi sahalarında Malatyaspor'u ağırlayacaklarını hatırlatan Kıyar, şunları söyledi 
     ''Denizli'deki çıkışımızı devam ettirmek için Malatyaspor'u mutlaka yenmemiz gerekir. Bu maçta alınacak galibiyet kalan maçlar için moral olacak ve futbolculara güven gelecek. Kalan bütün maçlarımızı kazanıp ligde kalmak istiyoruz. Takım olarak bunu başaracağız. Taraftarlar bize güvensin ve desteklesin.'' Yeşil-siyahlılar, Malatyaspor maçının hazırlıklarına yarın başlayacak. 
     




</TEXT>
</DOC>
