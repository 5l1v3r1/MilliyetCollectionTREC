<DOC>
<DOCNO> 165906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur15.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaz yapmayan kuru fasulye için doğal fermantasyon... 
</HEADLINE>
<TEXT>

     Doğal fermantasyon yapılan kuru fasulyenin insanlarda daha az gaz yaptığı belirtildi. 
     Journal of the Science of Food and Agriculture dergisindeki habere göre, Venezüella'daki Caracas kentindeki Gıda Analizleri Laboratuvarı'nda görevli Marisela Granito ve ekibi, doğal fermantasyon sayesinde insanlarda bağırsak gazına neden olan maddelerin belirgin şekilde azaldığını tespit ettiler. Gazın, alfa-galaktozit ve bazı lifli maddelerin bağırsaktaki emilimi sırasında açığa çıktığı belirtilen haberde, 48 saatlik doğal fermantasyon sonucunda fasulyede bulunan ve gaz yapan lifli maddelerin hemen hemen hepsinin yok olduğu, alfa-galaktozitlerin de yüzde 70 oranında azaldığı kaydedildi. 
     Haberde, 96 saatlik doğal fermantasyon sonucunda galaktozitlerin sadece yüzde 5'inin kaldığı ve böylece fasulyede bulunan ve insanda gaz yapan maddelerin minimum düzeye indiği belirtildi. 
     Doğal fermantasyonda, toplanan fasulyelerin açık havada güneş altında ısınması sağlanıyor. Fermantasyonda fasulyedeki şeker ve proteinler enzimlerle parçalanıyor. 
     
</TEXT>
</DOC>
