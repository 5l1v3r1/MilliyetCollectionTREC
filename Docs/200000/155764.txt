<DOC>
<DOCNO> 155764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/yasam/ayas.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Vitaminde aşırı doza DİKKAT 
</HEADLINE>
<TEXT>

İngiliz Gıda Standartları İdaresi, kapsamlı bir vitamin hapları raporu yayımladı. Rapora göre, vitamin hapları da şişede durduğu gibi durmuyor ’ 
     DIŞ HABERLER SERVİSİ 

     Dünya genelinde milyonlarca insanın direnç kazanmak, hastalıklara karşı korunmak, hatta vücut geliştirmek için kullandığı vitamin ve mineral hapları hakkında bilinenler pek de fazla değil. 
     Bu gerçekten yola çıkan The Times gazetesi de, İngiliz Gıda Standartları İdaresi’ne FSA dayanarak vitaminler ve bu vitaminleri içeren haplarla ilgili bilinmesi gereken her şeyi bir haberde topladı. Vitaminlerin hangi doğal gıdalarda bulunduğuna, fayda ve risklerine ilişkin bir rapor hazırlayan FSA, özel durumlar dışında, dengeli ve çeşitli gıdalarla beslenen kişilerin ekstra vitamin ve mineral hapı almamalarını öneriyor. FSA’nın raporuna göre, mineral ve vitamin haplarıyla ilgili gerçekler şöyle 
     
     A VİTAMİNİ 
     NELERDE BULUNUR Karaciğer, peynir, yumurta, yağlı balıklar, süt, yoğurt. 
     FAYDALARI Daha iyi görme, cildin sağlıklı olması, bağışıklık sisteminin güçlenmesi. 
     RİSKLERİ Kemiklerin kolay kırılması. 
     GÜNLÜK MAKSİMUM DOZ Ekstra vitamin ve karaciğer yememesi gereken hamile kadınlar haricinde 1.5 mg. 
     
     B3 Niasin VİTAMİNİ 
     NELERDE BULUNUR Sığır eti, domuz, tavuk, tahıl unu, mısır unu, yumurta, süt. 
     FAYDALARI Vücutta enerji üretilmesi sinir ve sindirim sisteminin sağlıklı kalması. 
     RİSKLERİ Ciltte kızarıklık, uzun süre yüksek dozda kullanımda karaciğer tahribatı. 
     GÜNLÜK MAKSİMUM DOZ 17 mg. 
     
     B6 VİTAMİNİ 
     NELERDE BULUNUR Karaciğer, tavuk, hindi, morina balığı, ekmek, tahıl, yumurta, sebze, soya fasulyesi, yerfıstığı, süt, patates ve kahvaltılarda kullanılan bazı tahıl ürünleri. 
     FAYDALARI Karbohidrat ve proteinlerden alınan enerjinin saklanması, oksijeni dolaştıran hemoglobin oluşması. 
     RİSKLERİ Fazla ya da uzun süre kullanımda kol ve bacaklarda hissizlik. 
     GÜNLÜK MAKSİMUM DOZ 10 mg. 
     
     B12 VİTAMİNİ 
     NELERDE BULUNUR Et, karaciğer, somon balığı, morina, süt, yumurta ve maya. 
     FAYDALARI Alyuvar üretimi, sinir sisteminin sağlıklı tutulması folik asit işlenmesi. 
     RİSKLERİ Bilinmiyor. 
     GÜNLÜK MAKSİMUM DOZ 2 mg. 
     
     C VİTAMİNİ 
     NELERDE BULUNUR Biberiye, brokoli, patates, portakal ve kiwi. 
     FAYDALARI Hücrelerin korunması, demirin vücutta emilimi. 
     RİSKLERİ Karın ağrısı ve ishal. 
     GÜNLÜK MAKSİMUM DOZ 1,000 mg. 
     
     D VİTAMİNİ 
     NELERDE BULUNUR Yağlı balıklar, karaciğer ve yumurta. 
     FAYDALARI Diş ve kemikleri sağlıklı tutan kalsiyum ve fosfatın düzenlenmesi. 
     RİSKLERİ Kemiklerin zayıflaması. 
     GÜNLÜK MAKSİMUM DOZ 0.025 mg. 
     
     E VİTAMİNİ 
     NELERDE BULUNUR Soya, mısır, zeytinyağı, fındık. 
     FAYDALARI Antioksidan vazifesi görür. 
     RİSKLERİ Bilinmiyor. 
     GÜNLÜK MAKSİMUM DOZ 540 mg. 
     
     K VİTAMİNİ 
     NELERDE BULUNUR Brokoli, ıspanak, sebze yağları, tahıl, domuz eti, peynir. 
     FAYDALARI Yaraların iyileşmesi, kemiklerin güçlenmesi. 
     RİSKLERİ Bilinmiyor. 
     GÜNLÜK MAKSİMUM DOZ 1 mg. 
     
     BETA KAROTEN 
     NELERDE BULUNUR Sarı ve yeşil yapraklı sebzeler, ıspanak, havuç, kırmızı biber mango, kavun ve kayısı gibi sarı meyveler. 
     FAYDALARI Cilt ve mukoza astarının sağlıklı olmasını sağlayan A vitaminine dönüşür enfeksiyonlara ve gece görme zorluklarına karşı bağışıklık sistemini güçlendirir. 
     RİSKLERİ Sigara içenler ve asbeste maruz kalanlarda akciğer kanseri riskini artırır. Fazla alınması durumunda da kanser riskini yükseltir. 
     GÜNLÜK MAKSİMUM DOZ 7 mg. 
     
     KROM 
     NELERDE BULUNUR Et, buğday ekmeği, hububatlar ve baharat. 
     FAYDALARI Gıdalardan aldığımız enerji miktarını etkiliyor. 
     RİSKLERİ Bilinmiyor. 
     GÜNLÜK MAKSİMUM DOZ 10 mg. 
     
     MANGANEZ 
     NELERDE BULUNUR Ekmek, fındık, tahıl, bazı yeşil sebzeler ve çay. 
     FAYDALARI Vücuttaki enzimlerin harekete geçmesine yardımcı oluyor. 
     RİSKLERİ Uzun süre fazla dozda alınırsa sinir tahribatı, yorgunluk ve depresyon. 
     GÜNLÜK MAKSİMUM DOZ Sağlıklı yetişkinler için 4 mg, yaşlılar için 0.5 mg. 
     
     FOSFOR 
     NELERDE BULUNUR Kırmızı et, mandıra ürünleri, balık, kümes hayvanları, ekmek, pirinç ve yulaf. 
     FAYDALARI Kemik ve dişlerin güçlenmesi. 
     RİSKLERİ İshal ve karın ağrısı, uzun süreli yüksek dozda alımında kemiklerdeki kalsiyum miktarının azalması kırıkları kolaylaştırır . 
     GÜNLÜK MAKSİMUM DOZ 250 mg. 
     
     ÇİNKO 
     NELERDE BULUNUR Et, kabuklu deniz mahsülleri, süt, peynir, ekmek, tahıl ürünleri. 
     FAYDALARI Yeni hücre ve enzim oluşumu karbohidrat, yağ ve proteinin işlenmesi yaraların iyileşmesi. 
     RİSKLERİ Anemi, kemik zayıflaması. 
     GÜNLÜK MAKSİMUM DOZ 25 mg. 
     
     KALSİYUM 
     NELERDE BULUNUR Süt, peynir ve diğer mandıra ürünleri, yeşil yapraklı sebzeler, soya fasulyesi ürünleri, fındık, ekmek, sardalye. 
     FAYDALARI Kemik ve dişlerin güçlenmesi, kas büzülmelerinin düzenlenmesi, kanın pıhtılaşması, tansiyonu düşürmesi, kolon ve meme kanserine karşı koruması. 
     RİSKLERİ Karın ağrısı ve ishal. 
     GÜNLÜK MAKSİMUM DOZ 1,500 mg. 
     
     DEMİR 
     NELERDE BULUNUR Madensuyu, karaciğer, et, fasulye, fındık, kuru meyveler, tahıllar, kuvvetlendirilmiş kahvaltılık tahıllar, soya fasulyesi unu, koyu yeşil yapraklı sebzeler. 
     FAYDALARI Oksijeni vücutta dolaştıran alyuvarların oluşumuna yardımcı olur. 
     RİSKLERİ Kabızlık, mide bulantısı, kusma ve karın ağrısı. 
     GÜNLÜK MAKSİMUM DOZ 17 mg. 
     
     NİKEL 
     NELERDE BULUNUR Mercimek, yulaf ve fındık. 
     FAYDALARI Alyuvarlar oluşumuna ve demirin emilimine yardımcı olur. 
     RİSKLERİ Nikel alerjisi olanlarda deri döküntüsüne neden olabilir. 
     GÜNLÜK MAKSİMUM DOZ Nikele alerjisi olanlar bu haplardan almamalılar. 
     
     BİYOTİN 
     NELERDE BULUNUR Böbrek, karaciğer, yumurta, karışık kuru meyve. 
     FAYDALARI Vücudun gıdayı enerjiye dönüştürmesi. 
     RİSKLERİ Bilinmiyor 
     GÜNLÜK MAKSİMUM DOZ 0.9 mg. 
     
     BOR 
     NELERDE BULUNUR Yeşil sebzeler, meyve ve fındık. 
     FAYDALARI Vücudun glukoz, yağ, östrojen ve mineralleri kullanmasını sağlar. 
     RİSKLERİ Sperm verimini düşürebilir. 
     GÜNLÜK MAKSİMUM DOZ 6 mg. 
     
     KOBALT 
     NELERDE BULUNUR Balık, fındık, brokoli, ıspanak ve tahıl. 
     FAYDALARI B12 vitaminine destek. 
     RİSKLERİ Uzun süre yüksek doz kalbi etkileyebilir ve sperm verimini azaltabilir. 
     GÜNLÜK MAKSİMUM DOZ 1.4 mg. 
     
     BAKIR 
     NELERDE BULUNUR Fındık, kabuklu deniz mahsulleri ve sakatatlar. 
     FAYDALARI Çocuk ve beyin gelişimi ile bağışıklık sisteminin güçlenmesi, kemiklerin güçlenmesi, alyuvar ve akyuvar oluşumu. 
     RİSKLERİ Mide ağrısı, akciğer ve böbreklerde tahribat. 
     GÜNLÜK MAKSİMUM DOZ 1 mg. 
     
     FOLİK ASİT 
     NELERDE BULUNUR Yeşil yapraklı sebzeler, brokoli, Brüksel lahanası, bezelye, portakal, nohut, kahverengi pirinç, ve muz. 
     FAYDALARI Sağlıklı alyuvar oluşumu, nöral yollardaki bozuklukları azaltması. 
     RİSKLERİ Sinir sisteminde harabiyet, yaşlılarda B12 emilimini zorlaştırması. 
     GÜNLÜK MAKSİMUM DOZ 1 mg. 
     
     İYOT 
     NELERDE BULUNUR Tuzlu su balıkları, kabuklu deniz mahsülleri, tahıl, hububat, süt. 
     FAYDALARI Hücreleri sağlıklı tutması. 
     RİSKLERİ Tiroid bezlerine etki, kilo alımı. 
     GÜNLÜK MAKSİMUM DOZ 0.5 mg. 
     
     MAGNEZYUM 
     NELERDE BULUNUR Ispanak, fındık, ekmek, balık, et ve mandıra ürünleri. 
     FAYDALARI Kemiklerin güçlenmesi. 
     RİSKLERİ İshal. 
     GÜNLÜK MAKSİMUM DOZ 400 mg. 
     
     MOLİBDENUM 
     NELERDE BULUNUR Bezelye, brokoli, ıspanak, karnabahar, fındık, yulaf. 
     FAYDALARI Genleri üretip onaran enzimlerin harekete geçmesine yardımcı olur. 
     RİSKLERİ Eklemlerde ağrı. 
     GÜNLÜK MAKSİMUM DOZ Bol çeşitli ve dengeli diyetlerde alınması yeterli. 
     
     PANTOTENİK ASİT 
     NELERDE BULUNUR Bütün et ve sebzeler. Özellikle tavuk, sığır eti, patates, lapa, domates, karaciğer, yumurta, brokoli, kahverengi pirinç, buğday ekmeği. 
     FAYDALARI Vücuttaki enerjinin serbest kalmasına yardımcı olur. 
     RİSKLERİ Bilinmiyor 
     GÜNLÜK MAKSİMUM DOZ 200 mg. 
     
     POTASYUM 
     NELERDE BULUNUR Meyve, sebze, bakliyat, fındık, süt, balık, ekmek, kabuklu deniz mahsulleri, sığır eti, tavuk, hindi, karaciğer. 
     FAYDALARI Vücuttaki gıdaların dengesini kontrol eder ve tansiyonu düşürür. 
     RİSKLERİ Karın ağrısı, mide bulantısı ve ishale neden olabilir. 
     GÜNLÜK MAKSİMUM DOZ Almaması gereken yaşlılar dışında 3,700 mg. 
     
     RIBOFLAVİN 
     NELERDE BULUNUR Süt, yumurta, güçlendirilmiş kahvaltılık tahıllar, pirinç, mantar. 
     FAYDALARI Cilt, göz, sinir sistemi ve mukoza zarının sağlıklı kalması, steroid ile alyuvar üretimi. 
     RİSKLERİ Bilinmiyor 
     GÜNLÜK MAKSİMUM DOZ 40 mg. 
     
     SELENYUM 
     NELERDE BULUNUR Brezilya cevizi, ekmek, balık, et ve yumurta. 
     FAYDALARI Hücreleri korur. 
     RİSKLERİ Saç ve cilt dökülmesi, tırnak düşmesi, hissizlik, kasılma ve felç. 
     GÜNLÜK MAKSİMUM DOZ 0.35 mg. 
     

</TEXT>
</DOC>
