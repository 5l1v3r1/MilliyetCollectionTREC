<DOC>
<DOCNO> 194479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/siyaset/siy03.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zorla evlilik fuhuşa sürükler' 
</HEADLINE>
<TEXT>

      ANKARA Milliyet 

   
   CHP Adana Milletvekili Nevin Gaye Erbatur, İçişleri Bakanı Abdülkadir Aksu'ya, "Cinsel suçları önlemek için bakanlığın ne gibi çalışmalar yaptığı"nı sordu. Aksu, 2002'de 546, 2003'ün ilk 4 ayında 163 "evlenme vaadiyle kızlık bozma" olayının meydana geldiğini bildirerek, "Kızlık bozma fiiline maruz kalan kadın ve daha küçük yaştaki kızların istemedikleri kişilerle zorla veya mecbur hissederek evlenmeleri, ilerleyen dönemde fuhuş sektöründe çalışmalarına neden olabilmektedir" dedi. Aksu, Türk Ceza Kanunu'nun TCK , evlenmek maksadıyla kızlık bozma fiilini işleyenlere, diğer cinsel suçları işleyenlerden daha az ceza verdiğini kaydetti. Aksu, mağdurenin reşit olması halinde bizzat kendisinin, küçük yaşta olması halindeyse ailesinin evlenmeyi kabul ederek şik yetten vazgeçmesi halinde, cezanın tamamen ortadan kalktığını ya da çok hafiflediğini ifade etti. Aksu, bu fiilin azalmasını sağlamak için cinsel suçlara verilecek cezaların artırılması gerektiğini vurguladı. 
   
   
   
   
</TEXT>
</DOC>
