<DOC>
<DOCNO> 162497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo07.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'nin ismi bile yetti.. 
</HEADLINE>
<TEXT>

     Bursaspor'un başarılı savunma oyuncusu Erkan Özbey, Rumen teknik adam Georghe Hagi ile çalışmanın büyük onur olacağını söyledi. 
     Erkan Özbey, dünya futbolunda önemli bir yere sahip Hagi'nin, Bursaspor'da çok başarılı olacağına yürekten inandığını kaydetti. 
     Hagi'nin adının açıklanmasının bile tüm Bursa'yı heyecanlandırdığını kaydeden Erkan, ''Hagi'nin kariyeri ve kalitesi kesinlikle tartışılmaz. Kentte yarattığı heyecan ortada. Hagi ile çalışmak büyük onur'' dedi. 
     Deneyimli futbolcu, geçen sezon ligde son hafta aldıkları Gençlerbirliği galibiyetiyle kaldıklarını hatırlatarak, Hagi'nin yönetiminde yapılacak iyi transferlerle, Bursaspor'un düşme korkusu yaşamayan ve üst sıraları zorlayan bir takım görüntüsüne kavuşacağına inandığını sözlerine ekledi. 
     
</TEXT>
</DOC>
