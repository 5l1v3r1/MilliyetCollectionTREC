<DOC>
<DOCNO> 153836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sontur29.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'ya yaz geldi... Hava sıcaklığı 30 derece... 
</HEADLINE>
<TEXT>

     Antalya, soğuk ve yağışlı havayı geride bıraktı ve hava sıcaklığı gündüz 30 dereceye yükselirken, deniz suyu sıcaklığı 18 dereceye ulaştı. 
     Antalya Meteoroloji Müdürlüğü yetkilileri, bölgede hava sıcaklığının arttığına ve hava sıcaklığının 30 derece dolaylarında olduğuna dikkati çektiler. Hava sıcaklığının düşmesinin beklenmediğini kaydeden yetkililer, ''Antalya yöresinde uzun yılların ortalamasına bakıldığında, bu aylardan sonra soğuk olmaz. Hava sıcaklığı az da olsa artmaya devam edecek. Deniz suyu sıcaklığı ise 18 derece'' dediler. 
     
     TURİSTLER DENİZDE VE HAVUZLARDA 

     Irak savaşı nedeniyle yaşanan durgunluktan sonra turizmde hareketlilik de başladı. Yeni rezervasyonların alındığı ve her geçen gün ilginin arttığı Antalya'ya, Avrupa ve Rusya'dan gelen turist sayısında da son günlerde artış görülüyor. 
     Antalya'ya tatil amacıyla gelen turistler, 30 derece sıcaklığı görünce soluğu deniz ve havuzlarda aldılar. 
     




</TEXT>
</DOC>
