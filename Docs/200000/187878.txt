<DOC>
<DOCNO> 187878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/ekonomi/eko12.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük - Yumurtalık hattına koruma 
</HEADLINE>
<TEXT>

   ANKARA Milliyet 
   
   İSO heyetiyle görüşen Enerji ve Tabii Kaynaklar Bakanı Hilmi Güler, Türkiye'nin Irak'a elektrik verdiğini hatırlatarak, "Bunu üçe katlamak durumundayız" dedi. 
   Irak'a su ve benzin gönderilmesi konusunun da belli noktaya getirildiğini kaydeden Güler, bunun raylı sistemle gönderilmesini istediklerini belirtti. Güler, hatların bakımı ve Kerkük Yumurtalık petrol boru hattının korunmasının da gündeme geleceğini ifade etti. 
   
   'Koruma için özel metod' 
   Bir gazetecinin, Kerkük - Yumurtalık için özel birlik gönderilmesi fikrini hatırlatarak, bunun görüşülüp görüşülmeyeceğini sorması üzerine Güler, "Özel bir metod diyelim...Biz istiyoruz ki burada herhangi bir problem çıkmasın, arızasız bir şekilde petrol akışı devam etsin... Bu da sürekli inkıtalara uğruyor" dedi. "Koruyucu birlik görüşünde h l ısrarlı mısınız " sorusuna karşılık da Güler, "Evet ısrarlıyız" yanıtını verdi. 
   
   
</TEXT>
</DOC>
