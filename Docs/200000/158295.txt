<DOC>
<DOCNO> 158295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo18.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Aydın bu sezon ki 20. maçına çıkıyor... 
</HEADLINE>
<TEXT>

     Beşiktaş ile Galatasaray arasında hafta sonunda yapılacak olan, 2002-2003 sezonunun en önemli ve son derbisinde görev alacak FIFA Kokartlı hakem Ali Aydın, ilk kez 2 takım arasındaki bir derbiyi yönetecek. 
     Ordu Bölgesi hakemlerinden 1961 doğumlu Ali Aydın, bu sezonki 20. maçına çıkacak. 
     Aydın, Beşiktaş ile Galatasaray arasındaki bir derbi maçına ilk kez çıkarken, kariyerinde daha önce 3 kez derbi maçı yönetti. 
     1997-1998 sezonunda A klasmanına yükselen Ali Aydın, bugüne dek 17 kez Beşiktaş ve 11 kez de Galatasaray maçı yönetti. 
     Beşiktaş, Ali Aydın ile hiçbir maçından yenik ayrılmadı ve yalnızca 1 maçı berabere tamamladı. Siyah-beyazlılar, Ali Aydın'ın yönettiği karşılaşmalarda 35 gol atarken, kendi kalesinde ise 9 gol gördü. 
     Galatasaray ise Ali Aydın ile 8 maçtan galibiyetle, 3 karşılaşmadan ise yenilgiyle ayrıldı. Sarı-kırmızılılar, bu karşılaşmalarda rakip fileleri 30 kez havalandırırken, kendi kalesinde de 11 gol gördü. 
     Aydın, bu sezon Beşiktaş'ın 5 maç maçında görev yaparken, siyah-beyazlıların bu sezon Fenerbahçe ile yaptığı 2 karşılaşmada da düdük çaldı. Beşiktaş, Aydın'ın yönettiği 5 maçtan da sahadan 3 puanla ayrıldı. 
     Aydın, bu sezon Galatasaray'ın ise 3 maçını yönetti. Sarı-kırmızılılar bu karşılaşmaların 3'ünden de galibiyetle ayrıldı. 
     Ali Aydın'ın, A Klasmanına yükseldiği 1997-98 sezonundan bu yana yönettiği Beşiktaş'ın ve Galatasaray'ın maçlarının sonuçları şöyle 
     
     
BEŞİKTAŞ Beşiktaş-Kardemir Karabükspor 1-0 Bursaspor-Beşiktaş 0-1 Beşiktaş-Gaziantepspor 1-0 Antalyaspor-Beşiktaş 2-2 Beşiktaş-Yimpaş Yozgatspor 3-0 Beşiktaş-Kocaelispor 3-2 Antalyaspor-Beşiktaş 1-2 Beşiktaş-Adanaspor 2-1 Beşiktaş-Diyarbakırspor 4-0 Beşiktaş-Çaykur Rizespor 2-1 Beşiktaş-Gaziantepspor 3-1 Malatyaspor-Beşiktaş 0-1 İstanbulspor-Beşiktaş 1-2 Beşiktaş-Malatyaspor 3-0 Fenerbahçe-Beşiktaş 0-1 Beşiktaş-Denizlispor 2-0 Beşiktaş-Fenerbahçe 2-0 
     
     
GALATASARAY Galatasaray-Altay 6-1 Gençlerbirliği-Galatasaray 1-4 Galatasaray-Denizlispor 1-2 Galatasaray-Trabzonspor 4-0 Gençlerbirliği-Galatasaray 1-3 Ankaragücü-Galatasaray 2-1 Galatasaray-Kocaelispor 5-1 Fenerbahçe-Galatasaray 1-0 Galatasaray-Kocaelispor 2-0 Ankaragücü-Galatasaray 1-2 Galatasaray-Malatyaspor 2-1 
     
</TEXT>
</DOC>
