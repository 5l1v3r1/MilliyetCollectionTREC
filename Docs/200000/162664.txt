<DOC>
<DOCNO> 162664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sondun22.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü Galli politikacı masaj salonunda ölü bulundu 
</HEADLINE>
<TEXT>

     Galler'in en saygın politikacılarından biri olarak tanınan, eski gölge ekonomik kalkınma bakanı Dr. Phil Williams'ın, fuhuş yaptırmakla da suçlanan masaj salonlarından birinde ölü bulunduğu açıklandı. 
     Ünlü politikacının Cardiff'de masaj salonu ''A Touch of Class''da ölü bulunduğunu doğrulayan polis yetkilileri, olayın çok yönlü soruşturulmaya başlandığını bildirdi. 
     Gece boyunca polis kordonu altında tutulan masaj salonunda meydana gelen ölümün polis tarafından kuşkulu bulunduğuna dikkat çekilirken, Dr. Williams'ın 6 hafta önce Galler Bölge Meclisi'nden ayrıldığı hatırlatılıyor. 
     Siyaseti bırakma isteğine rağmen Galler politikasının tek Milliyetçi Partisi Plaid Cymru tarafından lider olması istendiği belirtilen Willams'ın, partinin şu andaki lideri Ieuan Wyn Jones'un ayrılma kararının ardından ortaya çıkan bu teklifi değerlendirmekte olduğu kaydediliyor. 
     Kanal 4 Televizyonu tarafından geçen yıl Galler'de ''yılın politikacısı'' seçilen Williams'ın ölümünün kalp krizi sonucu mu, yoksa bir başka nedenle mi meydana geldiğine, otopsinin ardından karar verileceği belirtiliyor. 

     
</TEXT>
</DOC>
