<DOC>
<DOCNO> 183498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/ekonomi/eko13.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah'ın eski yöneticilerine para cezası 
</HEADLINE>
<TEXT>

   
   Sermaye Piyasası Kurulu SPK , Sabah Gazetesi eski Yönetim Kurulu üyelerine 23 milyar lira para cezası uygulanmasını kararlaştırdı. Sabah gazetesinin isim hakkının devrine ilişkin Bilgin Yayıncılık AŞ ile Merkez Gazete Dergi Basım Yayıncılık Sanayi ve Ticaret AŞ arasında imzalanan lisans sözleşmesi hükümleri sonucunda yapılması gereken özel durum açıklamalarını yapmadığı belirlendi. Gönderilen savunmaları değerlendiren SPK, açıklamaların yapılması gereken 1 Ekim 2002'de şirket yönetim kurulundaki Dinç Bilgin, Önay Şevket Bilgin, Clifford Holmes Polley, Ali Cüneyt Ortan, Selim Gülmen, Birol Kaplan ve Hasan İlhan Esen'e her biri için ayrı ayrı 23 milyar lira idari para cezası uygulanmasına karar verdi. 
   
   Savunma istendi 
   MTM Haber Yatırım ve Ticaret AŞ'nin verilen süreler içerisinde, Sabah Yayıncılık AŞ hisse senetleri için çağrıda bulunma yükümlülüğünü yerine getirmek üzere Kurul'a başvurmadığı ve bu kapsamda idari para cezası uygulanmak üzere savunmasının talep edildiği belirtildi. 
   
   
</TEXT>
</DOC>
