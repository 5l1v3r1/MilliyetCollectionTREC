<DOC>
<DOCNO> 173210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sontur16.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis bu kez akıllandı... Havalimanında poşet heyecanı... 
</HEADLINE>
<TEXT>

     Atatürk Havalimanı'nda bir yolcunun unuttuğu poşet, koruyucu kıyafet giyen bomba uzmanı tarafından kontrol edildi. 
     Havalimanının Dış Hatlar Terminali'ndeki pasaport bankolarının önünde bagaj arabası üzerinde bir poşet gören görevliler, çevreye güvenlik bandı çekerek, yolcuları güvenlik bandının çevresinden uzaklaştırdı. 
     Patlayıcı maddeler konusunda eğitilen köpeğe de koklatılan poşet, daha sonra olay yerine gelen bomba uzmanı tarafından korucuyu kıyafet giyilerek incelendi. Poşetten, bir yolcu tarafandan unutulduğu tahmin edilen teneke helva kutuları çıktı. 
     Uçuş heyecanı yaşayan bazı yolcuların bagajlarını unuttuğunu ya da yanlarında bulundurmadıklarını ifade eden yetkililer, günde ortalama 3 şüpheli paket olayı yaşandığını söylediler. 
     
</TEXT>
</DOC>
