<DOC>
<DOCNO> 153062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo45.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst Hatalı hakem kararları dikkate alınsın... 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, Adanaspor maçında verilen hatalı hakem kararları nedeniyle seyircinin istenmeyen olaylara neden olduğunu söyledi. 
     Ali Dürüst, hakemlerle ilgili kendilerinin yorum yapmaktan kaçındığını kaydederek, ''Ama PFDK, uyarı anonslarıyla ilgili cezayı görüşürken, verilen hatalı kararların seyirciyi infiale getirdiğini de göz önüne almalıdır'' dedi. 
     Adanaspor maçında takımın kazanmak için gereken her şeyi yaptığını da belirten Dürüst, ''Karşılaşma boyunca 30'un üzerinde korner kullandık. İkinci yarı rakip ceza sahasından neredeyse çıkmadık. Filelerle buluşan ve sayılmayan gollerin yanı sıra 3 top da direkten dündü. Kısmetsizlik. Galip gelmek için her şey yapıldı ama olmadı. Artık önümüzdeki maçları kazanmak için elimizden ne geliyorsa yapacağız'' diye konuştu. 
     




</TEXT>
</DOC>
