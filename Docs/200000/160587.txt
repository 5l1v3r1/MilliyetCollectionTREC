<DOC>
<DOCNO> 160587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo19.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhan Ak Trabzon'da gibi... 
</HEADLINE>
<TEXT>

     Dış transfer çalışmalarını sürdüren Trabzonspor'da, Orhan Ak'ın transferinde olumlu gelişmeler yaşanıyor. 
     Kocaelispor'da geçen sezon oynayan ve bonservisi elinde bulunan Orhan Ak, Trabzonlu bir futbolcu olarak Trabzonspor'da forma giymek istediğini söyledi. 
     Trabzonspor'un yanı sıra Fenerbahçe'den çok ciddi bir teklif aldığını da kaydeden Orhan Ak, ''Menajerim bu konudaki çalışmaları yürütüyor. Fiyat bakımından farklar var. Trabzonspor'da oynamak isterim. Trabzonspor ile anlaşmam oldu olacak gibi'' dedi. 
     Orhan, diğer takımların tekliflerini askıya aldıklarını da belirterek, ''Trabzonspor ile yapılan görüşmelerin sonuçlanmasını bekliyorum. Kısa bir süre içerisinde bu konu netlik kazanır'' diye konuştu. 
     
</TEXT>
</DOC>
