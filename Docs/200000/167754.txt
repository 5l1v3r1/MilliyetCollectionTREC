<DOC>
<DOCNO> 167754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/spor/spo07.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
WILLIAMS FIRTINASI 
</HEADLINE>
<TEXT>

Ralf Schumacher ile Montoya, Nurburgring'ten sonra Fransa Grand Prix'sinde de ilk iki sırayı aldılar. Ferrari pilotu Michael Schumacher ise üçüncülükte kalabildi 
     Ralf'tan 6. zirve 
     FORMULA 1'DE Williams fırtınası, Fransa Grand Prix'sinde de esmeye devam etti. Geçen hafta Nurburgring'deki ilk iki zaferinin ardından Williams pilotları Ralf Schumacher ve Juan Pablo Montoya dün Magny Cours pistinde de aynı başarıyı tekrarladı. Pole pozisyonda start alan Ralf, rahat bir yarış çıkararak kariyerinde altıncı kez zirveye çıkarken, genel klasmanda da ikinci Raikkonen ile arasındaki puan farkını üçe indirdi. 
     
     Ferrari yakalandı 
     ŞAMPİYONA lideri Michael Schumacher ise kardeşinin gölgesinde kaldığı Fransa'da ancak üçüncülük kürsüsüne çıkabildi. McLaren'in genç yıldızı Raikkonen'in 4. sırada vardığı finişi, Ferrari'nin diğer pilotu Barrichello 7. sırada geçebildi. Bu sezon üçünü kazandığı son 4 yarışta 65 puan toplayan Williams takımı, markalarda Ferrari'yi yakalarken, bitime altı yarış kala pilotlarda da iki sürücüyle birden zirveyi zorlamaya başladı. 
     
SÜRÜCÜLER KLASMANI 1. Michael Schumacher Almanya Ferrari 64 puan 2. Kimi Raikkonen Finlandiya McLaren 56 puan 3. Ralf Schumacher Almanya Williams 53 puan 4. Juan Pablo Montoya Kolombiya Williams 47 puan 5. Rubens Barrichello Brezilya Ferrari 39 puan 6. Fernando Alonso İspanya Renault 39 puan      
     
MARKALAR KLASMANI 1. Ferrari 103 puan 2. Williams 100 puan 3. McLaren 85 puan 4. Renault 52 puan 5. BAR 13 puan 6. Jaguar 12 puan      
     

</TEXT>
</DOC>
