<DOC>
<DOCNO> 153885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/guncel/gun07.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl için rapor vardı 
</HEADLINE>
<TEXT>

Niyazi Türkelli'nin Milliyet'te yayımlanan raporları "Deprem Bingöl'ü vuracak" diyordu 
     ÖNAY YILMAZ İstanbul 

     Kandilli Rasathanesi'nin ABD Cornell Üniversitesi'yle yaptığı araştırmanın sonuçları, bölgenin depremsellik tehlikesinin Marmara'dan çok daha önemli olduğunu ortaya koymuş, Prof. Niyazi Türkelli de bu tehlikeye dikkat çekmişti. "Doğu Anadolu Deprem Projesi Ön Raporu"nda, Bingöl'ün büyük deprem potansiyeline sahip olduğunu vurgulayan Türkelli ile görüşen Milliyet, 27 Eylül 2002'de "Doğu'da deprem geliyorum diyor" ve 29 Ocak 2003'te "Erzincan - Erzurum arası depreme gebe" başlıklarıyla söz konusu rapordaki tehlikelere dikkat çekmişti. 
     
     İşte riskli faylar... 
     Türkelli, Milliyet'te yayımlanan haberlerde, deprem potansiyeli olan fayları şöyle sıralamıştı "Kuzey ve Doğu Anadolu fay zonunun kesişme yerleri ve uzantıları olan Erzincan-Yedisu-Karlıova hattı, Karlıova-Varto-Hamurpet-Karaağıl koridoru, Erzurum ve çevresi, Erzurum-Tortum hattı, Köprüköy Çobandede -Gaziler hattı, Karlıova-Bingöl dolayları, Varto-Palu-Şincik hattı, Tutak-Karayazı hattı, Tendürek-Balıkgölü hattı, Çaldıran, Van Gölü, Malatya, Elazığ dolayları." 
     
     


GÜNCEL 























</TEXT>
</DOC>
