<DOC>
<DOCNO> 193437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/yazar/pulur.html </URL>
<DATE> 2003/11/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İftara evet, gösterişe hayır 
</HEADLINE>
<TEXT>

   
   BİR deyim vardır "ibadet de gizli, kabahat de gizli " derler. 
   Biz bunun ikincisine katılmayız, niçin kabahat gizli olacak Kabahati işleyen, gizlese dahi, onun bu kabahati, ortaya çıkarılmalı, duyurulmalı, teşhir edilmelidir. 
   Gelelim ibadetin gizliliğine... 
   Evet, ibadet gizli olmalıdır, gösteriş için değil, Allah rızası için yapılmalıdır. 
   Yoksullara yardım etmek, ibadetten sayılır mı sayılmaz mı Onu bilemeyiz ama, Allah katında herhalde makbuldür, sevaptır... 
   Ama bunu gösteriş için yapmazsa, yardımı reklam gibi kullanmazsa... 
   
   RAMAZAN da iftar çadırları giderek yaygınlaşıyor, elbette yaygınlaşacak, halk açlık sınırında, hiç olmazsa 30 Ramazan karnı sıcak bir çorba, et, pilav görüyor. 
   Başbakan'ın "iftar ziyafetlerine" karşı çıkması ne kadar doğruysa, iftar çadırlarında oruç bozarken, yayımlanan televizyon görüntüleri, gazete fotoğrafları o kadar yanlış... 
   
   BAŞBAKAN'ın iftar çadırlarında fakir fukarayla birlikte oturmasına, oruç bozmasına karşı değiliz, biz bunun reklam aracı olarak kullanılmasına karşıyız. 
   Bu nasıl önlenir 
   Başbakan, medya yöneticilerine rica eder 
   "Bu görüntülerin televizyon ve gazetelerde yayımlanmasını doğru bulmuyorum, benimle birlikte iftar yapan insanları teşhir etmeyelim, lütfen anlayışla karşılayın " 
   Sanırız, bunu anlayışla karşılamayacak olan yoktur, eğer uymayan olursa, Başbakan'ın ricası değişik biçimlerde yerine getirilir. 
   
   HELE hele erzak dağıtılması yok mu 
   Hiç olmazsa, artık paketleri, kutuları, çuvalları kamyonlara yükleyip, fakir mahallesinde kapış kapış dağıtmıyorlar, yoksulları tespit edilenlere tek tek veriyorlar. 
   Buna da şükür, lakin niye onları teşhir ediyorsunuz, filan kurumun, feşmekan derneğin yardımlarını alanlar, diye gösteriyorsunuz 
   Ayıp değil mi, günah değil mi 
   Haydi Ramazan'da iki kilo pirinç, bir teneke yağ, üç torba mercimek karınlarını doyurdular, geri kalan 11 ay ne olacak 
   
   BU devlet, gazilerine ayda 187 milyon lira, 65 yaşını aşmış muhtaç insanlara ayda 54 milyon lira vererek, bankaları soyup soğana çevirenlerin götürdüklerini, yine bu halkın vergilerinden çıkarıp, paralarını kaptıranlara ödeyecek. 
   Bu mudur adalet, bu mudur sosyal adalet 
   
   CHP Grup Başkanvekili Haluk Koç geçen gün, partisinin "halkın partisi" olduğunu "hatırlatıp" isyan etti 
   "İftar çadırlarında vicdanını rahatlatan ve iane anlayışıyla sosyal politikalara bakan bir anlayışın samimiyetinin sorgulanması için bu konuya değindim. Bu halkın dini duygularını istismar ederek 12 ayın sadece birinde erzak torbalarıyla gecekonduları dolaşan zihniyeti halka şikayet ediyorum. Sen üç çocuğunu eş - dost bursu ile ABD'de okut, sonra yoksulluğu paylaşan bir manzara sunarak, devlet kesesinden zekat öde. Bu mu sizin sosyal devlet anlayışınız Kameralar eşliğinde yoksul ama onurlu insanlar üzerinden siyaset yapmak yeni moda. Bu manzaralar bu ülkeye yakışmıyor. Bırak aile efradınla şov yapmayı, sosyal devletsen, bu insanlara onurlarını kırmadan, yoksulluklarını sömürmeden sosyal yardım projeleri ile yaklaş. Gel bak 2004 bütçesi görüşülüyor. Sayıları milyonu aşan bu insanlarımızın sorunlarına sosyal devlet anlayışıyla onurlarını kırmadan çözüm bulalım." 
   Haksız mı 
   
      
   
</TEXT>
</DOC>
