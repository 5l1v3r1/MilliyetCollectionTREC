<DOC>
<DOCNO> 199437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/yasam/yas01.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül dulları yuva yıkıyor 
</HEADLINE>
<TEXT>

   Bütün zamanlarını, İkiz Kuleler'de ölen arkadaşlarının dul eşleriyle geçiren itfaiyeciler, eşlerinden boşanmaya başladı 
      DIŞ HABERLER SERVİSİ 
   
   11 Eylül saldırılarında ölen arkadaşlarının eşlerinin yardımına koşan New Yorklu itfaiyecilerin yuvaları, birer birer yıkılıyor. Bunun nedeni, hayatta kalan itfaiyecilerin, ailelerini terk edip ölen arkadaşlarının dul eşleriyle ilişkiye girmesi. New York Post gazetesine göre, 11 Eylül'de gösterdikleri cesaretten ötürü 'kahraman' ilan edilen New Yorklu itfaiyecilerden 12'si ailelerini terk etti. 
   İtfaiye teşkilatının 100 yıllık geleneğine uyarak, ölen arkadaşlarının dul eşlerine yardımcı olmak üzere görevlendirilen itfaiyeciler, vakitlerini dul eşlerle geçirmeye başladı. 
   
   Kurtarıcı fantezisi 
   İtfaiyeci Gerry Koenig'in, bir '11 Eylül dulu' için terk edilen eşi Mary Koenig, "Bu adamlar ölen arkadaşlarına ihanet ediyorlar. Kocam 11 Eylül'de evden çıktı ve bir daha gerçek anlamda geri gelmedi. 11 Eylül'den kurtulduk ama ailemiz öldü" dedi. 
   Psikologlar, ölen arkadaşlarının eşine şık olan itfaiyecilerin, 'kurtarıcı fantezisine' kapıldıklarını belirtiyor. 
   
   
   
</TEXT>
</DOC>
