<DOC>
<DOCNO> 179358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sonspo18.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 - Akçaabat Sebatspor 1 
</HEADLINE>
<TEXT>

     Birinci Süper Futbol Ligi'nde Trabzonspor, Akçaabat Sebatspor'u 2-1 yendi. 
     Stat Hüseyin Avni Aker Hakemler Mutlu Çelik xx, Bora Boralı xx, Ali Saygın Ögel xx Trabzonspor Hasan xx, Emrah xx, Erdinç xxx, Tayfun xx, D'Haene xx, Hüseyin xxx, Gökdeniz xxx, İbrahim Ege xxx Dk. 84 Ali Şen , Yattara xxx, Augustine xx Dk. 61 Romashenko x , Mehmet Yılmaz xx Dk. 76 Göksel x 
     Akçaabat Sebatspor Metin Aktaş xx, Abdurrahman x, Hamza xx, Mehmet Yılmaz xx, Sedat xx, Korhan x Dk. 36 Bayram x , Serkan Kılıç x, Erman Özgür xxx, Muzaffer xx, Sumiala x Dk. 63 Metin Karaca xxx , Selahattin x Dk. 66 Yusuf x 
     Goller Dk. 18 Mehmet Yılmaz, Dk. 66 Gökdeniz, Dk. 81 Metin Karaca Sarı Kartlar Dk. 56 D'Haene Trabzonspor , Dk. 14 Korhan, Dk. 31 Serkan Kılıç, Dk. 49 Erman Özgür, Dk. 83 Muzaffer Akçaabat Sebatspor 
     
     İlk yarı 

     Karşılaşmanın ilk yarısında rakibine oranla daha baskılı oynayan Trabzonspor, Mehmet Yılmaz'ın ayağından 18. dakikada bulduğu golle öne geçti. 
     Konuk takım Akçaabat Sebatspor ise oyunu kendi yarı alanında kabul ederken, kontraataklarla bordo-mavili takım karşısında etkili olmaya çalıştı, ancak skoru değiştiremedi. 
     11. dakikada İbrahim Ege'nin arapasında, ceza alanında topla buluşan Mehmet Yılmaz'ın kaleci Metin Aktaş ile karşı karşıya kaldığı pozisyonda yerden şutunda, Metin Aktaş yatarak tehlikeyi önlemeyi başardı. 
     18. dakikada ceza alanı içinde Mehmet Yılmaz, Serkan Kılıç'ın ayakla müdahalesi sonrası kendini yerde bulunca maçın hakemi Mutlu Çelik, penaltı noktasını gösterdi. Mehmet Yılmaz'ın kullandığı penaltı atışında, kaleci Metin Aktaş'dan dönen topu aynı oyuncu filelere göndermeyi başardı 1-0. 
     22. dakikada Akçaabat Sebatspor mutlak bir golden oldu. Bu dakikada topla birlikte sağ çaprazdan ceza alanına giren Sumiala'nın vuruşunda, kaleci Hasan'dan seken top, altıpas içindeki Korhan'ın önüne düştü. Ancak bu oyuncu, uygun durumda kötü bir vuruşla meşin yuvarlağı yandan auta gönderdi. 
     33. dakikada gelişen Trabzonspor atağında, şık çalımlarla ceza alanına giren Yattara'nın vuruşunda, meşin yuvarlak savunmaya çarptı. 
     Karşılaşmanın bundan sonraki dakikalarında başka gol olmayınca, Trabzonspor ilk yarıyı 1-0 önde kapadı. 
     
     İkinci yarı 

     . dakikada Erman Özgür'ün ceza alanı dışından sert şutunda, top yandan auta gitti. 
     60. dakikada Romaschenko'nun ceza alanı dışından vuruşunda, top kaleci Metin Aktaş'da kaldı. 
     61. dakikada sağdan gelişen Trabzonspor atağında, Serkan Kılıç'dan sıyrılarak ceza alanına giren Yattara'nın, çapraz durumdaki yerden vuruşunda, kaleci Metin Aktaş iki hamlede topu kontrol etti. 
     66. dakikada Yattara'nın pasında, ceza alanında topla buluşan Gökdeniz, kaleci Metin Aktaş ile karşı karşıya kaldığı pozisyonda topu yerden filelerle buluşturmayı başardı 2-0. 
     81. dakikada Erman Özgür'ün arapasında, topla buluşarak ceza alanı içinde kaleci Hasan'dan sıyrılan Metin Karaca, meşin yuvarlağı boş filelere gönderdi 2-1. 
     83. dakikada Metin Karaca'nın ceza alanının hemen dışından şert şutunda, meşin yuvarlak savunmaya çarparak kornere çıktı. 
     Bundan sonraki dakikalarda başka gol olmayınca, maç Trabzonspor'un 2-1 üstünlüğüyle sona erdi. 
     
</TEXT>
</DOC>
