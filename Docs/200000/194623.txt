<DOC>
<DOCNO> 194623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sontur01.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırıkkale'deki kazada ölenlerin kimlikleri belirlendi 
</HEADLINE>
<TEXT>

     Kırıkkale-Samsun karayolunda meydana gelen trafik kazasında ölen 17 kişiden 16'sının kimlikleri belirlendi. 
     Kazanın ardından Delice Devlet Hastanesi morguna kaldırılan ve kimliği tespit edilen 16 kişinin isimleri şöyle 
     ''Yasin Gökdere 26 , Ramazan Salman 44 , Erdoğan Salman 33 , Cemal Yılmaz 29 , Ercan Kurak 29 , Şevki Kayar 24 , Bekir İnce 26 , Osman Güder 31 , Gökhan Şahin 17 , Safiye Çoban, İlhami Taşkesen 17 , Nurten Tabak, Aykut Çoban, Servet Kurak, Aslan Gökdere, İsa Gökdere'' Yetkililer, 1 erkek cesedinin kimliğini ise henüz tespit edemediklerini bildirdiler. 
     
     TIR ŞOFÖRÜ VE ARKADAŞI YARALI... 

     Kırıkkale-Samsun karayolunun 49. kilometresinde havanın yağışlı olması nedeniyle meydana gelen trafik kazasında TIR şoförü Murat Ünal ile yanında bulunan Sefa Ereli yaralandı. 
     Kaza Samsun'dan Kırıkkale'ye gitmekte olan 06 C 4929 plakalı minibüsün, sürücünün havanın yağışlı olması nedeniyle direksiyon hakimiyetini kaybederek karşı yönden gelen şeker pancarı yüklü Murat Ünal yönetimindeki 71 AS 278 plakalı TIR'a çarpması sonucu meydana geldi. 
     Kaza sonucu minibüste bulunan 17 kişi yaşamını yitirirken, TIR şoförü Murat Ünal ile yanında bulunan Sefa Ereli yaralandı. Kırıkkale Yüksek İhtisas Hastanesi'nde tedavi altına alınan yaralıların durumunun iyi olduğu bildirildi. 
     Öte yandan, kazaya karışan minibüsün okul taşıtı olduğu, ancak içindekilerin öğrenci olmadığı öğrenildi. 
     
</TEXT>
</DOC>
