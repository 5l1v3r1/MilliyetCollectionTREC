<DOC>
<DOCNO> 154232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/soneko11.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatarımcı açısından geçtiğimiz hafta böyle geçti... 
</HEADLINE>
<TEXT>

     Borsa, hafta ortasına kadar Milli Güvenlik Kurulu MGK toplantısına ilişkin olumlu beklentilerle yükselmesine rağmen, 11,600 seviyesinin üzerinde tutunamadı. 
     Uzmanlar, önümüzdeki hafta satış baskısının sürebileceğini ifade ederek, 11,000 seviyesinde destek bulunduğunu ancak 10,800 puana kadar gerileme yaşanabileceğini kaydediyorlar. Piyasaya para girişi olması durumunda ise 11,500-11,600 aralığına doğru bir çıkışın tekrarlanabileceği belirtiliyor. 
     Borsadaki iniş-çıkışlı seyirin yanında İMKB Tahvil ve Bono Piyasası'nda vadelerine göre ortalamalarda 1-2.5 puan arasında düşüşler oldu. Altın ve dövizde de gerilemeler gözlendi. Mevduat faizlerinin ortalamalarında 1.5-2 puanlık düşüşler gerçekleşti. 
     Hisse senetleri haftalık bazda ortalama yüzde 0.36 oranında değer yitirdi. 24 ayar külçe altının gram satış fiyatı yüzde 0.29 oranında, Cumhuriyet altınının satış fiyatı da yüzde 1.29 oranında düştü. Dolar, haftalık bazda yüzde 3.08 oranında, Euro da yüzde 0.57 oranında değer yitirdi. Yatırım fonlarının seyrini izleyen A.A Fon Endeksi ortalama yüzde 1.05 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.68, haftalık reponun net getirisi yüzde 0.66 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya yüzde 0.27'lik düşüşle başladı. 
     Haftanın ilk işlem gününde, Ulusal 100 Endeksi 1. seansta 64.35 puan ve yüzde 0.57 yükseldi. 2. seansta ise 94.60 puan kayba uğrayan endeks, günü 11,311.13 puandan tamamladı. Hisse senetlerinin günlük kaybı 30.25 puan olarak belirlendi. 
     Salı günü hisse senetleri ortalama yüzde 1.11 değer kazandı. Endeks, 1. seansta 43.12 puan ve yüzde 0.38 değer yitirdi. 2. seansta ise 168.17 puan yükselen endeks, günü 11,436.18 puandan tamamladı. Hisse senetlerinin ikinci seanstaki ortalama artışı yüzde 1.49, günlük ortalama artışı ise yüzde 1.11 oldu. 
     Çarşamba günü MGK toplantısına ilişkin olumlu beklentilerle ilk seansta alım ağırlıklı bir seyir izleyen Borsa, ikinci seansta gelen kar satışlarıyla düştü. Endeks, 1. seansta 128.94 puan yükselirken, hisse senetleri ortalama yüzde 1.13 değer kazandı. 2. seansta 55.17 puan gerileyen endeks, günü 11,509.95 puandan tamamladı. Hisse senetlerinin ikinci seanstaki ortalama kaybı yüzde 0.48 olurken, günlük ortalama artışı ise yüzde 0.65 olarak belirlendi. 
     Perşembe günü, hisse senetleri ortalama yüzde 0.37 değer kaybetti. Endeks, 1. seansta 39.38 puan ve yüzde 0.34 geriledi. 2. seanstaki kayıp ise 42.32 puan ve yüzde 0.03 oldu. 
     Haftanın son işlem gününde Borsa'da işlem gören hisse senetleri ortalama yüzde 1.46 değer kaybetti. Endeks, yukarı yönlü hareket getirecek beklenti ve para girişinin olmaması nedeniyle düştü. 1. seansta 84.60 puan ve yüzde 0.74 değer yitiren hisse senetleri 2. seansta da 82.30 puan ve yüzde 0.72 geriledi. Endeks, haftayı 11,300.73 puandan tamamladı. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 40.65 puanlık düşüşle 11,341.38 puandan, 11,300.73 puana indi. Hisse senetlerinin haftalık ortalama değer kaybı yüzde 0.36 oldu. 
     İMKB Ulusal-Sanayi Endeksi 135.85 puan düşerek 11,935.51 puandan 11,799.66 puana gerilerken, İMKB Ulusal-Mali Endeksi 29.40 puan artarak 13,314. puandan 13,343.93 puana ve İMKB Ulusal-Hizmetler Endeksi 50.98 puan artarak 7,208.57 puandan 7,259.55 puana çıktı. 
     Böylece, sanayi grubu hisseleri ortalama yüzde 1.14 oranında değer yitirirken, mali grup hisseleri ortalama yüzde 0.22 oranında ve hizmetler grubu hisseleri ortalama yüzde 0.71 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 295 hisse senedinden 141'i değer kazanırken, 131 hisse senedi değer yitirdi. 23 hisse senedinin değeri değişmedi. 
     Geçen hafta en yüksek oranlı artış yüzde 46.77 ile Esem Spor hisselerinde oldu. Yüzde 35.00'lik artışla Tekstil Finansal Kiralama hisseleri ikinci, yüzde 30.26'lık artışla da Parsan hisseleri üçüncü olarak sıralandı. 
     En yüksek oranlı düşüş ise yüzde 24.84 ile Penguen Gıda hisselerinde oldu. Yüzde 17.29'luk düşüşle Duran Ofset hisseleri ikinci ve yüzde 15.32'lik düşüşle de Avrasya Yatırım Ortaklığı hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 62 milyar 327.4 milyon adet hisse senedi işlem gördü ve karşılığında 2 katrilyon 508 trilyon 698.1 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta, tüm döviz birimlerinde gerileme gözlendi. İstanbul serbest döviz yasasında alınıp satılan ABD Doları yüzde 3.08 oranında, Euro da yüzde 0.57 oranında düşüş kaydetti. 
     Önceki hafta sonuna göre ABD Doları'nın Türk Lirası satış fiyatı 49 bin lira düşerek, 1 milyon 544 bin liraya, Euro'nun satış fiyatı da 10 bin lira düşerek 1 milyon 740 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 2.17 oranında düşerek 2 milyon 480 bin liraya ve İsviçre Frangı'nın satış fiyatı da yüzde 0.94 oranında düşerek 1 milyon 155 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 540 bin liradan, Euro 1 milyon 730 bin liradan, İngiliz Sterlini 2 milyon 475 bin liradan ve İsviçre Frangı da 1 milyon 147 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 0.29 oranında, Cumhuriyet altınının satış fiyatı da yüzde 1.29 oranında düştü. 
     Külçe altının gram satış fiyatı 50 bin lira düşerek 17 milyon 100 bin liraya, Cumhuriyet altınının satış fiyatı da 1 milyon 500 bin lira düşerek 115 milyon liraya indi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 1.20 oranında gerileyerek 16 milyon 880 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 1.05 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3 bin 852 puan artarak 367,180 puandan 371,032 puana çıktı. 
     Geçen haftanın en çok değer kazanan katılma belgeleri, yüzde 3.64'lük artışla İş A Tipi Mali Endeks Fon, yüzde 3.31'lik artışla YKY A Tipi İMKB-30 Endeks Fon ve yüzde 3.28'lik artışla Alfa A Tipi Ulusal-30 Endeks Fon oldular. 
     Geçen haftanın en çok değer yitiren katılma belgeleri ise yüzde 2.08 oranındaki düşüşle Ata B Tipi Yabancı Menkul Kıymet Yatırım Fonu, yüzde 1.87 oranındaki düşüşle Garanti A Tipi Yabancı Fon ve ve yüzde 1.72 oranındaki düşüşle Oyakbank B Tipi Yabancı Menkul Kıymet Fonu olarak sıralandılar. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.69 ile yüzde 1.04 arasında gerçekleşti. 
     Mevduat faizlerinde geçen hafta ortalamalarda 1.5-2 puanlık düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.68 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 44'ün biraz üzerinde olan haftalık reponun net getirisi de yüzde 0.66 olarak gerçekleşti. 
     
</TEXT>
</DOC>
