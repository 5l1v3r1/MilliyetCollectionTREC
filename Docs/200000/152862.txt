<DOC>
<DOCNO> 152862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/ekonomi/eko01.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamları randevu istedi, ABD 'bekleyin' dedi 
</HEADLINE>
<TEXT>

ABD ile ilişkileri canlandırmak isteyen Türk işadamlarının randevu talebine Beyaz Saray'dan net yanıt geldi "Şimdilik üzerimize gelmeyin. H l kırgınız. Zamana bırakalım" 
     ŞULE YÜCEBIYIK 

     DEİK Türk Avrasya İş Konseyleri Başkanı Tuğrul Erkin, Türkiye'nin ABD ile ilişkilerini düzeltmezse Irak'ta iş yapmasının mümkün olmadığını belirterek "ABD'nin Türk müteahhitleri ihalelere alıp almayacağı h l kesinlik kazanmadı" dedi. Erkin, Türk iş dünyasının, ABD'li yetkililerle "tezkere gerginliğini yumuşatmak ve güveni yeniden kurmak" için temasa geçmek istediğini ama ABD'den "şimdilik üzerimize gelmeyin" yanıtı aldıklarını söyledi. 
     
     "H l kırgınız" diyorlar 
     Erkin, başta DEİK ve TÜSİAD olmak üzere özel sektör temsilcilerinin girişimde bulunduğunu ama Beyaz Saray'a çok yakın, üst düzey bir ABD'li yetkilinin görüşme taleplerine "Şimdilik üstümüze gelmeyin. Tezkere nedeniyle Türkiye'ye h l kırgınız. Olayı soğumaya bırakalım" dediğini bunun üzerine programın askıya alındığını anlattı. 
     Erkin, bununla birlikte ABD ile ilişkilerin düzeleceğine inandığını belirterek "ABD'nin Ermeni meselesi ile ilgili attığı adım olumlu bir sinyal" dedi. Geçmişte 8 yıl fiilen çalışması nedeniyle, Irak pazarını en iyi bilen işadamlarından biri olan Erkin, Türk müteahhitlerinin ihalelere taşeron olarak katılma şansının bölgeye olan coğrafi ve kültürel yakınlığından ötürü büyük olduğunu belirterek "Bu yılda bir ya da 2 milyar dolarlık iş hacmi demektir" dedi. 
     
Türk dostu Wexler ABD Türkiye ile iş yapacak      ABD Kongresi'nde Türkiye'yi en güçlü destekleyen politikacı olarak tanınan ve Türkiye adına lobi faaliyetlerini yürüten senatör Robert Wexler, dün Türk Amerikan İş Konseyi'nin konuğu olarak İstanbul'daydı. Wexler, düzenlediği basın toplantısında ABD ile Türkiye arasında yaşanan sorunların geçici olduğunu belirterek "Türkiye, ABD'nin en önem verdiği stratejik dostudur. ABD şirketleri ile Türk işadamları beraber iş yapacak" dedi. 
     


EKONOMİ 














</TEXT>
</DOC>
