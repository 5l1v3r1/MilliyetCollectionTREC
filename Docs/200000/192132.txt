<DOC>
<DOCNO> 192132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/spor/spo02.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Partisi 
</HEADLINE>
<TEXT>

   Aziz Yıldırım, Türkiye çapındaki dernekleşmeyi bir tür örgütlenme olarak tanımladı, "Fenerbahçe Partisi kuruluyor ya da ürünleri pazarlayan bölge bayileri açılıyor diye düşünebilirsiniz" dedi 
      
   Üniversite çalışması 
   FENERBAHÇE Başkanı Aziz Yıldırım, takımdan, genel kurula kadar birçok konuyu kendi resmi yayın organına anlattı. Öncelikle kongre üzerinde duran ve "Kimse Fenerbahçe'den büyük değildir" diye konuşan Yıldırım, "Fenerbahçe içinde geleneksel kongre modelleriyle, seçimleri grupların kazandırma eğilimleri de sınıf atlamıştır. Taraftar artık bilinçlenmiştir" dedi, en büyük hedeflerinin Fenerbahçe Üniversitesi'ni kurmak olduğunu söyledi. 
   
   "Daum'a karışmayız" 
   TÜRKİYE'NİN her yöresinde açılan dernekleri bir tür teşkilatlanma olarak tanımlayan Yıldırım, "İster, Fenerbahçe Partisi kuruluyor diye düşünün, isterseniz ürün satışı için bölge bayileri kuruluyor. Bu hizmet ara vermeden devam edecektir" dedi. Daum'a taraftarın uzun vadeli kredi vermesini isteyen Fenerbahçe Başkanı, şöyle konuştu "Daum işbaşına geldiğinden beri ona karışmadık. Dün olduğu gibi yarın da bizden istediklerini karşılarız." 
   
   Soğuk, yağış dinlemiyorlar    AKÇAABAT Sebatspor maçının hazırlıklarını dün yaptığı tek antrenmanla sürdüren Fenerbahçe, bugün de çift idman yapacak. Aşırı soğuk ve yağmura rağmen çalışmalarını büyük bir disiplin içinde sürdüren Sarı - Lacivertliler'de sakat olan Servet ve Yusuf'un dışında eksik bulunmuyor. Christoph Daum'un pedegog kardeşi Eberhard Daum da idmanı izledi. Tesisleri gezen kardeş Daum, hayran kaldığını söyledi. Bu arada yaklaşık 5 bin Fenerbahçe seyircisinin takımını desteklemek için Avni Aker'e gideceği vurgulandı. n YUSUF DURSUN 
   
   Beynimdeki devrim    Özel hayatındaki yanlışlar konusunda günah çıkaran Yusuf Şimşek ,"Şimdi kendimi tamamen futbola adadım" dedi 
   YALÇIN TÜRK 

   Bazı hocalara suçlama 
   FENERBAHÇE'NİN süper yedeği Yusuf Şimşek, geleceğe ümitle bakıyor. Yarım saatlik futbolcu olmadığını, daha da iyi olmak için mücadele verdiğini belirtti. Sarı-Lacivertli futbolcu, neden bir numara olamadığı sorusuna ise şöyle cevap verdi "Suçlu sadece ben değilim. Bazı teknik adamların da bunda payı var. Suçum, özel yaşantıma dikkat etmememdi. Ama çok iyi çalıştığım zamanlarda da karşılığını alamadığım oldu." 
   
   "Herkes beni konuşacak" 
   HERKESİN "İşte Yusuf bu" diyeceği günlerin yakında olduğunu vurgulayan Yusuf Şimşek, "Beynimde devrim yaptım. Kendimi tamamen futbola verdim. En kısa zamanda istikrarı yakalayacağım" diye konuştu. 5 yıl daha futbol oynamayı düşündüğünü belirten Sarı - Lacivertli oyuncu, "Şampiyon olmak zorundayız. Çünkü sadece Türkiye'de mücadele ediyoruz. İkincilik bizim için asla başarı olmaz" yorumunu yaptı. 
   
   Orta saha kararsızlığı    AKÇAABAT Sebatspor karşısında görev yapacak 11'i konusunda henüz karar veremeyen Fenerbahçe Teknik Direktörü Daum, cezası biten Selçuk ile Kaptan Ümit arasında bir tercih yapacak. Ancak Alman çalıştırıcının antrenmanlarda Ümit'e yedek takımda görev vermesi dikkatlerden kaçmıyor. Daum'un diğer derdi de, Tuncay'ın sol kanadı beğenmemesi... Bu oyuncusunu küstürmek istemeyen başarılı teknik adam, onun da gönlünü almak için çalışıyor. 
   
   Rüştü için fiyat indirimi    BARCELONA'DA yedek beklemesinden dolayı Katalan kulübünden ayrılmayı düşünen Rüştü'nün menajerleri yine Fenerbahçe'nin kapısını çaldı. Daha önce fiyatı nedeniyle Daum'dan veto yiyen tecrübeli file bekçisinin İsrailli menajeri, Rüştü'nün daha ucuza gelebileceğini belirtti. Alman teknik adamın, "Geri dönerse yedek beklemek zorunda da kalabilir" dediği Rüştü için maliyetin düşmesi durumunda ne karar vereceği merak ediliyor. 
   
   Marco Paşa Aurelio    FENERBAHÇE taraftarı futbolcularına lakap taktı. "www.antu.com" adlı web sitesinde yapılan ankete göre Sarı - Lacivertli oyunculara şu lakaplar yakıştırıldı 
   Ümit Özat Amiral Serhat Deli Boğa Yusuf Çilingir - Mandrake Recep Örümcek Adam Fatih Lodos Aurelio Marco Paşa M. Hanefi Roberto Carlos Rebrov Tavşan Van Hooijdonk Pi - Air Tuncay Delikanlı 
   
   Soğuk, yağış dinlemiyorlar    YUSUF DURSUN 

   AKÇAABAT Sebatspor maçının hazırlıklarını dün yaptığı tek antrenmanla sürdüren Fenerbahçe, bugün de çift idman yapacak. Aşırı soğuk ve yağmura rağmen çalışmalarını büyük bir disiplin içinde sürdüren Sarı - Lacivertliler'de sakat olan Servet ve Yusuf'un dışında eksik bulunmuyor. Christoph Daum'un pedegog kardeşi Eberhard Daum da idmanı izledi. Tesisleri gezen kardeş Daum, hayran kaldığını söyledi. Bu arada yaklaşık 5 bin Fenerbahçe seyircisinin takımını desteklemek için Avni Aker'e gideceği vurgulandı. 
   
   
</TEXT>
</DOC>
