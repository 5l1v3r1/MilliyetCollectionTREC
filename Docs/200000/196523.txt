<DOC>
<DOCNO> 196523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/yazar/toruner.html </URL>
<DATE> 2003/11/19/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Piyasalaşma enflasyon kadar önemli 
</HEADLINE>
<TEXT>

   
   Bedii Ensari Borsa Aracı Kurum Yöneticileri Derneği ve Takasbank Yönetim Kurulu üyesi. Kendisini sermaye piyasasının gelişimine adamış, yaratıcı bir isim. Türk sermaye piyasasının, gelişmiş değil gelişmekte olan diğer ülkelerle bile kıyaslandığında, ekonomi içindeki payının çok düşük olduğunu tespit etmiş. Şimdiye kadar bu konuda yapılan hataları ve diğer sorunları belirleyip, çözüm önerilerini de beraberinde hazırlamış. 
   Ensari'nin görüş ve önerileri tarafsız ve ülkeye hizmet amacı taşıyor. Önerilerin, benim de katıldığım şekliyle ana başlıkları şunlar 
   a Piyasada güven unsurunun sağlanması ve devam ettirilmesi, 
   b Piyasalaşmanın geliştirilmesi ile arz ve talebin artırılması, 
   c Piyasa altyapısının güçlendirilmesi. 
   Pratikte yapılması önerilenler ise, şöyle özetlenebilir 
   a BDDK - SPK birleşmesi önerisi zamansız ve anlamsızdır. 
   b İMKB özelleştirilmeden önce özerkleştirilmelidir. 
   c SPK'da aracı kurumları temsilen bir kurul üyesi bulunmalıdır. 
   d Aracı Kuruluşlar Birliği'nin yetki ve sorumlulukları IOSCO normlarına uygun artırılmalı. Bu kurum lisanslama, sicil tutma kısmi düzenleme yetkileriyle donatılmalıdır. 
   e Yeni piyasalar oluşturulmalı, spot ve vadeli piyasalar yan yana çalıştırılmalıdır. KOBİ'ler borsaya çekilmelidir. 
   f Sermaye ve para piyasaları için ihtisas mahkemeleri oluşturulmalıdır. 
   g Şirketler, aracılar ve enstrümanlar bazında, otomasyona dayalı gözetim sistemine geçilmelidir. 
   h Hisse senetleri için uygulanan Müşteri ismine saklama hizmeti diğer sermaye piyasası enstrümanları için de geçerli olmalı. 
   i Elektronik ticarete yönelik uygulamalar başlatılmalıdır. 
   j Medyada piyasayı maniple eden haber, yorum ve demeçleri önleyebilmek için yasal düzenleme yapılmalıdır. 
   k Menkul kıymetler yatırım fonları ve ortaklıklarının kuruluş şartları kolaylaştırılmalı ve teşvik edilmelidir. 
   l Özel emeklilik fonlarındaki vergi teşvikleri artırılmalı, sistem asgari ücrete bağlı olmaktan kurtarılmalıdır. 
   m Özel sektör tahvil ihracı özendirilmeli hisse senediyle değiştirilebilir tahvil yoluyla özelleştirmeler yapılmalıdır. 
   n Mali kuruluşların özkaynaklarının asgari 5'inin hisse senedi veya yatırım fonlarına yatırılması zorunlu olmalıdır. 
   o Vergilendirmede, beyan sınırına uygulanan istisna uygulaması tüm yatırım araçları için aynı seviyede olmalıdır. 
   p Banka ve Sigorta Muameleleri Vergisi kaldırılmalıdır. 
   Bu önemli konuya sonraki yazımda da devam edeceğim. 
   
      
   
</TEXT>
</DOC>
