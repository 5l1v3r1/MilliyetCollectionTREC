<DOC>
<DOCNO> 150747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko41.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan'ın "faiz" açıklaması kafaları karıştırdı 
</HEADLINE>
<TEXT>

     Başbakan Recep Tayyip Erdoğan, ''son dönemde yükselen faizlerin de bir maliyeti oldu'' dedi. 
     Başbakan Erdoğan, Ankara Sanayi Odası'nda ASO katıldığı Genişletilmiş Oda Meclisi toplantısından ayrılırken gazetecilerin sorusunu yanıtladı. 
     Erdoğan, gazetecilerin ''konuşmanızda 75-80 katrilyon liradan söz ettiniz. Bununla neyi kastettiniz '' şeklindeki sorusuna yanıtlarken, bu rakamı faizlerin yükselmesi halinde bunun bütçeye getireceği yükü arttıracağı gerekçesiyle söylediğini vurguladı. Başbakan, ''tabii son dönemde yükselen faizlerin de bir maliyeti oldu'' dedi. 
     Başbakan ASO'daki konuşmasında, orman vasfını yitirmiş arazilerin satışı konusuna değinirken, ''Türkiye ekonomik sıkıntının içinde sadece bu yıl ödenecek olan faiz yılbaşı itibariyle 65 katrilyon, bu 75-80'i bulacak. Niye Siz borcu borçla hallediyorsunuz öbür tarafta varlık var, varlık içinde yokluk çekiyorsunuz'' ifadesini kullanmıştı. 
     Gazetecilerin aynı yöndeki sorularıyla karşılaşan Devlet Bakanı Ali Babacan ise bir açıklama yapmadı. 
     





</TEXT>
</DOC>
