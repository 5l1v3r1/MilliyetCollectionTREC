<DOC>
<DOCNO> 150489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo01.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tamer Güney "1 puan kazançtır" 
</HEADLINE>
<TEXT>

     Fenerbahçe Teknik Direktörü Tamer Güney, karşılaşmanın ilk yarısında tutuk bir futbol sergilediklerini, ikinci yarıda daha iyi oynadıklarını söyledi. 
     Güney, golü yedikten sonra daha organize bir şekilde rakip kaleye gittiklerini belirterek, şöyle konuştu 
     ''İstediğimiz gibi oynadık diyemem. Puan mücadelesi yönünden baktığımızda beraberliğe kötü bir sonuç diyemem. 3 gün önce oynadığımız bir maç da düşünülürse 1 puan kazançtır. Futbolcularımızın dikkati biraz da Beşiktaş maçındaydı.'' 
     
     DENİZLİ CEPHESİ 
     Denizlispor Teknik Direktörü Rıza Çalımbay, ''Takımımıza yeniden güven geldi'' dedi. 
     Karşılaşmanın ardından açıklama yapan teknik direktör Rıza Çalımbay, şiddetle puana ihtiyaç duyduklarını ve galip gelmek için sahaya çıktıklarını söyledi. 
     Maçta iyi mücadele ettiklerini belirten Çalımbay, şöyle konuştu 
     ''Fırsatlar yakaladık, golü de bulduk. Ancak beklemediğimiz bir anda golü yedik. Toparlanmış bir Fenerbahçe karşısında puan aldığımız için mutluyuz. Futbolcularımın ortaya koyduğu mücadeleden memnunum. Üzerimizdeki stresi attık. Takımımıza yeniden güven geldi. Şimdi ligi iyi bir yerde bitirmeyi hedefliyoruz.'' Öte yandan karşılaşmada sahaya girerek kaleci Rüştü'ye vurmak isteyen kişinin kimliği Özcan Kılıç olarak tesbit edilirken, stat çıkışında ''Bana maç yasaktı'' diyen Kılıç'ın emniyet görevlilerince gözaltına alındığı bildirildi. 
     





</TEXT>
</DOC>
