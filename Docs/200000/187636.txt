<DOC>
<DOCNO> 187636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/ekonomi/eko09.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank'ta taşıt kredisi faizi yüzde 2.25'e indi 
</HEADLINE>
<TEXT>

   EKONOMİ SERVİSİ 
   
   Akbank, başta otomobil kredisi olmak üzere tüm tüketici kredilerinin faiz oranlarında indirime giderken, kredi vadelerini de uzattı. "Akbank, taşıt kredilerinde Cumhuriyet tarihinin en düşük faiz oranını devreye soktu" başlığıyla duyurulan yeni düzenlemeye göre, taşıt kredilerinin faiz oranları 48 aya varan vadelerde yüzde 2.25'e indirildi. Genel ihtiyaç kredilerinde 24 aya varan vadelerde aylık yüzde 2.50, konut kredilerinde 60 aya varan vadelerde aylık yüzde 2.55 oranında faiz uygulanacak. 
   Maaş hesabı Akbank'ta bulunan tüketicilere ekstra düşük faiz avantajı sağlayan Akbank, bu kesime Türk Lirası bazındaki genel ihtiyaç ve konut kredilerinde aylık yüzde 2.40, taşıt kredilerinde aylık yüzde 2.20 oranında faiz uygulayacak. 
   
   'Tüketici talebi arttı' 
   Akbank Bireysel Bankacılıktan Sorumlu Genel Müdür Yardımcısı Barbaros Karakışla, yaptığı açıklamada, enflasyon ve faiz oranlarındaki olumlu gelişmelerin tüketici kredilerine talebi artırdığına dikkat çekti. 
   
   Dışbank'ın notu arttı    Dışbank'ın finansal güç notu yükseltildi. Dışbank'tan borsa'ya gönderilen açıklamaya göre, bankanın BBB eksi olan finansal güç notu, Capital Intelligence derecelendirme kuruluşu tarafından BBB 'ye çıkarıldı. 
   
   
</TEXT>
</DOC>
