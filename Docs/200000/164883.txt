<DOC>
<DOCNO> 164883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun10.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
3 kadın ve bir bebek namus uğruna boğazlanarak öldürüldü 
</HEADLINE>
<TEXT>

     Pakistan'ın Lahor kentinde, yeni doğan bir bebek ile 3 kadın, erkek akrabaları tarafından boğazlanarak öldürüldü. 
     Öldürülen kadınların Piran Gucar ve Şevket Ali adındaki akrabaları, suçlarını itiraf ettiler ve pişmanlık duymadıklarını söylediler. 
     Polisin verdiği bilgiye göre, Gucar'ın kızı Sema, Ali ile evlendi ve 6 ay sonra bir bebek dünyaya getirdi. Ali, çocuğun erken doğmasının, karısının evlilikten önce başka bir erkkele ilişkisi olduğu anlamına geldiğini düşünerek ''namusunu temizlemeye'' karar verdi. 
     Sema ile annesi ve kızkardeşini, yemeğine ilaç koyarak uyutan Ali ve Gucar, bu 3 kadınla bebeği boğazlayarak öldürdüler. 
     Cinayetin 9 Haziran'da işlendiği, iki gün önce yakalanan Ali ve Gucar'ın, Lahor'un yerleşim alanındaki bir arsaya gömdükleri cesetlerin yerini polise dün gösterdikleri belirtildi. 
     Pakistan'da her yıl yüzlerce kadın namus cinayetlerinin kurbanı oluyor. 
     
</TEXT>
</DOC>
