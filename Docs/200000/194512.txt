<DOC>
<DOCNO> 194512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/yasam/yas01.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
WC tipi cezaevi 
</HEADLINE>
<TEXT>

   Polisin, komşuların ihbarı üzerine kurtardığı Babutçu'nun iddiası şu Karısı onu 3 yıl tuvalette çıplak kilitli tuttu, dövdü, evde alem yaptı 
      YUNUS HAKAN GÜLER DHA 
   
   Bursa'da eşi Kevser'in üç yıldır çırılçıplak soyup tuvalete kilitlediği, yemeklerini bile orada verdiği ileri sürülen Orhan Babutçu, komşularının ihbarıyla polis tarafından kurtarıldı. Bursalı fabrikatör Babutçu ailesinin oğlu Orhan 41 , 15 yıl önce Kevser Babutçu 35 ile evlendi. Babasının tekstil fabrikasında ortaklığı, üzerine kayıtlı 15'e yakın dairesi bulunan Orhan Babutçu'nun bu evlilikten, biri 7 diğeri 9 yaşındaki iki çocuğu oldu. 
   Ancak çiftin evliliğinde son yıllarda huzursuzluk başladı. Babutçu çifti üç yıl önce, Bursa'nın lüks semti Altıparmak'taki evlerinden, Mudanya'nın sayfiyesi Güzelyalı'daki bir apartmanın zemin katına taşındı. İddialara göre psikolojisi bozulan Orhan Babutçu'yu eşi çırılçıplak soyup tuvalete kilitlemeye ve yemeklerini orada vermeye başladı. 
   
   Komşular fark etti 
   Ancak olayı fark eden komşuları, Orhan Babutçu'nun annesi Hüsniye Babutçu'ya durumu bildirdi. Anne Babutçu da oğlunun kurtarılmasını istedi. Polisler, Babutçu'yu tuvalette çırılçıplak kilitli buldu. Vücudunda sigara söndürülen, sırtında kesik izleri bulunan Orhan Babutçu'nun fiziki işkence de gördüğü iddia edildi. Babutçu polise verdiği ifadede başından geçenleri şöyle anlattı "Eşimin huzursuzlukları ve başka erkeklerle yaşaması beni sinir hastası yaptı. Üç yıldır beni tuvalete kapatıyor. Amacı hastalanıp ölmem ve servetime sahip olmak. Eve getirdiği kişilerle birlikte, kaçarsam beni öldüreceklerini söyleyip tuvalette fotoğrafımı çektiler." 
   
   
   
   
   
</TEXT>
</DOC>
