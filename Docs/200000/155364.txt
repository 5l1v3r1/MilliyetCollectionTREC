<DOC>
<DOCNO> 155364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/soneko40.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Interfax Mavi Akım'da doğalgaz akışı yeniden başlayabilir 
</HEADLINE>
<TEXT>

     Rus Interfax Haber Ajansı, Mavi Akım Projesi çerçevesinde Rusya Federasyonu'ndan doğalgaz akışının, kısa bir süre içinde yeniden başlayabileceğini bildirirken, Enerji ve Tabii Kaynaklar Bakanlığı yetkilileri 18 Ağustos 2003 tarihinden önce Mavi Akım'dan gaz alınmasının söz konusu olmadığını kaydettiler. 
     Rus Interfax Haber Ajansı'nın, Rus gaz şirketi The Gazexport şirketine dayanarak verdiği haberine göre, doğalgaz akışında, sözleşme şartlarına ''deneme dönemi'' ve ''asgari sözleşme sınırlamaları'' da dahil olmak üzere uyulacak. 
     Sözleşme şartları çerçevesindeki ''deneme dönemi'' altında, tarafların gazı sevk etme veya alma yükümlülüğü bulunmayacak. 
     The Gazexport'a göre, doğalgazda Türk piyasasına yeni tüketiciler katılacağı için, bu yeni tip yakıtın değiştirilmesi açısından zaman gerekiyor. 
     Boru hattındaki teknik çalışmaların da devam ettiği kaydedildi. 
     Gazprom şirketinin, bu yıl içinde, Mavi Akım kanalıyla 2 milyar metreküp doğalgaz ihraç etmeyi planladığı belirtiliyor. 
     Enerji ve Tabii Kaynaklar Bakanlığı yetkilileri, 18 Ağustos 2003 tarihinden önce Mavi Akım'dan gaz alınmasının söz konusu olmadığını söylediler. Bakanlık daha önce yaptığı yazılı açıklamada, Mavi Akım Projesi çerçevesinde Rusya Federasyonu'ndan alınan doğalgaz gelişinin, anlaşma çerçevesinde 12 Mart 2003'de durdurulduğu ve bu durumun Ağustos ayına kadar süreceği bildirmişti. 
     
</TEXT>
</DOC>
