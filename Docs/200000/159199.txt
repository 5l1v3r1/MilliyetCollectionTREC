<DOC>
<DOCNO> 159199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sondun06.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yılın ''en seksi kadını'' Christina Aguilera... 
</HEADLINE>
<TEXT>

     Her yıl sinema, televizyon, müzik, spor ve moda dünyasındaki ''en seksi kadınları'' belirleyen Maxim dergisi, bu yılki bir numarayı seçerken hiç zorlanmadı. 
     Derginin yayın müdürü Andy Clerkson, ''Bu yıl 1 numarayı seçmek hiç de zor olmadı. Zaten okuyucularımız da neredeyse oybirliğiyle onu işaret ettiler. Christina Aguilera 1 numara'' diye konuştu. 
     
     FOTOĞRAFI BİLE REKOR KIRDIRDI 

     Aguilera, ocak ayında Maxim dergisine kapak olmuş ve derginin 2.8 milyon adet satarak rekor kırmasına yol açmıştı. 
     Clerkson, ''Ancak ilk 10'a girecek öteki adayları belirlemek o kadar ateşli tartışmalara yol açtı ki, dergi binasındaki yangın muslukları kendiliğinden çalıştı'' diye espri yaptı. 
     Maxim'in ''dünyanın en seksi kadınları'' listesinde bu yıl ilk 10'a girenler şunlar 
     1- Pop şarkıcısı Christina Aguilera 2- Country müzik söyleyen Shania Twain 3- Film yıldızı ve süper model Kristanna Loken 4-Charlie'nin melekleri Cameron Diaz-Drew Barrymore-Lucy Liu üçlüsü 5-Pop yıldızı Jennifer Lopez 6- Süper model Giselle Bundchen 7- ''The Bachelorette's'' adlı yarışma programının kadın seçicisi Trista Rehn 8- Latin pop yıldızı Shakira 9- Seksi film yıldızı Elisha Cuthbert ve 10- Eurovision yarışmasında Rusya'yı temsil eden Tatu. 
     Britney Spears ise Maxim'in bu yılki ''100 seksi kadın'' sıralamasında 30'uncu sırada yer aldı. 
     

     
</TEXT>
</DOC>
