<DOC>
<DOCNO> 158961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/yasam/yas03.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkadaşsız kalmasın 
</HEADLINE>
<TEXT>

Çocuğunuzu yuvaya göndermek için henüz erken olduğunu düşünüyor, bir yandan da yaşıtlarıyla arkadaşlık etmesini istiyorsanız, "www.oyungrubu.com" adresine tıklamanız yeterli... 
     NESLİHAN CUYAR İstanbul 

     Yaşıtlarıyla buluşsun 
     YEŞİM Atayolu Yurttutan 34 , iki yıl önce oğlu Alp doğduktan sonra turizm sektöründeki işinden ayrıldı. "Ancak Alp biraz büyüdükten sonra etrafında oynayacağı yaşıtı olmadığını gördüm" diyen Yurttutan, www.oyungrubu.com adlı bir site kurdu. Bu site sayesinde önce çevresinde oturanlarla bir grup oluşturdu. Zamanla diğer annelerle de elektronik posta yoluyla haberleşti. Sonra da çocuklarına yaşıt oyun arkadaşı arayanlara aracılık etmeye başladı. 
     
     365 kayıtlı anne var 
     SİTEYE çoğunluğu Anadolu yakasında oturan 365 kayıt olduğunu kaydeden Yurttutan, "Anneler ücret ödemeden sitedeki kayıt formunu dolduruyor. Kayıtlar daha sonra semtlere ayrılıp, birbirlerine yakın semtte oturan annelere dağıtılıyor. Daha sonra kendileri ya da benim aracılığımla bir araya gelen anneler, uygun zamanlarda dönüşümlü olarak çocuklarıyla diğer evlere misafir oluyorlar" dedi. 
     

</TEXT>
</DOC>
