<DOC>
<DOCNO> 162374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/spor/spo01.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal yakın markaja aldı 
</HEADLINE>
<TEXT>

Menajer Sinan Engin, Mircea Lucescu'nun çok istediği Serhat ile gizlice görüşerek nabız yokladı 
     Pazarlıklar başladı 
     TRANSFERDE fırtına gibi esen Beşiktaş, Fenerbahçe'nin yeni sezonda kadrosunda düşünmediği Serhat için de atağa kalktı. Lucescu'nun, "Eğer takımından ayrılırsa mutlaka alalım. Bize çok faydası olur" raporu üzerine menajer Sinan Engin'in düğmeye bastığı ve genç golcü ile gizlice buluşarak pazarlıklara başladığı öğrenildi. 
     
     Zaman istedi 
     SERHAT'IN Beşiktaş'ta oynamaya sıcak baktığı ve kesin kararını vermek için zaman istediği belirtildi. Bu arada genç golcünün transferi konusunda 2. Başkan Hüsnü Güreli'nin, Fenerbahçe Başkanı Aziz Yıldırım'ı arayarak görüşünü de alacağı kaydedildi. Yıldırım eğer yeşil ışık yakarsa Serhat, Siyah - Beyazlı renklere bağlanacak. 
     
Müthiş teklifSerdar Bilgili, İbrahim Toroman için iki milyon dolar artı iki futbolcu önerdi 
     Doğan'a yakın markaj 
     BEŞİKTAŞ'IN renklerine katmak istediği Gaziantepli İbrahim Toraman için Başkan Serdar Bilgili de devreye girdi. Celal Doğan'ın, "Satılık oyuncumuz yok" demecine rağmen Bilgili'nin Doğan ile bir görüşme yaparak milli oyuncuya karşılık iki milyon dolar, artı iki oyuncu önerdiği öğrenildi. Cazip teklif karşısında düşünme süresi isteyen Doğan'ı Beşiktaşlı milletvekilleri de yakın markaja aldılar. 
     
'Beşiktaş'tan ayrılmam'      TATİL için dün Amerika'ya giden Ahmet Dursun havalimanında çarpıcı açıklamalar yaptı. Menajer Sinan Engin kendisi hakkında verdiği "Takımın havasını bozuyor" raporu için "Üzüldüm" diyen tecrübeli oyuncu, "Beşiktaş ile üç yıllık sözleşmem var. Kesinlikle ayrılmayı düşünmüyorum" diye konuştu. 
     
     

</TEXT>
</DOC>
