<DOC>
<DOCNO> 195506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sondun41.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson'un babası "Oğlumu dövmedim, kırbaçladım " 
</HEADLINE>
<TEXT>

     ABD'li ünlü şarkıcı Michael Jackson'ın babası Joe Jackson, oğlunu hiç dövmediğini ancak kırbaçladığını söyledi. 
     Joe Jackson, BBC televizyonuna verdiği demeçte, çocukken babasının kendisini hep dövdüğünü söyleyen oğlu Michael Jackson'ı ''kemerle kırbaçladığını ancak asla dövmediğini belirterek, ''Birini sopa ile döversiniz'' dedi. 
     Baba Jackson, oğlunun estetik ameliyatları ile ilgili sorular üzerine, ''Michael, burnu ile ne yapmak isterse yapabilir'' yanıtını verdi. 
     Bir otel odasında yapılan röportajda, Joe Jackson'ın yanında, kendisini Michael Jackson'ın falcısı olarak tanıtan Majestik Magnificient adlı kişi de bulundu. Magnificient'ın, estetik ameliyat dışındaki sorulara sık sık müdahale ettiği görüldü. 
     Röportajı yapan Lous Theroux'un ''Michael'ın erkek ya da kız arkadaşı olup olmadığı'' yönündeki sorusu üzerine gerilim artarken Magnificient, ''Ne söylemeye çalışıyorsun Michael'ın homoseksüel olduğunu mu '' dedi. 
     Homoseksüellere inanmadıklarını belirten Joe Jackson ise ''Onlara katlanamıyorum'' diyerek görüşmeyi bitirdi. 
     
</TEXT>
</DOC>
