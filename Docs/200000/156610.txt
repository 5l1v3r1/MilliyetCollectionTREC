<DOC>
<DOCNO> 156610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/soneko11.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin oralama borçlanma maliyeti geriledi... 
</HEADLINE>
<TEXT>

     Hazine'nin iç borçlanma stratejisi çerçevesinde Mayıs ayında yaptığı ihalelerde, ortalama borçlanma maliyetinin yüzde 51'e gerilediği bildirildi. 
     Oyakbank'ın Hazine bölümü tarafından, bilgilendirmeye dönük hazırlanan ve bankayı bağlayıcı niteliği bulunmayan günlük bültende yer alan bilgilere göre, Hazine'nin Nisan ayında yüzde 57.3 olan Türk Lirası aylık ortalama borçlanma maliyeti, Mayıs ayında yüzde 6.2 azalarak yüzde 51'e indi. 
     Hazine'nin 2003 yılı için yıllık ortalama borçlanma maliyeti yüzde 45 olarak belirlenmişti Hazine'nin bu hafta yaptığı biri 91 gün vadeli referans bono, diğeri de 3 ayda bir değişken faiz ödemeli tahvil ihalesinden ilki olan referans bono ihalesinde, bileşik faiz yüzde 41.96 olmuştu. 
     Hazine'nin dün, Ocak ayından bu yana ilk defa düzenlediği değişken faiz ödemeli tahvil ihalesinde ise dönemsel faiz yüzde 11.45 olarak belirlenmişti. 
     
</TEXT>
</DOC>
