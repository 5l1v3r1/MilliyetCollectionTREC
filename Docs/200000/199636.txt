<DOC>
<DOCNO> 199636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/ekonomi/eko05.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İzlandalı Pharmaco, Fako İlaç'a talip 
</HEADLINE>
<TEXT>

   Fako'nun yüzde 90 hissesini 63 milyon dolara almayı planlayan Pharmaco alımın altı hafta içinde sonuçlanabileceğini açıkladı 
      STOCKHOLM Reuters 
   
   İzlandalı ilaç üreticisi Pharmaco Türkiye'nin yedinci büyük ilaç şirketi olan Fako'nun yüzde 90 hissesini 63 milyon dolara almayı beklediğini söyledi. 
   Pharmaco'nun açıklamasında, " Alım bazı koşullara bağlı ve dört ile altı hafta içinde gerçekleşmesini bekliyoruz" denildi. Şirketin CEO'su Robert Wessman, alım kararı için "Piyasadaki mevcut durumumuzu desteklerken, yeni piyasalara açılabilmemizi sağlıyor" dedi. Fako'nun 2003'te satışları 90 milyon dolar, Pharmaco'nun yılın ilk yarısında 194.9 milyon dolar oldu. 
   Açıklamada, "Fako'nun elverişsiz kredilere bağlı yüksek finansman maliyeti nedeniyle zarar etmesi bekleniyor" denildi ve planlanan alımının, Fako'ya 15 milyon dolar kredi verilmesini içerdiği belirtildi. 
   
   
</TEXT>
</DOC>
