<DOC>
<DOCNO> 167927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/siyaset/siy02.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Anıtkabir’in mimarına veda 
</HEADLINE>
<TEXT>

     İSTANBUL Milliyet 

     Anıtkabir’in uygulama projelerinin çizimi ve uygulama kontrolörlüğünü yapan yüksek mimar, mühendis Prof. Dr. Ahmet Orhan Arda 92 toprağa verildi. 
     Cuma günü vefat eden Arda için ilk tören, uzun yıllar çalıştığı Taşkışla’daki İTÜ Mimarlık Fakültesi’nde düzenlendi. 
     İTÜ Rektörü Prof. Dr. Gülsün Sağlamer, "Öğrencisi olmakla hep övündüğümüz, İTÜ’yü İTÜ yapan çınarlardan birini kaybettik" dedi. 
     Ali Arda da babasının yılmaz bir Atatürk hayranı olduğunu ifade ederek, "Onun mezarını yapmak da kendisine nasip oldu" diye konuştu. 
     Sağlamer’in gözyaşlarını tutamadığı törene, Arda’nın ailesi, yakınları, öğretim üyeleri ve öğrenciler katıldı. 1911 yılında Selanik’te doğan Arda, Şişli Camii’nde öğleyin kılınan cenaze namazının ardından Zincirlikuyu Mezarlığı’na defnedildi. 

</TEXT>
</DOC>
