<DOC>
<DOCNO> 154256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sonspo21.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 2 - Fenerbahçe 1 
</HEADLINE>
<TEXT>

     Bursaspor, kümede kalmak için can pazarı olarak gördüğü maçta Fenerbahçe'yi 2-1 yenmeyi başardı . Fenerbahçe dokuz maç üst üste üç puan alamadı ve kendi tarihinde hatırlamak istemediği bir rekor kırdı. 
     Bursaspor kendisi açısından hayati önem taşıyan maça oldukça hızlı başladı. Yeşil-beyazlı takım orta alanda yaptığı presle rakibinin oyun kurmasını güçleştirirken, kanat organizasyonlarıyla da rakip kalede gol aradı. 12. dakikada Egemen ile aradığı golü bulan Bursaspor, bu bölümden sonra daha kontrollü ataklar geliştirmeye başladı. 
     Konuk Fenerbahçe ise Bursaspor'un kurduğu baskıyı aşmakta zorlandı. Orta alanda istediği pas organizasyonlarını gerçekleştiremeyen İstanbul temsilcisi, Bursaspor kalesine hızlı hücumlarla gelmeye çalıştı. Maçın ilk tehlikeli atağını Fenerbahçe gerçekleştirdi. 
     5. dakikada Fatih'in uzun pasıyla hareketlenen Tuncay, Erkan'ı çalımladıktan sonra ceza sahası dışından topa sert vurdu. Meşin yuvarlak yandan az farkla auta çıktı. 
     6. dakikada Ömer'in sağ kanattan kullandığı serbest atışta ceza sahası içine gelen topa Metin kafayla vurdu, meşin yuvarlak direğin hemen yanından auta çıktı. 
     10. dakikada Erkan'ın uzun pasıyla sağ kanattan ceza sahası içine giren Junior, Erman'ı çalımladıktan sonra ayağının kayması üzerine topa istediği gibi vuramayınca takımı adına net bir gol pozisyonundan yararlanamadı. 
     12. dakikada Bursaspor'un golü geldi. Yakup'un pasıyla buluşan Egemen, yaklaşık 20 metreden topu güzel vuruşla kaleye gönderdi. Meşin yuvarlak kaleci Recep'in sağından filelere gitti 1-0 
     19. dakikada Bursaspor'un Metin Akan'a yapılan tehlikeli hareket nedeniyle kazandığı serbest atışı Okan kullandı. Okan'ın düzgün vuruşunda top direğin hemen yanından auta çıktı. 
     27. dakikada Fenerbahçe'nin kazandığı serbest atışı Ümit kullandı. Oyuncunun yerden kaleye gönderdiği sert topa kaleci Majdan yatarak sahip oldu. 
     39. dakikada Fatih'in ara pasıyla soldan hızla ceza sahası içine giren Metin'in yerden sert vuruşunda top kaleci Recep'de kaldı. 
     40. dakikada Serkan'ın sol kanattan orta şut karışımı vuruşunda top üst direğe çarparak auta çıktı. 
     Kalan dakikalarında gol olmayınca, maçın ilk yarısı 1-0 Bursaspor lehine tamamlandı. 
     
     İKİNCİ YARI 

     Karşılaşmanın ikinci yarısına hızlı başlayan, konuk ekip Fenerbahçe oldu. Devreyi 1-0 yenik kapatan sarı-lacivertli takım, beraberlik golünü bulabilmek için ikinci yarının başlama düdüğüyle birlikte rakip kaleye yüklenmeye başladı. İstanbul temsilcisi, 50. dakikada aradığı golü buldu. 
     Evsahibi Bursaspor ise rakibinin ikinci yarının ilk 10 dakikasında da uyguladığı baskıyı aşmakta zorlandı. Rakibinin skoru eşitlemesiyle toparlanan yeşil-beyazlılar, oyun üstünlüğünü bu dakikadan sonra yeniden eline aldı. 
     Fenerbahçe, ikinci yarıya Redrov'un yerine Kemal xx , Steviç'in yerine de Cem Karaca'yı xx alarak başladı. 
     50. dakikada Fenerbahçe beraberliği yakaladı. Bursaspor ceza alanında oluşan karambolde Kemal, kaptığı topu kaleci Majdan'ın üzerinden filelere gönderdi 1-1. 
     55. dakikada Tuncay'ın ceza alanı dışından sert şutunda, yerden gelen topu kaleci Majdan tokatladı. Seken topu Erman filelere gönderdi. Ancak hakem Metin Tokat, yardımcısı Sürhat Müniroğlu'nun uyarısıyla, golü ofsayt olduğu gerekçesiyle saymadı. 
     Golün iptaline tepki gösteren Fenerbahçe yedek oyuncusu İsmail Güldüren ile Bursaspor Antrenörü Adnan Örnek arasında tartışma yaşandı. Bunun üzerine Bursaspor yedek kulübesi arkasında ısınan Fenerbahçeli yedek oyuncular kale arkasına alındı. 
     59. dakikada Bursaspor'da, Metin'in yerine Ender xxx oyuna girdi. 
     61. dakikadaki Fenerbahçe atağında, sağ kanattan hareketlenen Semih, topu ceza alanı içine ortaladı. Erman'ın vuruşunda, Bursaspor savunmasına çarpan top kornere çıktı. 
     65. dakikadaki Bursaspor atağında, Serkan'ın pasıyla ceza alanına giren Ender, sol çaprazdan topu kaleci Recep'in üzerinden kaleye gönderdi. Üst direğe çarparak dönen topu Fenerbahçe savunması uzaklaştırdı. 
     68. dakikada Fenerbahçe'de, Erman'ın yerine Can x oyuna dahil oldu. 
     74. dakikada Bursaspor 2. golünü buldu. Ömer'in pasıyla sağ kanattan hareketelenen Ender, topu ceza alanına gönderdi. Pozisyonu iyi izleyen Okan'ın plase vuruşunda, top Fenerbahçe fileleriyle buluştu 2-1. 
     76. dakikada Bursasporlu Fatih sarı kart gördü. 
     Bursaspor'da, 84. dakikada Yakup'un yerine Mustafa , 89. dakikada da Fatih'in yerine Zafer oyuna girdi. 
     90. dakikada Fenerbahçeli Fatih sarı kart gördü. 
     Kalan sürede başka gol olmayınca, Bursaspor Fenerbahçe'yi 2-1 yendi. 
     

Stat Atatürk Hakemler Metin Tokat xxx, Sürhat Müniroğlu xxx, Cengiz Akyüz xxx Bursaspor Majdan xxx, Junior xx, Egemen xxx, Ömer xx, Erkan xx, Tarkan xx, Emre xx, Fatih xxx, Yakup xxx, Okan xx, Metin xx Fenerbahçe Recep xx, Ümit xx, Erhan xx, Rebrov xx, Tuncay xx, Fatih xx, Semih xx, Erman xx, Johnson xx, Stevic xx, Fahri xx Gol Dk. 12 Egemen Bursaspor      Bu arada, maç öncesi Bingöl depreminde ölenlerin anısına 1 dakikalık saygı duruşunda bulunuldu. 
     Öte yandan, Orhangazi'de oynanan PAF ligi maçında, Bursaspor Fenerbahçe'yi 3-1 yendi. 
     
</TEXT>
</DOC>
