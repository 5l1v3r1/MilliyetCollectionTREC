<DOC>
<DOCNO> 186409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yazar/akyol.html </URL>
<DATE> 2003/10/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Seçim hukuku 
</HEADLINE>
<TEXT>

   
   YSK seçimleri iptal edecek mi, etmeyecek mi Niye hukukçular anlaşamıyorlar Her hukukçu kendi görüşünü destekleyen bir kuraldan bahsediyor. 
   Böyle hukuk mu olur 
   Evet, bazen hukuk böyle olur. 
   Bazen hukuk kuralları çatışır. Bazen akılla hukuk, sosyal ihtiyaçlarla hukuk da çatışır. Hatta aklın bir türü ile öteki türü, mesela pratik akılla felsefi akıl çatışır. 
   İslamda da nass ile akıl çatıştığında, nass akla göre 'tevil' edilir. 
   DEHAP'ın seçime sahte belge ile girdiğinin kesinleşmesi üzerine de, hukuk kurallarının çatıştığı karmaşık bir durum ortaya çıkmıştır. 
   
   BAZI hukukçular, 2 milyon oy alan bir partinin sahte evrakla seçime girmesi halinde "mutlak kanunsuzluk" sebebiyle seçimlerin iptalini savunuyorlar. 
   Mesela Saadet Partili Prof. Mustafa Kamalak dün bir TV kanalında diyordu ki 
   - Seçime girmek için yapılan sahtecilik birkaç ilde yapılırsa mı, Türkiye'de yapılırsa mı 'ağır ihlal' olur Birkaç ildeki seçim bu sebeple iptal edilebiliyor ama Türkiye genelinde seçimler iptal edilmeyecek Olmaz böyle şey 
   Aksine, böyle olur 
   Prof. Kamalak'ın soyut "mantıki kıyas"ı hukuka aykırıdır 
   Birkaç il ile bütün ülkede seçimleri iptal ederek yeniden seçime gidilmesi "nitelik" bakımından farklıdır, 'kıyas' yapılamaz. 
   Bütün Türkiye'de yeniden seçim yapma kararı sadece Meclis'in yetkisindedir. 
   Bu sebepledir ki, mesela Seçim Kanunu'nun 33. maddesine göre, birkaç ilde seçim iptal edilse bile, bu durum genel seçimlerde yapılmış olan oy ve baraj hesabını değiştirmez. 
   
   HUKUK kuralları çatıştığı zaman "üst norm" hangisiyse ona uyulur, onunla çatışan diğer normlar, kurallar uygulanmaz. Bu açıdan 
   Üst norm Seçim kararını Meclis verir, tarihini Meclis belirler. Başlangıçta, Yargıtay Başsavcısı DEHAP'ın da seçimlere katılabileceğini bildirmiş, buna göre adaylar kesinleşip oy pusulaları basılmıştı. 
   Sonra, Başsavcı DEHAP'ın seçime katılmayacağını 7 Ekim'de YSK'ya bildirdiğinde, gümrüklerde oy verme işlemi başlamıştı bile DEHAP'ın katılamayacağına karar vermek, seçimlerin yapılamaması, yani "seçim kararını Meclis verir" kuralının çiğnemesi olurdu. 
   YSK, üst norma uymuş ve seçimler Meclis'in kararına uygun olarak 3 Kasım'da yapılmıştır. 
   Aynı üst norm sebebiyle, YSK bugün de seçimleri iptal edip Meclis'i yeni seçime zorlayamaz. 
   Üst norm Hiçbir kamu organı yasalarla verilmemiş bir yetkiyi kullanamaz. DEHAP seçime sahtecilikle girmiştir ama oylarının geçerli olduğu kuşkusuzdur. YSK, yasaların vermediği bir yetkiyi kullanarak seçimleri iptal edemeyeceği gibi, DEHAP oylarını da geçersiz sayamaz. 
   Peki sahtecilik ne olacak O ceza hukukuyla ilgilidir. Yargıtay'ın cezayı onaylama kararı, "üst norm"ları aşarak seçimlerin iptaline de HADEP oylarının geçersiz sayılmasına yol açmaz. 
   Netice Bu iki üst norm, ayrıca "hukuka güvenirlik, istikrar" gibi diğer üst normlara göre de, YSK'nın ret kararı vereceğini düşünüyorum. 
   
   DÜZELTME Dünkü yazımda bir dizgi hatası olmuştur. Doğrusu şöyledir 
   "Öyle ki, 1930'ların 'öztürkçecilik' tutkusuyla 'Kamalizm' diye yazılıyordu." 
   
      
   
</TEXT>
</DOC>
