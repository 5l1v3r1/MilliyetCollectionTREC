<DOC>
<DOCNO> 190975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sondun42.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
IRA, öldürüp gizlice gömdüğü 9 kişi için özür diledi... 
</HEADLINE>
<TEXT>

     Kuzey İrlanda'nın bağımsızlığı için savaşan İrlanda Cumhuriyet Ordusu IRA , 9 kişiyi öldürüp, gizli mezarlara gömdüğü için özür diledi, ancak kurban yakınları bunu kabul etmedi. 
     Kuzey İrlanda barış sürecine yeniden hayat vermek için bu hafta başında silahlarının bir kısmını hurdaya çıkaran IRA'nın bu girişimi başarısız olmuştu. 
     IRA, öldürülen kişilerle ilgili açıklamasında, ''Tam bir sorumluluk hissettikleri bu adaletsizliği düzeltmek istediklerini'' belirtti. 
     Yazılı açıklamada mezarların yerleri ile ilgili olarak İrlandalı yetkililere 1999'da verilen bilgiler üzerine, şimdiye kadar 9 cesetten 4'ünün bulunduğu kaydedildi. 
     Kuzey İrlanda sınırı boyunca yapılan kapsamlı arama çalışmalarına rağmen diğer 5 cesede henüz ulaşılamadı. IRA, bulunamayan mezarlarla ilgili yeni bilgi olması durumunda bunu yetkililere ileteceklerini de açıkladı. 
     
</TEXT>
</DOC>
