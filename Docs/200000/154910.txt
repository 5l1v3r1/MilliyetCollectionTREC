<DOC>
<DOCNO> 154910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sontur02.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çınarcık'ta başlayan orman yangını kontrol altına alınamıyor 
</HEADLINE>
<TEXT>

     Yalova'nın Çınarcık İlçesi'ne bağlı Esenköy Çamiçi mevkiinde bu akşam orman yangını çıktı. 
     Vali Yusuf Erbaş'tan alınan bilgiye göre, 7-8 hektarlık bir alana sıçrayan yangın, henüz kontrol altına alınamadı. 
     Yangının, muhtemelen tarlada zeytin dallarının yakılmasıyla başladığını belirten Vali Erbaş, Yalova ve Gemlik belediyeleri itfaiye ekipleri ile Köy Hizmetleri ekipleri ve askeri birliklerin, söndürme çalışmalarını sürdürdüğünü bildirdi. 
     Vali Erbaş, ''Ancak rüzgarın etkisiyle yangını tamamen kontrol altına alamıyoruz. Yangının, yerleşim alanlarına kaymasını engellemeye çalışıyoruz'' dedi. 
     Vali Erbaş, yangın nedeniyle Bursa ve İzmit itfaiyelerinden de yardım istediklerini bildirdi. 
     
</TEXT>
</DOC>
