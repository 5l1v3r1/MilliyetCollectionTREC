<DOC>
<DOCNO> 187311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sonspo17.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, 17 futbolcuyla çalıştı... 
</HEADLINE>
<TEXT>

     Galatasaray, Çaykur Rizespor ile deplasmanda oynayacağı lig maçının hazırlıklarını, eksik kadrosuyla sürdürdü. 
     Teknik direktör Fatih Terim yönetiminde Florya Metin Oktay Tesisleri'nde yapılan antrenmana, milli takımda bulunan futbolcular ile sakatlığı bulunan Ümit Karan, Volkan ve Lukunku katılmadı. Sarı-kırmızılıların antrenmanında sadece 17 futbolcu yer alırken, alt yapıdan Cafer de takımla birlikte çalıştı. 
     Sakatlıkları bulunan Prates ve Abdullah da takımdan ayrı olarak idman yaptı. 
     Antrenmanın sadece 15 dakikalık bölümü basına açık olarak yapılırken, futbolcuların koşudan sonra kondüsyon geliştirici çalışmalar ve çift kale maç yaptıkları öğrenildi. 
     Galatasaray, Çaykur Rizesspor maçının hazırlıklarını bu akşam salonda yapacağı kondüsyon çalışmasıyla sürdürecek. 
     
</TEXT>
</DOC>
