<DOC>
<DOCNO> 177250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sonspo19.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de galibiyet stresi... Fenerbahçe bu hafta ne yapacak 
</HEADLINE>
<TEXT>

     Birinci Süper Lig'de 2003-2004 sezonuna kötü başlayan Fenerbahçe, 23 Ağustos Cumartesi günü Elazığspor ile yapacağı maç öncesi stresli. 
     Yeni sezona kendi sahasında İstanbulspor yenilgisiyle başlayan sarı-lacivertli ekip, evindeki son galibiyetini geçen sezonun 31. haftasında Kocaelispor karşısında 1-0'la elde etti. 
     Bu galibiyetin ardından, 33. hafta maçında Diyarbakırspor ile0-0 berabere kalan sarı-lacivertli takım, yeni sezonun ilk maçında ise İstanbulspor karşısında düş kırıklığı yaratan bir performansla 3-0 yenildi. 
     Sarı-lacivertli ekip, Kocaelispor galibiyetinin ardından kendi sahasında yaptığı 2 lig maçında gol atamadı. 
     
     SON 6 MAÇTA 1 GALİBİYET 
     Geçen sezon kendi sahasında yaptığı maçlarda fazla puan yitiren Fenerbahçe, sahasındaki son 6 maçta yalnızca 1 kez kazandı. 
     2002-2003 sezonunun 22. haftasında Kadıköy'de Malatyaspor'u 2-0 yenen Fenerbahçe, bu maçın ardından kendi evinde yaptığı 6 karşılaşmadan yalnızca Kocaelispor karşısında aldığı 1-0'lık galibiyetle yetindi. 
     Elazığspor maçıyla çıkışa geçmek isteyen sarı-lacivertli takımın, sahasında yaptığı son 6 maç şöyle 
     
     
2002-2003 sezonu 25. hafta Fenerbahçe - Altay 0 - 1 27. hafta Fenerbahçe - Gençlerbirliği 3 - 3 29. hafta Fenerbahçe - Samsunspor 1 - 1 31. hafta Fenerbahçe - Kocaelispor 1 - 0 33. hafta Fenerbahçe - Diyarbakırspor 0 - 0 2003-2004 sezonu 1. hafta Fenerbahçe - İstanbulspor 0 - 3 
     
</TEXT>
</DOC>
