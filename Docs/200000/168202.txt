<DOC>
<DOCNO> 168202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/spor/spo15.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Fener gerilimi      VESTEL Manisaspor'un genel kurulunda Cengiz Ergün yeniden başkanlığa seçilirken, Fenerbahçe yüzünden tartışma çıktı. Asbaşkan Ömer Yüngül, "Ergün'e, '2005'te Fenerbahçe, Manisa'ya gelecek ve onları da yeneceğiz' demiştim. Hedeflerimize erken ulaşıyoruz" dedi. Bu arada yerinden fırlayan Fenerbahçe Taraftarlar Derneği Başkanı Ahmet Kurşun, "Burada Fenerbahçe'ye laf söyletmem. Camiaların arasına nifak tohumları ekiyorsunuz" diye bağırmaya başladı. Salonda yükselen tansiyonu Başkan Ergün indirdi. 
     
Taner de katıldı      SAMSUNSPOR Kızılcahamam'da antrenman sayısını üçe çıkarırken prensipte anlaşma sağlanan Adana Demirspor'un golcü futbolcusu Taner de kampa katıldı. Teknik Direktör Multescu, sabah kros, öğle saatlerinde salonda ağırlık, akşam da sahada kuvvet, dayanıklılık ve teknik çalışma yapacaklarını açıklandı. 
     
Sebat kampta      AKÇAABAT Sebatspor, 17 kişilik futbolcu kadrosuyla Kızılcahamam'a gitti, 18 futbolcu da kafileye Ankara'da katıldı. Teknik Direktör Ekrem Al, "İyi seçim yapmak ve sezona güçlü bir ekiple girmek için acele etmeden bol alternatifli bir kadro kurduk. Lig başlayınca bize şaşıranlar çok olacak" dedi. 
     
Körfez başladı      İKİNCİ Lig A Kategorisi'nde mücadele edecek Kocaelispor, Teknik Direktör Hüseyin Kalpar yönetiminde yaptığı ilk antrenmanla çalışmalarına başladı. 15 Temmuz'a kadar tesislerde çalışmalarını sürdürecek Kocaelispor'un daha sonra Abant'a giderek kampa gireceği açıklandı. 
     
Denizli'de birlik      DENİZLİSPOR'DA 16 Temmuz'da yapılacak kongreden önce iki başkan adayı Kadir Seyrek ve Zafer Katrancı, Belediye Başkanı Ali Aygören'in araya girmesi sonucu birleşme kararı aldı. Aygören'in makamında yapılan toplantıda ortak liste yapma konusunda anlaşan Zafer Katrancı ve Kadir Seyrek, kimin başkan olacağı sorularını yanıtsız bıraktılar. 
     
Bulut'tan imza      YUNANİSTAN'IN Panianios takımında forma giyen Erol Bulut, aynı ülkenin Panathinaikos takımı ile 3 yıllık sözleşme imzaladı. Erol internet sitesinde yaptığı açıklamada, çıtayı yükselttiğini, hedefinin Milli Takım'da forma giymek olduğunu söyledi. 
     

</TEXT>
</DOC>
