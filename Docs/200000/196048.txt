<DOC>
<DOCNO> 196048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/yazar/akyol.html </URL>
<DATE> 2003/11/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
El Kaide barbarlığı 
</HEADLINE>
<TEXT>

   
   OLAY günü bütün medyanın haber merkezleri hadiseyi takip eden muhabirlere, ajanlara, TV ekranlarına kilitlendiler. Ben, dünyaya bunun nasıl yansıyacağını merak ediyorum. 
   Uluslararası CNN'de Andrw Finkel olay yerinden haber verdi, bir de Türkiye Yahudi cemaatinin lideri Avi Alkas'la canlı yayında mülakat yaptı. 
   Avi Alkas'ın dünyaya söyledikleri şu 
   - Biz asırlardan beri Türkiye'de barış ve huzur içinde yaşıyoruz. Türkiye'de bir İslam - Musevilik gerilimi yoktur. Bu terör, eminim memleketimizin dışından planmıştır. 
   Evet bütün hadisenin özeti budur Dünyaya dosdoğru bir fotoğraf verilmiştir. 
   Türkiye'de hiçbir zaman ırkı ve dini anlamda bir "anti semitizm" olmamıştır. Yahudi vatandaşlarımız Osmanlı'da ve Cumhuriyet'te ülkeye sadakatle bağlanmış, kendileri de itibar görmüştür buna Lozan müzakereleri dahildi. 
   
   
   EL KAİDE adlı manyak terör örgütü kendi barbarizmini Türkiye'ye taşımıştır 
   1986 ve 1992'de de İstanbul'da sinagoga terörist saldırılar olmuştu. Ama bu defa uluslararası boyutu daha önemli bir terörle karşı karşıyayız Bu El Kaide adlı uluslararası terör örgütünün Türkiye'nin hedef seçtiğini gösteren, tam "Ortadoğu usulü" bir terördür. 
   Daha önce Fas'ın Kazablanka kentinde, Suudi Arabistan'ın Riyad kentinde, Pakistan'ın Karachi kentinde, Tunus'un Cerbe kentinde, Endonezya'nın Kuta Beach adlı tatil beldesinde, Kenya'nın Mombassa kentinde, defalarca Bağdat'ta yapılan türden tipik El Kaide eylemi 
   Zaten El Kaide sözcüsü Ebu Nasır Mahmud bazı Arap TV'lerinde yayımlanan video mesajında açıkça söylemişti 
   "Türkiye, Yemen ve Suudi Arabistan'da intihar saldırıları planlıyoruz. Bu saldırılarda Hıristiyan ve Yahudi hedeflerini vuracağız." 
   Ve, 31 Mart 2003 tarihli Milliyet'te Erdal Kılınç'ın manşetteki haberi 
   "Usame bin Ladin'in El Kaide örgütü, Irak'taki savaş nedeniyle Türkiye'de de özellikle ABD ve İsrail hedeflerine yönelik eylemlere hazırlandığı bilgisi güvenlik birimlerini alarma geçirdi..." 
   
   
   TERÖRLE mücadele zordur. Cumartesi günkü terör, belli ki aylar önce planlanmıştır. Saldırının nerede, nasıl, ne zaman olacağını tahmin etmek zordur. 
   El Kaide ile mücadele daha zordur. Çünkü hiyerarşik, disiplinli bir örgüt değil. Ufak, profesyonel, hatta bazen birbiriyle irtibatsız terör hücrelerinin adeta genel ruhu "El Kaide"dir. O sebeple de kolayca maşa ve taşeron kullanabiliyor 
   Türkiye saldırıya maruz kaldığı için İsrail ve ABD ile mevcut ilişkilerini geriletmeyecektir. Çünkü bu ilişkilerimizin temelinde Türkiye'nin stratejik çıkarları vardır. 
   Türkiye elbette yoluna devam edecek, teröre karşı mücadelesini sıkılaştıracaktır. 
   Asıl gözünü açması gereken "Hıristiyan Avrupa"dır din ayırımcılığı yapan, bu şekilde kışkırtan Avrupa.... "Liberal ve sosyal demokrat Avrupa" şimdi "öteki Avrupa" daha sert uyarmalıdır. 
   Uyanmaları için terör bombalarının Paris'te, Berlin'de mi patlamasını bekliyorlar 
   ABD'nin hatalarını başka bir yazımda ele alacağım. 
   Netice Bu coğrafyada, bu bayrak altında yaşadıkça terörle mücadele etmek zorundayız. 
   
      
   
   
   
</TEXT>
</DOC>
