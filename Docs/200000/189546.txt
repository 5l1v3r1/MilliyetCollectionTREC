<DOC>
<DOCNO> 189546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sonspo19.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyak Renault 69 - Türk Telekomspor 74 
</HEADLINE>
<TEXT>

     Salon Bursa Atatürk Hakemler Mehmet Keseratar xxx, Recep Ankaralı xxx, Tarkan Tuden xxx OYAK Renault Serdar xx 9, Ömer xx 12, Altan xx 11, Enes x, Salyers xxx 18, Ersan x, Serhan x 3, İlkay xx 8, Özgür x 4, Serhat x 4 Türk Telekomspor Mack xx 10, Bekir x 5, Şemsettin xxxx 31, Mutlu xx 11, Nedim x 2, Stanescu xxx 15, Avlicas x, Can x, Umut x 1. Periyot 16-22 
     Devre 40-36 Türk Telekomspor lehine 
     3. Periyot 51-52 
     Türkiye Basketbol Ligi'nde OYAK Renault, Türk Telekomspor'a sahasında 74-69 yenildi. 
     İki takımın adam adama savunma yaparak başladığı maçın ilk dakikalarında OYAK Renault, Türk Telekomspor oyuncusu Şemsettin'in sayılarına Ömer'le karşılık verdi. 
     Maçın 5. dakikası 9-8 ev sahibi takımın üstünlüğüyle geçilirken, bu dakikadan sonra etkili alan savunması yapan Türk Telekomspor, maçın ilk periyodunu 22-16 önde kapadı. 
     İkinci periyotta Türk Telekomspor antrenörü Ercüment Sunter, o ana dek 16 sayısı bulunan Şemsettin'i faul sayısı 2'ye ulaşması üzerine 15. dakikada kenara aldı. Oyak Renault, Şemsettin'in kenara alınmasından sonra üst üste hücumlardan boş dönen Türk Telekom karşısında maçın 18. dakikasında 31-31'lik eşitliği sağladı. 
     Karşılıklı basketlerin atıldığı maçın ilk yarısı Şemsettin'in son 5 saniyede aldığı hücum ribaundunu sayıya dönüştürmesiyle, Türk Telekomspor'un 40-36 üstünlüğüyle sona erdi. 
     Oyak Renault, üçüncü periyodu baştan sona önde götüren Türk Telekomspor karşısında, Salyers'le sayılar buldu. Oyak Renault, Altan'ın üçüncü periyodun bitimine 1 saniye kala pota altından attığı basketle farkı 1 sayıya indirse de üçüncü periyot Türk Telekomspor'un 52-51 üstünlüğüyle geçildi. 
     Son periyotta seyircisinin desteğini alan evsahibi takım, Serdar'ın 2 sayılık basketiyle 32. dakikada 57-56 öne geçti. Oyak Renault, üst üste attığı basketlerle farkı bir ara 6 sayıya kadar çıkarsa da Türk Telekomspor maçın en etkili oyuncusu Şemsettin'in sayılarıyla 36. dakikada tekrar 66-64 öne geçti. 
     Şemsettin'in sayılarını, etkili savunma ve Stanescu'nun sayılarıyla destekleyen Türk Telekomspor maçı, deplansmanda 74-69 kazandı. 
     
</TEXT>
</DOC>
