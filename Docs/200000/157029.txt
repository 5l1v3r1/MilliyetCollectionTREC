<DOC>
<DOCNO> 157029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yazar/pulur.html </URL>
<DATE> 2003/05/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kahramanlar 
</HEADLINE>
<TEXT>

     Yani, balıklar denizde yaşar ama, denizi bilmezler. 
     Amerika’daki Türklerin yayımladığı "Türk of Amerika" dergisinin genel yayın yönetmeni Cemil Özyurt’un yazısını okuyunca aklımıza bu laf geldi yazının başlığı "Kahraman olmak" yazar, önce Amerika’yla ilgili tespitini yapıyor 
     "Amerika, yeryüzünde metrekare başına en fazla hero’ya kahraman sahip ülkedir herhalde. Caddeleri, sokakları otobanları 227 yıllık tarihe sığdırılan savaşlarda hayatını kaybedenlerin isimleriyle donatılmıştır. İkinci Dünya Savaşı, Kore veya Vietnam gazileri anısına bir anıtın dikilmediği mahalle yok gibidir. 
     New York sokaklarında çıkan herhangi bir yangını söndüren itfaiye görevlisi ertesi gün gazetelerde hero olarak karşınızdadır. Virginia ve çevresinde suçsuz insanları, keskin nişancı sapığı yakalayan polis şefi de öyle. 
     Irak Savaşı’nda esir düşen yedi askerin Teksas’a gelişlerini pek çok televizyon kanalı canlı verip havaalanında bekleyen Amerikalıların yeni kahramanları sabırsızlıkla bekleyişlerini gösteriyordu." 
     Ya Türkiye’de 
     Cemil Özyurt, bu toprağın insanı hiç memleketini bilmez mi 
     "Türkiye’de benzer olaylara yaklaşım daha ilginç Önce linç edilmek üzere birini bulmak, hero yaratmaktan ziyade tercih edilen bir yöntem. Yangın mı çıktı Önce itfaiye müdürü neyi yapmadı, elinde olsun ya da olmasın o incelenir. Polis sokakta bir çatışmaya mı girdi Önce polis memurunun ya da şefinin yaptıklarından nasıl olur da bir kusur çıkartılır ona bakılır. Hayatını ortaya koyup, karşısındakine kurşun sıkması değildir önemli olan. Kurumlar kamuoyu nezdinde iyice hırpalanır ki güven duygusu kalmasın. 
     
     TÜRKİYE’de de hak etsin ya da hak etmesin, kahraman yaratılsın gibi bir düşüncemiz yok. Hakkı olanın hakkı yenmesin. Verdiği emeğin karşılığını maddi olarak veremesek bile manevi duyguları tatmin edilsin. 
     PKK ile sürdürülen 15 yıllık mücadele süresince memleketine dönüşte canlı televizyon kanalları ve binlerce insan tarafından karşılanan Mehmetçik olduğunu hatırlamıyorum." 
     
     NE dersiniz haksız mı 
     Bugün Türkiye’de kaç bilim adamının, bırakın anıt dikmeyi, adları kaç sokağa, kaç meydana verilmiştir 
     Bilim adamları gerçek "kahramanlar" değil midir 
     Eğer Koç Vakfı, Ord. Prof. Dr. Cevdet Çubukçu’nun hayatını ve bilimsel başarılarını bir kitapta toplamasaydı, kim bu bilim adamını tanıyacaktı ki 
     Prof. Çubukçu, 1928’de, Türkiye’de ilk defa Fizyoterapi Enstitüsü’nü kuran bilim adamıdır. Bu ilk adımdan sonra, tıp fakültelerinde fizik tedavi ders olarak okutulmaya başlanmıştır. 
     Bu kitabı da iki meslektaşı yazmış, Doç. Dr. Nadire Berker ile Doç. Dr. Selim Yalçın... 
     Doç. Dr. Nadire Berker, rahmetli "Hoca"nın torunu, annesi Prof. Dr. Ender Berker de "Hoca"nın kızı... 
     Yani aile boyu fizik - tedavi hekimleri... 
     
     EVET, Amerika’da "kahramanlara" yer vardır, Türkiye’nin günlük kahramanları ise, 1 milyar 700 milyon liraya bir şişe Fransız şarabı alan 36 kişidir veya benzeri kişilerdir... 
     
     

</TEXT>
</DOC>
