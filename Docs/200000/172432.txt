<DOC>
<DOCNO> 172432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/ekonomi/eko10.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank siyasetçi gözetiminde soyuldu 
</HEADLINE>
<TEXT>

   Murakıpların defalarca 'el konulması gerek' dediği bankaya bir yıl sonra el konulduğu kaydedildi 
      SALİHA ÇOLAK Ankara 
   
   Etibank özel raporu, bankaların, denetçilerin uyarılarına karşın, siyasetçilerin gözetiminde soyulduğunu gösteren bir dizi olayı ortaya koydu. Yolsuzlukları Araştırma Komisyonu, murakıpların bankadaki tehlikeli gidişi 30 Eylül 1999 ve 15 Haziran 2000 tarihli raporlarında açıklayarak el konulması gerektiği yolunda uyarıda bulunduğunu saptadı. 
   Komisyonun tespitlerine göre, bu tarihten sonra murakıpların uyarıları dikkate alınmadı, banka kaynakları grup içi firmalara aktarıldı, özkaynakların dört katı olan zararın yedi katına çıkmasına göz yumuldu. Zarar 97 trilyondan 313 trilyona yükselirken, ilk raporun üzerinden neredeyse bir yıl geçtikten sonra 27 Ekim 2000'de bankaya el konuldu. 
   
   Sahtek rlıkla kurtarıldı 
   İnterbank'a el konulma sürecinde Cavit Çağlar'ın Etibank'daki hisselerine Fon'ca el konulmasını önlemek için geriye dönük olarak, sahtek rlıkla devir işlemi yapıldığı tespit edildi. Raporda, Devlet eski Bakanı Recep Önal hakkında Meclis soruşturması açılması yönünde karar alınması gerektiği belirtildi. 
   
   
</TEXT>
</DOC>
