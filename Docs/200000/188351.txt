<DOC>
<DOCNO> 188351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sonspo03.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz'de iki Türk.. 
</HEADLINE>
<TEXT>

     İki Türk asıllı oyuncu Murat ve Hakan Yakın kardeşler İsviçre Milli Takımı forması altında final biletini kaptı. 
     Ay-Yıldızlı ekibimiz, Portekiz'de yapılacak 2004 Avrupa Şampiyonası için baraja kalırken, iki Türk asıllı oyuncu Murat ve Hakan Yakın kardeşler İsviçre Milli Takımı forması altında final biletini kaptı. İsviçre basını iki kardeşe de övgü yağdırdı. 
     Gazeteler, özellikle Hakan Yakın'ın attığı gol ve futboluyla takımı taşıdığını yazarken, Murat Yakın'ın da İsviçre defansını derleyip toparladığı yorumunu yaptı. 
     Öte yandan komşumuz Yunanistan'da da Portekiz biletini kapmanın sevinci yaşanıyor. 24 yıl aradan sonra Avrupa Şampiyonası Finalleri'ne katılmayı başaran Yunanlılar, zafer naraları atıyor. Yunanistan, 1994 Dünya Kupası'ndan sonra ilk kez büyük bir futbol organizasyonunda mücadele edecek. 

     
</TEXT>
</DOC>
