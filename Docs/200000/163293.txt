<DOC>
<DOCNO> 163293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/yazar/pulur.html </URL>
<DATE> 2003/06/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Siyaset Rasim "Her şeyin bedeli var " diyor 
</HEADLINE>
<TEXT>

     "Siyaset Rasim"e bu lafının hesabını soranlar var. 
     Biz de sorduk 
     "Neden bu kanuna karşısın " diye. 
     Güldü 
     "Halide Edip, neden karşıysa, ben de o yüzden karşıyım " 
     "Siyaset Rasim" yine kafa karıştırmaya başladı, Halide Edip'le bunun ne ilgisi var ki 
     Meğer varmış... 
     
     1951'de Demokrat Parti iktidara geçer geçmez, Atatürk heykellerine saldırı başlamış, bunun üzerine, hükümet Atatürk'ün aziz hatırasını korumak için bir kanun tasarısı hazırlamış, Meclis'e getirmiş... 
     Halide Edip Adıvar o tarihte, bağımsız milletvekili... 
     
     SONRASINI "Siyaset Rasim"'den dinleyelim 
     "Tesadüfe bak, ben de bugünlerde Hicran Göze'nin Halide Edip'le ilgili bir kitabını okuyordum, bu kitapta da vardır, tasarı Meclis'e gelir gelmez, Halide Edip muhalefet eder ve şöyle der 
     - Asırlardan beri büyük insanlar, büyük rejimler yetiştirmiş bir millet, en nihayet yirminci asırda bizim devrimizde Atatürk'ü yetiştirmiştir. Şark'ın hiçbir tarafında, Atatürk'ü geri kalmış Doğulu bir millet, Batı medeniyetini benimsememiş bir millet yetiştiremezdi. Binaenaleyh, bu milleti, Atatürk yoktan var etmiş değildir. Atatürk bu milletin evladıdır, .... sadece heykel kırmak veya Cumhuriyet'in banisi Atatürk'e dil uzatmak gibi bir saygısızlığın önüne geçmek için, yeni bir kanun yapmayı bir Şark zihniyetinin mahsulü diye telakki ederim. 
     Evet, ben de Halide Edip Hanım gibi düşündüğüm için bu kanuna karşıyım, Atatürk'ün kanunla korunmasına gerek yoktur, Atatürk akıllarda ve vicdanlarda korunur, korunmuştur ve korunacaktır da... Bunu da bilsinler " 
     
     "SİYASET Rasim" lafını bitirdi ve hemen başka bir konuya geçti 
     "Ne o yahu bir telaştır gidiyor, 37 yıllık uluslararası iki sözleşme geçenlerde Meclis'e getirilmiş ve kabul edilmiş, ikiz yasalar deniliyor bunlara, senin haberin yok mu " 
     
     HİÇ olmaz olur mu, maksat "Siyaset Rasim"i kızdırmak 
     "Ne olmuş yani Birleşmiş Milletler'de kabul edilen sözleşme bunlar, biz de 37 yıl sonra kabul etsek ne olur " 
     Fena fena baktı 
     "Ulus devletin sonu olur sonu Her etnik grup, kendi kaderini kendi tayin edeceğim der, ulus devletten ayrılmayı ister, dış ülkelerden de yardım alabilirler. Buna ilk ciddi tepki İşçi Partisi Genel Başkanı Doğu Perinçek'ten geldi, arkadan da İstanbul Üniversitesi senatosu bildiri yayımladı. Şimdi umut yine Cumhurbaşkanı Sezer'de... Sanki ulus devletin tek koruyucusu o " 
     Sonra yine bize döndü 
     "Nerede o CHP'liler Hani sen bile, galiba haksızlık ediliyor, diye yazıyordun, buyursunlar bakalım, bu sözleşmeler Meclis'ten sessiz sedasız geçerken, onlar neredeymişler " 
     "Ama bu sözleşmelerin sömürge ülkeleri için geçerli olduğunu söylüyorlar, yani bu hak sömürge halkı için geçerliymiş..." 
     Elini salladı 
     "Türkiye Cumhuriyeti'ne te - ce diyenlerin, nasıl bir memlekette yaşadıklarını söylüyorlar Bir sorsana " 
     
     BİZ yazımıza döndük, "Siyaset Rasim" şarkısına 
     "Her şeyin bedeli var " 
     Bir fırsat bulursak, bedel'in, neyin bedeli olduğunu soracağız. 
     
     

</TEXT>
</DOC>
