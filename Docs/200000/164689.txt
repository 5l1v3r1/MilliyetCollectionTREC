<DOC>
<DOCNO> 164689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/spor/spo15.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Liderlik Sollberg'in      KIBRIS Rum Kesimi'nde düzenlenen Dünya Ralli Şampiyonası'nın yedinci ayağında, dünkü müsabakalar İsveçli Peter Sollberg'in liderliğinde geçildi. Sollberg, dün koşulan 12 etap sonunda en yakın takipçisi Harri Rovenpera'nın önünde 3.55.21'lik derecesiyle zirveyi bırakmadı. Rovenpera 3.55.46 ile ikinciliği alırken, Sebastian Loeb ise 3.58.06 ile üçüncülüğe oturdu. Yarış bugün yapılacak altı etap sonunda tamamlanacak. 
     
Judoda 9 madalya      BELGRAD'DA düzenlenen Balkan Judo Şampiyonası'nda 1 altın, 2 gümüş ve 6 bronz madalya kazandık. Erkekler 66'da Sezer Huysuz altın madalya ulaşırken 60'da Ömer Kepenek, bayanlar 57'de ise Arzu Bayrak gümüşte kaldı. Erkekler 73'te Deniz Şilli, bayanlar 52'de Aynur Samat, 63'de Ebru Aktan, 48'de Neşe Şensoy, 78'de Seda Karadağ, artı 78'de Belkıs Zehra Kaya bronz madalya elde ettiler. 
     
Taşyuran'dan altın      İZMİR'DE yapılan Uluslararası Ritmik Cimnastik Turnuvası'nda büyükler toplamda Şükran Taşyuran altın madalya kazandı. Berfin Sütçü, Rus Tchivil ve Kazak Khamzina'yla birlikte ikinciliği paylaştı. 
     
Sampras da yok      LONDRA'DA yarın başlayacak Wimbledon Tenis Turnuvası'nda ABD'li raket Pete Sampras da 15 yıldır ilk kez yer alamayacak. Elinden sakatlanan Justine Henin Hardenne'nin durumu ise netlik kazanmadı. 
     
Fener zirvede      İSTANBUL Kürek Şampiyonası Haliç'te yapılırken, Fenerbahçe zirvede yer aldı. Antrenör Mete Ak'ın çalıştırdığı Fenerbahce Genç Bayan A ve B ekipleri, 4 x 1000'de birinci ve ikinci oldular. 
     
Derebaşı şampiyon      YUNANİSTAN'IN Selanik kentinde yapılan Balkan Yelken Şampiyonası sona ererken, sporcularımız 1 altın, 3 bronz madalya kazandı. Laser Radyal'de Onur Derebaşı şampiyon olurken, aynı yarışta Serdar Şengül, 470 gençlerde Levent Peynirci Okan Akdağ, mistral genç erkeklerde de Hakan Veziroğlu üçüncülük elde etti. 
     
Dopinge ağır ceza      FILA Yönetim Kurulu'nun Antalya toplantısından sert kararlar çıktı. Başkan Martinetti ile eski başkan Ercegan'ın da katıldığı zirvede, Harun Doğan ve Ahmet Gülhan'ın 2'şer yıllık cezalarını onaylandı, bundan böyle doping halinde güreşçinin antrenörü ve federasyonuna da aynı ceza tayini, haber sızdıran İran'a 4 yıl süreyle uluslararası organizasyon verilmemesini karar altına alındı. 
     
Bayan okçular üçüncü      ANTALYA'DAKİ 16. Altın Ok Grand Prix Okçuluk Turnuvası sona erdi. Türkiye, Olimpik Yaylar bayanlarda takım halinde üçüncülüğü elde etti, erkeklerde ise dereceye giremedi. Olimpik Yaylar erkekler ve bayanlarda Kore ilk sırayı alırken, Makaralı Yaylar erkeklerde Danimarka, bayanlarda da Almanya birinci oldu. 
     
Hentbolde elendik      AVRUPA Erkekler Hentbol Şampiyonası Elemeleri rövanş maçında Türkiye, İsviçre ile 27-27 berabere kaldı. İzmir'deki ilk maçı 26-25 kaybeden milli takımımız deplasmanda başarılı bir oyun ortaya koymasına rağmen galibiyete ulaşamayınca Avrupa'ya veda etti. Karşılaşmanın ilk devresini ise ev sahibi takım 16 - 15 önde kapadı. 
     

</TEXT>
</DOC>
