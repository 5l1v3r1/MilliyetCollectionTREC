<DOC>
<DOCNO> 197682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/dunya/dun05.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Afganistan'da ABD helikopteri düştü    Afganistan'da, ABD'ye ait askeri bir helikopterin düşmesi sonucu 5 asker öldü, 7 asker de yaralandı. ABD Merkezi Komutası'ndan yayımlanan bildiride, helikopterin Bagram kenti yakınlarında düştüğü belirtildi. Bildiride, helikopterin düşüş nedeninin henüz açıklık kazanmadığı, konu hakkında askeri soruşturmanın devam ettiği kaydedildi. 
   
   Hırvatistan seçimini sağcılar kazandı    Hırvatistan'da, eski Yugoslavya'dan ayrıldıktan sonra 12 yıl içinde yapılan dördüncü genel seçimde, milliyetçi Hırvatistan Demokratik Birliği Partisi'nin HDZ , merkez sol koalisyonu yenerek seçimi kazandığı kesinleşti. İvo Sanader liderliğindeki HDZ Partisi, "140 artı 20'' sandalyeli mecliste 75 milletvekilliğini şimdiden kazanmış bulunuyor. Sosyal Demokrat Parti ise 63 sandalyede görünüyor. 
   
   Vatikan Ramazan mesajı yayımladı    Papalık Dinlerarası Diyalog Konseyi PDDK , Ramazan ayının sona ermesi münasebetiyle Müslümanlara hitaben yayımladığı mesajında, barış, hakikat, adalet, sevgi, özgürlük ve dua temaları vurgulandı ve "halklar ve milletler arasında iyi ve uyumlu ilişkiler olabilmesi için bu değerlerden her biri mevcut olmalı" denildi. 
   
   Lockerbie bombacısı en az 27 yıl hapiste    İskoçya'nın Lockerbie kasabası üzerindeyken 1988 yılında havaya uçurulan Pan American uçağına yönelik saldırıyla ilgili davada ömür boyu hapis cezasına çarptırılan Libyalı Ali Muhammed Al Megrahi'nin, en az 27 yılını hapishanede geçireceği açıklandı. El Megrahi, halen Glasgow'da hapis cezasını çekiyor. 
   
   
</TEXT>
</DOC>
