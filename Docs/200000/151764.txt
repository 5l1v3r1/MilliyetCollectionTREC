<DOC>
<DOCNO> 151764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/siyaset/siy06.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski ülkücü TRT adayı 
</HEADLINE>
<TEXT>

RTÜK, TRT Genel Müdürlüğü'ne üç aday gösterdi. Adaylardan İstanbul Belediyesi Kültür Dairesi Başkanı Demiröz, ülkü ocakları ilk kurucularından 
     EZELHAN ÜSTÜNKAYA Ankara 

     Radyo ve Televizyon Üst Kurulu RTÜK , İstanbul Büyükşehir Belediyesi Kültür Daire Başkanı Şenol Demiröz'ün TRT Genel Müdürü olmasını hedefleyen AKP'nin isteğine uydu. 104 aday arasından üç isim belirleyen RTÜK'ün seçtiği diğer adaylarsa, Türk-İslam sentezine bağlılığıyla tanınan Mustafa Ruhi Şirin ve Mehmet Nuri Şahin oldu. Bakanlar Kurulu'nun, Cumhurbaşkanı Ahmet Necdet Sezer'in onayına sunmasına kesin gözüyle bakılan Demiröz, 1988'de TRT'de yayımlanan ve Atatürk'ten hiç bahsedilmediği için tepki toplayan belgeselin senaristiydi. Bu nedenle Sezer'in soğuk baktığı ve 1996'da dönemin başbakanı Necmettin Erbakan'ın TRT adayı gösterdiği Demiröz'ün adı Akbil soruşturmasında da geçti. Gençlik yıllarında ülkücü camiaya yakın olduğunu dile getiren Demiröz, "Şu anda kimseye yakın değilim, nevi şahsına münhasır bir insanım" dedi. 
     
     İki aday "sentezci" 
     Diğer adaylar Şirin ile Şahin'in ise Türk-İslam sentezinden geldiği kaydedildi. 1977'de TRT'de göreve başlayan, 1990'da Çocuk Vakfı'nı kuran ve halen İstanbul Radyosu'nda yöneticilik yapan Şirin, Nur cemaatine yakınlığıyla bilinen İz Yayıncılık'tan da çocuk kitapları çıkardı. Ankara Belde gazetesinde yöneticilik yapan Şahin ise bugüne dek TRT'de çeşitli görevlerde bulundu. RTÜK Başkanı Fatih Karaca, büyük bir titizlikle seçim yaptıklarını söyledi. 
     


SİYASET 


















</TEXT>
</DOC>
