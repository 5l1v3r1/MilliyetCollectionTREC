<DOC>
<DOCNO> 187080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sonspo27.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan basını İngiliz ve Türk fanatikler bıçaklarını bileyliyor 
</HEADLINE>
<TEXT>

     Yunan basını, Türkiye ile İngiltere arasında 11 Ekim Cumartesi günü oynanacak maçta ''İngiliz fanatiklerin en beter tabakasını oluşturan ve İstanbul'a hareket etmeyi planlayan 300 kişilik bir grupla Türk futbolseverler arasında olay çıkmasına kesin gözüyle bakıldığı'' değerlendirmesi yapıldı. 
     Atina'da yayımlanan To Vima gazetesi, ''İngiliz ve Türk fanatikler bıçaklarını bileyliyor'' başlığını kullandığı haberinde, ''fanatiklikleri'' ile bilinen Fenerbahçeliler ve Galatasaraylıların, ''Türkiye'yi küçük düşürebilecek herhangi bir hareket karşısında bıçak çekeceklerine ilişkin mesaj gönderdiklerini'' öne sürdü. 
     Gazete, İngiliz takımının İsveçli antrenörü Sven-Goran Eriksson'un maçta olay çıkması halinde istifa edeceği tehdidinde bulunduğunu da belirttiği haberinde, bu tehdide ve UEFA'nın İngilizleri Euro 2004'den ihraç etmesi olasılığının varlığına karşın, gerek İngilizlerin gerekse Türk tarafının ''Sakin bir biçimde maçı izlemelerinin'' beklenmediğini yazdı. 
     
</TEXT>
</DOC>
