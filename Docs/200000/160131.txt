<DOC>
<DOCNO> 160131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/yazar/asik.html </URL>
<DATE> 2003/05/31/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kadıköy'ün fethi 
</HEADLINE>
<TEXT>

     Anakent Belediyesi eşe dosta iş yaratmakta marifetli. Rıhtıma 40 metre uzunluğunda pis bir çadır oturtarak denizi kapattı. Çadırda sağlık taramasıyla birlikte özel bir hastanenin reklamı yapılıyor. Moda sahil yolunun çıkış noktası sayılabilecek Kurbağalıdere kavşak inşaatı sürüyor. Müfit Gürtuna "sahil yolu yok, bu yalnızca bir köprü ve kavşak inşaatı" diyedursun... Kurbağalıdere'den Moda'ya 300 metrelik bir sahil şeridi katledilip yola dönüştürüldü bile... Moda sahil yolu inşaatı başlamadı ama yolun başlangıcı hazır edildi. Sahil yolunu başlatmak şart oldu. Mevcut zihniyet nerede nefes alınacak boş alan görürse oraya müteahhit zengin edecek gereksiz bir yatırım oturtuyor. Kadıköy Belediye Başkanı ne diyor olup bitene diye sorarsanız O da bizim gibi seyirci 
     İstanbul'la birlikte Kadıköy'ün de fethini kutluyoruz bu yıl... 
     
     31 Mayıs Dünya Sigara Bırakma Günü... Ama maalesef sigara şirketleri sayesinde geri kalan 364 gün sigaraya başlama günü... 
Akif Kökçe 
     
     Maliye Bakanı Kemal Unakıtan, iki lafın biri "Her şeyi satarım, babalar gibi satarım" diyor. Okurumuz Murat Özer soruyor - Naylon faturayla mı, gerçek faturayla mı 
Algılama düzeyimiz      Eurovision birincisi Sertab Erener'i herkes kutladı, aynı ölçüde büyük başarı kazanan UZAK filminin yönetmeni Nuri Bilge Ceylan'ı ise Kültür Bakanı bile tebrik etmedi. Sebebini Ceylan söyledi "Algılamaları bu kadar..." 
     Bu algı düzeyiyle meslekte 75'inci yılını dolduran Ord. Prof. Reşat Kaynar'a Marmara Üniversitesi'nin verdiği ödülü kimsenin takdir etmesini beklemek de hayal tabii... Tam 93 yaşındaki Prof. Kaynar halen Boğaziçi ve Yıldız Üniversiteleri'yle Harp Akademileri'nde "Atatürkçü Düşünce Sistemi" dersi veriyor. Olağan bi şey 
     
Trafik testi...      Samsun 19 Mayıs Sürücü Kursu'nun sahibi ve trafik öğretmeni Hasan Guda yazıyor 
     "Geçen nisanda yapılan sürücü test sınavında Milli Eğitim Bakanlığı tarafından sorulan Trafik sorularından bir tanesi şöyleydi 
     - İki dingilli bir aks grubunda dingil eksenleri arasındaki mesafe 1.3 - 1.8 metre ise azami ağırlık kaç ton olmalıdır 
     A 14 B 16 C 17 D 18... 
     Doğru yanıt D şıkkıymış. 
     Ben bile 18 ton olması gerektiğini uzun uğraşlar sonucu bulabildim." 
     Evet.. Sınavda sorular bu kadar zor sorulur... Trafikteki adam en basit kuralları bilmez. Burası Türkiye. 
     
Cuma ve ertesi...      Resmi protokole türban sokmaya teşebbüs... Her apartmanın altına bir mescit... Devlet Konukevi'nde türbanlı defile vs. derken şimdi de resmi programa cuma namazını sokuşturma... 
     AKP yöneticileri, ortamı gerginleştireceğini bile bile neden böyle yapıyor Sebep, sadece dünya görüşleri mi yoksa işin içinde başka hesaplar da mı var Gazi Üniversitesi eski öğretim üyelerinden Prof. Mehmet Ali Kılıçbay'ın soruya yanıtı 
     - Dünya görüşleri tabii ki önemli sebeplerden biri... Ama en az bunun kadar önemli bir diğer sebep de ekonomik. 
     - Nasıl yani 
     - Son seçimde aldıkları yüzde 35 oyun sadece yüzde 8'i kendi tabanlarından... Kalanı, hırsızlığı önleyeceğiz, gelir adaletini sağlayacağız, refah seviyesini yükselteceğiz türünden popülist söylemlerine kanan diğer seçmenlerden... İktidara gelince bu söylemleri gerçekleştiremeyeceklerini gördüler. Çünkü karşılarına IMF çıktı. Şimdilik vergi affıyla, orman arazilerini, SİT alanlarını, kıyıları vs. satarak günü kurtarmaya çalışıyorlar. Ama bunlar bir seferlik, arkası gelmeyecek şeyler. Gelmeyince de popülist söylemlerle oylarını aldıkları kitleler yavaş yavaş homurdanmaya başlayacak. O zaman gündemi saptırmak için, bir taraftan biz kavga istemiyoruz deyip diğer taraftan kavga ortamı yaratmak gerek. Kavga çıkmalı ki, bunlar da, bakın, bizi rahat bırakmadıkları için vaatlerimizi gerçekleştiremiyoruz, diyebilsinler. 
     - Bu durumda ekonomide işler kötüye giderse, böylesi laiklik karşıtı eylem ve söylemler daha da artacaktır, diyebilir miyiz 
     - Elbette. Zaman ilerledikçe laiklik karşıtı söylem ve eylemlerin daha da artması çok muhtemeldir. Anti laik söylem ve eylemler gündemi saptırmaya yetmezse eğitimsiz ve gelecekten umutsuz kitleleri eğitimli ve gelecekten umutlu kitlelere karşı kışkırtacak tavırlar içine dahi girebilirler. 
     
TÜSİAD heyeti New York Times yazarı William Safire'ı ziyaretinde "Özür dilemeyecek kadar gururluyuz" demiş... 
Peki neden "Ortada özür dileyecek bir şey yok, Meclisimiz öyle karar verdi, özür dilemesi gereken biri varsa BM kararı olmadan ve yalan gerekçeyle Irak'a saldırıp işgal eden ABD'dir" dememişler.. 
     
     
     

</TEXT>
</DOC>
