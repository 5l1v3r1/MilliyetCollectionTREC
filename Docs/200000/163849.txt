<DOC>
<DOCNO> 163849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yasam/yas04.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya okuyor biz yakacağız 
</HEADLINE>
<TEXT>

Marguis de Sade'ın 208 yıl önce yazdığı 'Yatak Odasında Felsefe' adlı kitabı 2003 Türkiyesi'nde yasaya takıldı ve imhasına karar verildi... 
     ÖMER ERBİL İstanbul 

     Fransız yazar Marquis de Sade'ın "Yatak Odasında Felsefe" isimli kitabı için toplatma kararı veren İstanbul 2. Asliye Ceza Mahkemesi, kitabın imhasına karar verdi. Mahkeme 208 yıl önce yazılan kitabı "toplumun ar ve haya duygularını incitici, cinsi arzuları tahrik edici" buldu. 
     Ayrıntı Yayınları'ndan çıkan kitap, Küçükleri Muzır Neşriyattan Koruma Kurulu tarafından da sakıncalı bulundu. Kurul kitabı "toplumun ahlak yapısıyla bağdaşmayan nitelikte, cinsi arzuları tahrik ve istismar edici" buldu. Mahkeme de kitabın toplatılarak imhasına karar verdi. 
     
     "Avrupa'da ders kitabı" 
     Kendisi de 4 milyar 300 milyon lira cezaya çarptırılan yayınevinin sahibi Ömer Faruk şunları söyledi "Kitap tüm dünyada serbest. Avrupa'nın pek çok üniversitesinde felsefe kitabı olarak okutuluyor. Hiçbir yerde pornocu gözüyle bakılmayan, felsefe ve düşünce adamı olarak görülen Marquis de Sade bizim ülkemizde öyle algılandı. 200 sayfalık kitabın 15 sayfasındaki pornografik sözler nedeniyle tüm kitap mahk m oldu. " 
     Daha önce yayımladığı Dragan Babic'in 'Son Sürgün' adlı kitabının da aynı akıbete uğradığını hatırlatan Faruk sözlerini şöyle sürdürdü "Kitap neredeyse tüm dünya dillerine çevrilmiştir. İnternet sitelerinde serbestçe okuyabiliyorsunuz. Tüm Avrupa Birliği ülkelerinde serbest olan kitap bizde ar ve haya duygularını bozduğu gerekçesiyle yasaklanıyor. Avrupalılar ahlaksız mı " 
     
Marguis de Sade kimdir      Fransız Devrimi'nden önce kralın emriyle hapse atılan Sade, 'Yatak Odasında Felsefe'yi 1789 Fransız Devrimi'nden 6 yıl sonra yazdı. Kitap o dönemde yasaklandı ve yazar hapse atıldı. Devrimden sonra devrimciler kendisini yargıç yaptıysa da Sade, insanların erdem adına giyotine gönderilmesine karşı çıktığı için bu kez devrimciler tarafından hapsedildi. Napolyon'a karşı da yazılar yazdı. 17 kez filme alınan kitapları bugün Fransa'da ders kitabı olarak okutuluyor. 
     

</TEXT>
</DOC>
