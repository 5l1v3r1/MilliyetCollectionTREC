<DOC>
<DOCNO> 168385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/guncel/gun03.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Suikast yalan, amaç intikam 
</HEADLINE>
<TEXT>

     CENK BAŞLAMIŞ Moskova 

     Kürdistan Yurtseverler Birliği KYB lideri Celal Talabani, ABD güçlerinin Süleymaniye'de Türk askerlerini gözaltına almasının iki ülke arasında yaşanan "tezkere krizi"yle bağlantılı olabileceğini söyledi. 
     Moskova ziyareti sırasında Milliyet'in sorularını yanıtlayan Talabani, ABD yönetimi ve özellikle ordusunun ikinci cephe açılmaması nedeniyle büyük hayal kırıklığı yaşadığını belirtti. Talabani, "İkinci cephe açılsaydı, savaşın bir hafta süreceğini ve çok daha az kayıp vereceklerini düşünüyorlardı" dedi. 
     
     'ŞİK YETİMİZ YOK' 
     Gözaltına alma olayı sonrası ABD'nin gösterdiği "Kerkük Valisi'ne suikast hazırlığı iddiası"na inanmadığını da ifade eden Talabani şöyle konuştu 
     "Amerikalılar bu konuyu bölgedeki Türk generalle konuşarak dostça çözmeliydi. Ortalığı ayağa kaldırarak bizim otoritemizi de zedelemiş oldular. Bölgedeki Türk askerlerini biz davet etmiştik. Bizim en küçük şik yetimiz yok." 
     

</TEXT>
</DOC>
