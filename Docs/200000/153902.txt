<DOC>
<DOCNO> 153902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/siyaset/siy10.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT adayı için sahte belge düzenlemekle suçlanıyor 
</HEADLINE>
<TEXT>
Yazıcıoğlu'na suç duyurusu 
Yargıtay Başsavcısı, adaylığı düşürülen M. Nuri Şahin ile BBP lideri Yazıcıoğlu hakkında 3 aydan 1 yıla kadar hapis cezası talep etti 
     ANKARA Milliyet 

     Yargıtay Cumhuriyet Başsavcısı Sabih Kanadoğlu, BBP üyesi olduğu ortaya çıkan TRT Genel Müdürü adaylarından Mehmet Nuri Şahin ve BBP Genel Başkanı Muhsin Yazıcıoğlu hakkında Ankara Cumhuriyet Başsavcılığı'na suç duyurusunda bulundu. Kanadoğlu, Şahin ve Yazıcıoğlu'nun "gerçeğe aykırı bahse konu belge düzenledikleri" gerekçesiyle 3 aydan 1 yıla kadar hapis cezası istemiyle yargılanmalarını istedi. 
     
     Şahit göstermişti 
     Adaylığının açıklanmasının ardından BBP'li olduğu yönünde haberler çıkan Şahin, RTÜK'e, BBP Genel Başkanı Muhsin Yazıcıoğlu imzalı "partiye üye olmadığına" ilişkin yazı göndermişti. 
     
     Sezer süreci inceliyor 
     Bu arada, hükümetin adayı olarak bilinen Şenol Demiröz ile ilgili iddialardan rahatsızlık duyduğu ifade edilen Cumhurbaşkanı Sezer'in kurul üyelerinin görev süreleri ile ilgili hukuki süreci incelediği bildirildi. RTÜK Yasası'ndaki değişikliğin bazı bölümleriyle ilgili olarak Anayasa Mahkemesi yürürlüğü durdurma kararı vermişti. Söz konusu hükümler konusunda Anayasa Mahkemesi'nden henüz karar çıkmadığı için görev süresi geçen mayıs ayında dolan üyelerin yerine seçim yapılmadı. Sezer'in bu durumu gerekçe göstererek, TRT Genel Müdürlüğü seçimini geçersiz sayabileceği ve atama yapmayabileceği öne sürülüyor. 
     
Başbakanlık'tan görüş alacak      RTÜK, dün olağanüstü toplanarak, Şahin'in adaylığının düşmesi nedeniyle izlenecek yöntem konusunu tartıştı. RTÜK Başkanı Fatih Karaca, Başbakanlık'tan ve hukukçulardan görüş alma kararı aldıklarını, 5 Mayıs Pazartesi günü yeniden toplanacaklarını söyledi. CHP Grup Başkan Vekili Haluk Koç ise RTÜK'ün görüş için Başbakanlığa başvurmasını "komedi" diye değerlendirdi. 
     Karaca, adaylardan Şenol Demiröz'ün, Atatürk'ten bahsedilmeyen "Çanakkale Şehitleri'ne" belgeselinin senaristi olduğunun hatırlatılması üzerine, şunları kaydetti 
     "TRT Genel Müdürü kim olursa olsun cumhuriyetin temel niteliklerine, Atatürk ilkelerine sımsıkı bağlı olarak çalışacaktır. Bu konuda en ufak bir tereddüt olamaz." 
     


SİYASET 














</TEXT>
</DOC>
