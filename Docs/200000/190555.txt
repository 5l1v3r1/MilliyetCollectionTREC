<DOC>
<DOCNO> 190555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/astro/index.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aceleci olmayın 
</HEADLINE>
<TEXT>

   
   
   Ay 11 25'e kadar boşlukta kalıyor ve ayrıca küçülme aşamasında. Bugünlerde yeni adımlar ve risklere yönelmektense gelişmeleri izlemek iyi olacak. Bazı bitişler ve yeni başlangıçlar aşamasındayız. Koç'lar yakın beraberliklerinde daha özenli olmalılar. Alacakları eleştiriler yüzünden moralleri bozulsa da öğrenebilecekleri çok şey var. Boğa'lar günlük işler ve daha fazla detay gerektiren konularla ilgilenebilirler. Bu arada iş hayatında verimli olmak için uygun koşullar var. İkizler üzerindeki sıkıntıları bir kenara bırakıyor. Duygusal alanda rahat edecekleri bir gündeler. Aşk hayatında da kıpırdanma söz konusu. Yengeç'ler çok şey başarabilecekleri bir gündeler ama bu arada ev ve yakınlarla ilgili konularla da ilgilenmek durumunda kalabilirler. Aslan'lar yakın çevrelerinde değişiklikler yapmaktan zevk duyacaklar. Hareket halindeler ve kısa yolculuklar, yeni tanışmalar onları sevindirebilir. Başak'lar maddi konularda biraz daha özenli olmalılar. Aceleci olmak yüzünden bazı kayıplar olabilir. Maddi konularda daha tutarlı olmalılar. 
   Terazi'ler burçlarına geçen Ay sayesinde rahatlar ama bu arada duygusal alanda onları meşgul eden konular da gündeme gelebilir. Ailevi konular ve yeni girişimler mümkün. Akrep'ler dikkatli hatta sessiz olmalılar. Önümüzdeki günlerde atacakları yeni adımların hazırlıklarını yapmak gerekiyor. Bu arada kararsız kalmamaya özen göstermeliler. Yay'lar iyimserliklerini kullanabilecekleri pozitif bir gündeler. Arkadaşlıklar, sosyal konular ve paylaşım söz konusu. Destek görecekleri şartlar var. Oğlak'lar iş hayatına daha fazla özen gösterecekler. Tamamlanması gereken işler ve projeler bazı baskılar meydana getiriyor. Üstlerle ilişkilere önem verilmeli. Kova keyifli ve yaratıcı olabileceği bir günde. Yenilikler, yolculuklar ve hareket göze çarpmakta. Çok şey öğrenebilirler. Duygusal alanda tatmin yüksek. Balık'lar ortaklaşa alanda biraz daha tedbirli olmalılar. Ortağın maddi konuları ya da eşin durumu yüzünden bazı huzursuzluklar mümkün. 
</TEXT>
</DOC>
