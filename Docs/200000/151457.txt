<DOC>
<DOCNO> 151457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sontur21.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İki küçük öğrenci okul dönüşü donarak öldü... 
</HEADLINE>
<TEXT>

     Bingöl'ün Adaklı İlçesi Pansiyonlu İlköğretim Okulu'nda okuyan ve 3 gündür kendilerinden haber alınamayan 2 öğrencinin donmuş cesetleri bulundu. 
     Adaklı Pansiyonlu İlköğretim Okulu'nda okuyan Muharrem 9 ve Mükerrem Umut 11 adlı kardeşler, 18 Nisan Cuma günü, hafta sonu tatilini Mercan Köyü'ne bağlı İkizler Mezrası'nda oturan ailelerinin yanında geçirmek için yaya olarak yola çıktılar. 
     Umut kardeşlerin köye gelmemesi üzerine, durum İlçe Jandarma Komutanlığı'na bildirildi. 
     Kardeşleri bulmak için jandarmayla birlikte, vatandaşlar arama çalışmalarına başladılar. 3 gündür devam eden aramalar sonucunda, bugün talihsiz kardeşlerin cesetleri bulundu. 
     Yetkililer, her 2 kardeşin de donarak öldüğünün belirlendiğini ve olayla ilgili inceleme başlatıldığını bildirdiler. 
     





</TEXT>
</DOC>
