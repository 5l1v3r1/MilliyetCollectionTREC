<DOC>
<DOCNO> 181178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yasam/ayas.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İki canavar arasında 
</HEADLINE>
<TEXT>

   Samsun'da iki otobüs birbirine girdi 2 kişi öldü, 20 kişi yaralandı. Şoförlerden birinin ehliyeti yoktu, diğeri 150 ile gidiyordu 
      İSMAİL AKDUMAN Samsun DHA 
   
   Samsun'da iki otobüsün çarpışması sonucu meydana gelen kazada iki kişi ölürken, 20 kişi de yaralandı. Zeki Gençtürk'ün kullandığı 08 AR 338 plakalı otobüs, Havza ile Kavak arasındaki Üçhanlar mevkiinde hatalı sollama yapınca, karşı yönden gelen Nihat Büyüköz'ün kullandığı 07 LH 320 plakalı otobüsle çarpıştı. Naciye Şahinbaş 48 ve iki yaşındaki Doğukan Özdemir'in can verdiği kazada, hafif yaralı 20 kişi, Samsun ve Havza devlet hastanelerinde ayakta tedavi edildi. 
   
   İkinci şoföre 'yıkmışlar' 
   Kazaya karışan otobüs sürücülerinden Büyüköz'ün C sınıfı ehliyetine, 17 Haziran'da alkollü araç kullandığı gerekçesiyle el konulduğu belirlendi. Polis, "Otobüs kullananların ehliyeti E sınıfı olur. Bu kişiyi korumak için, önce ikinci şoför Mustafa Kara'nın kaza yaptığı bildirilmiş" dedi. Kullandığı otobüsün takografının incelenmesi sonucu, hatalı sollama yaparak kazaya neden olan Zeki Gençtürk'ün de, 150 kilometre hızla gittiği belirlendi. 
   
   Yoldaki domuz dört can aldı    M. NURİ ŞİRİN Kahramanmaraş DHA 
   Kahramanmaraş Göksun'da, Süleymanlı'dan Elbistan'a giden kuyumcu Abdullah Köker 40 yönetimindeki 46 ET 012 plakalı otomobil, önceki gece saat 22.00 sıralarında, yola fırlayan bir yaban domuzuna çarptı. Köker'in direksiyon h kimiyetini yitirdiği otomobil kontrolden çıkarak takla attı. Köker'in ağır yaralandığı kazada eşi Meral 33 , çocukları Gökçen 15 , Semanur 11 ve Ahmet Emre Köker 1,5 hayatlarını kaybetti. 
   
   
</TEXT>
</DOC>
