<DOC>
<DOCNO> 193432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/yazar/guclu.html </URL>
<DATE> 2003/11/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK ve ÖSS'de son durum 
</HEADLINE>
<TEXT>

   
   YÖK ve ÖSS konusunda her gün yüzlerce mail geliyor. Hemen herkes gelinen noktayı merak ediyor... 
   Bir zamanlar nasıl teröre, trafik kazalarına, siyasi krizlere alıştırıldıysak, şimdi de YÖK ve hükümet arasındaki kavga olağan hale geldi. Sanki taktik icabı. Bilinçli ya da bilinçsiz bir şekilde, kamuoyu bu konuda iyice duyarsızlaştırıldı. Bu sürecin ardından bir oldu bitti ile YÖK yasası ve sınav sistemi değiştirilirse hiç şaşırmamak gerekir. 
   Eğer ki bu duyarsızlaştırma süreci, hükümet tarafından bilinçli olarak gerçekleştiriliyorsa, o zaman YÖK'e ne oluyor Onlar da hükümetin bu duyarsızlaştırma operasyonuna, istemeden de olsa katkıda bulunmuş olmuyorlar mı 
   Kimin ne yaptığı, amacının ne olduğu, zamanla çok daha net anlaşılacak. Ama şu anda asıl merak edilen konu, yasal değişiklik olacak mı Olacaksa bu süreç ne zaman gerçekleşecek Getirisi ve götürüsü ne olacak .. 
   Bu konuda hemen her kafadan farklı ses çıkmaya devam ediyor. 
   Hükümet, kılavuzlar basılsa bile katsayı değişikliğinin mümkün olacağı görüşünde. YÖK ise tam aksini düşünüyor. Ortak bir noktada buluşma ihtimalleri de yok gibi. 
   Üniversitelerarası Kurul, daha önce olduğu gibi yine makul bir çözümden yana. Hükümetin YÖK yasa taslaklarına, "tartışılması bile mümkün değil" diyerek ilk tavır koyan onlar. Ama YÖK gibi kestirip atmıyor. Ülke için, üniversiteler için, öğrenciler için doğru olan neyse onun arayışı içinde. Bugüne kadar da önemli bir mesafe kaydettiler. 
   Güçlüler, çünkü güçlerini oturdukları makamdan almıyorlar. Arkalarında üniversite var. Siyasi iktidar nasıl ki aldığı oy oranı ile fiyaka satıyor ise onlar da yine aldıkları oy oranında kendilerini güçlü hissediyorlar. Gerektiğinde YÖK'e de, hükümete de tavır koyabilmeleri bu yüzden. İçlerinde hükümetin aldığı oy oranının çok üzerinde oy alanlar var. Örneğin Hacettepe Rektörü Tunçalp Özgen. Geçen haftaki seçimlerde öğretim üyelerinin yüzde 80'inin desteğini aldı. Peki benzer bir oylama YÖK üyeleri ve Milli Eğitim Bakanı için yapılsa ne kadar oy alırlar Bugüne kadarki icraatları ne kadar kabul görür .. 
   Peki şimdi ne olacak Yakın bir gelecekte YÖK yasasında ve ona paralel olarak ÖSS'de bir değişiklik mümkün mü Eğer bu gerçekleşir ise bu yıl sınava girecek öğrencileri etkiler mi Aylardır yapılamayan yardımcı doçent atamaları gerçekleşir mi 
   Tüm bu soruların cevabını biz de bu akşam Genç Bakış'ta arayacağız. İlgili tarafların katılacağı programda, gelinen noktayı, öngörülenleri, getirileri ve götürüleri ele alacağız. 
   Özetin özeti Hükümet ve Üniversitelerarası Kurul, YÖK konusunda, çerçeve yasada anlaştılar gibi. TÜSİAD ve pek çok sivil toplum örgütü de tek tip bir üniversite yerine, her üniversitenin kendi misyonu ve vizyonu çerçevesinde gelişmesine olanak sağlayacak bir çerçeve yasaya sıcak bakıyor. Peki bu yasal düzenleme ne zaman gerçekleşecek Bu geceki ilk sorumuz bu olacak. Kanal D. 23.45 
   
      
   
   
</TEXT>
</DOC>
