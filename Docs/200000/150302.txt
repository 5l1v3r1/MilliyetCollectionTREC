<DOC>
<DOCNO> 150302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sontur25.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit'te sapık dehşeti... Sapık linçten zor kurtuldu... 
</HEADLINE>
<TEXT>

     İzmit'te, ilaçla uyutarak alıkoyduğu biri kız diğeri erkek 2 gence 3 gün boyunca defalarca tecavüz eden şahıs tutuklandı. 
     Şartla Salıverme ve Cezaların Ertelenmesi Yasası'ndan yararlanarak cezaevinden çıkan Osman Döken 41 , çeşitli vaadlerde bulunarak kandırdığı 17 yaşındaki genç kız S.Ş ile 19 yaşındaki C.Ç'yi Karabaş Mahallesi'ndeki evine götürdü. Sohbet sırasında içeceklerine ilaç koyarak uyuttuğu gençlere 3 gün boyunca tecavüz etti. 
     Komşuları, aynı suçtan hüküm giydiğini bildikleri için takip ettikleri Döken'in evine baskın yaptı. Gençlere tecavüz ederken suçüstü yakalanan Döken, feci şekilde dövülürken, polis tarafından linç edilmekten zorlukla kurtarılıp gözaltına alındı. 
     Kocaeli Devlet Hastanesi'nde tedavisi yapıldıktan sonra sorgulanan Döken, sevk edildiği adliyede tutuklanarak cezaevine konuldu. 
     
     TANIK İFADESİ 
     Döken'in evinin yakınında bulunan esnaftan Necati Budak, C.Ç'nin annesinin ''Oğlum 3 gün kayıp, gördün mü'' diye sorduğunu ifade ederek, şunları söyledi 
     ''C.Ç'nin annesi, oğlunun en son Osman Döken'le görüldüğünü öğrendiğini söyledi. Bunun üzerine Döken'in evine gittik. Gençleri çırılçıplak ve yerde baygın yatarken bulduk. Sürekli hapla uyutup, onlara tecavüz etmiş. Bulmasaydık, çocukları mutlaka öldürürdü.'' 
     





</TEXT>
</DOC>
