<DOC>
<DOCNO> 165218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sontur06.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Adil olmayan patronlar, çalışanların sağlığını bozuyor... 
</HEADLINE>
<TEXT>

     İngiliz bilim adamları, adil olmayan ve keyfi davranan patronların, çalışanların sağlığı için risk oluşturduğunu belirttiler. 
     British Medical Association tarafından yapılan araştırmada hastabakıcıların sağlık durumları incelendi. Sevilmeyen bir patronla çalışan hastabakıcıların tansiyonlarının daha sık yükseldiğini belirleyen bilim adamları, aynı kişilerin saygı gösterdikleri ve sevdikleri bir patronla çalıştıklarında rahatladığını ve tansiyonlarının normal düzeye indiğini söylediler. 
     Çalışanlar, sorunlarını dinleyen, önerileri değerlendiren, iyi yapılmış işleri öven ve çalışanlarına güvenen patronları adil olarak nitelendirdi. 
     Araştırmada, yüksek tansiyonun kalp krizi ve inmenin ana nedenlerinden biri olduğu hatırlatıldı. 
     
</TEXT>
</DOC>
