<DOC>
<DOCNO> 171684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur28.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekilleriyle görüşebilmek için çınar ağacına çıktı... 
</HEADLINE>
<TEXT>

     Bingöllü bir vatandaş, ilinin milletvekilleriyle görüşerek sorunlarına çözüm bulunmasını sağlamak için Meclis bahçesindeki çınar ağacına çıktı. 
     Daha önce Halkla İlişkiler Binası'nın çatısına çıkarak sorunlarını dile getirme ve Genel Kurul Salonu'nda pankart açma gibi eylemlere sahne olan TBMM'de bugün de Bingöl'ün ''Keklikdere köyünden'' geldiğini bildiren Muzaffer Dener, yaklaşık 10 metre yüksekliğindeki çınar ağacına çıktı. 
     Polislerin, ''sadece bizi zor durumda bırakıyorsun'' diyerek ikna etme çabalarına olumsuz yanıt veren Dener, ailesinin 6 aydır çadırda yaşadığını, içinde yaşadığı zorlukları anlatmak ve yardımcı olmalarını istemek için Bingöl milletvekilleriyle görüşmeye geldiğini söyledi. AK Parti Bingöl Milletvekili Mahfuz Güler'in makamına gittiğini, ancak görüşemediğini bildiren Dener, Feyzi Berdibek gelmeden ağaçtan inmeyeceğini belirtti. 
     Bir süre sonra olay yerine gelen AK Parti Bitlis Milletvekili Berdibek'in, ''Benim yanıma niye gelmedin Senin başım gözüm üstünde yerin var, meselelerini çözeceğim'' diye konuşması üzerine, ''sana benim canım feda'' diyen Dener, ağaçtan indi. Berdibek, Muzaffer Dener'i yanına alarak Meclis Lokantasına götürdü. 
     Muzaffer Dener'in Berdibek'le görüşmek için randevu aldığı ancak, kararlaştırılan saatte Berdibek'in odasına gitmediği öğrenildi. 
     
</TEXT>
</DOC>
