<DOC>
<DOCNO> 191940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/siyaset/siy07.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ve Gül bakanları yatıştırdı 
</HEADLINE>
<TEXT>

   Başbakan ve Dışişleri Bakanı, Bakanlar Kurulu'nda 'BD'ye tepki gösteren bakanların öfkesini dindirmeye çalıştı 
   ÖNDER YILMAZ Ankara 

   
   Başbakan Recep Tayyip Erdoğan, Bakanlar Kurulu'nda Irak'la ilgili gelişmeleri Genelkurmay Başkanı'yla sürekli değerlendirdiğini belirterek, önümüzdeki günlerde yeniden görüşeceğini söyledi. Erdoğan ve Dışişleri Bakanı Gül, önceki günkü Bakanlar Kurulu'nda Irak'a Türk askerinin gönderilmesi konusunda bakanların, "ABD bizi hem çağırıyor, sonra kukla bir yönetimle muhatap olmamızı istiyor" yönündeki tepkilerini yatıştırmaya çalıştı. Endişeye gerek olmadığını, devletin kurumlarıyla Irak'taki gelişmeleri değerlendirdiğini belirten Erdoğan, "ABD, Irak'ta batağa saplandı kaldı. Biz stratejik müttefik olmanın gereğini yaptık. Bizim için bir sıkıntı yok. Bu durum ABD'nin sorunu artık. Bizim için Bremer'in ne dediği değil, ABD yönetiminin ne söylediği önemli. Muhatabımız ABD'dir" dedi. Erdoğan'ın "Irak konusunda sadece o açıklama yapacak" dediği Gül ise "Öfkeyle kalkan zararla oturur. Bizim bir şeyler yapmak için girişimde bulunmamız lüzumsuz olur" diye konuştu. 
   
   
</TEXT>
</DOC>
