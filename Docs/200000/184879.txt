<DOC>
<DOCNO> 184879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/guncel/gun02.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kansere karşı savaşta el ele 
</HEADLINE>
<TEXT>

      İSTANBUL Milliyet 

   
   İtalya'nın Ankara Büyükelçisi Vittorio Surdo'nun eşi Roya Surdo, Türkiye Meme Vakfı yararına bir davet verdi. 
   İtalya Büyükelçiliği'nin yazlık ikametg hı olan "Palazo di Venezia"da verilen yemek öncesi bir konuşma yapan "Fashion Targets Breast CancerModa Meme Kanserine Hedefleniyor FTBC Projesi" Türkiye Başkanı Şükran Çelebi, birçok insanın çevresinde bir meme kanseri vakası olduğunu belirtti. Çelebi, "Meme kanserinde hepimizin kahramanları farklı. Benimki arkadaşım, aynı zamanda teyzem" dedi. FTBC Projesi'nin amacının, meme kanserinin erken teşhisi ve tedavisine moda aracılığıyla fon bulabilmek olduğunu ifade eden Çelebi, "Güçlü bir düşmanımız var. Ama takımımıza ve gönüllülere güveniyoruz. Bu savaştan galip çıkacağımıza inanıyorum" dedi. Geceden elde edilecek gelirle ücretsiz mamografi taramaları yapılacağı ve "Hasta Bakımevi" için kaynak sağlanacağı belirtildi. 
   
   
</TEXT>
</DOC>
