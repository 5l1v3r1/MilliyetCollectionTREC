<DOC>
<DOCNO> 188621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sontur07.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul bağımsız milletvekili Emin Şirin LDP'ye katıldı... 
</HEADLINE>
<TEXT>

     İstanbul Bağımsız Milletvekili Emin Şirin, Liberal Demokrat Parti'ye LDP katıldı. 
     Şirin, A.A muhabirine yaptığı açıklamada, LDP'ye geçtiğini belirterek, konuyla ilgili olarak parti genel merkezinde bugün saat 14.00'de basın toplantısı yapacağını kaydetti. 
     Şirin, 3 Kasım seçimlerinde AK Parti'den İstanbul Milletvekili olarak TBMM'ye girmiş, 9 Eylül'de ise AK Parti'den istifa etmişti. 
     Şirin'in katılımıyla TBMM'deki siyasi partilerin sayısı yeniden 4'e yükseldi. 
     AK Parti ve CHP'nin barajı aşarak girdiği TBMM'de, daha sonra bağımsız 3 milletvekilinin katılımıyla DYP, Hakkari Bağımsız Milletvekili Mustafa Zeydan'ın katılımıyla da ANAP temsil edilmeye başlanmıştı. Ancak, Zeydan'ın istifa edip AK Parti'ye katılmasıyla ANAP yeniden Meclis dışında kalmıştı. 
     Şirin'in LDP'ye katılımıyla TBMM'deki sandalye dağılımı şöyle oldu 
     AK Parti 368 . 
     CHP 175 . 
     DYP 3 . 
     LDP 1 . 
     Bağ 3 . 
     
</TEXT>
</DOC>
