<DOC>
<DOCNO> 151676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo37.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakaryaspor seri galibiyet özlemi çekiyor... 
</HEADLINE>
<TEXT>

     İkinci Futbol Ligi A Kategorisi'nde zirve mücadelesi yapan Sakaryaspor, galibiyet serisi yakalamak istiyor. Teknik Direktör Hüseyin Hamamcı, Çaykur Rizespor karşısındaki galibiyet sonrası galibiyet serisi yakalayıp Süper Lig'e çıkmak istediklerini belirterek, ''Oynayacağımız bütün maçlar final özelliği taşımaktadır'' dedi. 
     Bu hafta sonunda deplasmanda oynayacakları Büyükşehir Belediyesi Ankaraspor maçından 3 puanla ayrılmak istediklerini de ifade eden Hamamcı, şunları kaydetti 
     ''İki takım da Süper Lig mücadelesi veriyor. Bu yüzden, maç her iki takım için de büyük önem taşıyor. Bu maçı kazanıp, Süper Lig yolunda rahatlamak istiyoruz. Sahadan 3 puanla ayrılırsak, çözüme biraz daha yaklaşmış oluruz ve işimiz kolaylaşır. Hedefe kilitlendik.'' Bu arada, Rüstemler tesislerinde bugün yapılan kondisyon ağırlıklı çalışmada, sakatlığı süren Murat Alaçayır, Murat Yavaşgül, Taner Gülleri, Gökhan ve kart cezalısı Koray'ın yer almadığı öğrenildi. 
     





</TEXT>
</DOC>
