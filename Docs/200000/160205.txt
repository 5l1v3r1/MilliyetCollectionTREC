<DOC>
<DOCNO> 160205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo11.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dopingli kurtarışlar 
</HEADLINE>
<TEXT>

     Brezilya Futbol Ligi'nde yer alan Goias takımın kalecisi Harlei de Menezes ve Koritiba'nın kalecisi Fernando Vizotto, girdikleri doping testinde, yasaklanmış madde kullandıkları ortaya çıktığı için ceza aldı. 
     Brezilya Futbol Konfederasyonu'ndan yapılan açıklamada, Goias'ın kalecisi Harlei de Menezes'e, Brezilya Kupası çeyrek finalinde 7 Mayıs'ta Sao Paulo ile yapılan ve golsüz beraberlikle sonuçlanan maçtan sonra yapılan doping testinde pozitif sonuç alındığı bildirildi. 
     Koritiba'nın kalecisi Fernando Vizotto'nun doping testinin pozitif sonucunun ise, 18 Mayıs'ta Vasco de Gama ile yapılan ve 1-1 beraberlikle sonuçlanan şampiyonluk maçından sonra alındığı kaydedildi. 
     Brezilya Spor Suç ve Ceza Kurulu, verilecek cezanın kararlaştırılması için toplanacak. 
     Suç ve ceza kurulundan önce, konfederasyon, her iki futbolcuya da bu hafta sonunda Brezilya Ligi'nde, takımlarının yapacağı maçlarda oynamama cezası verdi. 
     Bu durumda Goias, yarın Salvador ile yapacağı maça kalesinde Rodrigo Calassa ile çıkarken, Koritiba ise Guarani ile yapacağı yarınki maçta kalesinde Douglas Leite'ye yer verecek. 
     
</TEXT>
</DOC>
