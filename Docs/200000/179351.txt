<DOC>
<DOCNO> 179351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sonspo11.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Bakayoko haberlerini yalanladı 
</HEADLINE>
<TEXT>

     Futbolda ilk transfer döneminin bitimine 1 gün kala Galatasaray'da çalışmalar sürerken, sarı-kırmızılı kulüp, İbrahim Bakayoko ile ilgili çıkan haberleri yalanladı. 
     Galatasaray Kulübü'nün resmi internet sitesi ''www.galatasaray.org.tr''de yayınlanan açıklamada, ''Bugün, bazı medya kuruluşları tarafından Galatasaray Kulübü'nün anlaştığı bildirilen İbrahim Bakayoko haberleri gerçeği yansıtmamaktadır'' denildi. 
     Açıklamada ayrıca, kulübün her türlü transfer gelişmesini resmi site aracılığıyla kamuoyuna duyuracağı da bildirildi. 
     
     SON NOKTA İÇİN ZAMAN DARALDI 

     Bu arada, gündemde yer alan isimlerin yeterliliği konusunda şüphe yaşayan Sarı-Kırmızılılar, son noktayı bir türlü koyamıyor. Başkan Özhan Canaydın, Fransa'da bir dizi girişimlerde bulunurken, Teknik Direktör Fatih Terim de İstanbul'daki çalışmalarını sürdürüyor. Dört koldan pazarlıklar devam ediyor. 
     Başkan Canaydın'ın Monaco'da yaptığı araştırmalar sonucunda Fatih Terim'e bazı adaylar önerdiği öğrenildi. Ancak Terim'in bu isimlere okey vermediği iddia edildi. İspanyol basınının, Galatasaray'ın gündeminde olduğunu iddia ettiği Racing Santander'in golcüsü Guerrero'yu ise kulübü bırakmıyor. Aslan, Rumen Petre'yi bekletirken, Lukunku'yu önerdiği Brugge'den de olumsuz yanıt aldı. 
     
</TEXT>
</DOC>
