<DOC>
<DOCNO> 194802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/soneko24.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den iki ihale... 
</HEADLINE>
<TEXT>

     Hazine'nin bugün düzenlediği 91 gün vadeli referans bono ihalesinde bileşik faiz yüzde 25.95 oldu. 
     3 ayda bir değişken faiz ödemeli, yaklaşık 2 yıl vadeli tahvil ihalesinde dönemsel faiz ise yüzde 7.45 olarak gerçekleşti. 
     Hazine'nin, değişken faiz ödemeli senetlerin kupon faizlerinin belirlenmesi amacıyla bugün düzenlediği 91 gün vadeli referans bono ihalesine, nominal 2 katrilyon 423.2 trilyon lira teklif gelirken nominal satış 1 katrilyon 934 trilyon lira oldu. İhalede net satış tutarı ise 1 katrilyon 826 trilyon olarak belirlendi. İhalede basit faiz oranı yüzde 23.75 oldu. 
     Söz konusu miktar, Kasım ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 15'ini oluşturuyor. 
     
     TAHVİL İHALESİ... 
     Hazine bugün düzenlendiği 3 ayda bir değişken faiz ödemeli, yaklaşık 2 yıl vadeli tahvil ihalesine ise nominal 1 katrilyon 148.9 trilyon lira teklif gelirken, nominal satış tutarı 571.1 trilyon lira oldu. 
     Dönemsel faiz tutarı yüzde 7.45 olarak belirlenen ihalede, net satış tutarı 597.7 trilyon lira olarak belirlendi. 
     İhalede nominal 87 trilyon lira kamuya satış yapıldı. 
     
     SON DURUM 
     Hazine en son 4 Kasım tarihinde, 259 gün vadeli bono ile 406 gün vadeli tahvil ihaleleri düzenlemişti. 
     Hazine'nin bu tarihte düzenlediği iki ihalede ve ihaleye bağlı aldığı rekabetçi olmayan tekliften ROT , net 4 katrilyon 863.1 trilyon liralık devlet iç borçlanma kağıtı satmıştı. 
     İki ihaleye toplam 7 katrilyon 18.6 trilyon liralık teklif gelirken, ROT dahil nominal satış 6 katrilyon 255.6 trilyon lira olmuştu. 
     Valörü 5 Kasım olan 259 gün vadeli bono ihalesinde, 2 katrilyon 66.8 trilyon liralık teklif gelirken, 1 katrilyon 876 trilyon liralık nominal satış yapılmıştı. 
     Net satışın 1 katrilyon 557.3 trilyon lira olduğu ihalede, yıllık basit faiz yüzde 28.75, bileşik faiz ise yüzde 29.90 düzeyinde gerçekleşmişti 406 gün vadeli tahvil ihalesine ise 4 katrilyon 951.8 trilyon liralık teklif gelirken, nominal 3 katrilyon 219.5 trilyon lira, net 2 katrilyon 407.9 trilyon liralık satışın yapılmıştı. 
     İhalede, yıllık basit faiz yüzde 30.22, bileşik faiz de yüzde 29.75 olmuştu. 
     Hazine bu hafta, toplam 2 katrilyon 664 trilyon lira iç borç servisi yerine getirecek. 
     
</TEXT>
</DOC>
