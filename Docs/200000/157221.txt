<DOC>
<DOCNO> 157221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/spor/spo02.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum kendini naza çekiyor 
</HEADLINE>
<TEXT>

Alman hoca, eski kulübü Bayer Leverkusen'in de devreye girmesi yüzünden Fenerbahçe yönetimini oyalamaya başladı 
     YUSUF KOBAL 

     FENERBAHÇE'NİN Teknik Direktör adayları arasında ilk sırada bulunan ve Başkan Aziz Yıldırım'ın prensipte anlaşmaya vardığı Christoph Daum, son noktayı bir türlü koymuyor. Alman hocaya, eski kulübü Bayer Leverkusen'in de astronomik bir teklif sunduğu, bu yüzden Daum'un kafasının karıştığı belirtildi. Ünlü teknik adamın zaman kazanmak için oyalama taktiği uyguladığı öğrenildi. 
     BAYER Leverkusen yönetimi, takımın ligde kalması halinde Daum'u tek yetkili olarak takımın başına geçirmek istediği, bu yüzden Alman hocaya "Fenerbahçe'ye hemen cevap verme. Bizim maçların bitmesini bekle" mesajını gönderdiği kaydedildi. Almanya'da yeniden kendisini ispat etmenin hayallerini de kuran Daum'a Fenerbahçe'nin fazla taviz vermeyeceği bildirildi. 
     
Ödemeler haftaya      Yönetim İstanbulspor maçı sonrası futbolculara ödeme yapmayı planlıyor. Başarısız geçen sezon nedeniyle uzun süredir para musluğunu kapatan yönetim, lig sonu yaklaştığı için önümüzdeki hafta 2 milyon dolar dağıtma kararı aldı. İstanbulspor maçının hazırlıklarını tamamlayan Fenerbahçe'de İsmail Güldüren, Stevic, Mustafa Doğan ve Ceyhun 18 kişilik kamp kadrosuna alınmadı. 
     

</TEXT>
</DOC>
