<DOC>
<DOCNO> 154617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/soneko28.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'ye katılımda anahtar rol EBRD'de... 
</HEADLINE>
<TEXT>

     Hazine Müsteşar Yardımcısı Aydın Karaöz, 8'i Avrupa İmar ve Kalkınma Bankası EBRD üyesi olan Avrupa Birliği'ne AB yeni üyelerin kabulünün başarısında EBRD'nin eksen rolünün gözardı edilmemesi gerektiğini söyledi. 
     Karaöz, Türkiye'nin de üyesi bulunduğu EBRD'nin Özbekistan'ın başkenti Taşkent'de yapılan 12. Genel Kurul toplantısındaki konuşmasında, Banka'nın kredi alan ülkelerde sürdürülebilir büyümenin kolaylaştırılmasına önemli katkılarda bulunduğunu söyledi. 
     EBRD'nin geniş alana yayılmış bir coğrafyada sadece nicelik değil, nitelik bakımından da projelere hizmet ettiğini kaydeden Karaöz, özetle şunları söyledi 
     ''Kalkınma hızı ve ekonomik performansın EBRD'nin faaliyette bulunduğu ülkelerde farklılıklar arzetmesinin yanı sıra, geçiş süreci özellikle geçişin erken aşamasındaki ülkelerde olumsuz baskılar yaratıyor. 
     Bu çerçevede, geçiş sürecinin erken ve orta aşamasındaki ülkelerdeki projelere daha fazla ağırlık verilmeli. 
     Ülkelerin çoğu için geniş kapsamlı reformları daha büyük ölçüde yürütmek, şeffaflık ve hesap verilirliği artırmak, makro-ekonomik istikrarı garantilemek önemli. 
     Bu çerçevede de, EBRD'nin iyi sevk-idarenin güçlendirilmesi çabalarını memnuniyetle karşılıyoruz''. 
     
</TEXT>
</DOC>
