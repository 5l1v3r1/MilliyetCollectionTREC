<DOC>
<DOCNO> 154756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/yazar/akyol.html </URL>
<DATE> 2003/05/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sezer açılmalı artık 
</HEADLINE>
<TEXT>

     Mesela Amerika ile arızalanan ilişkilerimizi düzeltmede Sezer'in devreye girmesi... AB ülkeleriyle ilişkilerimizi geliştirmek için Sezer'in Avrupa devlet adamlarıyla sıcak dostluklar kurması... 
     Türki cumhuriyetlerle aynı şekilde... 
     Sezer'in içeride, Türkiye'nin gelişmesinde önemli etkisi olacak çaptaki sanayi ve kültür kuruluşlarının açılışlarına katılması, üniversiteleri ziyaret etmesi, topluma kalkınma heyecanı aşılaması... İyi olmaz mı 
     Ayrıca, Sezer'in Anayasa Mahkemesi Başkanı iken açıkladığı görüşleri var. Sistemin işlerliği açısından önemli görüşler Cumhurbaşkanının yargı bağımsızlığıyla bağdaşmayan yetkilerinin kaldırılması gibi... Bu konuda bir reforma öncülük etmesi gerekmez mi 
     Özal ve Demirel'den sonra Çankaya içine kapanmış, bu da iç ve dış ilişkilerde boşluklar yaratmış gibi gelmiyor mu size de .. 
     
     AMERİKA ile ilişkilerimizde 1 Mart günü tezkerenin reddi ile sıkıntılı bir süreç başladı. Dünkü yazısında Sedat Ergin, bu süreçte geldiğimiz noktayı çok güzel resmediyordu 
     "1 Mayıs öncesinde Kuzey Irak'a Türk Silahlı Kuvvetleri ile birlikte girme planları yapan, bu yönde anlaşmalar müzakere eden Pentagon, bugün TSK'yı Kuzey Irak dışında tutmaktadır." 
     Bölgemizde dört ülkeyi gezen ABD Savunma Bakanı Rumsfeld, Türkiye'de İncirlik Üssü'ne uğradı ve gitti... 
     Dün bir diplomat bana dedi ki 
     "Türkiye, Amerika ile birlikte yapabileceği stratejik ve ekonomik işlerde ağırlık kaybetmektedir " 
     İşte Kuzey Irak 
     Hatta, Bakü - Ceyhan boru hattı bile tehlikeye girebilir 
     Elbette siyasi sorumluluk hükümetindir. 
     Ama Cumhurbaşkanımızın da yapabileceği çok şey var. Kendilerinin "oydaşma" ve "uluslararası yasallık" gibi hukuki ve diplomatik konulardaki uzmanlığını biliyoruz. Hukukçu kişiliğiyle uluslararası camiada saygın bir isimdir üstelik. Bütün bu birikimini, mesela Türk - Amerikan ilişkilerinde yeni bir "oydaşma" sağlanması için kullansa eminim çok iyi sonuçlar alır. 
     
     SAYIN Sezer'in artık sırf "kanun adamı" gibi değil, Cumhurbaşkanı olmanın gerektirdiği alan genişliğiyle konulara bakması, Çankaya'yı topluma ve dünyaya açması gerekiyor. 
     Normal parlamenter sistemlerde bile cumhurbaşkanının "sembolik" yetkileri çok önemlidir. "Devleti ve milleti" temsil eder, bir yere gitse devlet ve millet gitmiş olur. Bunu başarıyla yaparsa Türkiye neler kazanır, siz düşünün. 
     Sezer'in artık 'açılması' gerekiyor. Her "tek disiplinli düşünce" ufuk darlığı yaratır. Hukukla birlikte ekonomi, siyaset, sosyoloji, diplomasi, tarih gibi disiplinler de önemlidir. 
     Hatta Sezer gibi "Aydınlanma" mücadelesi yapan bir Cumhurbaşkanı için klasik felsefe kültürü de gerekir. 
     Ona göre danışmanlar, ona göre yetkililerden brifingler... Ama hiçbir soyut bilgi bizzat temas etmenin yerine geçemez. 
     Sayın Sezer toplumla, kuruluşlarla ve hele de yabancı devlet adamlarıyla çok sıcak ilişkiler geliştirmelidir. Çankaya 'açılmalıdır' artık. 
     
     

</TEXT>
</DOC>
