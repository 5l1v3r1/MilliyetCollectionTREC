<DOC>
<DOCNO> 195302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sonspo03.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol Güneş 67 futbolcuya milli forma verdi 
</HEADLINE>
<TEXT>

     Portekiz'de 2004 yılında düzenlenecek 12. Avrupa Futbol Şampiyonası finallerine katılabilmek için 15 Kasım Cumartesi günü Letonya ile play-off baraj ilk maçı yapacak olan A Milli Futbol Takımı'nda, teknik direktör Şenol Güneş, görev yaptığı dönemde çok sayıda oyuncuyu kadroya davet etti. 
     Şenol Güneş, göreve başladığı 2000 yılından bu yana 24 takımdan 67 futbolcuyu milli takım aday kadrolarına çağırdı. 
     Güneş, görev döneminde halen Galatasaray forması giyen 12, Fenerbahçe'den 8, Beşiktaş'tan 7 ve yurtdışında oynayan 12 futbolcuyu milli takıma çağırırken, Anadolu kulüplerinden de 28 oyuncuyu kadroya aldı. 
     Güneş'in milli takıma çağırdığı Volkan Arslan, Selçuk Şahin ve Servet Çetin gibi birçok oyuncu da daha sonra ''3 Büyükler''e transfer oldu. 
     
     GÜNEŞ'İN MİLLİLERİ 

     Şenol Güneş döneminde A Milli Futbol Takımı'na çağırılan isimler şunlar 
     GALATASARAY Hakan Şükür, Arif, Bülent, Suat, Hakan Ünsal, Ergün, Abdullah, Ümit Karan, Hasan Şaş, Cihan, Orhan Ak, Volkan. 
     FENERBAHÇE Fatih, Ümit, Hakan, Serhat, Tuncay, Kemal, Servet, Selçuk. 
     BEŞİKTAŞ Tayfur, Ahmet Dursun, Sergen, İlhan, Emre Aşık, İbrahim, Ahmet Yıldırım, Tümer. 
     TRABZONSPOR Fatih, Gökdeniz. 
     GENÇLERBİRLİĞİ Ümit, Erkan, Mustafa Özkan, Ali Tandoğan, Deniz, Serkan. 
     BURSASPOR Erman, Tamer, Okan Yılmaz, Erol Bulut. 
     GAZİANTEPSPOR Ömer Çatkıç, Mehmet Polat, Fatih, Hasan Özer, Nuri, İbrahim Toraman. 
     ANKARAGÜCÜ Zafer, Hüseyin. 
     MALATYASPOR Fevzi. 
     AKÇAABAT SEBATSPOR Metin Aktaş. 
     SAMSUNSPOR Oktay, Osman. 
     KONYASPOR Ogün, Cenk. 
     İSTANBULSPOR Tolga. 
     ADANASPOR Murat Şahin, Necati. 
     REAL SOCIEDAD Nihat. 
     BLACKBURN ROVERS Tugay. 
     FC BARCELONA Rüştü. 
     TSV BAYER 04 LEVERKUSEN Yıldıray. 
     FC INTER Emre Belözoğlu, Okan Buruk. 
     ESPANYOL Tayfun. 
     LEICESTER CITY Mustafa İzzet. 
     SV WERDER BREMEN Ümit Davala. 
     RODA JC KERKRADE Fatih Sonkaya. 
     Alpay Aston Villa'dan ayrıldı, halen boşta. 
     
     GÜNEŞ DÖNEMİNİN MAÇ SONUÇLARI 

     A Milli Futbol Takımı, Şenol Güneş döneminde 30 ülke ile 47 karşılaşma yaptı. 
     Ay-yıldızlılar, Bosna Hersek, Moldova 9 , İsveç 2 , Azerbaycan 2 , Fransa 2 , Hollanda, Slovakya 4 , Makedonya 4 , Arnavutluk, Norveç, Avusturya 2 , Ekvador, Güney Kore 2 , Şili, Güney Afrika, Brezilya 3 , Kosta Rika, Çin, Japonya, Senegal, Gürcistan, Liechtenstein 2 , İtalya, Ukrayna, İngiltere 2 , Çek Cumhuriyeti, ABD, Kamerun, Kolombiya ve İrlanda Cumhuriyeti ile karşılaşırken, bu maçlardan 23 galibiyet, 11 beraberlik ve 12 de yenilgiyle ayrıldı. 
     Not Farklı takımlarda, farklı dönemlerde milli takımlara çağrılan futbolcuların son kulüpleri gözönünde bulundurularak kategorilendirilmiştir. 
     
</TEXT>
</DOC>
