<DOC>
<DOCNO> 162437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sondun27.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'ün merkezinde intihar saldırısı En az 13 ölü, 65 yaralı 
</HEADLINE>
<TEXT>

     Kudüs'ün merkezinde bir otobüsün havaya uçurulduğu bildirildi. 
     Yafa Caddesi'ndeki önemli bir ticaret merkezinin önünde bir otobüste meydana gelen patlamanın, intihar saldırısı olduğu bildirildi. 
     İsrail televizyonu, patlamanın intihar saldırısı olduğunu duyurdu. 
     Saldırıda en az 13 kişinin öldüğü bildirildi. 
     Hastane yetkilileri, saldırıda 13 kişinin öldüğünü, 65 kişinin de yaralandığını söylediler. 
     Otobüsteki patlamanın, İsrail helikopterlerinin dün Gazze'de Hamas liderlerinden Abdülaziz Rantisi'ye yönelik füze saldırısının ardından düzenlendiğine dikkat çekiliyor. 
     Rantisi'nin saldırıda yaralanmasından sonra örgüt tarafından yapılan açıklamada, İsrail'e yönelik saldırıların devam edeceği belirtilmişti. 
     
</TEXT>
</DOC>
