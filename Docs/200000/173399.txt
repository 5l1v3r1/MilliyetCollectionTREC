<DOC>
<DOCNO> 173399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/siyaset/siy02c.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'ye uyarı Kimse kör değil 
</HEADLINE>
<TEXT>

   Emekli edilen 3 komutan, AKP'nin kadrolaşma çalışmalarının gözden kaçmadığını vurguladı 
   BARKIN ŞIK Ankara 

   
   Emekliye sevk edilen MGK Genel Sekreteri Orgeneral Tuncer Kılınç, 1. Ordu Komutanı Orgeneral Çetin Doğan ve 3. Ordu Komutanı Orgeneral Tamer Akbaş, Yüksek Askeri Şura YAŞ toplantısında, AKP Genel Başkanı ve Başbakan Recep Tayyip Erdoğan'a ağır eleştiriler yöneltti. Komutanların eleştirileri AKP'nin izlediği politika ve uygulamalar konusunda odaklaşırken, "Yapmak istediğiniz değişikleri biliyoruz. Türk milleti buna izin vermez. Kimse kör değil" vurgusu yapıldı. Milli Görüş Genelgesi, kadrolaşma ve MGK Genel Sekreterliği'ni ortadan kaldıran düzenlemeye karşı askerlerin tepkisi, YAŞ toplantısında dile getirildi. Emekliye ayrılan Orgeneraller Kılınç, Doğan ve Akbaş, AKP'nin izlediği politikalardan duyulan rahatsızlığı iletti. "Yapmak istediğiniz değişiklikleri biliyoruz" diyerek AKP'ye karşı tepkilerini dile getiren komutanlar, "Türk milleti buna izin vermez" uyarısında bulundu. Türk toplumunun Avrupa Birliği'ne AB karşı olan isteğinin kullanıldığını kaydeden komutanlar, "AKP politikalarının başarıya ulaşmasının mümkün olmadığı" mesajını verdi. AKP'nin kadrolaşma çalışmalarını "Biz dahil herkes görüyor. Kimse kör değil" diyerek eleştiren komutanlar, "Bunların gözden kaçması mümkün değil. Çabalarınızın ne ile sonuçlanacağını biliyoruz" dedi. 
   
   
</TEXT>
</DOC>
