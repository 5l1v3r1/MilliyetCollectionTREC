<DOC>
<DOCNO> 167256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun13.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin oğulları Suudi vatandaşlığından çıkarıldı... 
</HEADLINE>
<TEXT>

     Suudi Arabistan İçişleri Bakanı Nayif bin Abdülaziz, El Kaide örgütü lideri Usame Bin Ladin'in oğullarından terör eylemlerine karışanların Suudi Arabistan vatandaşlığından çıkarılacağını açıkladı. 
     Abdülaziz, Eş Şark El Avsat gazetesine yaptığı açıklamada, Bin Ladin'in terör eylemlerine karışan ve babalarıyla birlikte yurtdışında bulunan oğullarının Suudi vatandaşlığından çıkarılacağını söyledi. 
     Suudi Arabistan İçişleri Bakanı Abdülaziz, terör eylemlerine karıştığı gerekçesiyle Usame Bin Ladin'in 1994'te vatandaşlıktan çıkarıldığını hatırlattı. 
     Usame Bin Ladin'in 11 oğlu olduğu, bunlardan Saad, Hamza, Saif, Muhammed, Halid ve Ladin yurtdışında yaşadığı belirtiliyor. 
     
</TEXT>
</DOC>
