<DOC>
<DOCNO> 163895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sondun25.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin'in diğer yüzü... 
</HEADLINE>
<TEXT>

     Bağımsız bir devlet olma yolunda, işgal altındaki topraklarını geri almak için uğraş veren Filistin halkı, bir yandan da açlık ve yoksullukla mücadele ediyor. 
     Filistin'deki aşırı grupların İsrailli sivillere yönelik saldırıları ve İsrail operasyonları neticesinde artan baskı ve önlemler çerçevesinde abluka altına alınan topraklarda halk, yoksulluk sınırının altında savaşım veriyor. 
     Dünya Bankası raporlarına göre, Gazze Şeridi'yle Batı Şeria'nın işgal edilmesinden bu yana ekonomik sıkıntılara göğüs geren Filistin halkının yüzde 60'ından fazlası yoksulluk sınırının altında yaşıyor. 
     İsrail işgali altındaki topraklarda yaşayan 10 Filistinliden 6'sının günlük geliri 2 doları bulmazken, işgalin, 2 milyon insanı açlıkla karşı karşıya bıraktığı belirtiliyor. 
     Filistin'de halkın yarısından çoğu işsiz dolaşıyor. 3'te 2'ilik kesimi ise yoksullar oluşturuyor. 
     Raffa ve Han Yunus kentlerinde her 4 kişiden 3'ü işsiz gezerken, bir kişinin geliriyle 18 kişinin yaşam savaşı verdiği gözleniyor. 
     
</TEXT>
</DOC>
