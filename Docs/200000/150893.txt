<DOC>
<DOCNO> 150893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/siyaset/asiy.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadrolaşmaya Erdoğan gerekçesi 
</HEADLINE>
<TEXT>

Ankara Sanayi Odası’nda konuşan Başbakan Erdoğan, öBir yönetim iktidara geldiğinde üst bürokrasiyle gelmeli, giderken bürokratını da götürmeli" dedi 
     ANKARA Milliyet 

     Başbakan Recep Tayyip Erdoğan, devlette kadrolaştıkları iddialarına yanıt verirken, hükümetlerin icraat yapabilmeleri için uyumlu bürokratlarla çalışması gerektiğini belirterek, "Bir yönetim iktidara geldiğinde üst bürokrasiyle gelmeli, giderken de bürokratını da götürmeli. Çalışmak istediğim adamların benimle frekansları tutacak, vücut dilini, leb demeden leblebiyi anlayacak" dedi. Erdoğan, Ankara Sanayi Odası’nın meclis toplantısında yaptığı konuşmada hem muhalefete, hem de iş çevrelerine şu mesajları verdi 
     "Orman niteliğini kaybetmiş arazilerin satışı konusunda kendi düşünce dünyasına duvar örenler var. Yılbaşında faiz giderlerini 65 katrilyon lira olarak açıkladık. Bu 75 - 80’i bulacak. Bu arazilerin satışıyla yeni bir kaynak yaratıyoruz. Biz ormanları peşkeş çekmiyoruz. Peşkeş çekilmiş arazileri Hazine’ye gelir kaydediyoruz." 
     
     Rüşvet aidat gibi olmuş’ 
     İmar Yasası’nı gözden geçirmek gerektiğine, kaçak yapılaşma için verilen rüşvetlerin aidata dönüştüğüne işaret eden Erdoğan, şöyle devam etti 
     "Mesela meşhur Boğaz’ın Uyum Villaları vardır. Orada her villa sahibi 200 - 300 bin dolar para verir. Der ki Benim bu villam şu anda gayri yasal olmaktan yasal hale gelsin’. Biz bu sorunları çözmek zorundayız. Siyaset çözüm işidir." Hazine’ye ait taşınmaz malların satışını kolaylaştırmak için yeni bir yasa tasarısı hazırladıklarını belirten Erdoğan, tasarının alıcılara iki yıla kadar taksit imk nı getirdiğini de bildirdi. 
     Faizlerin yüksek olmasının nedenlerine de değinen Erdoğan, bunları yeni kaynak bulunamaması ve beklentilerin iyi yönetilememesi diye sıraladı. Erdoğan, "Beklentilerin iyi yönetilmesi için ayaklarımızı sağlam basacağız. Artık, gerekli olan güven ortamını yakaladık, şimdi sıra istikrarda. Kamu tek hesabını oluşturmak istiyoruz. Böylece kurumların yüksek faizle borçlanmasını önleyebiliriz" dedi. 
     Erdoğan, yeni düzenlemelerle artık daha rahat ihale yapılacağını vurgulayarak, "Ocak ayında çıkan kamu ihale yasası tam bir baş belasıydı" diye konuştu. 
     
Erdoğan geç kaldı hoca vaazı uzattı      Başbakan Recep Tayyip Erdoğan, dün hem cuma namazını kılmak, hem de Emniyet Genel Müdürü Gökhan Aydıner’in annesi Ayşe Aydıner’in cenaze namazına katılmak için, ASO Başkanı Zafer Çağlayan’la birlikte Kocatepe Camii’ne geldi. Erdoğan’ın namaza geç kalacağının anlaşılması üzerine vaiz, cuma vaazı bitiminde ezan okunması üzerine cemaate, "vaazı sonlandırmamız lazım. Ancak görevliler bana beklememiz gerektiğini söyledi" dedi. Vaiz, Kuran okuyarak vaazı bir süre uzatırken, Erdoğan’da gecikmeli olarak camiye geldi. Aydıner’in cenaze törenine İçişleri Bakanı Abdülkadir Aksu, Enerji Bakanı Bakanı Hilmi Güler, Bayındırlık Bakanı Zeki Ergezen, valiler, emniyet müdürleri ve vatandaşlar katıldı. Erdoğan da bir süre tabutu taşıdı. 
     


SİYASET 

















</TEXT>
</DOC>
