<DOC>
<DOCNO> 171078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/spor/spo02.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Üzgünüm kırgınım' 
</HEADLINE>
<TEXT>

      
   "İyileşiyorum" 
   FENERBAHÇE yönetimiyle arasına kara kedi giren Serhat, üzgün ve kırgın olduğunu söyledi. Sarı - Lacivertli oyuncu, Daum'un kendisine güvenerek yeniden takıma çağırdığını hatırlattı, "Özellikle basına kırgınım. Sakatlığım gün geçtikçe iyileşiyor. Çok yakında kendimi göstereceğim" dedi. 
   
   İleri ikilide 
   YÖNETİM Kurulu da bu hafta başında Serhat ile ilgili yapacağı toplantıyı yine ertelemişti. Fenerbahçeli futbolcu, uzun süren sorunların ardından dün sabahki antrenmana katıldı. Antrenör Roland Koch'un, idman sırasında Hooijdonk ile birlikte ileri ikilide oynattığı Serhat uyumlu göründü. 
   
   Sürpriz seyahat    SARI - Lacivertli kulübün Asbaşkanı Hakan Bilal Kutluap ile Teknik Direktör Christoph Daum dün sürpriz bir seyahate çıktılar. Kutlualp ile Alman hoca gittikleri yeri açıklamaktan kaçındılar. İkilinin kaleci transferini çözümlemek için kamptan ayrıldığı ileri sürüldü. Daum dün akşam saatlerinde yeniden kampa döndü. 
   
   Sır vermedi    Van Hooijdonk, Fenerbahçe'de başka Hollandalı oyuncunun forma giyip giymeyeceği şeklinde soruları geçiştirdi. Süper yıldız, Van der Sarr'ın isminin geçtiğini duyduğunu, ancak gelişmeleri takip etmediğini söyledi. 
   
   Bochum'la çok özel    SARI - Lacivertli takım, Almanya kampındaki en ciddi sınavına bu akşam çıkacak. Mannheim'ı 2 - 0 yenen, Aaachen ile 0 - 0 berabere kalan Fenerbahçe, Alman Birinci Ligi'nin güçlü ekibi Bochum ile karşılaşacak. 20.00'de başlayacak maç Show TV'den naklen yayınlanacak. 
   
   Mesaiye devam    FENERBAHÇE dün sabah 11.00'de Koch yönetiminde bir idman yaptıktan sonra bu akşamki maç için Dortmund'a geçti. Dortmund'ta gerçekleştirilen ilk idmanda 45 dakika süren tempolu bir koşu yapan Sarı - Lacivertliler'de ağrıları süren İsmail Güldüren takımla birlikte çalışmazken bu akşam maç olmasına rağmen sabah bir çalışma daha yapılacağı öğrenildi. n YUSUF DURSUN 
   
   Bendensin    FENERBAHÇELİ futbolcular, iki yeni transfer Hooijdonk ve Luciano ile yakından ilgileniyorlar. İki oyuncuya, "Günaydın" ve "En büyük Fener" demesi öğreten Türk oyuncular, Cola Turka reklamındaki "Bendensin" sözcüğüyle espri de yapıyorlar. 
   
   
</TEXT>
</DOC>
