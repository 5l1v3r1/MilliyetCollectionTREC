<DOC>
<DOCNO> 198128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/yazar/akyol.html </URL>
<DATE> 2003/11/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Terörle mücadelenin tek yolu demokrasi' 
</HEADLINE>
<TEXT>

   Türkiye ve Malezya hariç, İslam toplumlarının diktatoryal toplumlar olduğunu vurgulayan Adalet Bakanı Çiçek, sözlerini şöyle sürdürüyor 
   "İlerleme, baskıcı modellerle değil, ancak demokrasi ve insan haklarıyla mümkün olabilir. Despotik kültür 'radikalizm ve terör' üretir " 
   
   Adalet Bakanı Cemil Çiçek, hem İslamcılara, hem İslam dünyasındaki diktatörlere, hem Batılılara seslendi "Teröre karşı demokrasiyi elbirliğiyle güçlendirelim." İstanbul'daki terör olayları hakkında soruşturmalar hızla ilerliyor. Adalet Bakanı Çiçek, polisin çok başarılı operasyonlar yaptığını, sonuçların yakında açıklanacağını söyledi 
   - Sorgu ve takibatın başarıyla yürümesi için gizlilik çok önemli. Gerçekten, son iki saldırıyı yapanlar, bilgi edinmeleri üzerine, bir saat arayla kaçmışlar ve iki menfur terör eylemini yapmışlardır. 
   O bakımdan soruşturmayla ilgi bilgiler vermeyen Çiçek, genel bir tablo çiziyor 
   "Terörün eylemlerini yapanlar da, yardım ve yataklık edenler de belirlendi. Hizbullah tipi örgütlenmedir bunlar. Dış bağlantıları da tespit edildi. El Kaide'ye gidip gelmişler. İçlerinde Çeçen kökenli olanlar da var. 
   Çiçek, gözaltı süresinin son yasalara göre "dört gün" olduğunu hatırlatıyor 
   - Gözaltına aldığınız kişiler dört gün içinde bilgiler verecek, dört gün içinde siz bu bilgilere ulaşacaksınız, yeni gözaltılar yapacaksınız, ona göre h kimden tutuklama isteyeceksiniz... 
   Çiçek, polisin çok zor bir görevi başarıyla yürüttüğünü belirtiyor. 
   
      Müslümanlara çağrı 
   Çiçek, görüşmemizde şunları söylüyor 
   - Ramazan mübarek ay, bayram günlerindeyiz. Her Müslümanın bir vicdan muhasebesi yapması lazım. Bütün İslam dünyası artık kendi acı gerçekleriyle yüzleşmeli... 
   Çiçek, İslam dünyasında fert başına ortalama gelirin bin dolardan az olduğuna, milyonlarca Müslümanın sefalet içinde sokakta doğup sokakta öldüğüne dikkat çekiyor 
   - En mükemmel dinin mensupları niye böyle zillet içinde Bir tane mucit çıkardı mı İslam dünyası Bu zilletin sebebi nedir Suçu başkalarına yüklemeden, sebepleri doğru görmeliyiz. 
   Çiçek bunları şöyle anlatıyor 
   "İslam dünyası geleceği iyi göremedi, dün sanayi medeniyetini kaçırdı, bugün bilgi toplumunun çok gerisinde..." Çiçek, dünya bilgi ve tekniğine İslam dünyasının katkısının çok küçük olduğunu hatırlatıyor. 
   "İslam toplumları, bir ikisi hariç, despotik, aşiret yapılarına dayalı, diktatoryal toplumlardır." Demokratik olmadıkları için ve bireyin önünü açmadıkları için bugün gereken gelişme dinamizminden yoksunlar. Çiçek'e göre bunun 'bir, belki iki' istisnası var Türkiye ve Malezya... 
   "Bugünkü baskıcı modellerle ilerleme olmaz, zillet devam eder, terör beslenir." Çiçek, çağımızda ilerlemenin ancak demokrasi ve insan hakları ile mümkün olacağını vurguluyor. Despotik kültür, aşiret yapıları, yaşama seviyesinden uzak sosyal ortam ve cehalet 'radikalizm ve terör' üretiyor. 
   
   İslam ve terör 
   Radikalizmle terörün ilişkisini vurgulayan Çiçek, "İslam dünyasında teröristler çıktıkça dünyada İslamla terörü özdeşleştiren yanlış algılamalar oluştuğunu" söylüyor 
   - Kuran ve hadisler kesinlikle teröre karşı ama din uğruna şiddet ve terör yapan gruplar dün vardı, bugün de var. Hz. Ali'yi şehit eden Hariciler gibi... El Kaide ve benzerleri gibi... İslam adına, hiç de İslama uymayan bir sapkınlıktır bu radikalizm ve terör... 
   Peki ne yapmalı Çiçek'in önemli bir çağrısı daha var 
   - İslam Konferansı Örgütü gibi kuruluşlar, Müslüman aydınlar, İslam dünyasında saygınlığı olan din bilginleri terörü kesin bir dille lanetlemeli. 'Ama, fakat...' gibi kayıtlar koymadan, siyasi ve ideolojik amaçla şiddet kullanmayı, terörü net bir şekilde reddetmelidir. 
   Çiçek, İslam dünyasında radikalizm ve teröre karşı bir kültürün gelişmesinin fevkalade önemli olduğunu belirtiyor 
   - Aksi halde hem İslam dünyasının gelişmesini engelleyen despotik yapılar devam eder, hem dünyada 'medeniyetler çatışması'nın ekmeğine yağ sürülmüş olur Bundan da yine en çok Müslümanlar zarar görür 
   
   Batı'ya çağrı 
   Çiçek Türkiye'nin "model" olma rolünü vurguluyor 
   - Türkiye demokratikleştikçe, insan haklarında daha bir model ülke oluyor. Ama bunun güçlü bir ekonomiyle desteklenmesi lazım. Türkiye özgürlük ve refah ülkesi olarak modelini cazip hale getirirse İslam dünyası o takdirde bu modele yönelir. 
   Bunun için Batı'nın 'tarihi sorumlulukları' var 
   "Avrupa Birliği de 'ama, fakat...' gibi bahaneler veya küçük sebeplerle Türkiye'nin model olma özelliğini küçümsememeli, aksine bizi tam olarak desteklemeli, tam üyelik müzakerelerini 2004 sonunda gecikmeden başlatmalıdır. 
   Çiçek'in şu sözlerini çok önemli buluyorum 
   - Türkiye radikalizme karşı bir 'kalkan ülke'dir. Batı'nın medeniyet ödevi bu kalkanı güçlendirmek, cazip bir model olmasına destek vermektir. Biz Soğuk Harp yıllarında Batı'nın komünizme karışı güvenlik kalkanıydık ve bu yolda çok büyük yükler üstlendik. 
   
   'Avrupa bizi desteklemeli' 
   Türkiye'nin AB üyeliği hem Avrupa kimliğinin tarifini etkileyecek, hem dünyada 'medeniyetler çatışması' mı, yoksa uzlaşması mı olacağını belirleyecek 
   - Avrupa Türkiye'yi oyalarsa, bu, dünyada 'Hıristiyan kulübü' imajını güçlendirir. Avrupa kendi siyasi kimliğini Hıristiyanlıkla tarif ederse İslamın siyasileşmesine ne diyebilir Avrupa Batı müttefiki Türkiye'ye bir model olma desteğini vermezse, radikalizmi kendi kapısında, hatta kendi içinde bulur 
   Gerçekten öyle bir Avrupa, kendi içinde yaşayan 20 milyon Müslümana ne diyecek 
   Çiçek, Türkiye'nin 'medeniyet fonksiyonu'ndan bahsediyor 
   - Türkiye'nin demokratik, laik, insan haklarına saygılı, piyasa ekonomisine dayalı ve Batı ile dost bir ülke olması iyi ise, bu başarılı olmalı. Dünya Müslümanlarını imrendirecek kadar başarılı olmalı. Türkiye'nin bu medeniyet fonksiyonuna ABD ve AB destek vermelidir. 
   Ve Çiçek eleştiriyor 
   - Hem teröre karşı dayanışmadan bahsedeceksin, hem Türkiye'yi tehlikeli ülke ilan ederek, maçları iptal ederek Türkiye'yi rencide edeceksin, ekonomisine zarar verebilecek şekilde Türkiye'nin imajını zedeleyeceksin. Bunu hiçbir makul ölçüyle anlamak mümkün değildir 
   Ve Çiçek'ten Müslüman hükümetlere çağrı 
   - Bize teröre karşı istihbarat bilgileri vermede, terör zanlılarını iade etmede yardımcı olun. Sizi de rahatsız eden teröre karşı tam bir işbirliği yapalım... 
   Çiçek'in görüşleri böyle. Hiçbir yorum katmadım. Aynen katıldığımı da belirtemeden geçemeyeceğim. 
   
   'İslam dünyası geride kaldı'    "En mükemmel dinin mensupları niye böyle zillet içinde Bir tane mucit çıkardı mı İslam dünyası " sorusunu yönelten Adalet Bakanı Cemil Çiçek, yanıtı da kendisi veriyor "Suçu başkalarına yüklemeden, sebepleri doğru görmeliyiz. 
   İslam dünyası dün sanayi medeniyetini kaçırdı, bugün de bilgi toplumunun çok gerisinde..." 
   
   
   
      
   
   
</TEXT>
</DOC>
