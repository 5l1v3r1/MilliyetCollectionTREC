<DOC>
<DOCNO> 150873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/guncel/agun.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Destekleri köprüyü geçene kadarmış .. 
</HEADLINE>
<TEXT>

Saddam Hüseyin heykellerini ABD askerleriyle birlikte deviren Iraklılar, dün cuma namazı çıkışında "Laik devlete hayır", "İşgale, ABD’ye hayır" diye slogan attı 
     DIŞ HABERLER SERVİSİ 

     Kentin ABD denetimine girmesinin ardından kılınan ilk cuma namazı sonrası Bağdat, en büyük ABD karşıtı gösteriye tanık oldu. Başkentin dört bir yanındaki camilerde kılınan cuma namazının ardından sokaklara dökülen protestocular, Ademiye bölgesindeki Ebu Hanefi Camii önünde toplandı. "Amerika’ya hayır. Laik devlete hayır. Şeriat devletine evet" ve "Amerikan hegemonyasını istemiyoruz" yazılı pankartlar ve Kuranıkerim taşıyan göstericiler, Amerikan askerlerinin ülkeden ayrılmasını istedi. Gösteriyi düzenleyenler kendilerini "Irak Ulusal Birleşik Hareketi" olarak nitelendirdiklerini ve hem Sünnileri hem de Şiileri temsil ettiklerini ifade etti. Gösteri sırasında bazı Iraklıların, "Bizler Sünni ve Şii kardeşleriz. Bu ülkeyi satmayacağız" diye bağırdığı duyuldu. Kuran’ı Kerim taşıyan on binlerce Iraklı İslami devlet çağrısı yaparken, ABD’ye hitaben, "Ülkemizi terk et. Bush’a hayır, Saddam’a hayır, Laikliğe hayır. İslami Devlet’e evet" sloganları attılar. 
     
     ABD’NİN AMACI BAŞKA’ 
     Bombardımanda kubbesi vurulan Ebu Hanefi Camii imamı Ahmed El Kubeysi de cuma hutbesinde, ABD’nin, İsrail’i savunmak için Irak’ı işgal ettiğini ileri sürdü ve ülkede kitle imha silahı bulunduğu iddialarını reddetti. 
     
MİG’ler ortaya çıktı      Koalisyon güçleri bünyesinde görev yapan Avustralyalı özel birlikler, Irak’ın batısında, bazıları gömülmüş ve çamurla kamufle edilmiş, bazıları palmiyelerin arasına gizlenmiş, hangarlarda saklanmış 51 Mig savaş uçağı buldu. Uçakların en yenisinin 1980’li yılların ortalarına ait olduğunu söyleyen Elliot, son iki gündür düzenlenen operasyonla ilgili fotoğraflar da gösterdi. 
     
Sıra Kerbela’da      Ülkenin güneyindeki Şiiler de, Kerbela’da salı günü gerçekleştirilecek Hz. Hüseyin’i anma günü çerçevesinde ABD karşıtı gösteri düzenlemeyi planlıyor. Irak İslam Devrimi Yüksek Konseyi’nin lideri, Iraklıları, "her çeşit yabancı h kimiyetine karşı çıkmaya" çağırdı. 
     
Araplar gergin...      KDP ve KYB peşmergelerinin Kerkük ve Musul bölgesinde, Irak ordusuna karşı cephe açması ve ardından yağmaya başlaması, Araplar arasında büyük öfkeye neden oldu. Musul’daki Arap milisleri karşı saldırıya geçmeye hazırlanıyor. 
     


GÜNCEL 
























</TEXT>
</DOC>
