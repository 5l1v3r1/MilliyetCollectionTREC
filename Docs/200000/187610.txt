<DOC>
<DOCNO> 187610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sontur23.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Loto bayiinin satamayıp elinde kalan bilete 104 milyar lira çıktı 
</HEADLINE>
<TEXT>

     Çanakkale'nin Gelibolu İlçesi'nde, sayısal loto bayii işleten Namık Kemal Aslan, satamayıp elinde kalan son kuponu saklayınca, 104 milyar 605 milyon 700 bin liranın sahibi oldu. 
     Gelibolu'da 3 yıldır loto bayiliği yapan ve her çekilişte sattığı kuponlardan birini kendine saklayan Namık Kemal Aslan, dün gece çekilişi yapılan 5 1 adlı şans oyunundan, yaklaşık 105 milyar lira kazandı. 
     Loto makinesinden zamandan kazanmak amacıyla otomatik olarak oynatılan kuponlardan birini satamayan ve elinde kalan kuponu saklayarak, ''bu da bizim şansımıza'' diyen Aslan, bu haftaki çekilişten yaklaşık 105 milyar lira kazanan 4 talihliden biri oldu. 
     Kuponu noterden onaylatıp Ziraat Bankası'na vekalet veren Namık Kemal Aslan, ''Daha önce de sayısal lotodan iki kez 5 tutturmuştum. Şans yüzünü gösterip, yakalamaya çalışınca kaçıyordu. Bir gün mutlaka kazanacağımı biliyordum. Şans da satamayıp elimde kalan son kuponla bizi buldu'' dedi. 
     
</TEXT>
</DOC>
