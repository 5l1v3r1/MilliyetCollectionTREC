<DOC>
<DOCNO> 150369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yasam/yas03.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kader deyip baş ağrısı çekmeyin 
</HEADLINE>
<TEXT>

Günlük yaşantımızda en büyük sıkıntılarımızdan biri olan baş ağrısı konusunda vatandaşları bilgilendirmek için kurulan 'Gezici Baş Ağrısı Merkezi', 20 ilde yaklaşık 10 bin kişiyi ücretsiz sağlık taramasından geçirecek 
     İSTANBUL Milliyet 

     3 kişiden biri şik yetçi 
     İSTANBUL Üniversitesi İÜ İstanbul Tıp Fakültesi Nöroloji Anabilim Dalı Öğretim Üyesi Prof. Dr. Mustafa Ertaş, 15-55 yaş arasındaki yaklaşık 2 bin kişi üzerinde yapılan araştırmaya göre, Türkiye'de her 3 kişiden 1'inin baş ağrısı çektiğini belirtti. Her 5 kadın ve her 10 erkekten 1'inin migreni olduğunu kaydeden Prof. Ertaş, her 3 kişiden 1'inin "gerilim" tipi ağrı çektiğini kaydetti. Prof. Ertaş, yarıdan çoğu doktora gitmeyen hastaların ağrıyı bir kader olarak gördüğünü vurguladı. 
     
     Yönlendirme yapılacak 
     BAYER Türk ilaç firması da vatandaşların baş ağrısı konusundaki şik yetlerini dinleyerek öneri ve yönlendirme yapmak amacıyla oluşturduğu "Gezici Baş Ağrısı Merkezi"nde, 20 ilde yaklaşık 10 bin kişiyi ücretsiz sağlık taramasından geçirecek. Bayer Türkiye Sağlık Ürünleri Genel Müdürü Stefan Juetten, böyle bir çabanın önderliğini yapmaktan gurur duyduklarını söyledi. 
     
     20 Nisan'da başlıyor 
     MERKEZ, Aydın, Afyon, Eskişehir, Konya, Kayseri, Yozgat, Sivas, Hatay, Gaziantep, Elazığ, Erzurum, Rize, Trabzon, Ordu, Samsun, Sinop, Zonguldak, Sakarya, Çanakkale ve İstanbul'da dolaşacak. 20 Nisan'da Aydın'da başlayacak tarama, 15 Haziran'da İstanbul'da sona erecek. 
     


YAŞAM 

























</TEXT>
</DOC>
