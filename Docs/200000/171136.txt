<DOC>
<DOCNO> 171136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sondun21.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam yanlıları intikam yeminleri ediyor.. 
</HEADLINE>
<TEXT>

     Devrik Irak lideri Saddam Hüseyin'in oğulları Uday ve Kusay'ın öldürüldüğünün açıklanmasının ardından, ABD ve İngiltere'ye yönelik intikam yeminlerinin yer aldığı video kaset yayınlandı. 
     Associated Press'in yayınladığı kasette, yüzleri maskeli birkaç kişi, ellerinde silahlar ve bomba atarlarla ABD ve İngiltere'yi tehdit etti. 
     Kimliği bilinmeyen bu kişilerden biri, ''Uday ile Kusay'ın öldüğü doğruysa Amerikalılara hayatı cehenneme çevireceğiz. Doğmamış çocuklar bile Uday ile Kusay'ın intikamını alacak'' dedi. 
     Kasette yer alan kişiler, Uday ve Kusay'ın ölüm haberinin doğrulanması halinde intikam saldırıları başlatacaklarını söylediler. 
     Söz konusu kasetin, Saddam Hüseyin yanlılarının bulunduğu Irak'ın batısında bir yerde çekildiği belirtildi. 
     
</TEXT>
</DOC>
