<DOC>
<DOCNO> 194679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/guncel/gun90.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
      
   İçinde Olmak ..    İçinde bir damla bile süt olmayan taze kaşar" yapılmış. "Taze" sıfatı, herhalde alışkanlıktan olsa gerek. E-xxx bilmem ne düzenleyici, A-xxx koruyucu madde gibi Matrix kodlarından daha karışık sayısal değerlerden oluşan bir şey bu peynir. Neden var Cevabı gayet basit bir soru Çünkü ucuz... Sorunun zor versiyonu ise aşağıda... 
   İçinde yarım oktav bile ses olmayan şarkıcılarımız... İçinde tek kelime anlam olmayan, bikinili assolist ve türevlerince söylenen şarkılarımız... İçinde doğru dürüst Türkçe konuşulmayan, birbirine sataşıp duran türkücü şovmenlerimizin sunduğu şovlarımız.... İçinde "etik" olmayan, tek amaçları ekrana birilerini çıkarıp ağlatıp-zırlatmak suretiyle reyting almak olan kadın sunucularımız... İçinde yarım gram yetenek olmayan fakat çeşitli skandallarla fiyatlarını arttırmayı başarabilen oyuncularımız... Neden varlar Bilinemiyor... Üstelik sütsüz taze kaşardaki gibi koruyucu maddeler de yok bunların içlerinde. Hayatın içine bulanmış, ister istemez yiyorsunuz .. 
   
   İçinde Olmak Gereksiz Bilgiler    İçinde Olmak" ve "Gereksiz Bilgiler" gibi iki başlık alt alta gelince "İçinde Ne Kadar Var " ile ilgili bir "Gereksiz Bilgi" vermek olayı desteklemese de en azından tamamlar. www.cockeyed.com'daki arkadaşlar bir diş macunu tüpünün içinde ne kadar diş macunu olduğunu araştırmak için tüpü mutfak zeminine boşaltmışlar... 
   Sonuç 113 inch yani 2 metre 87 santimetre... Her diş fırçalamada ortalama 1 inch yani yaklaşık 2.5 santimetre diş macunu kullandıklarını varsayarak bir tüpün 113 diş fırçaladığına karar vermişler... İnsanoğlunun hayatta çok değişik uğraşları var işte... 
   
   Sürt Sürtebildiğince 
   "Elimde olmayaraktan dilim sürtmüş olabilir..." 
</TEXT>
</DOC>
