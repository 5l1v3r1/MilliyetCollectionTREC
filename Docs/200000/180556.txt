<DOC>
<DOCNO> 180556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur05.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuşa suçüstü yapıldı 
</HEADLINE>
<TEXT>

     
     Fatih KARAÇALI ADANA, DHA 

     

ADANA İl Emniyet Müdürlüğü Ahlak Bürosu ekiplerinin yaptığı operasyonda, Mersin'den getirdikleri 18 yaşındaki Leyla A. ile 23 yaşındaki Lütfiye A.'yı, 30 milyon liraya erkeklere pazarlayan 2 kişi suç üstü yakalandı. 
     200 Evler Mahallesi Sokak'ta bir evde fuhuş yapıldığı ihbarını alan Ahlak Bürosu ekipleri, gece eve baskın yaptı. Evde bir erkek ile iki kadın, ilişkiye girdikleri sırada suç üstü yakalandı. Gözaltına alınan Leyla A. ile Lütfiye A. , yapılan sorgularında kendilerini 27 yaşındaki Levent Durmaz ile 16 yaşındaki Y.T.'nin zorladığını söyledi. Zanlıların ifadeleri üzerine Y.T. ile Levent Durmaz da yakalandı. 
     Emniyetteki ifadesinde Leyla A., Mersin'de nikahsız yaşadığı Mustafa Şahin tarafından 9 ay önce erkeklere pazarlanmaya başladığını, ancak bir suçtan cezaevine girince ailesinin yanını sığındığını söyledi. Şahin'in cezaevinden çıktıktan sonra tekrar Şahin tarafından ailesinin yanından alınıp fuhuşa zorlandığını ve son olarak Levent Durmaz'ın yanına yerleştirdiğini ve bu kişinin de erkeklerle ilişkiye zorladığını söyledi. 
     Emniyet Müdürlüğü'nde sorguları tamamlanan zanlılardan Levent Durmaz ile Y.T., küçük yaşta kızı fuhşa teşvik etmek suçundan çıkartıldıkları mahkemece tutuklandı. 
     
</TEXT>
</DOC>
