<DOC>
<DOCNO> 158636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/yasam/yas03.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alışverişin gerçek patronu çocuklar 
</HEADLINE>
<TEXT>

Araştırmaya göre otomobil, cep telefonu gibi 'masraflı' konularda yenilikleri takip eden çocuklar, otoriteyi ele geçirmiş durumda. Alışverişte anne babanın değil, çocukların dediği oluyor 
     SİBEL KAHRAMAN İstanbul 

     PAZAR araştırma şirketi Millward Brown'ın yaptığı araştırmaya göre 9 - 14 yaş arasındaki her üç çocuktan ikisi anne ve babalarının otomobil, moda markalar ve cep telefonları gibi parada ağır alışverişlerini etkiliyor. Araştırma için ABD, Brezilya, Almanya, İspanya, Hindistan, Çin ve Japonya'da 1920 kentli çocukla görüşüldü. 
     Erkeklerin tercihi spor markası BUNA göre, farklı coğrafyalarda yaşasalar da çocukların yanıtları aynı tutarlılıkta. Araştırmanın sonuçlarına göre erkeklerin yüzde 45'i, kızların yüzde 55'i tam bir moda tutkunu. Erkek çocuklar en fazla spor markalarını tercih ediyor. Kızlar ise daha çok perakende markalara ve trendy tasarımlara eğilimliler. 
     
     Kimliği yansıtıyor 
     KIZLAR erkekler gibi tek bir marka hakkında ortak tercihe sahip değiller. Çocukların yüzde 80'i için bir gruba dahil olmak çok önemli. Kızlar da erkekler de başkaları tarafından kabul görmenin ihtiyacını hissediyor. Çocukların yarısı, modayı takip etmeyi sevdiklerini, giyimlerinin kimliklerini yansıttığını belirtti. 
     

</TEXT>
</DOC>
