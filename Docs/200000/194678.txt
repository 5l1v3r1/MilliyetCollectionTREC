<DOC>
<DOCNO> 194678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/guncel/gun20.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   'Doğum günü' hediyesi oldu    İzmir'de minibüsün kapısından düşerek Ege Üniversitesi Hastanesi'ne kaldırılan ve beyin ölümü gerçekleşen Gülay Kırmızı'nın organları, yeni bedenlere can oldu. Prof. Dr. Yaman Tokat başkanlığındaki ekip tarafından yapılan ameliyatla Kırmızı'nın kalbi İstanbul'a gönderildi. Bir böbreği ve pankreasının da dört yıldır böbrek bekleyen Nilüfer Demiraslan'a 33 nakledilmesi kararlaştırıldı. Doğum gününde gelen müjdeli haberle büyük mutluluk yaşayan bir çocuk annesi Demiraslan, "Doğum günü hediyem yeniden yaşam oldu. Aynı günde yeniden dünyaya gelmiş gibiyim" dedi. Kırmızı'nın diğer böbreğinin nakledileceği hastayla ilgili de doku uyumu arandığı ve buna göre karar verileceği belirtildi. Testlerin olumlu çıkmasıyla Kırmızı'nın karaciğeri de, iki yıl önce kayınpederi Murat Kırımhan'dan yapılan nakil sonrası damarlarda meydana gelen tıkanıklık sonucu yeniden rahatsızlanan işçi Abdullah Kızılhisar'a 34 naklediliyor. Bağışlama kararı vererek hayat kurtaran Metin Kırmızı, "Eşim ihmal kurbanı oldu. Çalıştığı fabrika, servis vasfı olmayan araçla onları taşıyordu. Sürücü ve fabrika hakkında dava açıp hakkımızı sonuna kadar arayacağım" diye konuştu. 
   
   Erkek hastaya gebelik testi    Zonguldak'ta, sarılık ve göğüs ağrısı şik yetiyle Zonguldak Karaelmas Üniversitesi Tıp Fakültesi Hastanesi'ne müracaatta bulunan erkek hastaya, gerekli tetkiklerin yanı sıra "gebelik testi" de yapıldığı iddia edildi. İsminin açıklanmasını istemeyen 35 yaşındaki erkek hasta, bazı şik yetler üzerine hastaneye giderek muayene olduğunu ve kendisinden bazı tahliller istendiğini söyledi. Rektör Prof. Dr. Bektaş Açıkgöz de başlattıkları soruşturmanın tamamlanmasının ardından açıklama yapabileceğini kaydetti. 
   
   'ÖSS şampiyonu Kacar soruları biliyordu' iddiası    Öğrenci Seçme Sınavı'nda ÖSS tüm soruları doğru yanıtlayarak Türkiye 1.'si olan Emre Kacar'ın, soruları daha önceden bildiği ve ÖSYM'nin sınavını iptal ederek kaydının Bilkent Üniversitesi'nden silindiği yönündeki iddia Ankara'da bomba gibi patladı. 
   ÖSYM Başkanı Prof. Dr. Savaş Küçükyavuz, "Soru kitapçığı üzerinde çalışmış. İnceleme de başlatabilirim, ama neyi bulacaklar" derken Bilkent Üniversitesi Rektörü Prof. Dr. Ali Doğramacı, Kacar'ın kaydının silinmesinin söz konusu olmadığını açıkladı. Kacar, ÖSS'ye Zirve Dershanesi'nde hazırlandı. İddiaya göre, sınavdan önce dershane sorulara ulaştı. ÖSS'de 180 soruyu da doğru yanıtlayan Kacar, Türkiye birincisi oldu. Yine iddiaya göre, Kacar'ın soru kitapçığını ÖSYM incelemeye aldı. Kitapçık üzerinde işlem yapmadığı iddia edilen Kacar'ın üniversiteden de kaydı silindi. İddiaların doğru olmadığını söyleyen Küçükyavuz, "Soru kitapçığını işaretlemiş, kanıtlar cevap k ğıdı ve soru kitabı" dedi. 
   Doğramacı ise kaydının silinmediğini belirterek, "Şu anda İngilizce hazırlıkta okuyor" diye konuştu. 
   
   
   
</TEXT>
</DOC>
