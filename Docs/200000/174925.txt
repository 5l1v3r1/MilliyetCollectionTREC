<DOC>
<DOCNO> 174925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/siyaset/asiy.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM BAŞKANVEKİLİ, CHP ANKARA MİLLETVEKİLİ YILMAZ ATEŞ 
</HEADLINE>
<TEXT>
   AKP geçmişteki 'Apaçi siyaseti'nin acısını çekiyor 
   Ateş, "İktidara yönelik kuşkunun altında geçmişin izleri var" diyor, nedenini de şöyle anlatıyor "AKP'li bir sayın bakanla sohbet ederken şunu söyledi Biz geçmişte çok Apaçi siyaseti yaptık." 
      SOHBET ODASI 
Derya Sazak 

   
   3 Kasım seçimleriyle oluşan TBMM, birinci yasama yılını geride bıraktı, CHP muhalefet görevini ne ölçüde yapabildi - Seçimde parlamentonun yüzde 91'i değişti, iki partili Meclis oluştu. 1973 seçimlerinde bugünkü AKP'nin kökeni sayılabilecek MSP ile CHP koalisyon ortağı olmuşlardı. Birbirine zıt iki dünya görüşüne Türkiye'nin iktidarı teslim edilmişti. Yine MSP çizgisindeki AKP ile CHP'ye parlamento teslim edildi. 
   
   Roller değişti, CHP o zaman iktidardaydı şimdi muhalefette... 
   - Evet. 
   
   Türkiye yüzde 25 oyla AKP'ye teslim aslında... 
   - Evet. Geriye dönüp baktığımız zaman eğer CHP-MSP koalisyonunun kıymeti bilinseydi, iki parti birbirine tahammül etseydi acaba MC Milliyetçi Cephe hükümetleri kurulur muydu Binlerce gencini teröre kurban eder miydi Demokrasisi 12 Eylül darbesiyle son bulur muydu Geçmişten ders çıkarmalıyız. CHP iki partili sistemde çatışma kültüründen uzak bir siyaset anlayışı sergiliyor. AKP döneminde duvara çarpmadan demokrasinin önünü açmaya çalışıyor. 
   
   Seçimle gelmiş bir iktidar duvara niye vursun Grup sözcüleriniz 23 Nisan'daki türban krizi sırasında, 'Meclisi açık tutmakta zorlanıyoruz' dediler. CHP neden kaygılı 
   - CHP, tarihi bir misyondan geliyor. Cumhuriyet'in kazanımları konusunda hassasız. Örneğin şu anda Başbakanlık koltuğunda oturan Sayın Tayyip Erdoğan bundan birkaç yıl öncesine kadar, 'Ben amacıma varmak için papaz elbisesi bile giyerim' diyordu. Demokrasi amaç değil, araç sözü var. 
   
   AKP'ye güvenmiyorsunuz. Takiyeci... 
   - İktidara yönelik kuşkunun altında geçmişin izleri var. AKP'li bir sayın bakanla sohbet ederken şunu söyledi 'Biz geçmişte çok Apaçi siyaseti yaptık ' Bugünkü iktidar da geçmişteki eylem ve söylemlerin acısını çekiyor. 
   
   Apaçi benzetmesi ne anlamda kullanıldı 
   - 'Vahşi siyaset yaptık' dedi. 
   
   Apaçi benzetmesinden hareketle AKP'liler 'beyaz' Amerikalı ile bugün hayli dost gözüküyorlar. 3 Kasım seçimlerinde 'ılımlı İslam'ın iktidara gelmesi Bush yönetimini hayli memnun etti ki, Erdoğan'ı Beyaz Saray'da ağırladılar. 
   - Türkiye'nin 3 Kasım'da apar topar erken seçime gitmesi sonucu AKP'nin tek başına iktidarı tesadüf gibi gelmiyor. Apaçiler benzetmesi ardından Kızılderili muhabbetiyle kimseye haksızlık yapmak istemem ama Irak savaşıyla bağlantılı düşünürsek pek çok şey yazıldı. Ecevit'in ABD'nin isteklerine resmen 'hayır' demesi sonucu 2001 krizinin koptuğu tam da bu sırada AKP yönetimiyle Washington'un diyaloğa geçtiği görülecektir. ABD yönetimi Erdoğan'a yeşil ışık yaktı. Beyaz Saray'da Bush'la yapılan görüşmede Saddam rejiminin yıkılmasına dönük bazı sözler verildiği anlaşılıyor. 
   
   Irak savaşı AKP'nin iktidarına ortam hazırladıysa 1 Mart'ta tezkere niye reddedildi Söz verildiyse bile Türkiye savaşa girmedi 
   - AKP tezkereyi geçiremedi ama Meclis'in demokratik iradesiyle bu sonuç alındı. CHP karşı çıktı. Türkiye'yi savaşa sokmadı. Bu olayda parlamentonun özgür iradesini bütünüyle alkışlamalıyız. AKP'nin 365 milletvekili de emirle hareket etmedi. AKP'nin tezkerede hatası şu oldu En baştan 'Meclis'ten ne karar çıkar bilemem' deseydi ABD ile ilişkilerde sıkıntı yaşanmazdı. 
   
   Irak'a barış gücü konusunda AKP yine tezkere hazırlığında, olağanüstü toplanırsa, Meclis'ten asker gönderme kararı çıkar mı 
   - İlk tezkerede Meclis'te gizli oturum yapıldı. Milletvekillerine kamuoyuna yansıyan bilgilerin ötesinde hiçbir bilgi sunulmadı. Milletvekilleri, 'biz bu savaşa niye giriyoruz, neden giriyoruz' sorusuna yanıt bulamadı. Doğrusu bugün de aynı durumdayız. Irak'a niye asker göndereceğiz Hükümet buna niye ihtiyaç duyuyor, öncelikle kendi grubuna ama esas TBMM üyelerine gerekçesini çok iyi anlatması gerekiyor. 
   
   ABD, DÜNYAYI ALDATTI 
   
   CHP'nin tutumu ne olur, siz ne yapacaksınız 
   - Türk askerinin Irak'a gitmesine karşıyım. 
   
   Giderse ne olur, işgalci olarak mı görülür Irak'ta her gün Amerikan askeri ölüyor, Polonya birliğine saldırı oldu, Ürdün elçiliği havaya uçuruldu. Bizim askerin burnu kanarsa hesabını kim verecek 
   - Bence, demokratik ülkelerin dönüp Amerika'yı yargılaması lazım. ABD Irak'a müdahale ederken kitle imha silahlarını gerekçe gösterdi. Kumun altında saklı uçakları bulan ABD çok daha tehlikeli silahları niye bulamıyor ABD yönetimi, barıştan yana olan dünya kamuoyunu aldattı. Bunun hesabını vermesi gerekirken sonu belli olmayan bir maceraya biz ABD'nin peşinden niye sürüklenelim 
   
   Hesap sorma dediniz de, Süleymaniye'de Türk askerinin başına çuval geçirilme olayının hesabını Meclis sorabildi mi Muhalefetteki CHP de dört gün gecikmeli tepki verebildi. 
   - Sorun bizim parlamenter sistemin işleyişinden kaynaklanıyor. Meclis'in gündemini iktidar belirliyor. Muhalefet, Danışma Kurulu'na öneri götürüyor ama reddediliyor. CHP, Süleymaniye baskınında, 'gelsin Başbakan bilgi versin' dedi, genel görüşme açılmasını istedi iki defa iktidar partisinin oylarıyla reddedildi. 
   
   'Eve Dönüş'ü ABD istedi' dediler...       AB paketlerine destek ve dokunulmazlıkların kaldırılması isteği dışında CHP ne yaptı 
   - CHP'nin dokunulmazlıklarla ilgili teklifi hazır ama sayımız yetmiyor. İstifalar başladı. Diliyorum ki bu istifalar bizim teklifimizi gündemden düşürmeye dönük olmasın. AKP, milletvekili dokunulmazlığı kalsın Anayasa'yı istediğimiz gibi değiştirelim noktasında çözümü eğer milletvekili transferinde görüyorsa siyasal etiğe sığmaz. 
   
   CHP 'eve dönüş'e niye karşı çıktı AKP diyor ki bu 'devlet politikası.' Siz, 'devletten daha devletçi' oldunuz. 
   - Meclis'te birebir sohbet ettiğim bakanlar bu yasayı maalesef PKK'ya affı 'Amerika istedi' dediler. Hatta, Washington'da Dışişleri Bakanı'na, 'elinizi çabuk tutun' denilmiş. Dışardan böyle bir dayatmaya CHP boyun eğmedi. 
   
   Tek başına muhalefet oldunuz Muhalefette de eleştiriliyorsunuz. 
   - Çatışma üzerine siyaset yapmıyoruz. Uzlaşmadan yanayız. 1999 seçimlerini anımsayın. Bankalar batacak, yolsuzluk batağında Türkiye'nin 120 milyar doları gitti dediğimizde kimse inanmak istemedi. Devlet bankasını mafyaya satan başbakanı gensoru ile düşürünce CHP cezalandırıldı, seçimde ambargo konuldu. Bunları unutmadık. 
   
   Bunun sorumlusu siyasi kadro bedelini 3 Kasım'da ödedi. 
   - Halk unutmadı, hepsi tasfiye oldu. Esas can alıcı noktaya geleceğim. Neden muhalefet yapmıyorsunuz diyenlere şunu sorayım. Sivil toplum örgütleri nerede 2001 krizinde Türk - İş, DİSK, TÜSİAD çıkıp 'Ne yapıyorsunuz, bankaları niye hortumluyorsunuz ' deseydi inanın ekonomi çökmezdi. Irak'ta savaşa girelim diyenler de, bugün kapılarımızı ABD askerlerine açalım diye tezkere getirenler de bunu isteyerek yapmıyor. Evlatlarımızı Irak'a gönderelim de parçalansınlar, ölüleri gelsin kimse istemez. 
   
   Bu nasıl mecburiyet 
   - Borcu dayamış gırtlağına... Bugün Türkiye'nin ulusal çıkarları doğrultusunda işleyen her kurum ipotek altına alındı. Şimdi bizim içinde bulunduğumuz coğrafyada iktidarla ordunun veya iktidarla muhalefetin çatışmasını gerektirecek bir ortamda mıyız Bu lükse ne iktidar sahip, ne muhalefet... Anti demokratik bir işleyiş varsa bunu tespit edelim, birlikte çözelim. Toptancı bir yaklaşımla orduyu yıprattığınız, ortadan kaldırdığınız zaman yerine hangi orduyu ikame edeceksiniz 
   
   MGK Genel Sekreterliği için mi söylüyorsunuz 
   - Ona CHP de destek verdi. Genelde Silahlı Kuvvetler'in yıpratılmasına karşı çıkıyorum. 
   
   Sivil toplumun muhalefet refleksi de zayıfladı. 
   - Bakın ormanların satışıyla ilgili Anayasa değişecek. Gerçekten merak ediyorum, referanduma gidilirse geniş halk yığınları meydanlara inecek mi Hep umutlandım ama inanın hayal kırıklığı yaşıyorum. Bugüne kadar tek bir miting bile yapılmadı. Anayasa güvencesi varken ormanlar leke gibi kalmış, 5 yıl sonra Türkiye'de yeşil alanı, ormanı büyüteçle, mikroskopla arar hale geleceğiz. 
   
   Ne yapılmalı 
   - Referanduma gidilmeli. 
   
   Özal da siyasi yasakları ve yerel seçimleri referanduma götürmüş ve yenilgiye uğramıştı. 
   - Bir insanın zayıf anı kendisini en güçlü hissettiği andır. 
   
</TEXT>
</DOC>
