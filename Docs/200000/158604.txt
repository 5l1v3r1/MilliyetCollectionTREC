<DOC>
<DOCNO> 158604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/siyaset/siy03.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP'lilere soru sordurulmadı 
</HEADLINE>
<TEXT>

     ANKARA Milliyet 

     Avrupa İnsan Hakları Mahkemesi'nin AİHM kararı doğrultusunda yeniden yargılanmalarına karar verilen eski DEP milletvekilleri, dünkü duruşmada tanıklar tarafından PKK adına çalışmakla suçlandı. Duruşmada, DEP'lilerin tanıklara soru sorma hakkı ise AİHM'nin uyarısına rağmen kısıtlandı. Ankara 1 No'lu DGM'deki duruşmaya, eski DEP'li milletvekilleri Leyla Zana, Hatip Dicle, Selim Sadak ve Orhan Doğan katıldı. Duruşmayı, çok sayıda CHP milletvekili ile AKP İstanbul Milletvekili Nimet Çubukçu ve AB'li parlamenterler de izledi. Tanık Metina Aşireti lideri Mehmet Temelli de Zana ve Dicle'nin köylerine gelerek, "PKK'ya destek verin" dediklerini öne sürdü. Temelli, konuşmayı bir arkadaşının kaydettiğini ve kasedi savcılığa götürdüklerini belirtti. DEP'liler ve avukatlarına da tanıklara soru sorma hakkı tanındı ancak birkaç sorunun ardından savcı, "Sorgular gibi soru soruluyor" diye itiraz etti. Mahkeme, savcılığın uygun gördüğü soruların h kim tarafından sorulması talebini uygun gördü. Zana, daha sonra tanığa "Yanımızda olduğunu söylediğin 16 PKK'lıyı niye hemen ihbar etmedin " sorusunu sormak istedi, ancak savcı reddetti. 
     

</TEXT>
</DOC>
