<DOC>
<DOCNO> 154083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur14.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza yapan otomobilin bagajında ceset bulundu... 
</HEADLINE>
<TEXT>

     Denizli'nin Honaz İlçesi'nde kaza yapan otomobilin bagajında, Sanayi Sitesi'nde gece bekçiliği yapan bir kişinin cesedi bulundu. 
     Alınan bilgiye göre, Honaz-Kızılyar yolu üzeri Başar Mevkii'nde, bir otomobilin kaza yaptığı ihbarını alan ekipler olay yerine gitti. Ekipler, yoldan çıkarak şarampole yuvarlanan, plakası sökülmüş otomobilin bagajında, el ve ayakları bağlı halde Hasan Vezir'in 27 cesedini buldu. 
     Araştırma yapan ekipler, Honaz Organize Sanayi Bölgesi'ndeki bir firmada gece bekçiliği yapan Vezir'e, el ve ayaklarının bağlanarak işkence uygulandığını, daha sonra bu şekilde bagajına konulduğu otomobilin kaza yapması üzerine de öldüğünü belirledi. 
     Olay yerinde, otomobili kullandığı tahmin edilen ve kaza sonrası panikle kaçtığı sanılan kişinin ayakkabıları bulundu. 
     Sanıkların yakalanması için İlçe Jandarma Komutanlığı ekipleri çalışmalara başladı. 
     




</TEXT>
</DOC>
