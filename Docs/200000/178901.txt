<DOC>
<DOCNO> 178901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/yazar/pulur.html </URL>
<DATE> 2003/08/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir Sevr hik yesi 
</HEADLINE>
<TEXT>

   
   EVET, biz "Sevr Antlaşması'nı buruşturup tarihin çöplüğüne attığımızı" sanırken, "onlar" bu antlaşmayı derin dondurucuda bekletip her fırsatta önümüze çıkarmaya çalışmışlardır. 
   Erhan Bener "Bürokratlar"ın üçüncü cildinde anlatır... 
   Yıl, 1966, Erhan Bener, OECD Ekonomik İşbirliği ve Kalkınma Örgütü Türkiye temsilciliğinde görevlidir, baş temsilci Cahit Kayra'dır. 
   Türkiye'nin bu örgütle ilişkisi nedir 
   Her zamanki gibi Para 
   Türkiye, borç, kredi, kısacası para aramaktadır. 
   
   BAŞ temsilci Cahit Kayra, cumartesi günleri temsilcilikte çeşitli konuların tartışıldığı toplantılar düzenler, dünya sorunları, sanat ve kültür olayları gibi... 
   OECD Yardım Konsorsiyomu'nun, Türkiye'ye yapılacak yardım için, ileri sürdüğü şartları adeta Osmanlı devletine kabul ettirilen Duyun - u Umumiye şartlarına benzeten Cahit Kayra, Fransız Devlet Yayınları Kurulu'ndan bir Sevr Antlaşması aldırır, okuyunca o kadar ilginç bulur ki, ilk cumartesi toplantısını buna ayırır. 
   
   ERHAN Bener anlatır, antlaşma incelendikçe görülür ki, Sevr'in ekonomik ve mali hükümleriyle, OECD konsorsiyomunun şartları arasında tıpatıp uyum vardır 
   "Konsorsiyomun hazırladığı metinlerdeki birçok tümcenin, Sevr Antlaşması'nın metninde hemen hemen aynen yer aldığını gördük." 
   
   CAHİT Kayra da şöyle der 
   "Bizim okullarda Sevres Antlaşması'nı sadece imparatorluğun coğrafya bakımından parçalanmasını sağlayan bir anlaşma diye okuturlar. Oysa, içindeki ekonomik, mali hükümler bu parçalanmadan çok daha önemlidir. Daha sonra, Lozan Anlaşması sırasında, toprak parçalanmasına önem vermeyen sömürgeci devletler, Sevres'in ekonomik ve mali hükümlerini uygulamakta çok direnmişlerdi. Bana kalsa, okullarımızda, Lozan'dan çok, Sevres Anlaşması'nı okutmak gerekir. O zaman gençlerimiz bugünü daha iyi anlayabilirler." 
   Toplantıya katılanlar, başta Erhan Bener, Paris'teki Devlet Yayınevine giderek "Sevr Antlaşması"ndan birer tane isterler. 
   Maalesef yoktur, çünkü Fransız Dışişleri Bakanlığı satışı durdurmuştur 
   Ama Cahit Kayra'nın elindekini de alacak değillerdir ya 
   Bu nüsha 1997 yılında Cahit Kayra'nın yorumuyla Türkiye'de yayımlanır. Boyut Kitapları 
   Meraklısı gider alır, okur. 
   
   DEMEK ki, isteyen Sevr'i unutsun, isteyen unutturmaya çalışsın, "onlar" derin dondurucu da "Sevr"i saklamaktadırlar. 
   Son örnek... 
   Amerika ne diyor 
   "Irak'a asker gönderirsen, krediyi alırsın " diyor. 
   
      
   
</TEXT>
</DOC>
