<DOC>
<DOCNO> 170169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/yazar/zbirand.html </URL>
<DATE> 2003/07/18/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
CHP, AB'den rahatsız mı 
</HEADLINE>
<TEXT>

     Son günlerde gelen haberler, ayrıca Baykal ve kurmaylarının yaptıkları televizyon dahil çeşitli medya konuşmaları bir araya getirildiğinde garip bir manzara çıkıyor. 
     Son seçimlerde oyumu verdiğim bir parti olduğundan dolayı merak ediyorum. Acaba bizler mi yanılıyoruz, yoksa Atatürk'ün kurduğu parti olan CHP'mi değişiyor Veya tamamen yanlış bir izlenim mi yansıyor 
     CHP, Türkiye'yi ileri götürmekle övünen, Atatürk'ün mirasını bir kuşaktan diğerine taşıyan, yani bu ülkeyi "muassır medeniyetlere" yükseltmekle görevlendirilmiş bir partidir. Hiç değilse, kuşaklar boyunca bize böyle söylendi. 
     Deniz Baykal'ı da böyle tanıdık. 
     Peki, şimdi ne oluyor 
     Baykal sürekli şikayet ediyor Nedir bu, arka arkaya paket getiriliyor. 6 ıncı paket yeterdi, 7 incisi nereden çıktı 
     Türkiye'nin AB'ye uyum sağlayabilmesi için neleri değiştirmesi gerektiğini en iyi bilen insanların başında Deniz Baykal gelir. Bu tutumuyla, örneğin eski MHP hatta DSP gibi, uyum yasalarını acaba AB'ye bir ödün vermekle eş değerde mi görüyor 
     Sanmıyorum. 
     O zaman, bu tutum sırf AKP'ye muhalefet yapmak için mi sergileniyor Siyaset uğruna mı bu eleştiriler ortaya atılıyor 
     Bizim tanıdığımız Deniz Baykal, ülkenin uzun vadeli çıkarlarıyla, günlük siyaset oyunlarını birbirine karıştıran bir lider değildir. 
     Baykal, uyum paketlerinin dış baskılar sonucu ortaya çıkarıldığını, ülkedeki dengelerin bozulduğunu söylüyor. Bunları hem kapalı kapılar ardında, hem de farklı cümlelerle kamuoyu önünde sık sık tekrarlıyor. 
     
     ASKER'E NEDEN SORMADINIZ 
     Hele Dışişleri Bakanı Abdullah Gül ile son görüşmesi sırasında kulislerde dolaşan söylentilere göre özellikle MGK konusundaki değişikliklerden rahatsızlığını belirttiği bu kurumun yetkilerinin kısıtlanmasıyla ilgili maddeler konusunda "neden önce Askerden görüş alınmadığını" sorgulaması, soru işaretleri yaratıyor. Oysa hükümet 7 inci paketi Genelkurmay'a ilettiğini Gül'ün de Org. Özkök ile görüşeceğini açıklamıştı. 
     Ben CHP'nin AB projesinden rahatsızlık duyabileceğine inanmak istemiyorum. 
     CHP eğer iddia ettiği gibi gençliğin partisi, genç insanlarımızı ümitlerindeki Türkiye'ye taşıyacak bir parti ise, muhalefet yapma uğruna AB'yi engellemez. Aksine, AB bayrağını AKP'den koparıp bayraktarlığını yapar. 
     Bir yerlerde bir hata yapılıyor da, nerede olduğunu tam anlamıyla çıkarabilmiş değilim... 
     
     
     
ASKER ÜZERİNDEN AB POLİTİKASI OLMAZ      7 inci uyum paketi MGK konusunda son derece önemli değişiklikler getiriyor. Daha doğrusunu söylemek gerekirse, MGK Genel Sekreterliğinin son derece abartılı ve önemli bir bölümünün fiilen kullanılmayan yetkileri daraltılıyor. 
     Tabii bu adımın önemli bir sembolik yönü var. 
     Kim ne derse desin, Asker bundan rahatsız. Ancak öte yandan da, MGK'nın bugünkü haliyle devam ettirilmesinin imkansızlığını görüyor. Gelişmelere biraz hissi, biraz gerçekçi bir şekilde bakıyor. 
     Asıl sorun, aramızda dolaşan ve Askerden daha katı bir tutum içindeki sivillerden, eskiden güvenlikçi iken asker-polis-savcı-hakim emekli olmuşlardan kaynaklanıyor. 
     Yaymaya çalıştıkları hava şu 
     Türkiye her an köktendincilerin eline geçebilir ve Kürt milliyetçileri tarafından bölünebilir. Tek güvence Asker'dir. Şimdi Asker'in elindeki yetkileri kırparsak, bu vatan düşmanlarının işlerini kolaylaştırmış oluruz. 
     İşi daha da gerginleştirmek için, yalan yanlış haber de yayıyorlar. 
     Son örneği, önceleri MGK'ya kuvvet komutanlarının alınmaması ve sadece Genelkurmay Başkanı ile toplanılması planlanmış ancak Asker itiraz edince, hükümet vazgeçmiş. 
     Araştırdım, hiçbir zaman kuvvet komutanlarının MGK dışında bırakılması düşünülmemiş dahi... 
     MGK Genel Sekreterliğinde yapılacak değişikliğin temelinde AKP-Asker hesaplaşması yatmıyor. Zaten böyle birşey düşünülemez. Kafalarımızdaki tabuları yıkma zamanı artık geldi. Yapılması gerekenlerin tümü ülkenin istikbali ile ilgili. "Nasıl değişmeyelim" diye düşüneceğimize, "en iyi nasıl değişiriz" diye düşünmeliyiz. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     

</TEXT>
</DOC>
