<DOC>
<DOCNO> 196772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sondun03.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson, suçlamaları reddetti... 
</HEADLINE>
<TEXT>

     Küçük yaştaki çocuklara cinsel tacizde bulunmakla suçlanarak, hakkında tutuklama emri çıkarılan ve pasaportunu da teslim etmesi istenen Amerikalı pop yıldızı Michael Jackson, hakkındaki suçlamaları reddetti. 
     Jackson'ın halka ilişkiler yetkilisi Stuart Backerman aracılığıyla yaptığı yazılı açıklamada, sanatçı hakkındaki suçlamaları ''incitici'' olarak niteleyerek, ''Michael Jackson hakkındaki skandal yaratan suçlamalar asılsızdır. Michael her ne şekilde olursa olsun çocuklara kötülük yapmamıştır. Bu iddialar inciticidir ve dayanaktan tamamen yoksun oldukları adalet önünde ortaya çıkacaktır'' dedi. 
     Backerman, şu anda video-klip çekimleri için Los Angeles'ta bulunan Jackson'ın Santa Barbara'ya dönerek bu suçlamaların asılsız olduğunu kanıtlayacağını da kaydetti. 
     Hakkındaki suçlamalar sabit görülürse, Jackson'ın en az 8 yıl hapse mahkum edilebileceği belirtiliyor. 
     
</TEXT>
</DOC>
