<DOC>
<DOCNO> 187941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/yasam/yas05.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali geldi, çocuklar dayak yedi 
</HEADLINE>
<TEXT>

      REŞİT ÇELEBİOĞLU Kilis DHA 
   
   Kilis Valisi Tevfik Başakar'ın mahalle ziyaretlerinden birinde, valinin elini öpmek isteyen 2 çocuk tekme tokat dövüldü. Kilis'te 8 ay önce göreve başlayan Vali Başakar'ın, mahalle gezisi sırasında ilginç bir olay yaşandı. Dün, Kanuni Sultan Süleyman ve Fatih Sultan Mehmet mahallelerini ziyaret eden valinin elini öpmek isteyen bir çocuğa, Kanuni Sultan Süleyman Mahallesi Muhtarı Emin Doğan tokat attı. Vali'nin elini öpmek isteyen Mehmet adlı başka bir çocuk da arkadaşları tarafından tekme tokat dövüldü. Ailesi yoksul olduğu için Başakar'ın okula kaydettirip kırtasiye yardımı yaptığı belirlenen çocuğu teselli etmek yine valiye düştü. Başakar, gezisi sırasında sigara içen gençleri de azarladı. 
   
   
</TEXT>
</DOC>
