<DOC>
<DOCNO> 151106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/siyaset/asiy.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Böyle bir kadınla evlilik zordur' 
</HEADLINE>
<TEXT>

Merve Kavakçı-Bekir Yıldız ayrılığıyla ilgili olarak SP'li Bekaroğlu, 'Böyle bir kadınla evlilik hakikaten zordur' derken, Dayı Zeki Ünal, Yıldırım'ı eleştirdi 
     ABDULLAH KARAKUŞ Ankara 

     Merve Kavakçı - Bekir Yıldırım beraberliğini geçmişte, "aşk evliliği" diye nitelendiren SP'liler ilginç itiraflarda bulundu. SP Genel Başkan Yardımcısı Mehmet Bekaroğlu, Yıldırım'ın "Evliliğimiz Hollywood filmi gibiydi, benimle ilgilenmedi" yolundaki şik yetlerini, "Adamın şik yetleri gerçekten şik yet yani. Böyle bir kadınla evlilik hakikaten zordur" diye yorumladı. 
     SP'li Zeki Çelik ise o günlerde bu evliliğin çok uzun süreli olmayacağını düşündüğünü belirterek, "Evlilikleri emrivaki idi. Programda olmadan ani olmuştu. Biz de sonradan duymuştuk" dedi. 
     
     Dayı Ünal İlgisizlik yok 
     Merve Kavakçı'nın dayısı, eski FP milletvekillerinden Zeki Ünal ise, "Bekir Yıldırım bu evliliği yaparken Merve Hanım'ın rahat bir kişi olduğunu, bilgili ve kültürlü olduğunu biliyordu" diyerek, "Hatta onun gölgesinde kalma endişesi olsa bile bu evliliği yapacağını söylüyordu. Şimdi böyle konuşmasına anlam veremedim. Onu tanıdığım kadarıyla mahvoldum, yıkıldım, bittim gibi şeyler dememesi lazım" şeklinde konuştu. 
     Ünal, şöyle devam etti "Kavgalarından haberim yok. Allah Allah. Merve hanım Harvard'a beyinin rızasıyla gitmişti. Merve, kocasının ameliyat olduğunu ve ona baktığını söylemişti. Bana kocasının ameliyatından dolayı üzüntü duyduğunu söylemişti. Yani ilgisizlik diye bir şey söz konusu değil. Ama insanlar duygularıyla hareket edebilir. Bir şeye kafası bozulmuş olabilir." 
     
Boşanma kararı için tepkileri ölçecek...      ERAYDIN AYTEKİN Sivas DHA 

     Türbanlı olarak Meclis'e girdikten sonra ABD vatandaşı olduğu için milletvekilliği iptal edilen eski FP milletvekili Merve Kavakçı'nın eşi Bekir Yıldırım, eşinden ayrılma kararıyla ilgili birkaç gün tepkileri ölçüp ailesine danışacağını söyledi. Kalp ameliyatı olması nedeniyle dinlenmek için ABD'den Sivas'taki ailesinin yanına dönen Yıldırım, evlilikleri süresince eşi ile bir türlü uyum sağlayamadıklarını ve ayrılma kararı verdiklerini ifade etti. Yıldırım şu anda Boston'da olan Kavakçı ile uzun süredir telefonla bile görüşmediğini belirtti. 
     Elinde sadece düğün günlerinden iki fotoğrafı bulunan Yıldırım, "Evliliğin yürümemesi nedeniyle üzgünüm. Boşanma kararıyla ilgili birkaç gün tepkileri ölçeceğim. Aile büyüklerim ve yakınlarımla yapacağım görüşmelerden sonra da geniş bir açıklama yapacağım" dedi. 
     


SİYASET 















</TEXT>
</DOC>
