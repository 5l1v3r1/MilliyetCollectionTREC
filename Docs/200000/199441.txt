<DOC>
<DOCNO> 199441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/yasam/yas05.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteliler ölümden döndü 
</HEADLINE>
<TEXT>

   Geri kayan kamyon üniversitelileri taşıyan bir midibüse, arkadan gelen diğer midibüs de ona çarptı 42 YARALI 
      FERAH IŞIK Denizli DHA 
   
   Denizli'den 1. Acıpayam Sempozyumu'na katılacak Pamukkale Üniversitesi öğrencilerini taşıyan iki midibüsün, önlerinde giden kamyonun rampada geri geri kayması sonucu yaptıkları kazada biri öğretim üyesi 42 kişi yaralandı. 
   Ömer Çağlar yönetimindeki kum yüklü kamyon, Cankurtaran Rampası'nda hızla geriye doğru kaymaya başladı. Öğrencileri taşıyan beş midibüsten üçü kamyonu fark ederek solladı. Ancak bir midibüs kamyona çarpmaktan kurtulamadı. Geriye sürüklenen bu midibüse de, arkadan gelen diğer midibüs bindirdi. 
   Kazada yaralanan Prof. Dr. Asım Kabukçu ile Fen Edebiyat Fakültesi Arkeoloji ve Sanat Tarihi Bölümü'nden 16 öğrencinin durumunun ağır olduğu öğrenildi. 
   
   
   
   
</TEXT>
</DOC>
