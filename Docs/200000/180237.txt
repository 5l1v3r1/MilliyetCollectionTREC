<DOC>
<DOCNO> 180237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sondun18.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 33 milyon kişinin doğum yeri başka ülke... 
</HEADLINE>
<TEXT>

     ABD'de yaşadığı halde doğum yeri başka bir ülke olanların sayısı 33 milyonu aşıyor. 
     Amerikan Nüfus İdaresi'nce yapılan araştırmaya göre, ülkedeki büyüme çağında bulunan nüfusun yarısına denk gelen yabancı ülke doğumluların, nüfusa oranla en yoğun olarak yaşadığı eyalet yüzde 26.9'la Kaliforniya, en az bulundukları eyaletse yüzde 1.1 ile Mississippi. 
     Yabancı ülkede doğanların oranının yüzde 60.6'ya ulaştığı Miami kentini ABD'de bu alanda başka bir yerleşim yeri geçemiyor. 
     ABD'deki yabancı ülke doğumluların çoğunluğunun 4 eyalette toplandığını ortaya koyan araştırmaya göre, bu kişilerin yüzde 28'i Kaliforniya, yüzde 11.8'i New York, yüzde 9.8'i Teksas ve yüzde 8.9'u da Florida eyaletlerinde yaşıyor. 
     Başka bir ülkede doğduğu halde ABD'de yaşayanların sayısının 2001 ve 2002 arasında yüzde 5 arttığı tespit edilen araştırmayla, ülkedeki yabancı ülke doğumluların yüzde 52'sinin Latin Amerika, yüzde 27'sinin Asya ve yüzde 15'inin de Avrupa kökenli oldukları belirlendi. 
     Araştırma sonucunda, yabancı ülke doğumluların ABD'de en hızlı büyüyen nüfus katmanı olduğu ortaya çıktı. 
     
</TEXT>
</DOC>
