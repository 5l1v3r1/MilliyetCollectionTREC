<DOC>
<DOCNO> 178321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/guncel/agun.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük G. işkenceyle seks kölesi yapıldı 
</HEADLINE>
<TEXT>
   4 yılı değil hayatını çaldılar 
   Ortaokul birinci sınıftayken silah zoruyla tecavüze uğradı, önce alkole sonra uyuşturucuya alıştırıldı 

Tam dört yıl boyunca işkenceyle erkeklere pazarlandı. Ve sonunda jandarma operasyonuyla kurtarıldı 
      SERHAT ÜNAL 

   
   Henüz 12 yaşında ortaokul birinci sınıf öğrencisiyken silah zoruyla tecavüze uğrayan, uyuşturucuya alıştırılıp, erkeklere satılan G.K.'nın köle hayatı 16 yaşına vardığında jandarma operasyonuyla son buldu. Yıllarca işkence gören G.K.'yı, ailesinin evini pompalı tüfeklerle basarak kaçırmaya çalışan saldırganlar, tutuklanarak cezaevine gönderildi. G.K'nın dört yıl süren köle hayatı, 11 Ağustos 2003'te Esenkent Jandarma Karakolu'nda verdiği ifadesindeki iddialara göre şöyle başladı Zeytinburnu'nda oturdukları sırada 11 yaşında olan G.K, ortaokul birinci sınıfına giderken, okulun yakınında bulunan çay bahçesi sahibi Nail Akkuş'la tanışıp, samimi oldu. G.K, 1999'da ağabey olarak gördüğü Nail Akkuş tarafından baskıyla eve götürüldü. Zorla içkiye alıştırılan G.K, alkollü olduğu sırada Akkuş tarafından silah zoruyla ters ilişkiye zorlandı. Akkuş, tecavüz sonrası girdiği bunalım sonucu okulu bırakan ve bir telefoncu dükk nında işe başlayan G.K. ile yine defalarca ilişkiye girdi. 
   İddiaya göre, 2000'de Akkuş'un kardeşi Eşref Akkuş ve arkadaşları da G.K'ya silah tehdidiyle tecavüz ettiler ve uyuşturucuya alıştırdılar. Bağımlı hale gelen G.K, Eşref Akkuş, Nail Akkuş ve Neco isimli şahıslar tarafından zorla başka erkeklere pazarlanmaya başlandı. Annesinin ve kardeşinin öldürüleceği tehditleri karşısında sesini çıkaramayan G.K, çalıştığı yerden akşam saatlerinde alınarak otellerde ve barlarda başka erkeklere satıldı. 
   
   POLİSE SIĞINDI AMA... 
   2000 yılı içerisinde, 13 yaşına geldiğinde Zeytinburnu İlçe Emniyet Müdürlüğü Çocuk Şubesi'nde görevli polis memuru Ali Şen'le tanışan G.K, kendisine yardım edeceği düşüncesiyle başına gelenleri anlattı. Geçen zaman içerisinde Ali Şen tarafından arkadaşının evine götürülen G.K, yardım beklediği polis memurunun, 'Uyuşturucu vereyim, birlikte olalım' teklifini, uyuşturucu bağımlısı olduğu için kabul etti. İki gün boyunca Ali Şen'in getirdiği esrarı içen, karşılığında da cinsel ilişkiye giren G.K, daha sonra Eşref Akkuş tarafından Büyükçekmece'de bulunan bir eve götürüldü. Burada G.K, yabancı uyruklu bir kadınla tam 10 gün boyunca erkeklere pazarlandı. 
   
   İŞKENCE YAPTILAR 
   G.K, Eşref Akkuş, Nail Akkuş, Lokman Akkuş, Servet Barkın ve adını bilmediği kişiler karafından silah zoruyla 100'e yakın erkeğe satıldı. Kaçmak istediği sırada kendisine işkence yapıldı, vücudunda sigara söndürüldü, pompalı tüfekle dövüldü, elleri ve ayakları bağlandıktan sonra saçlarından sürüklendi. G.K, otellerdeki müşterilere götürülürken de, kapkaçtan elde edilen nüfus cüzdanlarına fotoğrafı yapıştırılarak yaşı büyük gösterildi. 
   
   TEDAVİ GÖRDÜ 
   4 yıl süren köle hayatından kurtulmak isteyen G.K, 16 yaşına geldiğinde başına gelenleri annesine ve kendilerinden ayrı yaşayan babasına anlattı. Bunun üzerine ailesi uyuşturucu tedavisi için G.K'yı Balıklı Rum Hastanesi'ne yatırdı. Daha sonra da psikolojisi bozulan G.K, Bakırköy Ruh ve Sinir Hastalıkları Hastanesi'nde tedaviye alındı. Hastaneden taburcu edilen G.K, Esenkent'teki evine geldiği günün gece yarısı k busu yeniden yaşamaya başladı. Pompalı tüfeklerle evi basan Servet Barkın ve Selçuk isimli şahıslar G.'Yİ zorla götürmek istedi. 
   
   8 KİŞİ ARANIYOR 
   Apartman sakinlerinin Esenkent Jandarma Karakolu'na olayı bildirmesi üzerine gelen jandarmalar, Servet Barkın'ı yakalarken, Selçuk isimli şahıs kaçarak izini kaybettirdi. G.K'nın verdiği ifade üzerine harekete geçen jandarma, Nail Akkuş ile polis memuru Ali Şen'i gözaltına aldı. Savcılığa çıkarılan Ali Şen, Servet Barkın ve Nail Akkuş, "küçük yaştaki çocuğu alıkoymak", "uyuşturucuya alıştırmak", "işkence yapmak", "pazarlamak ve tecavüz etmek" suçlarından tutuklanarak cezaevine gönderildi. Eşref Akkuş ile Lokman Akkuş'un ise uyuşturucu satmak ve kapkaç suçlarından olaydan üç hafta önce cezaevine konuldukları tespit edildi. Olaya karışan 8 kişi ise aranıyor. 
   
   
   'Kafamda şişe kırıp, dövdüler'    Yaşıtı olan 4 kızın daha pazarlandığını belirten G.K. "Karşı çıktığımız zaman bize korkunç işkenceler yapıyorlardı" dedi... 
      Tecavüze uğrayan, onlarca erkeğe pazarlanan, alkole ve uyuşturucuya alıştırılan 16 yaşındaki G.K, 4 yıl boyunca yaşadığı kabusu Milliyet'e anlattı Çay bahçesinin sahibi Nail Akkuş'u bir ağabey olarak gördüm. Ona ailemizdeki sıkıntıları, her şeyimi anlattım. Beni uyuşturucuya alıştırdılar. Silah zoruyla ilişkiye girdiler. Benim gibi aynı yaşlarca dört kız çocuğunu daha pazarlıyorlardı. Karşı çıktığımızda hepimizi kış günü çırılçıplak soyarak denize sokuyorlardı. 
   
   SİGARAYLA İŞKENCE 
   Vücudumda sigara söndürüp isimlerinin baş harflerini sırtıma bıçakla yazıyorlardı. Kafamda içki şişeleri kırıp silah kabzasıyla bacaklarıma vuruyorlardı. Babam bizimle kalmadığı için geç gelme konusunda annem fazla karışmıyordu. 
   
   'OKULU BIRAKTIM' 
   Bazen anneme arkadaşlarımda kaldığımı söyleyip geceleri bu şekilde çıkıyordum. Kapkaç yaparak çaldıkları çantalardan çıkan kimliklere benim fotoğraflarımı yapıştırarak otellere rahat girmemi sağlıyorlardı. Tam dört sene boyunca onların dediklerini yaptım. Orta birden sonra girdiğim bunalım sonucu okulu bırakmak zorunda kaldım. Polis memuru Ali Şen bana bek r olduğunu ve yardımcı olacağını söyledi. Ama sonra uyuşturucu bağımlısı olduğumu anlayınca bana uyuşturucu getirerek benimle birlikte oldu. Aileme zarar gelmesin diye bugüne kadar hep sustum. Tedavi olduktan sonra çağırdılar gitmedim. 
   
   
</TEXT>
</DOC>
