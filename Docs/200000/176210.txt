<DOC>
<DOCNO> 176210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/guncel/gun90.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   1999-2003... NE DEĞİŞTİ    
   16 Ağustos 1999 
   Yukarıda sürekli kıyamet koptuğu için sıra bir türlü aşağıya gelmiyordu. O gün de gelmedi. Doların, başbakanın, bir manken ya da şarkıcının yaptıkları en son hareket ve numara üzerine yoğunlaşıldı. Yerbilimciler veya deprem profesörleri, yıllardır yaptıkları uyarıları kimsenin kaale almamasından dolayı üzüntülü ve bıkkın, evlerinin yolunu tuttular. Afet İşleri Genel Müdürlüğü ile Alman Doğal Afetleri Araştırma Enstitüsü'nün Bolu'da ortaklaşa kurduğu merkezde çalışanlar da aynı duygular içinde evlerine gittiler... 
   
   17 Ağustos 1999 
   Olan oldu. Küçük kıyamet koptu. Dün yüzlerine bakılmayan yerbilimciler, ağızlarının içinden çıkan ve de çıkmayan kelimelerle, bir anda herkesin en çok görmeyi istediği insanlar oluverdiler. Televizyona çıkaracak jeoloji, jeofizik vs. profesörü sıkıntısı yaşandı. O gün kuşaklar boyu nesillerin ömrünü tüketip duran ekonomistlerin, politik analizcilerin, başbakanın sağlık durumunun, IMF'nin, doların 5 kuruş değeri yoktu. Artık AKUT, özel kurtarma ekipleri, gönüllüler, Kızılay, Afet İşleri Ekipleri, doktor, ilaç, kurtarma aletleri, sessizlik, canlı arayan köpekler ve bunların çoğunun bizde olmayışı konuşuluyordu... 
   
   17 Ağustos 2003 
   Ölen 30.000 kişi. Tek bir suçlu yok. Nasreddin Hoca'ya anlatabilecek miyiz bunu "Hırsızın hiç mi suçu yok dediğimde bir an saçma gelmişti, değilmiş meğer " demez mi bize Bugün hatırlayacağız yine o gün bu felaketi yaşayanların durumunu ama yarın yine dolar indi, niye indi , çuval geçiren dostlarımıza yardım edelim, daha yetmez, ek kaynak vs... Arada bir duyuluyor deprem profesörlerinin sesi ama çok cılız, derinden. Gelip geçiveriyor, kelebeğin ömrü kadar bile değil... Ve ayrıca 1984'ten beri deprem öncesi bilgilendirme ihtimali en yüksek metodu belirlemek için çalışmalar yapan o Bolu'daki tesis kapanıyormuş. Haaa, 4 yıldır h la alınan deprem vergileri ne mi oldu Oradan kaynak aktarılamaz mıydı Aktırılamaz Onlar şu anda bütçedeki delikleri yamamakla meşgul, rahatsız etmeyin .. Peki "Sesimizi duyan var mı " diye bir soru vardı, çok popülerdi. O soruya ne oldu 
   
   ELEKTRİK ..    Elektrikler gitti, ABD ve Kanada bitti. Kolay değil tabii önce terör eylemi sandılar, olmadığı anlaşılınca da, hayatlarında elektrik kesintisi görmeyen milyonlarca insan, bu karanlığa anlam veremediler. Olayın garip yanı Irak'a asker gönderme hikayemizin başına benzemesi. Biz "Onlar istedi" diyorduk, ABD'liler de "Hadi ordan, asıl siz teklif ettiniz" şeklinde bir sağırlar diyalogudur gidiyordu. Aynı tarz bir diyalog şu an ABD ile Kanada arasında yaşanıyor ve iki devlet de suçu birbirine atıyor. Bu arada komşumuza Birleşik Devletler Irak Eyaletiyle sınırımızdan ötürü yardım etmek için biz de bir takım tedbirler aldık anında. İşte onlar... 
   1 ABD'deki karışıklığın önlenmesi için, Meclise 28.965 inci tezkere kabul edilerek, asker gönderme kararı çıkarıldı... 
   2 Mağdur olan ABD'li kardeşlerimiz için, deprem vergisi gibi, elektrik kesintisi vergisi konuldu. 10 sene kadar yürürlükte kalacak, artık ne toplanırsa. Hatırlatma Vergi ABD'de değil tabii ki... 
   3 ABD televizyonlarında olmayan "Necefli Maşrapa", derhal ve ilk uçakla gönderildi. Başbakan Erdoğan, "Ben ne diycem şimdi " diye kıvranan Bay Bush'a gönderdiği açıklamada, "Enkaz devraldık " demesini ve "Memura sıfır zam" vermesini önerdi... 
   4 Karanlıkta sudan çıkmış balığa dönen ABD'lilere "Ulan iyi oldu şu elektriğin gittiği, iki laf edemiyorduk şu televizyon yüzünden. Hanım bir çay koy bakalım..." şeklinde "pozitif" düşünmeyi öğretmesi için, çubuklu pijamalı ve atletli bir ekip yola çıkarıldı... 
   5 "Arızanın giderilmesinin uzun süreceği" açıklamaları üzerine, özel bir ekip ABD'ye gönderildi. Yüksek gerilim hatlarına kablo atarak kaçak elektrik kullanımında ustalaşan bu ekibin, elektrik olan şehirlerin hatlarına çengel atıp iki ülkeyi de anında pırıl pırıl yapması, hayretle karşılandı... 
   Bir şey değil ABD .. 
   
   Ulan şeytan diyo şu teli kıvır, şunların hepsinin deliklerinden geçir... 
   Francis Keygen Anahtarlık'ın mucidi, evin anahtarını kaybedip yerde ararken anahtarın hemen yanında bir tel görünce 
   
   Sal Kendini Doğala 
   "Kendimi doğala bıraktım..." 
   
</TEXT>
</DOC>
