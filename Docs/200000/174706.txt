<DOC>
<DOCNO> 174706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur09.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Evine giderken öldürüldü... 
</HEADLINE>
<TEXT>

     Giresun'un Dereli İlçesi'nde bir kişi, evine giderken öldürüldü. 
     Alınan bilgiye göre, ilçenin Şehit Adnan Türker Caddesi'nde, Cengizhan Akkoç adlı kişi, gece geç saatte evine gittiği sırada, kimliği henüz belirlenemeyen kişilerce vurularak öldürüldü. 
     Olayla ilgili soruşturma sürüyor. 
     
     GELİBOLU CEZAEVİ'NDEN FİRAR... 
     Çanakkale'nin Gelibolu İlçesi Kapalı Cezaevi'nden 1 mahkum, firar etti. 
     Alınan bilgiye göre, hırsızlık suçundan Kapalı Cezaevi'nde yatmakta olan Mustafa Seyisoğlu 25 , bu sabah 09.30'da yapılan sayımda bulunamadı. 
     Firarisi verilen mahkumun aranmasına başlandığı bildirildi. 
     
     ARI SOKMASI SONUCU ÖLDÜ 
     Erzurum'un Aşkale İlçesi'nde bir kişi, arı sokması sonucu öldü. 
     Edinilen bilgiye göre, Aşkale İlçesi'ne bağlı Küçükova Köyü'nde bulunan arı kovanlarını Tokat'a götürmek için gelen kamyon sürücüsü Metin Örs'ü 49 , kulağının arkasından bir arı soktu. 
     Örs, tedavi için getirildiği Aşkale Sağlık Ocağı'nda yaşamını yitirdi. 
     
</TEXT>
</DOC>
