<DOC>
<DOCNO> 189495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sondun04.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İslam karşıtı açıklamalar yapan ABD'li general özür diledi... 
</HEADLINE>
<TEXT>

     İslam karşıtı sözleriyle eleştirilere maruz kalan Pentagon'un üst düzey yetkililerinden Korgeneral William Boykin, sözlerinden rahatsız olanlardan özür diledi. 
     ABD Savunma Bakanlığı Pentagon'da ''savaş desteği ve istihbarat''tan sorumlu müsteşar yardımcılığı görevini sürdüren Boykin, yaptığı açıklamada, kiliselerde ibadet sırasında askeri üniformasıyla yaptığı bazı konuşmalara açıklık getirmeye çalıştı ve ''ne bağnaz, ne de radikal olduğunu'' söyledi. 
     ABD'nin köktendinci İslami militanlarla yaptığı savaşı ''Şeytan'la savaşa'' benzeten Boykin, sözlerinden rahatsızlık duyan herkesten özür dilediğini belirterek İslam karşıtı olmadığını kaydetti. 
     William Boykin, NBC televizyonunun görüntülerini yayınladığı bir konuşmasında, Somali'deki bir Müslüman savaşçının, ''Amerika beni asla ele geçiremez çünkü Allah beni korur'' dediğini belirterek, o militana hitaben, ''Sen de biliyorsun ki benim tanrım seninkinden büyük. Biliyorum ki benim tanrım gerçek tanrı. Seninki ise idol put '' diyor. 
     
</TEXT>
</DOC>
