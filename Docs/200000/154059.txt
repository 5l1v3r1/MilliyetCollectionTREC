<DOC>
<DOCNO> 154059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo26.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 3 puan alarak ferahlama peşinde... 
</HEADLINE>
<TEXT>

     Birinci Süper Futbol Ligi'nde 11. sırada bulunan İstanbulspor, yarın Denizlispor'u yenerek tamamıyla rahatlamak istiyor. 
     Sarı-siyahlı takımın menajeri Sinan Dinler, yarınki maçı kazanarak düşme hattından iyice uzaklaşmak istediklerini söyledi. 
     Denizlispor'un bu hafta teknik direktör değişikliği yaptığını belirten Dinler, ''Rakibimiz yeni teknik heyetle iyi bir başlangıç yapmak isteyecek. Bizim hedefimiz de 3 puan. Kolay olmayacak, ama Denizlispor'u yenerek, kendimizi garantiye almak istiyoruz'' dedi. 
     
     MUHTEMEL 11 
     İstanbulspor'da, sarı kart cezalısı Musa'nın yanısıra, ameliyat olan kaleci Zdravkov da yarınki maçta forma giyemeyecek. Sakatlığı düzelen İlker ise Denizlispor maçı kadrosuna alındı. 
     İstanbulspor'un, yarınki maça şu muhtemel 11 ile çıkması bekleniyor 
     Haluk, Selçuk, Deniz Uygar, Saffet, Mehmet, Yordanov, Güven, Saidou, Petkov, Bushaj, Cenk. 
     Güngören Belediye Stadı'nda saat 16.30'da başlayacak maçı, hakem Musa Eryılmaz yönetecek. 
     




</TEXT>
</DOC>
