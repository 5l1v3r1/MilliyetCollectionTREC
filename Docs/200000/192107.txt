<DOC>
<DOCNO> 192107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/guncel/gun10.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk hava bugün gidiyor 
</HEADLINE>
<TEXT>

      ANKARA Milliyet 
   
   Kar yurdun iç ve doğu kesimlerinde yaşamı etkilerken, Devlet Meteoroloji İşleri Genel Müdürlüğü'nden müjdeli bir haber geldi Soğuk hava yurdu terk edecek, sıcaklık 8-10 derece artacak. Yurdun güneybatı kesimleri öğle saatlerinden itibaren Orta Akdeniz'den gelen ılık ve yağışlı havanın etkisine girecek. Kıyı Ege'de başlayacak sağanak yağışlarsa gece Güney Ege'de etkili olacak. Yağışlar, yarın Akdeniz'le İç Anadolu'nun güneyinde de etkili olacak. Yağışlı hava cumartesi günü yurdu terk edecek. 
   Uludağ'da kar kalınlığı 32 santimetreye ulaşırken, Giresun'da Eğribel geçidi ulaşıma kapandı. Mahsur kalan 5 aileye ulaşılamadı. THY'nin Ankara-Elazığ seferi kar nedeniyle iptal edildi. Samsun'un Yakakent ilçesinin 7-8 mil açığında kaybolan "Rest" isimli teknenin aranmasına dün başlanabildi. Ancak balıkçıların izine rastlanamadı. 
   
   
   
</TEXT>
</DOC>
