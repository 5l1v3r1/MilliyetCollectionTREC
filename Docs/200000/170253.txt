<DOC>
<DOCNO> 170253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sonspo17.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Vedat resmen Vestel Manisaspor'da... 
</HEADLINE>
<TEXT>

     Galatasaray'n deneyimli savunma oyuncusu Vedat İnceefe, İkinci Futbol Ligi A Kategorisi takımlarından Vestel Manisaspor ile 3 yıllık sözleşme imzaladı. 
     Vestel Manisaspor Tarık Almış Tesisleri'nde düzenlenen törende, Vedat İnceefe, kendisini 3 yıllığına siyah-beyazlı renklere bağlayan imzayı attı. 
     Vedat İnceefe, Vestel Manisaspor'un İkinci Futbol Ligi A Kategorisi'nde ''misafir'' takım olduğunu, siyah-beyazlı ekibi, büyük başarılar yaşamak için tercih ettiğini söyledi. 
     Törende ''Neden çok kart görüyorsunuz '' şeklindeki bir soru üzerine Vedat İnceefe,''Başarıyı elde etmek için tüm gücünü ortaya koyan bir oyuncuyum. Bu bakımdan agresif bir oyuncu olarak nitelendirilebilirim. Ancak son 2 sezondur hiç kırmızı kart görmedim'' dedi. 
     Vestel Manisaspor'a transferi öncesinde teknik direktör Fatih Terim ile görüştüğünü de dile getiren Vedat İnceefe, Terim'in onayını alarak siyah-beyazlı ekibe geldiğini belirtti. 
     Kulüp başkanı Cengiz Ergün ise Vedat'ın Vestel Manisaspor camiasına hayırlı olmasını diledi. 
     
</TEXT>
</DOC>
