<DOC>
<DOCNO> 172273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/yasam/yas10.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çek silahını hain kapitalist' 
</HEADLINE>
<TEXT>

   Stalin, "ABD'nin gizli silahı" diye, John Wayne'i öldürtmek için tetikçi timleri göndermiş 
      MOSKOVA Milliyet 
   
   Sovyetler Birliği'nin gaddar lideri Jozef Stalin'in, ABD'nin Moskova'ya karşı gizli silahı olarak gördüğü kovboy filmlerinin ünlü oyuncusu John Wayne'i iki kez öldürtmeye çalıştığı ileri sürüldü. Rusya'da yayımlanan İzvestiya gazetesi, İngiliz yazar Michael Menn'in yakında piyasaya çıkacak kitabına dayanarak, Stalin'in 'Amerikan yurtseverliğinin ve anti komünizmin sembolü olduğu' gerekçesiyle Wayne'i öldürtmeyi kafaya koyduğunu yazdı. 
   
   FBI engelledi 
   Gazeteye göre, Stalin'in gönderdiği tetikçilerin Wayne'i öldüreceğini öğrenen FBI ajanları, saldırganları iki seferinde de yakalamayı başardı. 
   Haberde, Stalin'in emriyle John Wayne'e düzenlenecek ilk saldırı için California'da yaşayan Ukrayna asıllılar, ikincisi içinse ABD Komünist Partisi üyeleri görevlendirilmişti. Gazeteye göre, Wayne'i ABD'nin Moskova'ya karşı propaganda silahı olarak gören Stalin'in verdiği ölüm emrini, yıllar sonra Sovyet lideri Nikita Kruşçov kaldırdı. 
   
   
</TEXT>
</DOC>
