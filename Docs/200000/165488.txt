<DOC>
<DOCNO> 165488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/magazin/amag.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akkaya-Varol kaçamağının tanığı anlatıyor 
</HEADLINE>
<TEXT>
'10 metreden telefonla konuşuyorlardı' 
Manken Nefise Karatay'ın sevgilisi Murat Varol ile Deniz Akkaya'nın bilinmeyen bir Bodrum seferi daha yaptıkları ortaya çıktı. Ayrıntıları 'oradaki' bir meraklı yolcu anlattı 
     SİNAN TOROS İstanbul 

     Manken Deniz Akkaya ile Nefise Karatay'ın evlilik hazırlığı yaptığı sevgilisi Murat Varol, bir süre önce Bodrum'da buluştu. İkilinin "İş" dediği bu görüşme, medyaya da yansıdı. Dün gazetemizde yayımlanan Murat Varol-Deniz Akkaya buluşması ise Reina'daydı. İki isim, ayrı ayrı girip çıktıkları mek nda birlikte göz göze oturup dans etmiş, bu durum muhabirimizce fotoğraflanmıştı.. 
     Ve şimdi, bir tanığın ifadesiyle yeni bir buluşma daha ortaya çıktı. İkili geçtiğimiz hafta sonu Bodrum'daydı ve pazartesi günü birlikte İstanbul'a döndü. İsminin açıklanmasını istemeyen yolcu, 23 Haziran'da Bodrum-İstanbul seferini yapan TK 297 sefer sayılı uçakta olduğunu belirterek, şu iddialarda bulundu 
     
     'Bekle geliyorum ya...' 
     "Bodrum Havaalanı'nda Murat Varol'u gördüm. Yanında üç erkek arkadaşı vardı. Uçakta Akkaya 1A'da, Varol da iki arka sırada 3C'deydi. Varol'un yanında İngiltere'de yaşayan ve Türk bayrağından elbise yapan modacı da oturuyordu. Uçakta birbirlerini tanımıyor gibiydiler. 22.15 gibi İstanbul Atatürk Havalimanı'na indik. Akkaya'nın bagajı vardı banda doğru yürüdü. Varol, bagajı olmadığı için Akkaya'nın 10 metre kadar arkasında duruyordu. Cep telefonu ile hemen yanımdaki Akkaya'yı aradı. Akkaya telefonda 'Tamam, tamam geliyorum' dedi ve bir süre görüştü. Bagajlarımızı alıp ayrıldık. Akkaya'nın telefonu yine çaldı. 'Bekle geliyorum ya...' dedi. Akkaya, terminalden Varol'un arkasından çıktı." 
     
Reina fotoğrafı Nefise'yi ağlattı      YAŞAR ÇAKMAK 

     SEVGİLİSİ Murat Varol'un Deniz Akkaya ile 'iş yemekleri' Nefise Karatay'ı ağlattı. Varol'la evlenmeyi gündeminden çıkaran Karatay, yaşananlara rağmen Deniz Akkaya yüzünden sevgilisinden ayrılmayı düşünmediğini açıkladı. Sevgilisinin kendisini aldattığını kabul etmeyen Karatay, şunları söyledi "Murat'la beraberim, ona inanıyor ve güveniyorum. Deniz'le oturmuşlar, konuşmuşlar. Bütün bu olaylardan haberim var. Murat bana 'Deniz'le iş için görüşüyorum. İsş dışında bir alakam yok' dedi. İki yıldır bu adamla beraberim, bana söylediklerine inanıyorum. Neyin ne olduğunu zaman gösterir." 
     
     "Murat ne derse doğrudur " 
     Varol'un kendisine sadık olduğunu iddia eden Karatay, "Beni aldatacağına asla inanmıyorum, asla kimseye şık olacağına, kimseyi seveceğine, kimseyle birlikte olacağına inanmıyorum. Murat doğrusu neyse onu yapar. Deniz Akkaya hakkında ne negatif ne pozitif hiçbir duygu hissetmiyorum. Evlilik kolay bir şey değil, bu durumda nasıl evlenebilirim. Ortalıkta onca söylenti dolaşırken evlenmeyi düşünmüyorum" dedi. 
     Murat Varol'la sürekli telefonda konuştuklarını dile getirirken gözyaşlarını tutamayan Karatay, sözlerini şöyle sürdürdü "Murat'la konuşuyoruz ve gergin, sıkıntılı bir dönem geçiriyoruz. Sorunları aşmaya çalışıyoruz. Şu anda üstümüzde olan beladan kurtulmak için uğraşıyoruz. Aramıza bu olaylar nedeniyle kara bulutlar girdi. Ben onun kolu bacağıyım. Beni öyle sever. Murat ne yaptığını biliyor." 
     

</TEXT>
</DOC>
