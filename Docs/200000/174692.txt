<DOC>
<DOCNO> 174692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sonspo13.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun maçında sakatlanan Ahmet Dursun'un sakatlığı ciddi 
</HEADLINE>
<TEXT>

     Beşiktaş'ta dün oynanan Samsunspor maçında sağ dizinden sakatlanan Ahmet Dursun'un, gelecek hafta sonunda yapılacak Bursaspor maçında forma giymesinin zor olduğu bildirildi. 
     Kulüp doktoru Ayhan Optur, Memorial Hastanesi'nde çekilen MR sonucunda, Ahmet'in sağ diz iç yan bağlarında zedelenme olduğunu tespit ettiklerini kaydederek, ''Tedavisini yoğun bir şekilde sürdüreceğiz, ama Bursaspor maçında oynaması çok düşük bir ihtimal'' dedi. 
     Dr. Optur, Samsunspor maçında kalçasına darbe alan Pancu'nun 2 gün dinlendirileceğini, bu futbolcunun büyük bir ihtimalle Bursaspor karşısında oynayacağını söyledi. 
     Sergen Yalçın'ın tedavisini de sürdürdüklerini ifade eden Dr. Optur, ''Sergen'i hafta içinde takımla birlikte idmanlara vereceğiz. Eğer bir sorun yaşanmazsa, Bursaspor karşısında formasını giyebilecek'' diye konuştu. 
     
</TEXT>
</DOC>
