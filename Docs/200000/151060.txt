<DOC>
<DOCNO> 151060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur14.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP milletvekili "Ortadoğu ülkeleri ile federasyona gidelim " 
</HEADLINE>
<TEXT>

     ABD'nin Irak operasyonunu, emperyalist politikanın bir uygulaması olarak gördüğünü söyleyen AKP Adana Milletvekili Abdullah Çalışkan, Canavar gelmiş herkesi yutuyor. Önce Irak, ardından İran ve Suriye, sonra da biz. Bu nedenle Türkiye, ABD'ye karşı bölgede stratejik işbirliği kurmalı ve komşu Ortadoğu ülkelerine, ileride federasyona bile gidebilecek bir öneri götürmelidir'' dedi. 
     AKP Adana Milletvekili Recep Garip ile birlikte, basınla tanışma toplantısına katılan Çalışkan, Türkiye'nin etnik temele dayanmayan bir dış politika izlemesi gerektiğini vurguladı. Toplantıda habercilerin sorularını cevaplandıran Çalışkan, ABD'nin temel amacının Ortadoğu ülkelerini sırayla parçalayıp, yönetmek olduğunu iddia ederek, şunları söyledi 
     Bunu gerçekleştirmek için de önce yalnızlaştırıp, zayıflatıyor. Türkiye üzerindeki oyunu ise ülkemizi bölgeden uzaklaştırmak ve tek başına bırakmak. Sonra Irak'a yaptığını yapacak. Bu nedenle geç kalmadan, ABD'nin emperyalist politikasını boşa çıkaracak girişimlerde bulunmalıyız. Ben, kişisel olarak Türkiye Cumhuriyeti Hükümeti'ne komşu Ortadoğu ülkeleriyle federasyona gidebilecek ilişkiler kurulmasını öneriyorum. Bu olayın sivil toplum kuruluşlarında tartışılmasını istiyorum.'' TBMM Milli Eğitim Kültür Gençlik ve Spor Komisyonu Üyesi Recep Garip ise, Hiç kimse kendi kültürel emperyalist yapısını başka ülkelere dikte ettirmeye çalışmamalıdır. Bizim, Irak halkıyla tarihsel ve kültürel bağlarımız var. Oradaki bu yapının bozulup, tahrip edilmemesi için müdahale etmeliyiz. Biz, Irak'ta ülke bütünlüğünün parçalanmasından yana değiliz. Amerika, geldiği gibi Irak'tan gitmelidir'' diye konuştu. 
     





</TEXT>
</DOC>
