<DOC>
<DOCNO> 154345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/siyaset/asiy.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'de diplomatik sirtaki 
</HEADLINE>
<TEXT>

AB dışişleri bakanlarının oldukça neşeli bir atmosferde geçen toplantısında, Türkiye'ye "Bizim ailedensiniz" mesajı verildi... 
     AB dışişleri bakanlarının 6 ayda bir gerçekleştirdiği gayri resmi toplantı dün Rodos ve Meis'te yapıldı. Buluşma, AB ve Yunanistan'ın Türkiye'ye "Bizim ailedensiniz" mesajı verdiği diyaloglara sahne oldu. Rum Yönetimi Dışişleri Bakanı Yorgo Yakovu'nun, Dişişleri Bakanı Gül ile tarihi sohbetine Milliyet tanık oldu. Gül, eşi Hayrünnisa Gül ile katıldığı Yunanistan'ın Meis Adası'ndaki toplantıda büyük ilgiyle karşılandı. 
     
     Yakovu Gül nerede 
     Meis'teki restoranda kendisine gösterilen masaya oturan Gül'ün en ilginç diyaloğu Yakovu'yla oldu. Restoranda gazetecilere "Gül nerede " diye soran Yakovu, Yunanistan Dışişleri Bakanı Yorgo Papandreu'ya bile selam vermeden Gül'ün yanına gitti. Bingöl depreminde ölenler için başsağlığı dileyen Yakovu, Kıbrıs konusuna da girerek, 2 Mayıs'tan itibaren Kıbrıs'tan Rum Kesimi Türkiye'yi telefonla arama imk nına kavuştuklarını söyledi. Yakovu, daha sonra Gül'e, "Sizi yakında arayacağım" diyerek ayrıldı. Papandreu da, Yakovu gibi ilkönce Gül'ün elini sıktı. 
     Edinilen bilgilere göre, Meis ve Rodos'taki görüşmelerde AB, Türkiye'ye "Kopenhag kriterlerini önümüzdeki 6 ay içinde tamamlayın. Ardından biz uygulamayı görelim ve 2004 sonunda kararımızı verelim" mesajı verdi. 
     
     Sıcak karşılama 
     Meis'te Yunanlı yetkililer ve ada halkınca sıcak karşılanan Gül'ün duyduğu ilk ses, üç gencin sahilde seslendirdiği Mikis Thedorakis'in "Zorba" müziği oldu. 16 Nisan'daki Atina Zirvesi'nde eksikliği hissedilen Türkiye, bu kez Meis'deki aile fotoğrafında yer aldı. 
     

</TEXT>
</DOC>
