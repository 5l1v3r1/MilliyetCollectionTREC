<DOC>
<DOCNO> 185230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/spor/spo01.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aferin İlhan'a 
</HEADLINE>
<TEXT>

   Kartal'ın yıldızı, kendisini eleştirenlere en iyi cevabı, futbolu ve golleriyle verdi. Trabzonspor'a attığı ilk golün ardından Ahmed Hassan'a koşup sarıldı, Mısırlı oyuncuyla dargın olmadığını herkese gösterdi 
      ORHAN YILDIRIM 

   
   Arka arkaya üç gol 
   SAKATLIĞININ ardından sahaya çıkan, buna rağmen en fazla eleştirilen futbolcuların başında gelen İlhan Mansız, Lucescu'nun güvenini boşa çıkarmadığını dün bir kez daha gösterdi. Futbol zekası ve gol yollarındaki becerisiyle kendisini kanıtlayan golcü, attığı iki golle kendisine yöneltilen ağır tenkitlerin de haksız olduğunu ortaya koydu. İlhan, İstanbulspor karşılaşmasında da takımının tek golünü atmıştı. 
   
   Birlik, beraberlik mesajı 
   YILDIZ futbolcu, sadece eleştirenlere değil, dedikodu üretenlere de yanıtını sahada verdi. İstanbulspor karşısında, Ahmed Hassan'ı elinin tersiyle ittiği söylenen, Mısırlı oyuncuya pas vermediği söylenen İlhan Mansız, attığı ilk golün ardından arkadaşına koştu. Kulübede bulunan Ahmed'e sarıldı. Ahmed Hassan da, attığı gol sonrasında İlhan ile kucaklaşarak, kamuoyuna "Birlik, beraberlik" mesajı verdi. 
   
   PAF'lar 1-1 berabere    EYÜP Stadı'nda yapılan Beşiktaş ile Trabzonspor arasındaki PAF Ligi maçı 1-1 berabere sonuçlandı. İki takım da birbirlerine üstünlük kuramayınca birer puanla yetinmek zorunda kaldı. 
   
   
</TEXT>
</DOC>
