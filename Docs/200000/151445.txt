<DOC>
<DOCNO> 151445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sontur09.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Dışişleri Bakanı Yakış Bir daha aday olmayacağım 
</HEADLINE>
<TEXT>

     Dışişleri eski Bakanı Yaşar Yakış memleketi Düzce'nin Akçakoca İlçesi'nde basın mensuplarına kırgın olduğunu ve açıklama yapmayacağını söyledi. Yakış, Bundan böyle medyaya demeç vermeyeceğim. Tamamen sözlerim çarptırılıyor. Kendi bildiklerince yorum yapıyorlar'' dedi. 
     Dışişleri eski Bakanı Yakış, bakanlık görevinden alınmasından sonra dün ilk kez seçim bölgesini ziyaret etti. Memleketi Akçakoca'da köyleri gezen Yakış daha sonra AKP Akçakoca İlçe Teşkilatı'nı ziyaret etti. Yakış vatandaşlarla ve partililerle basına kapalı görüştü. Basın mensuplarının sorularını cevapsız bırakan Yakış, Bundan böyle medyaya demeç vermeyeceğim. Tamamen sözlerim çarptırılıyor. Kendi bildiklerince yorum yapıyorlar. Söylediklerim ile ertesi gün gazetede çıkan haberin farklı olduğunu görüyorum. Bu da bana zarar veriyor. Bundan böyle konuşmayacağım'' diye konuştu. 
     Yakış partililerle sohbeti sırasında, bir daha aday olmayacağını kaydederek, Önümüzdeki seçimde aday olmayarak gençlerin önünü açacağım'' dedi. Yakış, parti binasına gelen kadınlara ise Hepiniz AKP'ye katılın'' diyerek üye olmalarını istedi. Yakış'ın teklifi üzerine kadınlar Ak Parti'ye üye oldu. Yakış, Düzce İl Teşkilatı'nı da ziyaret ettikten sonra Ankara'ya gitti. 
     





</TEXT>
</DOC>
