<DOC>
<DOCNO> 197563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/yasam/yas06.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Jackson'ın gizli aşk mektupları 
</HEADLINE>
<TEXT>

   Jackson'ın malikanesine yapılan baskında 12 aşk mektubu ortaya çıktı. Jackson'un eski güvenlik şefi de "300 erkek çocukla olan 'mide bulandırıcı' ilişkisine tanık oldum" dedi 
      DIŞ HABERLER SERVİSİ 
   
   Culkin'le konuşuyordu 
   12 yaşındaki bir çocuğa cinsel tacizde bulunduğu iddiasıyla tutuklanarak 3 milyon dolar kefaletle serbest bırakılan Michael Jackson'ın eski güvenlik şefi Robert Wegner, aralarında Macaulay Culkin'in de bulunduğu çocuklarla ilişkilerine tanık olduğunu iddia etti. Wegner, "Jackson'la Culkin'i konuşurken duydum. Culkin küfrederek 'Defol Michael. Beni yalnız bırak' diye bağırdı" dedi. Jordy Chandler adlı çocuğun günlüğünü okuyan dedektif Victor Gutierrez de, Jackson'ın Jordy ve 2 arkadaşını odasına çağırdığını söylemişti. 
   
   Baskında ortaya çıktı 
   Guftierrez, Jackson'un çocuklara "Bu oyunun iki kuralı var. Birincisi çıplak oynamak, ikincisi de bu oyundan kimseye bahsetmemek" dediğini öne sürdü. Jackson'un malikanesine yapılan baskın sırasında 12 aşk mektubunun ele geçirildiği ortaya çıktı. Mektupların Jackson'ı tacizle suçlayan 12 yaşındaki kanser hastası Gavin Arvizo'ya hitaben yazılmış mektuplar olduğu ifade edildi. Mektupların, Arvizo'ya hitaben aşk içerikli, son derece özel, duygusal ve iç gıcıklayıcı ifedeler içerdiğini belirtildi. 
   
   
</TEXT>
</DOC>
