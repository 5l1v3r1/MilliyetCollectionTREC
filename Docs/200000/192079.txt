<DOC>
<DOCNO> 192079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sontur20.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi geçit protokolunda iki eş .. 
</HEADLINE>
<TEXT>

     Cumhuriyet'in 80'inci yıldönümü kutlamaları çerçevesinde, Atatürk Kültür Merkez'inde AKM 
     gerçekleştirilen resmi geçitte, protokolde sadece Cumhurbaşkanı Ahmet Necdet Sezer ve Genelkurmay Başkanı Org. Hilmi Özkök'ün eşleriyle gelmesi dikkat çekti. AKM'de düzenlenen resmi geçite protokolün katılımı, akşam Köşk'te gerçekleşecek Resepsiyon öncesinde ortaya çıkan eğilim hakkında da bilgi verdi. Törene, Cumhurbaşkanı Ahmet Necdet Sezer, Başbakan Recep Tayyip Erdoğan, Genelkurmay Başkanı Org. Hilmi Özkök, Anayasa Mahkemesi Başkanı Mustafa Bumin, Dışişleri Bakanı ve Başbakan Yardımcısı Abdullah Gül, Devlet Bakanı ve Başbakan Yardımcıları Mehmet Ali Şahin, Abdüllatif Şener, yüksek yargı organlarının başkanları, kuvvet komutanları ve Jandarma Genel Komutanı, bazı bakanlar, Ankara Valisi Yahya Gür, siyasi parti temsilcileri ve Ankara'daki yabancı misyon şefleri katıldı. Törene katılan "eşler" ise, Cumhurbaşkanı Sezer'in eşi Semra Sezer ve Genelkurmay Başkanı Orgeneral Özkök'ün eşi Özenç Özkök oldu. Cumhurbaşkanı Sezer, Genelkurmay Başkanı Orgeneral Özkök ile birlikte üstü açık bir araçtan, Onur Kıtası ve vatandaşları ayakta selamladı. Sezer daha sonra protokoldeki yerini aldı ve tören başladı. 
     

     
</TEXT>
</DOC>
