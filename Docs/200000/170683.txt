<DOC>
<DOCNO> 170683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/yazar/temelkuran.html </URL>
<DATE> 2003/07/21/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kopuşlar Holding buluşması 
</HEADLINE>
<TEXT>

   
   Fotoğrafta görmüş olduğunuz şahsiyetler, dünyayı şu anda yönetmekte olan adamlardır. Gerek zek ları, gerek liderlik özellikleri, gerekse saymakla bitmeyecek hasletlerinin, suretlerine ne denli net bir biçimde yansıdığı gözlerden kaçacak gibi değildir. Daha semirmiş bir ülkeye muhtarlık eden, uzun boylu, yaşlıca olanı bu yaşında bile h l "junior" bir kişidir, kulağı geçememiş bir boynuzdur Muhteris ve fakat bücür şahsiyetlerde ekseriyetle görülen, genellikle tehlikeli sonuçları olan bir "azami girişkenlik" ile mal ldür. Bu girişkenliğin neticesi olarak, haritada yerini gösteremeyeceği birtakım ülkelerin façasını değiştirme işiyle meşguldür. Toplu cinayetler işlemek için bol miktarda yalan söyler sonra da ölü köpek gözleriyle konuşarak halkını, işlediği cinayetlerin gerektiğine inandırır. 
   
      Gençlere göre başkan    Memleketinde hali hazırda bir "moron" olup olmadığı yüksek sesle tartışılmaktadır. Hatta ülkesinde başkan seçilip seçilmediği bile belli değildir onu baş kovboy yapan seçimler h l muammadır. Latin Amerika'daki, Uzakdoğu'daki birçok darbe ve katliamdan sorumlu olan, karanlıklar peygamberi Henry Kissinger ve benzeri katillerden akıl alır. Hazret, petrol şirketlerinin k rı için dünya haritasında değişiklikler yapmayı şiar edinmiş "kanlı işletmeciler kabinesi" ile birlikte çalışır. 
   Gençten, sempatik görünümlü olanı ise daha serüvenci bir ruha sahiptir. "Junior boynuz"un dünyayı kurtarma planları gün ışığına çıkar çıkmaz, olayla pek bir ilgisi olmamasına rağmen durumdan vazife çıkarıp önce Afganistan, ardından Irak ihalesine balıklama dalmıştır. Zinde görünümü ve sportmen kişiliği sayesinde ideolojik manevra kabiliyeti yükseltilmiş "sempatiler prensi", kendi ülkesinde tokat yedikçe seyirtip okyanusu aşar, kovboy abisine koşar. Gürbüz kovboyun kollarına varır varmaz coşar da coşar. 
   Geçtiğimiz günlerde Amerikan Kongresi'nde olan da böyle bir coşma hali, kader birliği etmiş çılgınların korku içinde kucaklaşmasıydı. Hatta bu organizasyona kanımca şöyle bir isim de takılabilirdi 
   KOPUŞLAR HOLDİNG BULUŞMASI 
   
   Kadın konuşur, iktidar tırsar    Zira iki ahbap çavuş koparmada tarih yazdılar. Güya ikisi de suçlanıyordu, güya ikisi de haklılıklarını "kanıtlayacaklardı". Kanıtlama şu şekilde cereyan etti. Beraberce "Biz haklıyız " diye çığırdılar ve çığırmada ses duvarını aştıkları için haklı olduklarını kanıtlamış oldular. Budur yani. Ölü köpek gözlünün o mülayim hallerinin yok olmasının, sempatiğin suratının aniden bir "öcüye" dönüşmesinin, dolayısıyla da seslerinin yükselmesinin nedenleri vardı. 
   Birincisi ABD'de asker eşleri kışlaların kapısına dayanıp "Kocalarımızı geri getirin" demeye başlamıştı ki kadınlar konuşursa iktidarlar tırsarlar. İtiraf etmeyebilirler ama kadınlar konuşursa -bir daha söyleyeyim- iktidarlar tırsar İkinci neden ise İngiltere'de "Irak'ta silah filan yoktu. Hükümet yalan söyledi" diyen adam önce ortadan yok oldu, arkasından da enteresan bir biçimde ölü bulundu. Gazete manşetleri yekten Blair'e sövdü, sempatik gencin istifasını isteyenlerin genele oranı bir günde yüzde 60'a yükseldi. Bu arada gazeteler de ciddiyetle, zinde dostumuzun "psikopat" olup olmadığını tartışmaya açtı. 
   Velhasıl nedir Geçtiğimiz günlerde "Liderleri kafayı yemiş halkların uyanmasını bekliyoruz bütün dünya olarak çünkü başka çaremiz kalmadı" demiş idim. Oluyor galiba. Dünyayı kurtaran adamların aniden asabileştiğine bakılırsa, birileri uykulardan kalkıyor... 
   
   
      
   
</TEXT>
</DOC>
