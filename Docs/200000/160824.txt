<DOC>
<DOCNO> 160824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo12.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Ogun, Akçaabat Sebatspor yolunda... 
</HEADLINE>
<TEXT>

     Fenerbahçe'de sezon içerisinde kadro dışı kalan ve sezon sonunda da sözleşmesi sona eren Ogün Temizkanoğlu, teknik direktör Daum'un sarı-lacivertli kulüp için iyi bir tercih olduğunu söyledi. 
     Ogün, Daum'un Türk futbolunu çok iyi tanıyan bir teknik direktör olduğunu dile getirerek, ''Daum, Fenerbahçe için iyi bir tercih'' dedi. 
     Fenerbahçe'nin başarılı olması için sadece teknik direktörün yeterli olamayacağını da ifade eden Ogün, ''Futbolcuya da büyük iş düşüyor. Daum'un futbolcuyu olduğu gibi, futbolcununun da Daum'u sevmesi gerekir. Camia da futbolcuları sahiplenmeli. Futbolcudan ve Daum'dan başarı isteniyorsa, bunlar şarttır'' diye konuştu. 
     Ogün, birçok kulüpten teklif aldığını ancak Akçabat Sebatspor'un teklifine sıcak baktığını da belirterek, şöyle konuştu 
     ''2 yıl daha futbol oynayacağım. İstanbul'da Akçaabat Sebatspor Kulübü Başkan Yardımcısı Barboras Yardım ile görüştüm. Birbirimizden 2-3 gün süre istedik. Trabzonlu bir futbolcuyum. Trabzonspor sayesinde de bir yere geldim. Akçaabat Sebatspor'da benim memleketimin bir takımı. Başka takımlarla Akçaabat Sebatspor arasında bir uçurum olmazsa, Akçaabat Sebatspor'u tercih edeceğim.'' Ogün, 1 hafta sonra Trabzon'a geleceğini de sözlerine ekledi. 
     
</TEXT>
</DOC>
