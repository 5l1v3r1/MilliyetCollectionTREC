<DOC>
<DOCNO> 187875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/ekonomi/eko09.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayazıt Finans sektöründe güven anlayışının öncüsüyüz 
</HEADLINE>
<TEXT>

   Dışbank Yönetim Kurulu Başkanı Tayfun Bayazıt, Türk finans sektöründe sürdürülebilir güven anlayışının öncüsü olmaya kararlı olduklarını söyledi 
   EKONOMİ SERVİSİ 
   
   Derecelendirme kuruluşlarından Capital Intelligence'ın Dışbank'ın kredi notunu BBB'ye yükseltmesiyle ilgili bir açıklama yapan Dışbank Yönetim Kurulu ve İcra Başkanı Tayfun Bayazıt, Dışbank'ın güçlü performansının uluslararası finans çevreleri tarafından da tescil edildiğine dikkati çekti. Bayazıt, şunları söyledi "Uluslararası normlara dayalı bankacılık anlayışımız, asla taviz vermeyeceğimiz temel değerlerimiz, bilgi ve deneyim birikimimiz çerçevesinde Türk finans sektöründe sürdürülebilir güven anlayışının öncüsü olmaya kararlıyız. Bankamızın mali tablolarının güçlülüğü, şeffaf ve kurumsal yönetim ilkelerine sahip çıkan iş yaklaşımımız, Moody's'in D Mali Güçlülük notu ile Fitch'in C D Bireysel notundan sonra, şimdi de Capital Intelligence'ın notuyla taçlanmıştır." 
   
   Güçlü gelire sahip 
   Capital Intelligence tarafından hazırlanan derecelendirme raporunda, Haziran 2003 itibarı ile Dışbank'ın bilanço rakamlarının 2002 yılının aynı dönemine göre çok daha güçlü bir gelire işaret ettiği belirtildi. 
   
   
</TEXT>
</DOC>
