<DOC>
<DOCNO> 173688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun27.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın güneyindeki ABD piyadeleri yerine 13 bin yabancı asker... 
</HEADLINE>
<TEXT>

     Irak'ın güneyindeki Amerikan Deniz Piyadelerinin yerine yaklaşık 13 bin yabancı asker konuşlandırılacağı açıklandı. 
     Amerikan Donanması yaptığı yazılı açıklamada, Eylül ayında Polonya komutasında, Şiilerin yoğun olduğu Necef, Kerbela, Babi, Vasat ve Kadisiya'da görevlendirilecek yabancı birliğin 3200 Hollandalı, 2500 Polonyalı, 1644 Ukraynalı, 1321 İspanyol, 1130 İtalyan ve 886 Taylandlıdan oluşacağı bildirildi. 
     Açıklamada, bu birlikten daha küçük birliklerin Bulgaristan 480 , Macaristan 441 , Salvador 360 , Honduras 360 , Dominik Cumhuriyeti 300 , Romanya 205 , Moğolistan 174 , Letonya 103 , Slovenya 82 , Litvanya 45 , Kazakistan 27 , Filipinler 177 ve Nikaragua'dan 120 gelen askerlerle oluşturulacağı belirtildi. 
     Balkanlar'da görev yapan Polonya'nın bu görev için ideal olduğu belirtilen açıklamada, ''Çünkü Polonyalı subaylar barış gücü görevleri konusunda deneyimli'' denildi. Bununla birlikte, İngiliz-Amerikan koalisyonunun bu görev için başka milletlerden asker arayışı içinde olduğu da belirtiliyor. 
     ABD ve İngiltere, uluslararası toplumdan, Irak'taki zor durumun üstesinden gelebilmek amacıyla asker ve finansman yardımında bulunmasını için BM Güvenlik Konseyi'ne Irak hakkında bir karar tasarısını sunabileceklerini açıklamıştı. 
     
</TEXT>
</DOC>
