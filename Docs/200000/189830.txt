<DOC>
<DOCNO> 189830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sondun09.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın imarı için harcamalar bir "kuruluş"a bırakılıyor 
</HEADLINE>
<TEXT>

     ABD'nin çeşitli çevrelerden gelen baskılar sonucunda, Irak'ın imarıyla ilgili milyarlarca doları harcama yetkisini yeni oluşturulacak bir kuruluşa bırakacağı bildirildi. 
     Bu yoldaki kararın 23-24 Mart'ta İspanya'nın başkenti Madrid'de toplanacak olan bağış konferansında açıklanacağı belirtiliyor. Paraları harcama yetkisine sahip olacak kuruluş, Dünya Bankası ve BM'nin kontrolünde olacak. 
     Haberi birinci sayfadan duyuran New York Times gazetesi, ''ABD'yi işgal gücü olarak gören ülkelerin Irak'ın imarı için para yardımına yanaşmaması üzerine Washington'un böyle bir karar almak zorunda kaldığını'' yazdı. 
     Irak'ın imarıyla ilgili değişikliğin, ülkeyi yönetmek üzere ABD tarafından atanan Paul Bremer tarafından da desteklendiği kaydedildi. 
     İmar için özellikle ABD Başkanı George Bush'un Kongre'den istediği 20 milyar dolar, Irak'ın petrol gelirleri ve çeşitli ülkelerin yapacakları bağışların kullanılacağı kaydedildi. 
     
</TEXT>
</DOC>
