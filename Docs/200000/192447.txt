<DOC>
<DOCNO> 192447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun33.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerler Iraklı çiftçiyi vurdu 
</HEADLINE>
<TEXT>

     Amerikan askerlerinin Iraklı bir çiftçiyi öldürdüğü bildirildi. 
     Görgü tanıklarından Yass Amer Abbas, askerlerin başkent Bağdat'ın kuzeydoğusundaki Bakuba'da tarlasını sulayan, amcası Ziad Yass Abbas'a ateş açtığını ve kendisinin önce tarlada saklandığını, sonra da aile fertlerine haber vermeye gittiğini söyledi. 
     Görgü tanığı yeğen, kurbanın kardeşi Tamer Yass Abbas'ın cesedi tarladan almak istediğini, ancak askerlerce tutuklandığını da kaydetti. 
     Amerikan askerlerinin hangi nedenle ateş açtığı ise bilinmiyor. 
     Bir başka görgü tanığı Eymen Abbas da, ''Amerikalılar Ziad'ın şüphelilerden olduğunu düşünmüş olmalı'' dedi. 
     Bu arada, Amerikan sözcüsü, olayla ilgili bilgisi bulunmadığını belirtti. 
     
</TEXT>
</DOC>
