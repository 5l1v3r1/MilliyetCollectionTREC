<DOC>
<DOCNO> 159543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sontur01.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dans öğretmeni kadının önünü kesip çantasını alıp kaçtılar... 
</HEADLINE>
<TEXT>

     İzmir'in Karşıyaka ilçesinde dans öğretmenliği yapan bir kadının çantası bıçak zoruyla çalındı. 
     A.A muhabirinin edindiği bilgiye göre, saat 01.30 sıralarında Karşıyaka 1671. sokakta yürümekte olan Seda Çopur 24 adındaki kadının önü, kimliği belirlenemeyen 5 genç tarafından kesildi. Yaşları 16-19 arasında değişen gençler, bıçak zoruyla kadının çantasını alarak olay yerinden kaçtılar. 
     Özel dans öğretmenliği yapan ve eğlence yerlerinde dans ettiği belirlenen Seda Çopur'un çantasında, cep telefonu ve 10 milyon lira para bulunduğu öğrenildi. 
     Dans öğretmeninin bıçak zoruyla çantasını alan 5 gencin yakalanmasına çalışılıyor. 
     
</TEXT>
</DOC>
