<DOC>
<DOCNO> 192722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sontur16.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta yolculardan İETT'ye tepki 
</HEADLINE>
<TEXT>

     Beşiktaş'ta, Anadolu Yakası'na gitmek için bekledikleri İETT otobüslerinin geç gelmesine tepki gösteren yolcular, bir süre yolu trafiğe kapattılar. 
     1. Levent otobüs durağında Samandıra, Ümraniye ve Sultanbeyli'ye gitmek için bekleyen yolcular, İETT otobüslerinin zamanında gelmediği gerekçesiyle yetkililere tepki gösterdiler. 
     Yaklaşık 2 saattir durakta beklediklerini, ancak otobüslerin gelmediğini belirten yolcular, yola çıkarak trafiği kestiler. Yaklaşık 300 yolcu, olay yerine gelen polis ekiplerinin uyarısıyla eylemlerine son vererek, trafiği açtı. 
     Yolcuların bir kısmı daha sonra gelen otobüslere binerken, bir kısmı da Anadolu Yakası'na geçmek için diğer güzergahlardaki otobüsleri kullandı. 
     İETT yetkilileri ise, akşam saatlerinde oluşan trafik yoğunluğu nedeniyle otobüslerin durağa geç ulaştığını bildirdiler. 
     
</TEXT>
</DOC>
