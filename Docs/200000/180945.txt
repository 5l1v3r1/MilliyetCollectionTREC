<DOC>
<DOCNO> 180945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/siyaset/siy02.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Zebari'den 'çevir, kazı, yanmasın' 
</HEADLINE>
<TEXT>

      SERHAT OĞUZ 

   
   Irak'ın Dışişleri Bakanı Hoşyar Zebari, ülkenin yeniden yapılanmasında Türkiye, Suriye ve İran'ın rolü olacağını söyledi. Ezzaman gazetesinin haberine göre, Zebari ayrıca, Irak'ın ABD, İngiltere ve bazı Basra Körfezi ülkelerine büyükelçi atayacağını belirtti. Atamaların yıl sonundan önce tamamlanacağını belirten Zebari, yabancı devletlerden de Irak'ta büyükelçilik açmalarını istedi. Zebari, geçici hükümet konseyinin İsrail ile ilişkileri ya da Kerkük - Hayfa petrol boru hattının yeniden açılması konusunu ele almadığını ifade etti. Hükümet konseyinden bir heyetin İran'ı ziyaret edeceğini belirten Zebari, Irak'la iyi ilişkileri olan komşu devletlerin davetlerinin kabul edileceğini açıkladı. 
   
   'Akıl süzgeci lazım'    TÜRKİYE'ye dün dönen Başbakan Tayyip Erdoğan, Türk askeri istemediklerini açıklayan Irak Dışişleri Bakanı Zebari'ye "Bunlar çirkin, hoş olmayan, duygusallıkla dolu açıklamalar. Şu anda geçici yönetimde yer alanlar ne söylediklerini bir akıl süzgecinden geçirmelidirler diye düşünüyorum" karşılığını verdi. 
   
</TEXT>
</DOC>
