<DOC>
<DOCNO> 198353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sondun08.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslıhan, evini yakmış .. 
</HEADLINE>
<TEXT>

     Almanya'nın Wiesbaden kentindeki bir binada meydana gelen patlamada ölen Aslıhan Özden'in 17 intihar ettiği ortaya çıktı. 
     Wiesbaden polisi, bugün yaptığı açıklamada, Hessen eyaleti Emniyet Müdürlüğü tarafından yapılan araştırma sonunda, Özden'in intihar etmek istediğinin, bu nedenle yatak odasına, mutfağa ve oturma odasına bilinçli olarak benzin döktüğünün tespit edildiğini bildirdi. 
     Özden'in neden intihar ettiğinin henüz bilinmediğini belirten bir polis sözcüsü, genç kızın, ailesi tarafından istemediği bir kişiyle evlendirileceği için intihar ettiği şeklindeki görüşlere katılmadığını söyledi. 
     Sözcü, Özden ailesinin cenaze töreni için Türkiye'de bulunduğunu kaydetti. 
     1 Kasım'da meydana gelen patlamada, Seher Fenercioğlu 26 adlı kadınla 7 aylık bebeği de hayatını kaybetmiş, patlamanın, Özden'in, mazotlu sobaya yanlışlıkla süper benzin koymasından kaynaklandığı bildirilmişti. 
     
</TEXT>
</DOC>
