<DOC>
<DOCNO> 175541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sontur18.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Köşk'te yapılan değerlendirmeler açıklansın 
</HEADLINE>
<TEXT>

     CHP Grup Başkanvekili Haluk Koç, ''Irak'taki hukuksuz sürece Türkiye'nin katkı yapmasına karşı olduğunu CHP ifade etmiştir'' dedi. Koç, dün Çankaya Köşkü'nde yapılan zirvenin değerlendirmelerin de halkla paylaşılmasını istedi. 
     Koç, TBMM'de düzenlediği basın toplantısında, dün Çankaya Köşkü'nde yapılan zirve ile ilgili görüşlerini açıkladı. Irak'a asker gönderme konusunda CHP'nin daha önceki görüşlerinde bir değişiklik olmadığını belirten Koç, şunları kaydetti 
     ''CHP, bir uluslararası çerçeve bu görevi öngörmeden Türk askerinin Irak'a gitmesine karşıdır. Dün Almanya Parlamentosu'nda benzeri bir açıklama oldu. CHP, oradaki hukuksuz sürece Türkiye'nin katkı yapmasına karşı olduğunu ifade etmiştir.'' Basına yansıdığı şekliyle Türkiye'nin ABD'ye ''sualname'' adıyla birtakım sorular yönelttiğinin ve yanıtlar beklediğinin anlaşıldığını dile getiren Koç, şöyle konuştu 
     ''Türk Ordusu Irak'a giderse Kuzey Irak'ta bulunmaması gereği, altı çizilerek belirtilecek mi Amerika tarafından Bunu da sormak lazım. Niye Kuzey Irak'ta Türkiye olmayacak da diğer bölgelerde olacak Orada bir düzen mi kurulmuştur, plan baştan mı yapılmıştır Bir resmiyet mi kazandırılmak istenmektedir o bölgeye Bunları yüksek sesle sorup, yüksek sesle tartışmak lazım. 
     Herhalde, kapalı toplantılar biran önce halkın da kendisini ilgilendiren konularda bilgi sahibi olabileceği şekilde toplumla paylaşılır.'' 
     
</TEXT>
</DOC>
