<DOC>
<DOCNO> 159939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sondun38.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro "AB, KKTC'nin gönlünü almaya çalışıyor" 
</HEADLINE>
<TEXT>

     Fransa'da yayımlanan Le Figaro gazetesi, ''Avrupa Birliği'nin KKTC'nin gönlünü alabilmek için harekete geçtiğini'' yazdı. 
     Gazete, Rum kesiminin AB'ye katılımına bir yıldan az bir süre kaldığını hatırlatarak, ''AB Komisyonu'nun nihayet meseleyi ele aldığını'' ve KKTC vatandaşlarına yapılacak yardımı önemli ölçüde artırmaya planladığını belirtti. 
     AB Komisyonu'nun AB üyeliğinin avantajlarını KKTC vatandaşlarına göstermek istediğini kaydeden Le Figaro, AB'ye üye üyelerin desteğiyle AB Komisyonu'nun genişlemeden sorumlu üyesi Günther Verheugen'in Kıbrıs Türklerine ''güçlü bir siyasi sinyal'' vermeyi hedefleyen bir dizi önlem hazırladığını yazdı. 
     AB Komisyonu'nun bu yıl 12 milyon euro yardım yapacağını ve bu yardımın sürdürülebileceğini hatırlatan gazete, Komisyon'un hazırladığı planın en önemli yanının, AB pazarlarının KKTC'ye açılması olduğunu belirtti. 
     
</TEXT>
</DOC>
