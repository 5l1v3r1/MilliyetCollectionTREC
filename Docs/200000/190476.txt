<DOC>
<DOCNO> 190476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sonspo08.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Juventus 3'te 3 yaptı, 9 puana ulaştı 
</HEADLINE>
<TEXT>

     Şampiyonlar Ligi'nde Galatasaray'ın bulunduğu D Grubu'ndaki diğer maçta 6'şar puanlı iki takımdan Juventus Torino'da konuk ettiği Nihat'lı Real Sociedad'ı 4-2 ile geçti. İtalyan ekibinin gollerini 3. ve 63. dakikada Fransız David Trezeguet, 7. ve 45. dakikada Marco Di Vaio atarken, İspanyolların golleri 67'de Igor Tudor ve 80'de De Pedro'dan geldi. Bu sonuçla Juventus puanını 9'a çıkararak grupta liderliğini pekiştirirken, Real Sociedad 6 puanda kaldı. 
     Öte yandan, İspanyol basını Nihat ve De Pedro'yu ilk 11'de oynatmayıp oyuna geç alan teknik direktör Denoueix'e çok ağır yüklendi. Gazeteler, ''Suçlu Denoueix'', ''Denoueix, listeye geçiyor'' başlıklarını atarken, Fransız teknik adamın Nihat ve De Pedro'yu ilk 11'de oynatmayarak takımın dengesini bozduğunu yazdı. 
     Denoueix'in bundan sonra yapılacak hatalarda kovulacağını aklına getirmek zorunda olduğunu ima eden İspanyol basınında yapılan yorumlarda, ''Delle Alpi'de yenilinebilir ama böyle değil. Nihat ve De Pedrolu Real'in imajı daha iyiydi. Denoueix, bu iki futbolcuyu oynatmayarak Juventus'a çok büyük bir avantaj verdi'' denildi. 

     
</TEXT>
</DOC>
