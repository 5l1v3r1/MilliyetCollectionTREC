<DOC>
<DOCNO> 151510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/spor/spo01.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir daha izleyin 
</HEADLINE>
<TEXT>

Sergen Yalçın kendisini eleştirenlere, ikinci golü yeniden izlemelerini tavsiye etti 
     ORHAN YILDIRIM 

     BEŞİKTAŞ'IN kritik Fenerbahçe maçında yine klasını konuşturan ve gecenen yıldızı olan Sergen Yalçın, son haftalardaki yüksek form grafiğini, "Motivasyon" diye açıkladı. Siyah - Beyazlı futbolcu, takımın her maça, böyle konsantre olması halinde şampiyonluğa çok rahat ulaşabileceklerini de ifade etti. 
     SERGEN kendisine yapılan eleştirileri de hatırlattı ve şunları söyledi "Sakatlığıma rağmen, maçın bitimine 25 dakika kalan 50 metreden topu takip edip, gol attım. Bunu bir kez daha izleyip, adımı ağızlarına öyle alsınlar. Kaldı ki, Beşiktaş hiçbir oyuncuya endeksli değildir, takım oyunu oynar" dedi. 
     
Lucescu hesap sordu      BEŞİKTAŞ'TA son 7 haftadır gol atamayan ve gördüğü sarı kartla cezalı duruma düşen İlhan Mansız, Lucescu'dan sert uyarı aldı. Yıldız futbolcu, savunmasını "Düdüğü duymadım" diye yaptı. Ligde 7 gol atan, 2 asist yapan İlhan, 2 penaltıyı da gole çevirememişti. Bursa maçından sonra Elazığ sınavında da forma giyemeyen İlhan, 1 kırmızı 1 sarı kart nedeniyle UEFA Kupası'nda sadece 5 maç oynayabilmişti. 
     
Ali Eren şaşırdı      DERBİDE forma bekleyen, ancak yedeğe çekilen tecrübeli oyuncu, şaşkına döndü. Ali Eren, "Kendimi çok iyi hissediyordum. Ancak teknik heyet böyle uygun gördü, şaşırdım. Yine de sorun değil. Önemli olan kazanmaktı. Nasıl olsa formamı geri alırım" dedi. 
     
Zago normal      FENERBAHÇE sınavında kafasına gelen topla bir anlık şuur kaybına uğrayan Brezilyalı futbolcunun normale döndüğü bildirildi. Zago'nun bu hafta Elazığ'da forma giyeceği de açıklandı. Bu arada İbrahim ve Sergen, takım izinli olmasına rağmen tesislerde fizyoterapist Cem Türker ve Tuncer Yokuş gözetiminde özel idman yaptılar. 
     
Şenlik ikiye katlandı      BAŞKAN Serdar Bilgili, Menajer Sinan Engin ve Kaptan Tayfur, Üsküdar Beşiktaşlılar Derneği'nin 100. yıl kutlamaları çerçevesinde düzenlediği etkinliklerin ödül törenine katıldı. Serdar Bilgili, Beşiktaş'ın, Türkiye Cumhuriyeti'nde bile eski olduğunu hatırlattı, "Umarım şampiyonluğu da herkesle birlikte kutlarız" dedi. 
     TAYFUR DA, öğrencilerin yoğun ilgisiyle karşılaşıp, imza attı. Siyah - Beyazlı futbolcu, taraftarların müthiş desteğiyle Fenerbahçe'yi yendiklerini belirterek, "Hedefimiz şampiyon olmak. Bütün maçlarımızı kazanmak zorundayız. Diyarbakır maçındaki gibi acı bir deneyim yaşamak istemiyoruz. Çok dikkatli olmamız lazım" diye konuştu. 
     


SPOR 




























</TEXT>
</DOC>
