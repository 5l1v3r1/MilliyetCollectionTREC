<DOC>
<DOCNO> 195129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/dunya/dun02.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtler, Türk hastanesi istemedi 
</HEADLINE>
<TEXT>

   NAMIK DURUKAN Kerkük 

   
   Kerkük Kent Meclisi'nin 9 Kürt üyesi, Türkiye'nin inşa edeceği tam donanımlı hastaneye "Türk görevliler kalıcı olur" gerekçesiyle karşı çıktı. 
   23 üyeli Kerkük Kent Meclisi'nin pazartesi günü yaptığı toplantıda hastane inşaatı ele alındı. Kürt üyeler, KDP ile KYB arasında yaşanan çatışmaları durdurmak için oluşturulan barış gücünde bulunan Türk birliğinin, barış ortamının sağlanması ve Erbil'deki yerel Kürt Parlamentosu'ndan gitmeleri yönünde karar çıkmasına rağmen bölgede görev yapmaya devam ettiğini belirtti. KYB Kerkük Sorumlusu Rüzg r Ali de hastanenin sadece Türkmenlere hizmet vereceğini, faaliyetlerin tek taraflı olacağını savundu. Türkmen üyeler ise Kürtlerin endişelerinin yersiz olduğunu, hastanenin Kerkük'teki tüm halklara hizmet vereceğini anlattı. Oylamada 4'ü Türkmen, 2'si Arap 6 üye, hastanenin yapılması yönünde oy kullandı. 9 Kürt üye karşı çıkarken 8 üye ise çekimser kaldı. 
   Kerkük Kent Konseyi Meclis Başkanı Tahsin Kahya, Kürtlerin, "Türkler kalıcı olur" diye hastaneye karşı çıkmasının mantıksız olduğunu belirterek, "Hastaneye Kerkük'ün ihtiyacı var. Yapılması için de tüm yasal prosedür tamamlanmıştı. Bu işin peşini bırakmayacağız" dedi. 
   
   
   
   
   
   
   
</TEXT>
</DOC>
