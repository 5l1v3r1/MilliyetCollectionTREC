<DOC>
<DOCNO> 163862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yazar/gureli.html </URL>
<DATE> 2003/06/18/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Halksız "sivil toplum" olur mu 
</HEADLINE>
<TEXT>

     Bunların önde gelenlerinden biri Çevre ve Kültür Değerlerini Koruma ve Tanıtma Vakfı ÇEKÜL. Vakfın Kelkit Havzası Projesi'nden ve Bursa Büyükşehir Belediyesi'yle birlikte oluşturulan Tarihi Kentler Birliği'nin etkinliklerinden bu köşede dört haftadır söz ettik. Tokat'ta ÇEKÜL Kelkit Bölge Koordinatörü, İl Özel İdare Müdür Yardımcısı Adnan Şahin ve yerel ekibinin organizasyonuyla yapılan toplantı bu başarılı çalışmaların son örneğiydi. 
     Bu arada biz, çıtayı yükseltme amacıyla, bir gözlemimizi aktaralım. 
     Erbaa ve Niksar girişlerinde otobüsümüz yerel folklor ekiplerince davul zurnayla, oyunlarla karşılandı. Gittiğimiz, dolaştığımız her alanda kafilenin çevresi meraklılarla sarıldı. Hemen her yerde kalabalığın arasından birkaç kişiyle aşağıdaki sorular çerçevesinde sohbet ettik 
     "Bu gelenler kim Ne iş yaparlar Buraya niçin geldiler " 
     Büyük çoğunluğun olup bitenlere yabancı kaldığını gördük. 
     Oysa Cumhurbaşkanı Sezer "yurttaşlarımızı yaşadıkları yerlere sahip çıkmaya" çağırmıştı. ÇEKÜL'ün de bir sivil toplum örgütü olarak amacı buydu. Çevrenin, tarih, kültür varlıklarının korunmasının ve gelişmenin halk eliyle gerçekleşeceğini anlatmaya, halkın katılımını sağlamaya çalışıyordu. Bizim gözlemimize göre halk bu tablonun içinde yerini tam anlamıyla almış değildi. 
     Bu eksiği gidermek için ne yapılmalı Yine bir "tablo" örneğiyle anlatmaya çalışalım. 
     Kelkit Platformu Onur Kurulu sıfatıyla, başta Cumhurbaşkanlığı Genel Sekreteri olmak üzere, üst düzey bürokrat, milletvekili, akademisyen, işadamı, eski bakan, validen oluşan 16 kişiye alkışlar arasında birer plaket verildi. Emeği takdir eden, katılımı özendiren güzel bir etkinlik. 
     Ama... Yukarıda özetlemeye çalıştığımız düşüncelerden hareketle, gözlerimiz bu tablonun içinde bir duvarcı ustasını, bir çiftçiyi, bir üniversite öğrencisini, bir marangozu geniş kapsamıyla halkı da aradı. 
     İşte o zaman halk, sivil toplumun ne demek olduğunu, ne yaptığını anlayacaktı. 
     İşte o zaman halkın katılımı tam anlamıyla sağlanacaktı. 
     Ve işte o zaman, Cumhurbaşkanı'nın dediği gibi, yurttaşların etkin katılımı gerçekleşmiş olacaktı. 
     Uzun sözün kısası Muhtarlara gitmek, kahvehanelere girmek gerekiyor. 
     
Bir şiir      Dizelerimiz Güler Öztürk'ün Berfin Bahar'ın haziran sayısındaki Çölde Martı şiirinden 
     "Kıskandı bulutlar seni Ve sonsuzluğun tüketti gökyüzünü Unuttum artık, kokusuna yenik düştüğüm turuncu çiçekleri Töremsin, Yok sayamam seni. Belki senin değil, ama Kadını olduğum bir sevdam vardı." 
     
     

</TEXT>
</DOC>
