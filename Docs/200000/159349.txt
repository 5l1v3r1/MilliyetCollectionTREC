<DOC>
<DOCNO> 159349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/ekonomi/eko05.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'İhale Kanunu'nun adı bile yanlış' 
</HEADLINE>
<TEXT>

Devlet Bakanı Babacan, "Kamu İhale Yasası'nın adı bile yanlış. Her yerinde hatalar görüyoruz" dedi 
     ANKARA Milliyet 

     Devlet Bakanı Ali Babacan, Kamu İhale Kanunu'nun Avrupa Birliği direktiflerine uymadığını söyledi. Türkiye Müteahhitler Birliği'nin verdiği akşam yemeğine katılan Babacan, yasanın adının bile İngilizce'den yanlış çevrildiğini söyleyerek, "İngilizce'den Kamu İhale Kanunu diye çevrilmiş. Aslında Devlet Alım Yasası olmalı. Her yerinde hatalar görüyoruz" diye konuştu. 
     
     Bu stokla yürümez 
     Borç stokunun aşağıya inmesi gerektiğini belirten Babacan, "Bu borç stoku ile makro ekonomik dengeleri sürdürmek mümkün değil" dedi. Yıl sonu yüzde 20'lik enflasyon hedefine ulaşılacağını öngören Babacan, yapısal reformlar çerçevesinde Yabancı Sermaye Kanunu, İcra - İflas Kanunu, sosyal güvenlik reformu, kamu - mali yönetimi, vergi reformu ve özelleştirmeye ağırlık verdiklerini kaydetti. 
     

</TEXT>
</DOC>
