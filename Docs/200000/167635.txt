<DOC>
<DOCNO> 167635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sondun21.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyalet Başbakanı'na ''eşcinsel hareket'' ödülü... 
</HEADLINE>
<TEXT>

     Almanya'da 1979 yılından beri kutlanan ''Christopher Street Day'' festivali, bugün Köln'de düzenlenen yürüyüş ve gala ile sona erdi. Berlin Eyaleti Başbakanı Klaus Wowereit'e ''Eşcinsel Hareketi'' ödülü verildi.. 
     Köln'deki yürüyüşün startını Berlin Eyaleti Başbakanı Klaus Wowereit ile Köln Belediye Başkanı Fritz Schramma verdi. 
     Wowereit, yaptığı konuşmada, ''Eşitlik ve tolerans konusunda mücadelemizi henüz kazanmış değiliz ama çok aşama katettik. Ancak hem politik, hem de toplumsal açıdan mücadelemize devam etmek zorundayız'' dedi. 
     ''Eşcinsel hareketi'' ödülüne layık görülen Wowereit'e ödülü, Belediye Başkanı Schramma tarafından verildi. 
     Avrupa'nın çeşitli ülkelerinden yaklaşık 1 milyona yakın kadın ve erkek eşçinselin katıldığı yürüyüşte, ''Türkgay and Lesbian Köln'' grubu da Yunan eşcinsellerle birlikte yürüdü. 
     
</TEXT>
</DOC>
