<DOC>
<DOCNO> 184747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/yazar/yilmaz.html </URL>
<DATE> 2003/09/26/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
TÜSİAD'da kurumsal iletişim sorunu 
</HEADLINE>
<TEXT>

   
   Türk sanayici ve İşadamları Derneği TÜSİAD ile Dışişleri Bakanı Abdullah Gül arasında medya üzerinden tekziplerle yaşanan "Irak'a asker gönderme - me" gerginliği ortaya çıktı. 
   İş çevrelerinden duyduğum sözler anlamlı bunları sizinle paylaşmak istiyorum. 
   TÜSİAD Başkanı Tuncay Özilhan'ın konuşması, Basın Bürosu'ndan yapılan açıklamaya göre kurumu bağlıyor olsa da, üyeler arasında görüş farklılıkları korunuyor. 
   Asker polemiği TÜSİAD'da 'kurumsal iletişim' sorununu alevlendirdi. TÜSİAD'da bundan sonraki tartışma içeride yaşanacak, gündem belli oldu. 
   Divan'da düzenlenen acil yemek ve Özilhan'ın tele görüşmelerinin ardından ortaya dökülen dikkat çekici vurgular... 
   Ekonomik krizi aşmaya başladık, yeniden bir istikrarsızlığa gitmemeliyiz. 
   Türkiye'nin Irak'a asker göndermesi, ABD'nin Kuzey Irak'ta PKK'ya karşı net tavır almasına bağlı. 
   Uygulanan ekonomi programının arkasında IMF, siyasi paketin arkasında da AB var. AB'nin tezkere oylamasından sonra Türkiye'ye yakınlaşması da bir durum. 
   Sivil toplum örgütlerinin "asker gönderilmemesi" yönündeki baskısı hükümet'i ABD karşısında rahatlatır. 
   
   Ve diğer görüşler... 
   Türkiye ABD ile bölgede stratejik ortaklığını koruyor. Ortadoğu haritasında ABD'nin karşısında bir tutum, Türkiye'nin konumunu sıkıntıya sokar. 
   Bazen kitle siyaseti ve baskı guruplarının dar anlamda çıkarları farklılaşabilir. Bunların üzerinde bir dış politika belirmeli Bin yılık Rusya dış politikası gibi. 
   Halktan alınan oy "iktidar" olmaya yetmediği durumlarda TÜSİAD, TOBB gibi baskı gruplarının desteğine ihtiyaç artar. 
   Henüz birinci kongresini bile yapmamış bir partiye "iyi gidiyor" diyerek açık çek verenler, "desteği" hak görüyorlar. 
   
   Ve beliren iki soru... 
   Başbakan Erdoğan ile Washington'da, Atina'da, Roma'da, Como'da, Bürüksel'de, Paris'te, Berlin'de ve diğer AB ülkelerinin başkentlerinde Türkiye lobisi yapan TÜSİAD ile hükümetin dış politikası ne zaman çatışıyor 
   Hükümetler ne zaman karşı görüşleri bir "tartışma platformu" olarak algılama refleksi gösterirler 
   
      
   
</TEXT>
</DOC>
