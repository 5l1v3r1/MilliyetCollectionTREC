<DOC>
<DOCNO> 150140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun01.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu Filistin topraklarının tamamını ablukaya aldı 
</HEADLINE>
<TEXT>

     İsrail ordusunun Filistin topraklarının tamamını ablukaya aldığı bildirildi. 
     İsrail askeri sözcüsü, Yahudilerin Hamursuz bayramı sırasında saldırıdan endişe ederek Filistin topraklarının tamamının ablukaya alındığını söyledi. 
     İsrail, bugün güneşin batmasıyla başlayacak ve bir hafta sürecek Hamursuz Fısıh bayramı nedeniyle Filistinlilere seyahat yasağı da getirmeyi kararlaştırmış, Filistinli militanların saldırı düzenleyebileceği yönünde alınan ihbarlar üzerine, Hamursuz bayramında insani durumlar hariç Batı Şeria ve Gazze'den İsrail'e geçişlerin kapatılacağını ve Gazze'nin Akdeniz kıyılarına balıkçıların sokulmayacağını bildirmişti. 
     





</TEXT>
</DOC>
