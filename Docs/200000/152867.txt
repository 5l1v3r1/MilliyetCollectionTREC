<DOC>
<DOCNO> 152867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/ekonomi/ekoz1.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ 
</HEADLINE>
<TEXT>

     THY'den Türkiye tanıtımına destek 
     Turizm Bakanlığı'nca hazırlanan genel Türkiye tanıtım filmi ile reklam ve destinasyon filmlerinin, Türk Hava Yolları'nın THY uzun mesafeli uçuşları sırasında OnAir TV kuşağında gösterilmeye başlandığı bildirildi. Türkiye tanıtım filmleri, THY'nin, A 340 tipi uçakları ile gerçekleştirdiği uzun mesafeli uçuşlarında gösterilmeye başlandı. Ardından kısa mesafeli uçuşlarda gösterilecek. 
     
     Anneler Günü'ne özel Kodak çekimi 
     Kodak, Anneler Günü'nde, Kodak Proportrait mağazalarında en az 3 fotoğraf için stüdyo çekimi yaptıran annelere ve anne adaylarına, 1 büyük boy baskı hediye edecek. Kodak'ın Anneler Günü için düzenlediği kampanyasından yararlanmak isteyenler metalik baskı k ğıdı kullanabilecekleri gibi, 200 yıla kadar saklanabilen özel k ğıtları da kullanabilecekler. 
     
     Züchex fuarı tüm dünyada tanıtıldı 
     1997 yılından bu yana Life Medya tarafından düzenlenen Zücaciye ve Hediyelik Eşya Fuarı Züchex, dünyadaki zücaciye sektöründe de yer aldı. Züchex fuarı, Amerika'daki International Houseware Show, İran'daki Ev Eşyaları Fuarı, İtalya'daki Macef Fuarı ve Almanya'daki Ambiente Fuarı'nda tanıtıldı. Züchex Fuarı, Life Medya tarafından 18 - 21 Eylül 2003 tarihlerinde düzenlenecek. 
     


EKONOMİ 














</TEXT>
</DOC>
