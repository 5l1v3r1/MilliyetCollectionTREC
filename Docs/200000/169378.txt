<DOC>
<DOCNO> 169378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur17.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli basketçiler ile karşı grup birbirinden şikayetçi olmadı 
</HEADLINE>
<TEXT>

     İzmir'in Çeşme İlçesi'nde, kavgaya karışan milli basketbolcular ile karşı gruptaki gencin, birbirlerinden şikayetçi olmadığı bildirildi. 
     Alınan bilgiye göre, tatil için geldikleri Çeşme'deki bir sandviç büfesinde, müşterilerden birinin istifra etmesi üzerine çıkan tartışmanın kavgaya dönüşmesinin ardından, milli basketbolcular Kaya Peker, Kerem Tunçeri ve Galatasaray'da oynayan ağabeyi Kemal Tunçeri ile karşı gruptaki Metin Şenkaya, Emniyet Müdürlüğü'nde ifade verdi. 
     Çeşme İlçe Emniyet Müdürlüğü'ndeki ifadelerinde birbirlerinden şikayetçi olmayan milli basketbolcular ile Şenkaya serbest bırakıldı. 
     Emniyet yetkilileri, olayla ilgili hazırlanan evrağın Çeşme Cumhuriyet Savcılığı'na gönderileceğini, birbirinden şikayetçi olmayan tarafların adliyeye sevk edilmeyeceğini bildirdi. 
     
</TEXT>
</DOC>
