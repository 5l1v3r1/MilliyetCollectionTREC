<DOC>
<DOCNO> 175077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo35.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Quinn "unvan"lanıyor... 
</HEADLINE>
<TEXT>

     İrlandalı eski golcü oyuncu Niall Quinn, İngiltere Kraliçesi 2. Elizabeth tarafından ülkenin en yüksek nişanlarından biri olan ''Britanya İmparatorluğu Üyesi'' MBE unvanıyla onurlandırılacak. 
     20 yıllık başarılı bir futbol geçmişinden sonra aktif spor yaşantısını sona erdiren Quinn, 12 Ağustos Çarşamba günü, İrlanda'nın başkenti Dublin'de yapılacak bir törenle ''Britanya İmparatorluğu Üyesi Unvanı''nı alacak. 
     Quinn, geçen yıl, çocuklar yararına, İngiltere Ligi takımlarından Sunderland ile İrlanda Milli Takımı arasında maç yapılması düşüncesiyle büyük övgüler almıştı. 
     İngiltere Başbakanı Tony Blair de Quinn'e olan hayranlığını, ''O gerçekten özel bir insan. Sporcular çoğu zaman ünlerini kötüye kullanıyorlar. Bu bizim için güzel bir örnek. Herkesi bu tür işlere teşvik edebiliriz'' diyerek belirtti. 
     Kariyerine 1983 yılında Arsenal'de başlayan ve bugüne dek 91 kez milli formayı giyen Niall Quinn, geçen yıl Dünya Kupası finallerinde de yer almıştı. 
     Geçirdiği uzun sakatlık döneminden sonra Quinn, geçen yıl oynadığı Sunderland'de futbolu bıraktı. 
     Quinn'in unvan töreninde, İngiltere'nin Dublin Büyükelçisi Stewart Eldon'un da bulunacağı bildirildi. 
     
</TEXT>
</DOC>
