<DOC>
<DOCNO> 192708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sontur02.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Dostlarımız dürüst davranmıyor" 
</HEADLINE>
<TEXT>

     Başbakan Tayyip Erdoğan, Türkiye'nin dost kabul ettiği ülkelerin, terörle mücadele konusunda dürüst davranmadığını ifade etti. 
     Erdoğan, ABD'nin, Afganistan ve Irak'a müdahelesini terörle mücadele çerçevesinde değerlendirirken, şu anda Afganistan'da terörün tırmandığını, terör gruplarının güçlendiğine dair bilgiler geldiğini belirtti. ABD'nin, Irak'ta, savaştan çok savaş sonrası daha çok kayıp verdiğine işaret eden Erdoğan şöyle konuştu 
     "Biz her zaman söylüyoruz, terörizme karşı ortak bir mücadele platformu oluşturmamız lazım. Türkiye burada görevini yerine getirdi. Ama dostlarımızın da bu konuda görevlerini yerine getirmesi lazım. Ama bakıyorsunuz, terör örgütü, Avrupa'da olsun, ABD'de olsun, değişik yerlerde piyasa yapmaya çalışıyor. Bu konuda teröre karşı ortak platform oluşturacağız derken, diğer taraftan terör listesine aldın, ama uygulamada ne yaptın Bunları sorarlar. Başımıza sıkıntı geldikten sonra mı hal yoluna gideceğiz Bana göre dürüstçe davranış olmuyor. Buna daha dürüst, gerçekçi yaklaşmak lazım. Ortak bir mücadele zemini oluştursak, terör o zaman hal yoluna girer." Erdoğan, Irak'taki bekleyiş konusunda da "Condoleezza Rice'ın ABD Başkanı George Bush'un Ulusal Güvenlik Danışmanı bugün bir açıklaması var, Bizim Türkiye ile müşterek yapmamız gereken işler var diyor. Temennim o dur ki, Irak halkı için hayırlısı ne ise onu yapabilelim" dedi. 
     Erdoğan Kıbrıs konusunda ise şöyle konuştu 
     "Tek tarafın olumlu yaklaşımı, işi çözmez. Her iki tarafın yaklaşımı sayesinde bu iş olacak. Yaklaşılmadığı takdirde çözüm olması mümkün değil. Nitekim ben Belgrat'ta Sayın Simitis'e teklif yaptım. Dedim ki İki garantör ülke biz, iki taraf ülke olarak da Güney ve Kuzey Kıbrıs biraraya gelelim, hatta İngiltere'yi de çağıralım bu işi oturalım halledelim Tabii aldığım cevap şu oldu Netice alamayacağım bir konu için masaya oturmam . Eğer bir konuya böyle inanırsanız orada çözümsüzlük olur. Ama ben bu işi çözeceğim diye masaya gelirseniz, o zaman bu işin çözülme şansı artar. Şu ana kadar tabii biz bu işin gayreti içerisindeyiz. Temenni ederim ki karşılığını bulur." 
     
</TEXT>
</DOC>
