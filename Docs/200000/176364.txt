<DOC>
<DOCNO> 176364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/ekonomi/eko02.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra devlette mali disiplinde 
</HEADLINE>
<TEXT>

   Hazine'nin en önemli gündem maddesinin, kamu kuruluşlarının devlete borçlarını ödememesi olduğunu belirten Bakan Babacan, bu konuda mali disiplin çalışması başlatıldığını söyledi 
      AHMET ERHAN ÇELİK Ankara 
   
   Orman vasfını yitirmiş arazilerin satılmasına imk n tanıyan yasa değişikliğinin referanduma götürülmesi ihtimali Ankara'da tansiyonu yükseltiyor. 
   Önceki gün "referandumdan korkumuz yok" diyen Devlet Bakanı Ali Babacan, iddialı tavrını sürdürdü. Milliyet'e açıklamalarda bulunan Babacan "Bugün seçim olsa 3 Kasım seçimlerinden daha fazla oy alırız" dedi. Babacan Hazine'nin önündeki en önemli gündem maddesinin devlete borçlarını ödemeyen kamu kuruluşları olduğunu anlatırken sorularımızı şöyle yanıtladı 
   
   Hazine'nin gündeminin ilk sırasında bugün ne var    Devlette mali disiplin şart. Ben kamu kuruluşlarında bunu göremiyorum. Kamu kamuya borcunu ödemekte isteksiz davranıyor. Ödemiyor. Kamunun kamuya borcuna mutlaka bir disiplin getirmemiz gerekiyor. Bununla ilgili bir çalışma başlattık. 
   
   Nasıl bir model üzerinde çalışılıyor Yeni bir tahkim olabir mi    Geçmişteki uygulamaların örnekleri ortada. Çalıştığımız model tahkim filan değil. Çok daha farklı ve akılcı bir model. Bir mahsuplaşma sistemi düşünülebilir. Ama önce hangi kamu kuruluşunun kimden alacağı kime borcu var bunun netleşmesi lazım. 
   
   Tekel benzeri bazı KiT'lerde vardır. Hazine'den alacağını tahsil edemediği için kamuya olan borcunu ödeyemez. Çalışmanız bu KİT'lere de çözüm getirecek mi    Tabii bu tür örneklerde var. Onlarda haklı. Bu noktada bir şey söyleyemiyorsunuz. Ama benim dediğim türde örnekler de var. 
   
   Uygulanan program ekonomi literatüründe "daraltıcı maliye politikasıya ekonomik büyüme" olarak adlandırılıyor. Bu yaklaşım doğru mu    Biz bu yaklaşımı farklı Türkçeleştiriyoruz. Bizim uygulamakta olduğumuz politikanın adı "genişlemeci sıkı mali maliye politikası." Çok enterasandır. Eğer biz kamu harcamalarını sıkmasak faiz dışı fazla hedefinden çok uzaklaşacağız. Bu, dinamikleri üzerinde risk oluşması demek. Biz harcamaları kısıyoruz. Peki büyüme nereden geliyor. Bundan sonra büyümenin kaynağı özel sektördür. 
   
   'Bugün seçim olsa 3 Kasım'dan fazla oy alırız'    Ekonomik programın başarısının toplumun AKP hükümetine duyduğu güvene bağlıyorsunuz. Güven ortamı denildiğinde biz 2000 yılının çoşkusunu hatırlıyoruz. Bu konuda biraz daha ihtiyatlı olmak gerekmez mi    2000 yılındaki geçici iyimserlikle bugünkü havayı mukayese etmek mümkün değil. O günkü hükümet, 57'inci hükümet garip bir koalisyondu. 38 bakan vardı. Özelleştirilecek her kuruluş için sorumlu bir bakan vardı. Hiç özelleştirme yapılabildi mi Mümkün değil. 
   
   Ama 4 milyar dolarlık yıl sonu özelleştirme hedefinin kasaya konması teknik olarak mümkün görünmüyor.    Önemli olan siyasi irade. Özal'dan beri bu kadar güçlü irade olmadı. Şu anda güven ortamı çok farklı. AK Parti'nin oy potansiyeli artmış durumda. Anketlere bakın. Bugün seçim olsa 3 Kasım seçimlerinden daha fazla oy alır AK Parti. 
   
   'IMF, ABD'den etkilenmemeli'    Borç ödemelerinin bir kısmını erteleyen IMF Türkiye'ye karşı ılımlı tavır içinde gözleniyor. Neden    Bize özel iltimas yapmıyorlar. 
   
   Bu açıklama faizleri düşürür mü    Düşürür. 
   
   Irak'a asker gönderme tezkeresi yine gündemde. IMF'nin yumuşak davranmasının özel bir anlamı var mı    IMF'nin takvim kaydırmasıyla tezkerenin kesinlikle ilgisi yok. IMF uluslararası bir kuruluş. IMF Amerikan yönetiminden - özellikle tırnak içinde söylüyorum "Etkilenmemesi gereken bir kuruluş." Türkiye için uluslararası çıkarlar açısından doğru olan neyse onun yapılması gerektiğini düşünüyorum. "Doğru nedir" diye sorarsanız buna cevabım yok. 
   
   
</TEXT>
</DOC>
