<DOC>
<DOCNO> 174184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/yazar/pulur.html </URL>
<DATE> 2003/08/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bir süper mürşit... 
</HEADLINE>
<TEXT>

   
   AH, ah, ah 
   O yıllarda bir bilgisayarı olsaydı, "internet"e dadansaydı, hiç cuntaya, cuntanın başına, askeri yönetime bağlılığını bildirir, yazdıklarının altına imzasını atar mıydı 
   "Askeri müdahale, memleketi kana boğulmaktan, iç savaştan kurtardığı için yürekten destekliyoruz." 
   Bunları yazdıktan sonra devam eder miydi 
   "Müdahaleyi askerler yapmadı, yediden yetmişe hepimiz yaptık. Askeri müdahale, demokrasinin zaferi olacaktır " 
   Hiç böyle der miydi, hiç böyle yazar mıydı 
   
   NEYLESİN ki, o günlerde bilgisayara dadanıp, internetten öğrendiklerini "derin bilgi" diye satmasını bilmiyordu. 
   O günlerde bilgi "cuntaya" destek olmak, asker dışında herkesi suçlamaktı herkes "cuntaya" yardımcı olmalıydı 
   "Kim olursa olsun, ister politikacı, ister gazeteci, ister başka bir mesleğin sahibi olalım, rekabetin bir yana itilmesi gereğini unutmamalıyız." 
   NE yapsın, o günlerde bilgisayarı yoktu, olsaydı, internete bakıp, demokrasiyi, insan haklarını, sivil yönetimi, nasıl da aslanlar gibi savunurdu... 
   Heyhat yoktu 
   
   EĞER bilgisayarı açıp, internette dolaşabilseydi, "cuntanın" başı "Bakın beni nasıl methediyor" diye yazısını herkese örnek gösterir miydi 
   Şöyle diyordu 
   "Askeri yönetimin başı, geçmişteki diğer sivil cumhurbakanları da dahil, hepsinden farklıdır." 
   Peki, neymiş bu fark 
   "Askeri yönetimin başının, çeşitli konulardaki kararlılığından kaynaklanır." 
   
   AH, ah, bir bilgisayarı olsaydı, internette dolaşabilseydi, hiç bunları yazar mıydı 
   Ama şimdi öyle mi, bilgisayarı da var, internette de fink atıyor. 
   Varsın o tarihte sonradan "cunta" diyeceklerini övsün, darbeye fetva versin... 
   Şimdi "sanal alem"in en "malümat füruş" kalemidir. 
   Demokrasimizin süper mürşididir. 
   
      
   
</TEXT>
</DOC>
