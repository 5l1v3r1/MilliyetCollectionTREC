<DOC>
<DOCNO> 196238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/guncel/gun13.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dış basında övgü yağdı 
</HEADLINE>
<TEXT>

   DIŞ HABERLER SERVİSİ 
   
   İstanbul'da sinagoglara yönelik saldırıların dış basındaki yankıları, dün de sürdü. 
   
   İspanyol basını 
   El Mundo Gazeteye demeç veren İstanbul'daki Musevi cemaatinden Sylvio Ovadya, "Türkiye'de korku içinde yaşamıyoruz. Türk hükümetiyle çok iyi bir ilişkimiz var. Her ne olursa olsun burada yaşamaya devam edeceğiz. Burada güvenlik içindeyiz" dedi. 
   
   Fransız basını 
   Liberation Musevi vatandaşları, Türkiye'de dostluk ve barış ortamında yaşıyor. İslam uzmanı Gilles Kepel'e göre, teröristler, daha fazla yandaş çekebilmek için bu tür saldırılara başvuruyor. 
   Le Figaro İsrail gizli servisi de sorumluları bulmak için çalışıyor. 
   
   Belçika basını 
   Le Soir Türkiye'de bu kadar organize düzenlenmiş bir saldırı şimdiye kadar görülmedi. 
   La Libre Belgique Laik, modern, demokratik ve NATO üyesi Türkiye kökten dincileri rahatsız ediyor. Kökten dinciler, ABD ve İsrail ile işbirliği yapan, 500 yıl önce Avrupa'dan kovulan Yahudilere kapılarını açan Türkiye'den nefret ediyorlar. 
   
   Alman basını 
   Stuttgarter Nachrichten Türkiye, eksikliklerine rağmen en modern Müslüman devlet. Bu modernliğe, Yahudilerin din özgürlüğü de dahil. Şiddet yanlıları bu nedenle Türkiye'yi seçti. 
   Neue Osnabrücker Zeitung Demokrasi ile İslamiyeti bağdaştıran Türkiye, radikal dincilere batıyor. 
   
   İran basını 
   Iran News İstanbul'daki saldırılar, barışsever Müslümanların ve bütün demokratik İslamcı hareketlerin çıkarlarına zarar verdi. 
   
   
</TEXT>
</DOC>
