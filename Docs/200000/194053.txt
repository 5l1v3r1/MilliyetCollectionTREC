<DOC>
<DOCNO> 194053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sonspo11.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit milli futbol takımı aday kadrosu açıklandı... 
</HEADLINE>
<TEXT>

     14. Avrupa Futbol Şampiyonası elemeleri baraj maçlarında Almanya ile 14 ve 18 Kasım'da karşılaşacak Ümit Milli Takım'ın aday kadrosu açıklandı. 
     Ümit Milli Takım Teknik Direktörü Raşit Çetiner tarafından belirlenen aday kadroya 25 futbolcu çağrıldı. Aday kadroya, Fenerbahçe'den 6 futbolcu davet edildi. 
     Aday kadroya şu futbolcular çağrıldı 
     Sinan Kaloğlu, Okan Koç Beşiktaş , Volkan Demirel, Recep Biler, Kemal Aslan, Mahmut Hanefi Erdoğdu, Selçuk Şahin, Servet Çetin Fenerbahçe , Suat Usta, Sabri Sarıoğlu, Aykut Erçetin Galatasaray , Tayfun Cora Trabzonspor , Erdal Güneş, İlhan Özbay, İbrahim Toraman Gaziantepspor , Faruk Bayer İstanbulspor , Baki Mercimek, Serkan Balcı Gençlerbirliği , Hüseyin Kartal Ankaragücü , İbrahim Yavuz Adanaspor , Beyhan Sümer Kayserispor , Hamit Altıntop Schalke 04 , Halil Altıntop Kaiserslautern , Uğur İnceman Greuther Furth , Fatih Sonkaya Roda . 
     
     HAKEMLER 
     Almanya ile Türkiye ümit milli takımları arasında 14 Kasım Cuma günü Almanya'da yapılacak ilk maçı Fransa Futbol Federasyonu'ndan Laurent Duhamel yönetecek. Duhamel'in yardımcılıklarını Christian Thoison ve Franck Leoup yaparken, dördüncü hakem olarak Franck Glochon görev alacak. 
     Karşılaşma, Leverkusen'in Bayarena Stadı'nda TSİ 21.30'da başlayacak. 
     18 Kasım Salı günü Fenerbahçe Şükrü Saracoğlu Stadı'nda saat 20.30'da yapılacak rövanş karşılaşmasında ise Çek Cumhuriyeti Futbol Federasyonu'ndan Michal Benes, Evzen Amler ve Jiri Vodicka hakem üçlüsü görev yapacak. Maçın dördüncü hakemi ise Jaroslav Jara. 
     Karşılaşmaların Show TV'den naklen yayınlanacağı bildirildi. 
     Ümit Milli Takımı aday kadrosu, Almanya maçları için 9 Kasım Pazar günü saat 19.00'da İstanbul Holiday Inn Marina Otel'de toplanıp, pazartesi günü saat 12.20'de Almanya'ya gidecek. 
     
</TEXT>
</DOC>
