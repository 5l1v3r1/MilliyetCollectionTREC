<DOC>
<DOCNO> 193374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/guncel/gun04.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba-oğul işkence sanığı 
</HEADLINE>
<TEXT>

   Polis baba İbrahim Dedeoğlu 8 yıl ceza istemiyle yargılanırken, Terörle Mücadele'de görevli oğul Murat Dedeoğlu bir öğrenciye işkence yapmaktan h kim karşısına çıktı 
      ANKARA Milliyet 
   
   Ankara'da polis baba ve oğul, iki farklı işkence davasında eşzamanlı olarak yargılandı. Hacettepe Üniversitesi öğrencisi Birtan Altınbaş'ı işkenceyle öldürdüğü iddia edilen İbrahim Dedeoğlu Ankara 2. Ağır Ceza Mahkemesi'nde, oğlu Murat Dedeoğlu da üniversite öğrencisi Şenol Gürkan'a işkence yaptığı gerekçesiyle Ankara 21. Asliye Ceza Mahkemesi'nde h kim karşısına çıktı. 
   Altınbaş'ı işkenceyle öldürdüğü iddia edilen 8 polisin yargılandığı davaya dün devam edildi. Duruşmaya polislerden Dedeoğlu, Hasan Cavit Orhan, Sadi Çaylı katıldı. Sanık avukatları, Savcı Şemsettin Yeşil'in esas hakkındaki mütalaasında Orhan, Dedeoğlu ve Çaylı'nın 8 yıla kadar hapisle cezalandırılmasını talep ettiğini belirterek, suçlamayı kabul etmediklerini, soruşturmanın genişletilmesini istediklerini kaydetti. Mahkeme, duruşmayı 14 Kasım'a erteledi. 
   
   OĞLU DA YARGILANDI 
   MHP'li eski Devlet Bakanı Faruk Bal'ın danışmanlığını yapan, 3 Kasım seçiminde MHP'den milletvekili aday adayı olan İbrahim Dedeoğlu'nun yargılandığı saatlerde oğlu da benzer suçlamayla h kim karşısına çıktı. 
   Ankara Emniyet Müdürlüğü Terörle Mücadele Şubesi'nde görevli Murat Dedeoğlu'nun 5 polisle Gürkan'a işkence yaptığı iddiasıyla yargılandığı davaya devam edildi. Duruşmaya katılan beş polisi teşhis eden Gürkan, "Daha önce Dedeoğlu'nun fotoğrafı diye başka polisin fotoğrafını göstermişlerdi. O kişi bana işkence yapan polisti" dedi. Gürkan, Dedeoğlu'nun işkence yapmadığını söylerken, Dedeoğlu olay günü görevden uzaklaştırılmış olduğunu belirtti. 
   Gürkan, duruşmaya izleyici olarak katılan Terörle Mücadele Şubesi polisi Kadri Tuncer'in de kendisine işkence yapanlar arasında olduğunu iddia etti. 
   Murat Dedeoğlu'nun yargılandığı davada 7. Uyum Paketi "askıya alındı. Mahkeme "işkence davaları 30 günden fazla süreyle ertelenemez" hükmünü görmezden gelerek, dünkü duruşmayı 70 gün sonraya, 10 Şubat'a erteledi. 
   
   
   
</TEXT>
</DOC>
