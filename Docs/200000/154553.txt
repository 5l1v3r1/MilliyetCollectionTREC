<DOC>
<DOCNO> 154553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/yazar/pulur.html </URL>
<DATE> 2003/05/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Depremde ceza var... 
</HEADLINE>
<TEXT>

     Yaygın kanaat "Ölen, öldüğüyle kalır, kimseye bir şey olmaz, ceza görmez "dir. 
     Acaba öyle mi 
     
     ELİMİZDE bir mahkeme kararı var, Yalova'da 1999'da büyük depremde çöken ve 23 kişinin öldüğü Merve Apartmanı'nın müteahhidi ile mimarı hakkında, asliye ceza mahkemesinin kararı... 
     Her ikisi de suçsuz olduklarını, bütün şartları eksiksiz yerine getirdiklerini, depremin çok şiddetli olduğu için binanın yıkıldığını söylerler. 
     Teknik üniversite öğretim üyelerinden bilirkişi kurulu ise onlar gibi düşünmez, her ikisini de suçlu bulur, hem inşaatın kalitesi, hem de deprem yönetmeliğine uyulmadığını belirtir... 
     
     SIRA gelir mahkemenin kararına hakim Ömer Hançerlioğlu önce "taksir ile kasıt"ın farkını anlatır 
     "Taksirin kasıttan farkı, faildeki iradenin, sonucu kapsamaması, yani sonucun istenmemiş olmasıdır." 
     Yani, sanıklar, bu binayı "depremde yıkılsın, insanlar ölsün" diye mi yapmışlardır 
     Elbette hayır 
     Evet ama... 
     
     Hakimin görüşü şudur 
     "1992 yılında sanıklarca yapılan ve depremde enkaz halinde yıkılan Merve Apartmanı'nın plan ve projeye uygun günün koşullarındaki teknik veriler ve deprem yönetmeliği esas alınarak değil deneme, yanılma veya halk dilindeki tabir ile babadan kalma yöntemlere göre hareket edilerek yapıldığı, sanıkları bu harekete yönelten dürtünün aşırı kar güdüsü veya inşaatı ucuza kapatmak olgusu kapsamında geliştiği bir gerçektir." 
     Depreme karşı hiçbir tedbir almadan bu inşaatı yapmak, niyet adam öldürmek olmasa bile, sonuç olarak nedir 
     
     KARARA varılır, sanıklar 8'er yıla, daha sonra da 3 ve 5 yıl hapse mahk m edilir. 
     Demek bu memlekette bu işleri yapanların yaptıkları yanlarına kalmıyor, mahkeme kararını veriyor, ama sonra ne oluyor 
     Onu bilmiyoruz. 
     Diyeceksiniz ki asıl önemli olan bu değil mi 
     Haklısınız 
     Yalova Asliye Ceza Mahkemesi'nin esas 999 1039 - karar 2000 783 sayılı dosyasının akıbeti hakkında bize bilgi verilirse, onu da açıklarız. 
     
     

</TEXT>
</DOC>
