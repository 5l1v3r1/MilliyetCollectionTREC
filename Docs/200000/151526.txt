<DOC>
<DOCNO> 151526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/yasam/yas04.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Utanç davasında ilginç gelişme 
</HEADLINE>
<TEXT>

Mardin'de 30 kişiye pazarlandığı iddia edilen 14 yaşındaki N.Ç.'nin babası, 'Bunlar komplo' ifadesini değiştirip, 'Suçlular cezalandırılsın' dedi 
     ÖZGÜR CEBE, ADNAN AVUKA Mardin DHA 

     Mardin Kızıltepe'de 14 yaşındaki N.Ç.'ye 18'i kamu görevlisi 30 kişinin tecavüz ettiği iddiası üzerine açılan davada şok bir gelişme yaşandı. Daha önce olayların komplo olduğunu öne süren baba Süleyman Ç., son duruşmada aksi yönde ifade verip 'Suçlular cezasını çeksin' dedi. 
     Mardin 1. Ağır Ceza'da gizli celsede görülen son duruşmaya, N.Ç.'yi pazarlamakla suçlanan Emine Akyol ve Türkan Temel ile kaymakamlık yazı işleri müdürü, yüzbaşı, daire müdürü, mahalle muhtarı ve memurlar da dahil tüm sanıklar katıldı. Diyarbakır Barosu'na kayıtlı 10 kadın avukat müdahil olurken, sanık kaymakamlık yazı işleri müdürü Recep Sakız gazetecilere sataştı. 
     
     Vicdanı 'rahatlamış' 
     N.Ç.'nin tam yaşının tespiti ve fiili livatayla ilgili İstanbul Adli Tıp'tan beklenen raporun henüz gönderilmediği belirtilirken, baba Ç.'nin kısa süre önce mahkemeye iki sayfalık bir dilekçe verdiği anlaşıldı. Bu dilekçede tüm olayın kafeterya işletmecisi Hülya ve eşi Adnan Bilen tarafından organize edilen bir komplo olduğunu ileri süren baba Ç.'nin, "Bazı kişileri teşhis etmemizi, karşılığında para alacağımızı söylediler. Vicdanen rahatsızım" ifadesinin yer aldığı ortaya çıktı. Ancak baba Ç., dünkü duruşmada bu dilekçesinin tam aksi yönde ifade vererek tüm sanıklardan şik yetçi ve davacı olduğunu söyledi. 
     Mahkeme başkanının dilekçeyle çelişkiyi hatırlatması üzerine de Ç, "Kim suçluysa cezasını çeksin. Siz mahkemesiniz. Tespit edin" demekle yetindi. 
     


YAŞAM 























</TEXT>
</DOC>
