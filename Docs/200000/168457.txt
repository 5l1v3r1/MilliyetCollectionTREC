<DOC>
<DOCNO> 168457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun04.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgın yolcu, Hong Kong yerine Melbourne'a gitti 
</HEADLINE>
<TEXT>

     Los Angeles'ten Hong Kong'a gitmek üzere uçağa binen kadın, kendini Avustralya'nın güneyindeki Melbourne'da buldu. 
     Kimliği açıklanmayan kadının Cathay Pacific havayolları ile Hong Kong'a gitmesi gerekirken Qantas havayollarının Melbourne uçağına bindiği ortaya çıktı. 
     Los Angeles havaalanı yetkilileri, ''Cathay Pacific uçağının, Qantas'la aynı kapıdan ancak daha erken bir saatte hareket ettiğini, alana erken gelen kadının dalgınlıkla Cathay Pacific uçağına bindiğini'' söylediler. 
     Biniş kartlarını kontrol eden elektronik sistemin olay sırasında bozuk olduğu, kartları toplayan personelin de yanlışlığın farkına varmadığı belirtildi. 
     Uçakta kendi yerine değil boş bulduğu bir koltuğa oturan ve yolculuğun büyük bölümünü uyuyarak geçiren kadın yolcunun, yanlışlığın farkına, ancak uçağın Melbourne'a ineceği anons edilince vardığı öğrenildi. 
     Qantas havayolları dalgın yolcuyu Melbourne'da bir gece misafir ettikten sonra Hong Kong'a gönderdi. 
     
</TEXT>
</DOC>
