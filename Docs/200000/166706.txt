<DOC>
<DOCNO> 166706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/astro/index.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Pembe hayaller 
</HEADLINE>
<TEXT>

     Öğleden sonra gerçekçi olama ya da ihmalkar davranışlar yüzünden zor durumda kalabiliriz. Bu durum ortaklıklarla da ilişkili olabilir. Koç'lar rahat bir gündeler. Üstlerindeki yükten kurtulabilirler. Duygusal alanda onları harekete geçirebilecek çok neden var. Boğa'lar aşırı inatçılıklardan zarar görebilirler. Harcamalarına önem vermek durumundalar. Eve ait konularda da ihmaller söz konusu olabilir. İkizler için hareketli bir gündeyiz. Kafalarındaki pek çok görüşü toparlamaları gerekiyor. Büyük sözler vermemeliler. Yengeç'ler maddi konularda yanlış kararlar verebilirler. Olayları iyi değerlendirmeliler. Ortaklaşa alanda her söylenene güvenmemek gerekiyor. Aslan'lar duygusal açıdan hareketli bir gündeler. Ailevi konular ya da yeni girişimler göze çarpabilir. Daha planlı hareket etmeliler. Başak'lar fark edemedikleri detaylar yüzünden sıkıntı duyabilirler. Bu arada acele kararlar vermemeliler. Fedakarlık göstermeleri gereken durumlar ortaya çıkabilir. 
     Terazi bugün çok şey başarabileceği bir günde. Şartlar onun lehine gelişiyor. Bununla birlikte aşk hayatında ikilemler ya da yanlış anlamalara yer vermemek gerekecek. Akrep'ler şimdi daha fazla işle ilgili olabilirler. Üstlerle ilişkilerde tutarlı olmalılar. Yanlış aktarılan bilgiler ilişkileri zorlayabilir. Akılcı davranmak gerekecek. Yay'lar rahat bir gündeler. Kafalarındaki pek çok sorunun yanıtını bulabilecekler. Başkalarından da olumlu destek ve fikir elde edebilirler. Oğlak'lar parasal konularla ilgilenmek ve bütçelerini iyi planlamak zorundalar. Beklenmeyen gelişmeler, aksilikler yüzünden bazı anlaşmalar bozulma tehlikesi geçirebilir. Kova'nın yakın ilişkilerine daha fazla dikkat etmesi gerekiyor. Tutarlı davranamamaktan ötürü başkalarını da yanlışa sürükleyebilirler. Balık'lar bugün iş ortamında verimli olmak için çaba sarf edebilir ve kendilerini eldeki işlere verebilirler. Bununla birlikte sabırlı olmak ve bu arada detaylara da özen göstermek gerekiyor. Çok şey öğrenebilecekleri bir gündeler. 
     

</TEXT>
</DOC>
