<DOC>
<DOCNO> 166591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun25.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayranlarına müjde... Edith Piaf'ın 6 yeni şarkısı keşfedildi 
</HEADLINE>
<TEXT>

     ''Kaldırım Serçesi'' adıyla tanınan ünlü Fransız şarkıcı Ediht Piaf'ın 40'lı yıllardan kalma hiç bilinmeyen 6 şarkısı ortaya çıkarıldı. 
     Fransa Milli Kütüphanesi'nin arşivlerinden Piaf şarkılarının uzmanları Eric Didi ve Marc Monneray sayesinde ortaya çıkarılan ''hazinenin'' Polydor firması tarafından savaş sırasında kaydedilmiş olduğu belirtildi. 
     Didi, bugün Universal şirketine ait olan Polydor firmasının 60'lı yıllarda bir taşınma sırasında plakların ana kalıplarından kurtulmak istediğini, bir hurdacının eline geçen kayıtların en sonunda son adresi olan Milli Kütüphane'ye ulaştıklarını anlattı. 
     Piaf'ın çok titiz olduğunu ve bu yüzden de bu hazinenin gün ışığına çıkmadığını belirten Didi, ''Ayrıca 78 devir plaklar döneminde plak şirketleri birçok şarkıyı kaydetmekle birlikte sonuçta bunlardan sadece en iyi ikisinin kaydını yapıyordu'' diyerek bu şarkıların bugüne kadar kimse tarafından keşfedilmemesinin nedenini açıkladı. 
     Şarkıların, çeşitli hak sahiplerinin rızası alındıktan sonra, Piaf'ın 40. ölüm yıldönümü dolayısıyla bu sonbaharda piyasaya çıkarılacağı belirtiliyor. 
     
</TEXT>
</DOC>
