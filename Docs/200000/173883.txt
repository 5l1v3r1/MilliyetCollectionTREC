<DOC>
<DOCNO> 173883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yasam/yas01.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlendikleri anda evsiz kalacaklar 
</HEADLINE>
<TEXT>

   Yaprak kangren oldu bacakları kesildi, Murteza ise felçli... Darülaceze'de tanışıp birbirlerine aşık oldular. Ancak evlenirlerse orada kalamayacaklar 
      ŞÜKRAN ÖZÇAKMAK İstanbul 
   
   Yaprak Aygün ile Murteza Cömert, 4 yıl öncesine kadar birbirlerinden tamamen habersizdi... Yaprak İstanbul'da, Murteza ise Almanya'da hukuk fakültesine devam ediyordu. Her ikisi de idealleri için hukuk fakültesini yarım bırakmıştı. Yaprak, müzik eğitimi almaya başlamış, Murteza ise gençlik hırsıyla katıldığı bir eylemin sonunda kendisini Türkiye'de bulmuştu. 
   Rehberlik yaparak yaşamını sürdüren Murteza, İzmir'deki bir tur gezisinde Kadife Kale'den düşerek felç oldu. Kaset için çalışırken kangren olan Yaprak da ayaklarını kaybetti. İkisinin de ailesi vardı ancak kendilerini Darülaceze'de buldular. Aşkları ise dört yıl önce Darülaceze'nin bahçesinde başladı. Şimdi evlenmek, aşklarını doya doya yaşamak istiyorlar. Ancak, ne evleri ne de paraları var. 
   
   Yarışıp kazanacak 
   Kangren olan bacakları kesildikten sonra 7 yıl önce Darülaceze'ye yerleşen Yaprak Aygün, kaset çıkarmak istiyor. Evlenirlerse artık Darülaceze'de kalamayacaklarını belirten Yaprak Aygün, kendilerine ev tahsis etmesi için Beyoğlu Belediye Başkanı Kadir Topbaş'tan yardım istediklerini anlatıyor. Elişi bir şeyler yapıp satan Murteza da, "Kim 500 Milyar İster" yarışmasına katılmayı hedefliyor. 
   
   
</TEXT>
</DOC>
