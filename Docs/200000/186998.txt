<DOC>
<DOCNO> 186998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun27.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de sigaraya karşı dava .. 
</HEADLINE>
<TEXT>

     İngiltere'de bir kadın, 10 yıl önce ölen kocasının akciğer kanseri olmasına yol açtığı gerekçesiyle ünlü tütün üreticisi Imperial Tobacco aleyhinde tazminat davası açtı. 
     Eşinin ölümüne yıllarca firma tarafından üretilen sigaraları içmesinin yol açtığını savunan Margaret McTear adlı kadın, firmadan 500 bin sterlin tazminat talep ediyor. 
     ABD'de örnekleri sık görülen bu tür davaların İngiltere'de ilk kez açıldığına dikkat çeken hukuk çevreleri, McTear'in davayı kazanma şansının yarı yarıya olduğu tahmininde bulunuyor. 
     McTear ise tütün üreticisi firmanın ''sigaranın sağlığa zararlı olduğu'' yolundaki ibaresini çok yakın zamanda paketlerin üzerine koyduğunu belirterek, kocasının uzun yıllar uyarılmayan sigara kurbanları arasında bulunduğunu savunuyor. McTear'a göre, zamanında uyarılmayan milyonlarca kişi, sigara üreten firmaların kurbanı oldu. 
     
</TEXT>
</DOC>
