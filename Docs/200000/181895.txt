<DOC>
<DOCNO> 181895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sondun29.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB "Arafat'ın sürgüne gönderilmesi korkunç bir hata olur" 
</HEADLINE>
<TEXT>

     AB Komisyonu, Filistin lideri Yaser Arafat'ın sürgüne gönderilmesinin ''korkunç bir hata olacağını'' açıkladı. 
     AB Komisyonu Sözcüsü Reijo Kemppinen, günlük olağan basın toplantısında, ''AB Komisyonu, İsrail'in görüşlerini paylaşmıyor'' diyerek, ''Arafat'ın sürgüne gönderilmesi korkunç bir hata olur, bunun bölgede yaratacağı sonuçlar da korkunç olur'' ifadelerini kullandı. 
     Sözcü, Arafat'ın, ''Filistin Yönetimi'nin demokratik yöntemle seçilmiş başkanı'' olduğunu, AB'nin Arafat ve yönetimiyle temaslarının sürdüğünü ve süreceğini kaydetti. 
     Öte yandan, AB Dönem Başkanı İtalya'nın Başbakanı Silvio Berlusconi'nin, ''Mussolini kimseyi öldürmedi, kimseyi sürgüne göndermedi'' şeklindeki açıklamalarını da değerlendiren Finlandiyalı Kemppinen, şunları söyledi 
     ''AB Komisyonu Başkanı Romano Prodi, İtalya'da ve bu konuda değerlendirme yapabilecek yetenektedir. Bu sözler karşısında Prodi'nin benden farklı düşüneceğini sanmıyorum. Ben diktatörlerden ve diktatörlüklerden çok çekmiş bir ülkeden geliyorum. Dedem savaşta, diktatörlük döneminde öldü. Diktatörler arasında fark yoktur, diktatörün iyisi olmaz.'' 
     
</TEXT>
</DOC>
