<DOC>
<DOCNO> 199575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo31.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzik "İstifa edeceğim" açıklaması yapmadım .. 
</HEADLINE>
<TEXT>

     UEFA'nın Beşiktaş-Chelsea maçının dış sahada oynanması yönünde aldığı karar sonrası, siyah-beyazlı kulübün Uluslararası Spor Tahkim Mahkemesi'ne CAS yaptığı başvurunun reddedilmesi üzerine UEFA Asbaşkanı Şenes Erzik, Beşiktaş'ın başvurabileceği başka bir merciin kalmadığını söyledi. 
     Erzik, CAS'ın yürütmeyi durdurma kararını reddetmesiyle ilgili gerekçesini henüz öğrenemediğini belirterek, ''Ancak UEFA ve FIFA'nın statüsünde CAS'ın alacağı karardan sonra Beşiktaş'ın gideceği bir yer yok'' dedi. 
     İşleri nedeniyle Frankfurt'ta toplantıda olduğunu kaydeden Erzik, ''Öncelikle konuyla ilgili detayları öğrenmem lazım. Neden bu talebi reddettiler, onu öğrendikten sonra konuyla ilgili ayrıntılı açıklama yapabilirim'' dedi. 
     Şenez Erzik, CAS'ın Beşiktaş'ın talebiyle ilgili olumsuz karar alması halinde istifa edeceği yönünde çıkan haberlerin de yanlış olduğunu dile getirerek, şöyle konuştu 
     ''Ben CAS'ın Beşiktaş-Chelsea maçının İstanbul'da oynaması yönünde karar alması halinde UEFA, dış sahada diretirse 'Ne UEFA kalır ne de Şenes Erzik kalır' dedim. Ancak yazılan haberlerde bunlar değiştirilmiş. Benim söylediğim 'CAS Beşiktaş'ı haklı bulup kararı lehine alırsa ve UEFA'ya getirir de UEFA da bunu kabul etmezse ne UEFA kalır, ne de Erzik kalır' diye açıklama yaptım. Ben delimiyimki görevimden ayrılıyım. Bu konudaki kararı ben mi aldım .'' 
     
</TEXT>
</DOC>
