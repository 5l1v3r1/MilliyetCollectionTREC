<DOC>
<DOCNO> 152992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko19.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
MB'nin döviz hesaplarıyla ilgili faiz indirimi bugün yürürlükte 
</HEADLINE>
<TEXT>

     Merkez Bankası'nın Cumartesi günkü Resmi Gazete'de yayımlanan, kredi mektuplu döviz tevdiat ve süper döviz hesaplarına dönük faiz indirim kararı, bugünden itibaren yürürlüğe girdi. 
     Buna göre, kredi mektuplu döviz tevdiat hesapları faiz oranları Euro üzerinden açılan hesaplarda 1 yıl vadelide yüzde 4'ten yüzde 3,5'e, 2 yıl vadelide yıllık yüzde 5'den yüzde 3,75'e indirildi. 
     ABD Doları üzerinden açılan hesaplarda 1 yıl vadelide yüzde 4'ten yüzde 2,5'e, 2 yıl vadelide yıllık yüzde 5'den yüzde 3'e düşürüldü. 
     İngiliz Sterlini üzerinden açılan hesaplarda 1 yıl vadelide yüzde 6'dan yüzde 4'e, 2 yıl vadelide yıllık yüzde 8'den yüzde 4,25'e indirildi. 
     İsviçre Frangı üzerinden açılan hesaplarda 1 yıl vadelide yüzde 3,5'ten yüzde 2'ye, 2 yıl vadelide yıllık yüzde 4,5'den yüzde 2,25'e düşürüldü. 
     
     SÜPER DÖVİZ HESAPLARI FAİZ ORANLARI 
     Euro üzerinden açılan hesaplarda 1 yıl vadelide yüzde 8'den yüzde 7'ye, 2 yıl vadelide yıllık yüzde 9'dan yüzde 7,25'e , 3 yıl vadelide yıllık yüzde 10'dan yüzde 8'e indirildi. 
     ABD Doları üzerinden açılan hesaplarda 1 yıl vadelide yüzde 8'den yüzde 6'ya, 2 yıl vadelide yıllık yüzde 9'dan yüzde 6,5'e ve 3 yıl vadelide yıllık yüzde 10'dan yüzde 7'ye düşürüldü. 
     Ayrıca hesaplardan vadesinden önce çekilen kısma yüzde 2 olarak uygulanan çekim faizleri Süper Döviz Hesapları için yüzde 1'e, Kredi Mektuplu Döviz Tevdiat Hesapları için yüzde 0,5'e indirildi. 
     





</TEXT>
</DOC>
