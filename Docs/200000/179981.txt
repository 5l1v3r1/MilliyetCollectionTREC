<DOC>
<DOCNO> 179981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sondun06.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon, Türkiye'nin Irak'a asker göndereceğini umuyor... 
</HEADLINE>
<TEXT>

     ABD'nin Avrupa'daki kuvvetlerinin yanı sıra NATO'nun Avrupa Müttefik Kuvvetleri Başkomutanı Orgeneral James Jones, Ankara'da Türkiye'nin Irak'a asker göndermesi konusuna ilişkin görüşmeler yaparken, Jones'un yardımcısı Orgeneral Charles Wald, Türkiye'nin Irak'a asker katkısında bulunacağından umutlu olduklarını söyledi. 
     Wald, Washington'daki açıklamasında, ''Sanırım Türkiye, Irak'ta büyük bir şekilde, yardımcı olacak şekilde faaliyet gösterecek. Sanırım Türkiye, ABD'nin önderliğinde Irak'ta katkıda bulunacak'' dedi. 
     Orgeneral Wald, ''Türkiye'de bir süre zor zamanlar yaşandı, ancak sanırım şimdi asker gönderilmesine ilişkin göstergelerin çoğu, gerçekten olumlu'' diye konuştu. ABD'nin Avrupa'daki kuvvetlerinin komutan yardımcısı Wald'ın bu sözleriyle ilk defa üst düzeyde bir Pentagon yetkilisi, kayıtlara geçecek şekilde, Türkiye'nin Irak'a asker göndermesi konusunda Washington'un umutlu olduğunu dile getirdi. 
     
</TEXT>
</DOC>
