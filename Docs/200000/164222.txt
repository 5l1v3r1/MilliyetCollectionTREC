<DOC>
<DOCNO> 164222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sontur23.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Genelkurmay Milli Savunma'ya bağlanmayacak 
</HEADLINE>
<TEXT>

     Dışişleri Bakanı Abdullah Gül, Genelkurmay Başkanlığı'nın Milli Savunma Bakanlığı'na bağlanmasının söz konusu olmadığını bildirdi. 
     Milletlerarası Ticaret Odası Türkiye Milli Komitesi'nin Genel Kurulu'na katılan Gül, çıkışta soruları yanıtladı. Gül, 7. Uyum Paketi'ni Meclis tatile girmeden yasalaştırmak istediklerini kaydetti. MGK'nın sivilleştirilmesine yönelik ne tür adımlar atılacağı yönündeki soruya Gül, "AB Genel Sekreterliği, Kopenhag kriterlerini karşılanması konusunda çalışmalarını yürütüyor" karşılığını verdi. 
     Genelkurmay Başkanlığı'nın Milli Savunma Bakanlığı'na bağlanıp bağlanmayacağı yönündeki soruyu da Gül, "Söz konusu değil" diye yanıtladı. 
     Öte yandan Milli Savunma Bakanı Vecdi Gönül, MGK'nın sivilleştirilmesi ilgili görüşünün sorulması üzerine, "Uyum paketini hazırlayanlara sorun. Böyle bir beyan verme ihtiyacında değilim, niye soruyorsunuz " diye konuştu. 
     
</TEXT>
</DOC>
