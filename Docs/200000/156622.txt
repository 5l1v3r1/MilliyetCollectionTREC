<DOC>
<DOCNO> 156622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/soneko23.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpgaz fiyatlarında yüzde 2.30 oranında indirim yapıldı... 
</HEADLINE>
<TEXT>

     Tüpgaz ve otogaz olarak bilinen Likid Petrol Gazı LPG satış fiyatlarına, bugünden geçerli olmak üzere yüzde 2.30 ile yüzde 2.48 arasında değişen oranlarda indirim yapıldı. 
     Türkiye Likid Petrol Gazcıları Derneği'nden yapılan açıklamada, Enerji ve Tabii Kaynaklar Bakanlığı Petrol İşleri Genel Müdürlüğü'nün, yürürlükteki kararnamesi gereği, LPG rafineri teslim fiyatı ve mahalli fiyatı oluşturan unsurlarda meydana gelen değişiklikleri bir yazı ile bildirdiği kaydedildi. 
     Açıklamada, değişikliğin tamamının perakende fiyatlarına indirim olarak yansımadığı, indirilmesi gereken fiyatın mevcut vergilere ilave edilerek vergi artışına dönüştürüldüğü belirtildi. 
     Buna göre, Ankara'da 12 kilogramlık mutfak tüpünün fiyatı 22 milyon 180 bin liradan 21 bin 630 bin liraya, İstanbul'da 22 milyon 40 bin liradan 21 milyon 500 bin liraya, İzmir'de 21 milyon 950 bin liradan 21 milyon 420 bin liraya düştü. 
     Otogazın litre fiyatı da İstanbul'da 950 bin, Ankara'da 958 bin, İzmir'de 948 bin liraya indi. 
     
</TEXT>
</DOC>
