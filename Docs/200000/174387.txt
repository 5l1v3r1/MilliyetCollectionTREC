<DOC>
<DOCNO> 174387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/siyaset/siy00.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Astrolog Hakan Kırkoğlu yorumladı 
</HEADLINE>
<TEXT>
   Çok uyumlu demek zor 
   Gençlerin burçlarına göre kişilik yapılarını ve uyumlarını değerlendiren Kırkoğlu, Bilal Erdoğan'ı aşkta inatçı, Reyyan Uzuner'i gururlu buldu 
      
   Görücü usulüyle tanışmalarına karşın birbirlerine ilk görüşte şık olan Bilal Erdoğan ile müstakbel eşi Reyyan Uzuner'in doğum tarihleri, astrolojik açıdan kişilikleriyle ilgili ipuçları da veriyor. Başbakan Recep Tayyip Erdoğan'ın oğlu Necmeddin Bilal Erdoğan, 23 Nisan 1981 doğumlu. Müstakbel eşi Reyyan Uzuner ise 22 Kasım 1986. Boğa burcu olan Bilal'den beş yaş küçük olan Reyyan'ın burcu ise akrep. 
   Astrolog Hakan Kırkoğlu, burçlarına göre gençlerin kişilik yapılarını ve birbirleriyle uyumlarını değerlendirdi. Kırkoğlu'nun, iki gencin doğum saatleri açıklanmadığı için, doğum tarihlerindeki gezegen konumları üzerinden yaptığı genel değerlendirme şöyle 
   
   ÖzgürlüĞüne düŞkün 
   "Haritasında güçlü Boğa ve Koç özellikleri taşıyor. Zevkleri gelişmiş, çabuk hareket eden, kararlı ve inatçı bir görünüm sergiliyor. Evlilik hayatında önemli bir rol oynayacak. Bir Boğa olmasına karşın özgürlüğüne de düşkün. Sürekli hareket halinde, iyimser bir kişilik sergiliyor. Aşkta inatçılık ve ısrar ileride bazı hayal kırıklıklarına yol açabilir. Bu alanda daha gerçekçi olması gerekir. 
   
   Reyyan kontrollü 
   Daha kontrollü, gizleyici ve tutkulu bir kişilik. Haritasında Akrep burcu güçlü bir biçimde vurgulanıyor. Haritasında aşk gezegeni Venüs'ün geri harekette olması aslında kendini bu konuda ortaya koymakta zorluklar da getirmiş olabilir. İnatçılığı ve gururu dolayısıyla, duygusal alanda kişilik çatışmalarına girebilir. 
   Bilal ve Reyyan'ın gezegen konumlarına göre çok uyumlu bir çift olduklarını söylemek zor. Aşk seviyesinde güçlü çekimler mevcut ama Reyyan'ın daha tutkulu ve inatçı yönü Bilal'i zorlayabilir, baskı altına alabilir. Bilal'in daha hareketli ve özgürlüğe açık doğası bu ilişkide yıpranabilir. Ortak haritalarında uyum ve rahatlık olmakla birlikte, birbirlerine samimi olmak konusunda zorlanabilirler. Aralarındaki iletişimde birbirlerine duvar örmemeliler ve daha esnek olmaya bakmalılar. 
   2010 yılı civarı bu ilişki de yeni bir denge getirebilir. Bu dönemde Bilal'in hayatında artan sorumluluklar ve uğraşlar olacak." 
   
   Mahkemeden izin çıktı    Reyyan Uzuner, henüz 17 yaşını doldurmadığı için Türk Medeni Kanunu'nun 124. maddesi gereği evlilik için İstanbul Asliye Hukuk Mahkemesi'nden izin alındı. Recep Tayyip Erdoğan'ın vekili avukat Nevzat Er, yaklaşık 10 gün önce nik h için gerekli olan prosedürleri yerine getirerek yasal engelleri ortadan kaldırdıklarını açıkladı. Yasa gereği Aile Mahkemesi'ne başvurmaları gerektiğini kaydeden Er, "İstanbul'da Aile Mahkemesi olmadığı için Asliye Hukuk Mahkemesi'ne başvurduk. H kim, talebimizi yerinde bularak evlenme iznini onayladı" diye konuştu. 
   Yasa gereği Reyyan'ın evlilik izni alabilmesi için tam teşekküllü devlet hastanesinden "fiziki durumu evliliğe uygundur" raporu alarak mahkemeye sunması, anne ve babanın da h kime ifade vermesi gerekiyordu. 124. madde, "17 yaşını doldurmamışsa h kim ancak olağanüstü durumlarda ve pek önemli bir sebeple evlenme izni verir" diyor. 
   
   Baba ocağına yerleşecek 
   İstanbul'da bu pazar yapılacak nik hla dünya evine girecek olan Bilal Erdoğan - Reyyan Uzuner çifti, Başbakan Recep Tayyip Erdoğan'ın Ankara'daki dubleks dairesine taşınacak. Eğitimlerini ABD'de sürdürecek olan çift, geçici olarak dubleks dairenin alt katına yerleşecek. Yılın büyük bölümünü ABD'de geçirecek çift, yeni bir ev tutmak yerine Başbakan ve eşi Emine Erdoğan'ın Subayevleri'ndeki evine yerleşmeyi kararlaştırdı. AKP Milletvekili Faruk Koca'ya ait binanın en üst katındaki dubleks dairede oturan Erdoğan'ın evinin alt katı çifte tahsis edildi. Evdeki görevliler temizlik yaparken, çiftin kullanacağı eşyaların bir kısmı da Ankara'ya getirildi. 
   
   Berlusconi'den davete 'Evet'    Bilal Erdoğan ile Reyyan Uzuner'in düğününe AB Dönem Başkanı İtalya Başbakanı Silvio Berlusconi de katılacak. Davetiyeyi geçen günlerde Berlusconi'ye gönderen Erdoğan olumlu yanıt aldı. Erdoğan'ı arayan Berlusconi'nin, "Sevgili arkadaşım sizi bu mutlu gününüzde yalnız bırakmayacağım" dediği kaydedildi. Erdoğan'ın çıktığı Avrupa turunda İtalya'yı ziyareti sırasında samimi pozlar veren iki Başbakan, Berlusconi'nin Ankara'ya yaptığı resmi ziyarette de dostluklarını pekiştirmişlerdi. 
   
   Çiçek yerine bağış 
   Bilal Erdoğan ile Reyyan Uzuner, pazar günü Lütfü Kırdar Kongre ve Sergi Sarayı'nda yapılacak nik h töreni öncesi son hazırlıklarını yapıyor. Reyyan'ın Fatih'teki evi önünde dün de hareketli saatler yaşandı. Apartmana, mahalledeki markette çalışan Mehmet Akkaya tarafından siparişler getirildi. Damatlığı için terzisine de uğrayan Bilal Erdoğan ise nişanlısının evine saat 14.15 sıralarında geldi. Elindeki poşette ise dondurma ve tatlı bulunuyordu. Yaklaşık bir saat sonra evden çıkan Orhan Uzuner, kızı 17 yaşında olduğu için nik h işlemlerinin nasıl yapıldığının sorulması üzerine, "17 yaşını doldurdu. Bir sorun yok. Ben de izin verdim" dedi. Bilal Erdoğan ve Reyyan Uzuner çifti, pazar günü yapılacak nik hlarına katılacak konuklarından çiçek göndermemelerini istedi. Çift, bunun yerine Çocuk Esirgeme Kurumu'na bağış yapılmasını talep etti. 
   
   
</TEXT>
</DOC>
