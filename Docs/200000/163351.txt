<DOC>
<DOCNO> 163351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/sontur12.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu aslan günde üç öğün dondurma yiyor 
</HEADLINE>
<TEXT>

     Bolulu işadamının Çin'den getirtip baktığı Çin Aslanı günde 3 öğün dondurma yiyor. 
     Çin'den getirtip baktığı Aslanın günde 3 defa dondurma yediğini anlatan işadamı Maksut Beykoz,''Çovi adını verdiğim aslanı 2 aylıkken getirttim. 5 yıldır benimle beraber. Hergün 3 defa dondurma yemek için dışarı çıkıyoruz. Külahta dondurma alıp yediriyorum. Çovi'nin veterineri fazla dondurma yemesinin sağlığına zararlı olduğunu söyledi. Buna rağmen sürekli dondurma yemek istiyor'' dedi. 
     
     ''FENERBAHÇELİ ASLAN'' 

     Fenerbahçe futbol takımının Galatasaray'ı 6-0 yendiği gün Çin Aslanına üzerinde 6 yıldız bulunan sarı lacivert tasma taktığını anlatan Beykoz, ''Çovi ile sokağa çıktığımda sarı-lacivert tasma ve fularlı aslanı görenler şaşkınlıklarını gizleyemiyorlar. Çin Aslanı 2002 yılında Amerika'da en akıllı hayvan seçildi'' diye konuştu. 
     
</TEXT>
</DOC>
