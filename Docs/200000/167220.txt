<DOC>
<DOCNO> 167220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/yasam/yas02.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'ın sarayları 
</HEADLINE>
<TEXT>

İstanbul Boğazı'ndaki 500'e yakın yalının değeri 1 - 60 milyon dolar arasında.. En pahalısı Yeniköy'deki Şehzade Burhanettin Efendi Yalısı 
     EKONOMİ SERVİSİ 

     Yalılara değer biçildi 
     EMLAK şirketi Century 21, yaklaşık 30 kilometre uzunluğundaki İstanbul Boğazı'ndaki yalıların değerlerini belirledi. Yalıların değeri tespit edilirken, denize olan cephe genişliği, konumu ve içinin durumu göz önünde bulunduruldu. Denizin akıntı durumu, yalının önündeki su derinliği, kaza riski ve restorasyon gibi faktörler de fiyatlandırmada etkili oldu. 
     
     Yabancı sanatçılar istiyor 
     BELİRLENEN bu kriterlere en uygun yapı olarak Çırağan Sarayı ve Beylerbeyi Sarayı görülürken, bu yapılara paha biçilemiyor. Century 21 uzmanları araştırmayı, müşterilerinin İstanbul'daki yalıları merak etmeleri ve satın almak istemeleri üzerine gerçekleştirdiklerini söyledi. Yalılara özellikle yabancı sanatçılar ilgi gösteriyor. 
     
     Sabancılar'ın 5 yalısı var 
     BOĞAZDA en çok yalısı bulunan aile Sabancılar... Vaniköy'de Sakıp Sabancı'ya ait Ahmet Nazif Paşa Yalısı, harem olarak yapılan bina ve selamlık binasından oluşuyor. Yalçın ve Kaya Sabancı'ya ait Sabancı İkiz Yalılar Vaniköy'de, Demet Sabancı'ya ait Zarif Mustafa Bey Yalısı Anadoluhisarı'nda bulunuyor. İstinye'deki Atlı Köşk ise Sakıp Sabancı Müzesi adını aldı. 
     
     Sanatçıları buluşturan yalı 
     KIRMIZI Yalı olarak bilinen Rahmi Koç'a ait 7 milyon dolar değer biçilen Kandilli'deki Kont Ostrog Yalısı ise yapıldığı yıllarda şair ve yazarların toplandığı yer olma özelliği taşıyor. Pierre Loti'nin sık sık gittiği yalıda, Loti'nin kişisel eşyası ve kitapları da bulunuyor. Yeniköy'deki Tansu Çiller'e ait Rasim Ferit Bey Yalısı ise 4 - 5 milyon dolar değerinde. 
     
En pahalı 10 yalı Yalının adı Sahibi Yeri Değeri Şehzade Burhanettin Ef. Yalısı Saadettin Erbilgin Yeniköy 60 milyon dolar Yusuf Ziya Paşa Köşkü Perili Köşk Basri Erdoğan Emirgan 40 milyon dolar Sabancı İkiz Yalılar Yalçın - Kaya Sabancı Vaniköy 40 milyon dolar Sait Halim Paşa Yalısı Yıldız Üniversitesi Yeniköy 30 milyon dolar Deli Fuat Paşa Yalısı Dışişleri Binası İstinye 25 milyon dolar Atlı Köşk Sakıp Sabancı Müzesi İstinye 25 milyon dolar Şehmuz Tatlıcı'nın Yalısı Şehmuz Tatlıcı Çubuklu 20-25 milyon dolar Ayhan Şahenk'in Yalısı Ayhan Şahenk Çubuklu 20 milyon dolar Erbakan'ın Yalısı Necmettin Erbakan Çubuklu 17 milyon dolar Ahmet Afif Paşa Yalısı Uzan ailesi Yeniköy 10 milyon dolar      
     Yukarıdaki değerler yapıların rayiç bedelleridir, satılık olduğu anlamına gelmez. 

</TEXT>
</DOC>
