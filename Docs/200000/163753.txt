<DOC>
<DOCNO> 163753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sontur02.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenler'de iki grup arasında silahlı çatışma çıktı, çocuk yaralandı 
</HEADLINE>
<TEXT>

     Esenler'de, iki grup arasındaki kavgada kullanılan silahtan çıkan kurşun, evinin önünde bulunan 7 yaşındaki çocuğun başından hafif yaralanmasına neden oldu. 
     Menderes Mahallesi Kazımkarabekir Caddesi 48. Sokak'ta 4-5 kişilik bir grup arasında, alacak verecek meselesi nedeniyle tartışma çıktı. Tartışmanın kavgaya dönüşmesi üzerine, gruptan bir kişi silahını çekerek ateş etmeye başladı. 
     Silahtan çıkan kurşunlardan birisi, olay yeri yakınındaki evlerinin önünde bulunan 7 yaşındaki Bünyamin Şafakoğlu'nun başını sıyırarak yaralanmasına yol açtı. 
     Çevredekiler tarafından Özel Güney Hastanesi'ne kaldırılan Bünyamin Şafakoğlu, tedavi altına alındı. Şafakoğlu'nun durumunun iyi olduğu bildirildi. 
     Bu arada, kavgada darp edilerek yaralanan 3 kişi ayakta tedavi edildikten sonra, ifadeleri alınmak üzere polis merkezine götürüldü. 
     Polis yetkilileri, olayla ilgili soruşturmanın sürdürüldüğünü kaydettiler. 
     
</TEXT>
</DOC>
