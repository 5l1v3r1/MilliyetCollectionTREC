<DOC>
<DOCNO> 156638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/soneko39.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'ın en büyük devlet bankasını Macar şirketi satınaldı 
</HEADLINE>
<TEXT>

     Bulgaristan'ın en büyük devlet bankalarından biri olan Devlet Tasarruf Kasası DSK , bir Macar şirketine satıldı. 
     Özelleştirme programı içinde yar alan ve ülkenin dört bir yanında geniş bir şube ağına sahip olan DSK'yı, yapılan ihale sonunda Macar OTP Holding toplam 311 milyon euroya satın aldı. İhaleye Macar OTP Holding'in yanı sıra Avusturya'dan Erste Bank da katılmış ancak Erste Bank'ın teklifi yetersiz bulunmuştu. 
     Maliye Bakanı Milen Velçev, DSK'nın özelleştirilme prosderünün yasalara uygun bir şekilde ve başarılı olarak yapıldığını bildirdi. Velçev, ''Her iki aday da çok başarılıydı. Seçim adil olarak yapılmıştır ve sonuca kimsenin itirazı olmamalıdır'' diye konuştu. 
     DSK'nın Macar OTP Holding'e devri ile ilgili bürokratik işlemlerin en geç 10 içinde tamamlanması bekleniyor. 
     
</TEXT>
</DOC>
