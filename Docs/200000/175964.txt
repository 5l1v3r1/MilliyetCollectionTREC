<DOC>
<DOCNO> 175964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sonspo17.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Zdravkov Bulgaristan milli takımında oynayamayacak 
</HEADLINE>
<TEXT>

     Bulgaristan Milli Futbol Takımı, gelecek hafta başkent Sofya'da Litvanya ile yapacağı özel maçta kalecisi Zdravko Zdravkov ve 3 deneyimli oyuncusu olmadan sahaya çıkacak. 
     Bulgaristan Milli Takımı Teknik Direktörü Plamen Markov, İstanbulspor'da oynayan Zdravkov'un milli takım kadrosuna çağrıldığını, fakat sakatlığı nedeniyle tedavi gördüğünü ve Litvanya maçında sahaya çıkamayacağını bildirdi. 
     Aynı şekilde, Portsmouth'ın golcü oyuncusu Svetoslav Todorov, AEK Atina'dan Milen Petkov ve Dinamo Kiev'den Georgi Peev de sakatlıkları nedeniyle Litvanya maçında milli takım kadrosunda yer alamayacak. 
     20 Ağustos Çarşamba günü yapılacak maç, 8. Grup'ta ilk sırada bulunan Bulgaristan için, 6 Eylül Cumartesi günü Estonya ile oynayacağı 2004 Avrupa Şampiyonası Eleme Grubu maçına hazırlık niteliği taşıyor. 
     Litvanya maçı için kadroya çağrılan isimler arasında, Galatasaray'ın Avrupa şampiyonlar Ligi 3. ön eleme turundaki rakibi CSKA Sofya'dan kalecisi Stoyan Kolev, orta alan oyuncularından eski Trabzonsporlu Todor Yanchev ve Velizar Dimitrov ile İstanbulsporlu Ivailo Petkov da bulunuyor. 
     
</TEXT>
</DOC>
