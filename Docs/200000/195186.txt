<DOC>
<DOCNO> 195186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/yasam/yas02.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Katile beraat 
</HEADLINE>
<TEXT>

   İki cinayetin şüphelisi olan, konuşma engelli parasız kadın numarasıyla gizlenen trilyoner Durst'un, komşusunu parçalamasına mahkeme 'nefsi müdafaa' dedi 
      DIŞ HABERLER SERVİSİ 
   
   Amerikalı eski emlak kralı Seymour Durst'un trilyoner oğlu, kazayla öldürdüğünü iddia ettiği komşusunu, "doğruyu söylesem bile polis bana inanmaz" düşüncesiyle parçalara ayırıp denize atmakla yargılandığı davada suçsuz bulundu. Karara kendisi bile inanamayan 60 yaşındaki Robert Durst, 99 yıllık olası hapisten kurtuldu. 
   
   Kadın kılığında 
   1982'de ilk karısı esrarengiz bir şekilde kaybolan, yazar arkadaşı Susan Berman'ın 2000'de öldürülmesiyle ilgili olarak resmi olarak suçlanmamakla birlikte h l zan altında bulunan Durst, bu olayların ardından New York'tan Galveston'a taşındı. Yeni evinde, gizlenmek için 'konuşma engelli kadın rolü' oynayan Durst, bundan vazgeçti ve komşusu Morris Black 71 ile tanıştı. Ancak kısa sürede araları açıldı. 
   Durst mahkemeye, 28 Eylül 2001'de Black'i kendi dairesinde bulduğunu söyledi. Elinde ev sahibine ait silahı tutan Black'le, Durst arasında yaşanan boğuşmada silah ateş aldı ve yüzüne mermi isabet eden Black öldü. 
   
   Polis inanmaz diye 
   Paniğe kapılan Durst ise polisin buna inanmayacağını düşünerek, iki testere ve bir baltayla cesedi parçalara böldü, çöp torbalarıyla Galveston Körfezi'ne attı. 
   Ancak kıyıya vuran ceset poşetlerinin birinde Durst adına düzenlenmiş bir makbuz bulan polis, Durust'u yakaladı duruşmaya gelmek şartıyla 300 bin dolar kefalet karşılığı serbest bıraktı. 
   
   Altı hafta kaçtı 
   Altı hafta kaçak yaşayan Durst, Pennsylvania'da cbir büfeden 5 dolarlık sandviç çalmaya çalışırken yeniden yakayı ele verdi. Önceki günkü mahkemede, 'nefsi müdafaa' gerekçesiyle cinayetten suçsuz bulunduğu açıklanan Durst'un kefaleti ödeyip duruşmaya gelmemesi nedeniyle h l 10 yıllık hapis cezası alma ihtimali var. 
   
   
   
</TEXT>
</DOC>
