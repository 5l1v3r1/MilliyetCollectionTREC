<DOC>
<DOCNO> 180151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/guncel/gun90.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Hoş Geldin Kış ..    Erken öten horozu ne yaptıklarını çok iyi biliriz. Ekmek fırınında çalışsak ancak bu kadar yanacağımız günlerdeyiz. 45 derecelik çölde serap görür gibi kışın geldiğini sanıp misafirperverlik yapıyoruz sanmayın, çünkü geçtiğimiz hafta gazetelerde minnacık bir haber vardı Erzincan'da Keşiş dağına mevsimin ilk karı yağmış... Peki başka 
   Şimdi 1-2 hafta içinde mevsimin ilk... 
   Televole ya da onun kötü taklidi magazin programlarından birinde "Söyle bakalım, TBMM ne zaman açıldı " sorusu sorulacak... Kesin sorulacağı bilinmesine rağmen, geçtiğimiz cumartesi günü verdiğimiz önemli tarihleri içeren ek kesilmeyecek ve yine "Valla biliyordum, 23 Nisan 1917 yok yok 1927..." denecek... Bikinili kızların üzerine döşenen "Süneyle ve selülitle mücadele, zayıflama..." haberlerinin yerini yine aynı bikinili kızların üzerine döşenen "Yazın etkilerinden korunma, kışla mücadele vs..." haberleri yapılacak... Arabalara takılan 4 mevsim lastikleri gibi, Petek'in söylediği bir şarkı, kışa uyarlanacak... Kucak dolusu sevgilerle ekranlara dönecek bir sunucumuz, yaz boyunca biriktirdiği gözyaşlarını, çok duygulanıp daha ilk programında dökecek. Malum, bu sene o kuşakta rekabet büyük olacak. Ağlama yetmeyebilir, uyarmadı demeyin .. Aslında sesi hiçbir mevsim çıkmayan Etiler şarkıcılarının birinden, katıldığı şovda canlı şarkı söylemesi istenecek ve o da "Ayyy, üşütmüşüm, sesim çıkmıyor, banttan söyliiim en iyisi " diyecek... 
   Amman önleminizi alın da ekran karşısında hasta olmayın... 
   
   Komple Teorisi ..    2.tezkere meclisten geçer buçuktan çaktıktan sonraki günleri bir hatırlayalım... ABD ile ilişkilerimiz, tarihinin en kötü dönemlerini yaşamış, ilişkiler en alt seviyesine inmişti. Hatta, Paul Wolfowitz ABD Savunma Bakan Yardımcısı ve Marc Grosmann ABD Dışişleri Bakan Yardımcısı "Türkler özür dilemeli" gibi açıklamalar yaparak kanımızın beynimize sıçramasına sebep olmuşlardı. Derken çatışmaların azaldığı ve Saddam'ın heykelinin törenle devrildiği ve hiçbir bayram ya da seyrana denk düşmeyen günlerin birinde ABD'nin Türkiye'ye 8,5 milyar dolarlık kredi vereceği ortaya çıkmıştı. "Tabii ya, eski dost düşman olur mu Ağabey-kardeş arasında küçük kavgalar olur, geçer gider " diye yorumlamıştık. Sonra sonra, evvelki günkü gazetelerde bir haber "İmar Bankası'ndaki batığın maliyeti, 7 milyar dolara yaklaştı " İnsan "hoppalaaa" demeden kendini alamıyor. ABD, İmar Bankası ve Star grubuna el konacağını önceden biliyor muydu Türkiye bütçesinin bunu kaldıramayacağını tahmin ediyordu da, o yüzden mi bankada batan parayla aşağı yukarı aynı miktardaki krediyi hiç kimsenin ummadığı bir anda Türkiye'ye verdi Ve acaba, İmar Bankasındaki batığın miktarı, gerçekten de 8.5 milyar dolara ulaşacak mıdır Yoksa bu iki olay, tamamen tesadüf müdür Demet Akalın'a soralım "Tesadüf diyeDEbilirim, Sözümden döneDEbilirim..." 
   
   Kendisiyle polemiğe girmek istemiyorum ama şampiyon benim, 2. kim acaba 
   Nefertiti Kendisine Kleopatra sorulunca 
   
   Takıntılar No 13    SerinDuruş ve ShockHabercilerden gelen takıntılara devam... 
   Bilgisayar başında kulaklıkla müzik dinlerken arkanızdan manyak bi katilin gelebileceğini düşünerek hedef küçültmek için dolmuş şoförü gibi yan oturur musunuz Balkona çamaşır asarken, donlar gözükmesin diye atletleri ve fanilaları önlere asar mısınız Yolda yerdeki taşları tekmeleyerek ızgaraların içine atmaya çalışır mısınız Yeni bir gazeteyi alır almaz sayfalarını açıp koklar mısınız Yiyip içtiğiniz şeylerin çöplerini birinin paketinin içinde toplamaya çalışır mısınız Önce yediğiniz bisküvinin paketini, ardından ağzınızı sildiğiniz peçeteyi, içtiğiniz sigaranın külünü, izmaritini kola kutusunda toplayıp, kola kutusunu çöpe atarken müthiş bir rahatlama duygusu hisseder misiniz Merdivenleri ikişer ikişer çıkıp sayar mısınız Son basmağın tek kalmaması için ilk basamağı tek çıkar mısınız Belediye otobüsünde imdat çekicinin yanına oturduğunuzu fark ettiğinizde otobüsün kaza yapma senaryolarına göre planlar kurar ve bu asil göreve layık olmak için kasar mısınız Karşı camdaki imdat çekicinin yanında oturan kişiliğin bu görevde muvaffak olup olamayacağı konusunda tahminler yürütür müsünüz Yanlışlıkla iki sigara birden yaktığınızda, sigaraların ikisini de birlikte içmeye çalışır mısınız Buzdolabını açıp aval aval bakar mısın 
   
   Du Bi 
   ''Du bi dakka, du bi dakka ..'' 
</TEXT>
</DOC>
