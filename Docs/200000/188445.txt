<DOC>
<DOCNO> 188445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/siyaset/siy05.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de Erdoğan'a sessiz muhalefet 
</HEADLINE>
<TEXT>

   ABDULLAH KARAKUŞ GÖKÇER TAHİNCİOĞLU Ankara 

   
   Muhalifleri liste dışı bırakan Başbakan Recep Tayyip Erdoğan'a önceki günkü büyük kongrede MKYK listesi oylaması sırasında "sessiz muhalefet" yapıldı. Bin 464 delegenin olduğu AKP'de genel başkanlık oylaması sırasında 105 delege oy kullanmazken MKYK listesi seçiminde de tepki olsun diye boş zarf atanların, bazı isimleri çizenlerin ve oylamaya katılmayanların olduğu ortaya çıktı. Divanın da MKYK oylama sonuçlarını açıklamaması bu çerçevede dikkat çekti. Erdoğan'ın genel başkanlık oylamasına 105 delege katılmadı. Hemen arkasından yapılan liste oylamasında ise, bu defa 177 kişi oylamada yer almadı. Katılanlardan 37'si boş ve geçersiz oy kullanarak tepkilerini gösterdi. 
   
   En düşük oy Aksu'ya 
   Bakanlardan Gül 1245, Aksu 1182, Şener 1229, Babacan 1242, Atalay 1238, Cemil Çiçek 1236 oy alabildi. Delegeler en yüksek oyları kadınlara verdi. Nilgün Kılıç 1248'le en yüksek oyu alırken, türbanlı Serap Yaşar 1247, türbanlı Ayşe Böhürler 1247, Nimet Çubukçu 1247, Nükhet Hotar 1239, Ayşe Öztürk 1246, Belma Satır 1246, Öznur Çalık 1243, Semiha Öyüş 1245, Sema Ramazanoğlu 1232 oy aldı. En düşük oyu Erdoğan'a yakın isimlerden Ekrem Erdem 1139'la alırken siyasi danışmanı Ömer Çelik de 1171'de kaldı. 
   
</TEXT>
</DOC>
