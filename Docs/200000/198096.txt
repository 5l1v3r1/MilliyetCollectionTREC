<DOC>
<DOCNO> 198096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/siyaset/siy07.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Militan transferi olabilir 
</HEADLINE>
<TEXT>

   İsrailli terörizm uzmanı Karmon, "İBDA - C, geçmişte sivil halka yönelik bombalama eylemleri yapmadı. 14 Kaplancı Afganistan'da yakalandı. Onlar yapmış olabilir" dedi 
   AYÇA ATAY İstanbul 

   
   Türkiye'deki radikal İslamcı örgütler hakkında araştırmaları bulunan İsrailli terörizm uzmanı Dr. Ely Karmon Milliyet'in sorularını yanıtladı. Karmon, Herzliya'da ve Hayfa Üniversitesi'nde uluslararası terörizm konusunda ders veriyor. 
   
   Saldırıların arkasında hangi örgütler olabilir 
   Eylemleri İBDA - C üstlendi. Bombacılarından bir ya da ikisi eski İBDA - C üyesi. Ancak, örgütün lider kadrosu ve militanlarının çoğu hapiste. İBDA - C geçmişte sivil halka yönelik bu tür kitlesel bombalama eylemleri yapmadı. Aynı ismi kullanan yeni bir örgüt ya da aynı örgütten ayrılan yeni bir fraksiyonun işi olabilir. 
   
   Hizbullah yapmış olabilir mi 
   Eldeki verilere göre, El Kaide'ye en yakın örgüt Kaplancılar. İdeolojik olarak El Kaide'ye yakınlar. Kaplan cemaatinin 14 üyesi Afganistan'da yakalandı. Onlar yapmış olabilir. Ancak bu tür örgütlerin arasında militan transferleri oldukça sık yaşanır. 
   
   Sinagog bombalarında kilit rol oynayan Azad Ekinci'nin geçmişte birkaç örgüt değiştirdiği söyleniyor. 
   Anlatmaya çalıştığım şey bu. Bu durum soruşturma sürecini zorlaştırıyor. Hizbullah, 1990'ların sonlarına doğru aktif olan militan sayısı açısından Türkiye'deki en geniş altyapıya sahip örgüttü. Operasyonlarda belki binlerce üyesi yakalandı, onlar da yapmış olabilir. Çünkü diğer örgütlere göre çok daha geniş bir altyapıları var. 
   
   Saldırılar Türkiye ile ABD arasındaki ittifakı güçlendirdi. 
   Bundan emin değilim. Saldırı Türkiye'ye Irak'ta tarafsız kalması yönünde baskı yapmayı amaçlıyor. 
   
   Eylemler dışarıdan mı planlanmış 
   Bence yerel. Bu insanlar televizyon seyrediyor, internetle iç içe. Gündemi çok iyi izliyorlar. 
   
   
   
   
</TEXT>
</DOC>
