<DOC>
<DOCNO> 154737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/spor/spo06.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağladığım maçlar oldu 
</HEADLINE>
<TEXT>

     "Hep biz ateşteyiz" 
     UEFA'NIN istikbal vaat eden hakemler arasında gösterdiği Kuddusi Müftüoğlu, kendisine en ağır eleştiriyi yine kendisinin yaptığını belirtti. Futbol Federasyonu tarafından yayınlanan "TFF Futbol" dergisine konuşan Müftüoğlu, "Bazı maçlardan sonra ağladığım olmuştur. Fakat üzüntüyü yaşamayan sevinci anlayamaz. Ama nedense hep yaylım ateşine tutuluyoruz. Futbolcuların ise böyle bir problemi yok" dedi. 
     
     "Herkes hata yapar" 
     HAKEMLİK de dahil olmak üzere tüm meslek gruplarında hata payı bulunduğunu kaydeden Kuddusi Müftüoğlu, "Herhangi bir işi tamamen rutin bir kusursuzlukta yapabilmek hangimize özgü olabilir ki Hakemlerin hata yapma payı, bir müsabakada verdiği kararların yüzde 10'u kadardır" dedi. Müftüoğlu, 3 çocuğu ve Finlandiyalı eşi Paulina ile birlikte evde müthiş bir kültür zenginliği yaşadığını da belirtti. 
     

</TEXT>
</DOC>
