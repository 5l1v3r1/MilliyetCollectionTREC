<DOC>
<DOCNO> 167906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/guncel/agun.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çirkin Amerikalı’ belgelere el koydu 
</HEADLINE>
<TEXT>

11 Türk askerini 60 saat sonra serbest bırakan Amerikan güçleri büro baskını sırasında el koyduğu dokümanları teslim etmiyor... 
     BARKIN ŞIK Ankara 

     Türk askerlerinin gözaltına alınmasının ardından gerek hükümet, gerekse Genelkurmay ABD’li üst düzey yetkililerle defalarca görüşme yaptı. Ancak 11 Türk askerini 60 saat sonra serbest bırakan ABD, Türk yetkililere hiçbir temasta gözaltına alma nedenine ilişkin bilgi vermedi. ABD, büro baskını sırasında el koyduğu dokümanları da askerlerle birlikte teslim etmedi. 
     
     ASKERLERİ DİNLEDİLER 
     Krizin patlak vermesinin ardından Kuzey Irak’a giden Tümgeneral Abdullah Kılıçarslan başkanlığındaki heyet, dün Süleymaniye’ye ulaşan Türk askerlerinin bilgisine başvurdu. ABD’lilerin Bağdat’a götürerek sorguladığı üçü subay, sekizi astsubay 11 Türk askeri, Kılıçarslan’a olayın detaylarını anlattı. Türk heyetinin bugün Kerkük’e geçeceği, ABD’li yetkililerle baskına neden olan istihbarat ve detayları görüşeceği kaydedildi. 
     Görüşmelerde, ABD askerlerinin Türk Özel Harek t bürosundaki çelik kasaları tahrip edip delerek el koyduğu dokümanların iade edilmesinin Türkiye’nin öncelikli taleplerinden olacağı öğrenildi. Dokümanların, bölgedeki Türkmenlerin durumu, nüfus yapısı, PKK KADEK faaliyetlerine ilişkin istihbari bilgiler ve Mesut Barzani yönetimindeki Kürdistan Demokrat Partisi ile Celal Talabani yönetimindeki Kürdistan Yurtsever Birliği’nin durumu konusundaki bilgileri içerebileceği tahminleri yapıldı. Kürt grupların saldırılarına karşı örgütlenmeye çalışan Türkmenleri kapsayan milis listelerinin de bu dokümanlar arasında olabileceği öne sürüldü. Ancak bu iddialar resmen teyit edilemedi. ABD, Bağdat’ta sorguladığı Türk askerlerini Türkiye’ye göndermeyi teklif etti. Ancak bu öneriyi "kesinlikle" reddeden Türkiye, askerlerin görev yaparken alındıkları Süleymaniye’ye iadesini istedi. 
     
Şahinler’ istedi      Irak Savaşı öncesinden beri ABD Dışişleri Bakanlığı ile görüş ayrılığı yaşadığı bilinen Amerikan Savunma Bakanlığı’nın Pentagon sergilediği şahin üslubun, Süleymaniye’de Türk Özel Harek t Timi’ne yönelik operasyonda da etkili olduğu dile getirildi. NTV’nin haberine göre, Pentagon, Türk Özel Harek t Bürosu’nun Saddam Hüseyin rejiminin devrilmesinden sonra faaliyet göstermesine gerek olmadığını Türkiye’ye bildirdi. Büronun kapatılması talebinin 1 Temmuz’da Türkiye’ye iletildiği kaydedildi. ABD Dışişleri Bakanlığı ile temasa geçen Dışişleri Müsteşarı Uğur Ziyal, Özel Harek t bürosunun faaliyetlerinin, daha fazla bilgi paylaşımıyla sürmesinde yarar olduğu konusunda muhataplarını ikna etti. Ancak ABD yönetiminde Rumsfeld’e karşı "güvercinöleri temsil eden ABD Dışişleri Bakanı Colin Powell’ın onay verdiği bu formül Pentagon tarafından yok sayıldı ve Süleymaniye’deki operasyon bölgedeki Türk askerini taciz etmek için gerçekleştirildi. 
     
Nezaket ziyaretinde rezalet      ABD askerleri, nezaket ziyareti gibi lojmana girdi ve ikram edilen çayla kahveyi içtikten sonra Türk askerlerini aniden silah çekerek tutukladı 
     ABDULLAH KARAKUŞ Ankara 

     Başbakan Recep Tayyip Erdoğan başkanlığında yapılan dünkü Bakanlar Kurulu’nda, Türk askerlerinin nasıl tutuklandığı ayrıntılı olarak anlatıldı. 
     Alınan bilgiye göre, birkaç Amerikalı askerden oluşan grup, özel timin ikamet ettiği lojmana, nezaket ziyaretinde bulunmak için geldiğini söyleyerek girdi. Türk askerlerinin kendilerine çay ve kahve ikram ettikleri sırada, nezaket ziyaretine geldiğini söyleyen ve hal hatır soran Amerikan askerleri silahlarını çekerek, Türk askerlerinin tutuklu olduğunu söyledi. Bu olayın hemen ardından binayı kuşatan yaklaşık 100 Amerikan askeri, binanın kapısını kırarak içeri girdi. Olaylar olduğu sırada binanın dışında olan bir Türk askeri, durumu acilen Genelkurmay Başkanlığı’na haber verdi. Ancak ABD askerleri, Türk askerlerinin ellerini kelepçeleyip, başlarına da çuval örterek onları tutukladı ve bölgeden ayrıldı. 
     
     PEŞİNİ BIRAKMAYACAĞIZ 
     Bakanlar Kurulu’nda dün Süleymaniye’de tutuklanan ve dün serbest bırakılan Türk askerleriyle ilgili gelişmeler tartışıldı. Erdoğan, "ABD’den hiç beklemezdim. Biz hep onların yanında olduk. Ama onlar bunun kıymetini bilemedi, yanlış yaptı" dedi. Irak’la yapılan savaşta Türkiye’nin müttefiki olan ABD’nin yanında olduğunu belirten Erdoğan, "Ama onlar müttefiklerine böyle bir yanlış yaptılar. ABD Başkan Yardımcısı Cheney de söyledim. İlişkilerimiz zedelenir dedim. Bundan sonra neler olur bilemem, biz büyük kırgınlık içindeyiz. Müttefik olan askerlere öyle davranmayı kesinlikle kabul edemeyiz" dedi. Olayın perde arkasını Türkiye açısından araştıracaklarını kaydeden Erdoğan, "Olayın neden olduğunu mutlaka bulacağız. Bu işin peşini bırakmayacağız" diye konuştu. Dışişleri Bakanı Abdullah Gül ise ABD Dışişleri Bakanı Colin Powell’e sert çıktığını ifade ederek, "Halkımızın bu konuda hassas olduğun anlattık. ABD’ye böyle davranışlar yakışmaz, şık olmadı dedik" diye konuştu. 
     
     

</TEXT>
</DOC>
