<DOC>
<DOCNO> 161875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/son/sontur14.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Liselere giriş sınavı" sona erdi... 
</HEADLINE>
<TEXT>

     Milli Eğitim Bakanlığı'nca MEB Fen ve Anadolu liseleri ile bazı meslek liselerine öğrenci yerleştirmek amacıyla düzenlenen ve saat 10.00'da başlayan Ortaöğretim Kurumları Öğrenci Seçme ve Yerleştirme Sınavı OKÖSYS , saat 12.00'de sona erdi. 
     İlköğretim son sınıf öğrencisi 614 bin 137 adayın ter döktüğü sınav, Türkiye'de tüm il merkezleri ve bazı ilçeler ile yurtdışında Lefkoşa, Trablus, Riyad, Medine, Cidde ve Aşkabat'ta gerçekleştirildi. 
     Sınavda adaylara, akademik yeteneği ölçme ağırlıklı Türkçe, Matematik, Fen Bilimleri ve Sosyal Bilimler alanlarında toplam 100 adet test sorusu yöneltildi. 
     Sınav sonuçları, Temmuz ayının son haftası içinde açıklanacak. 
     Sınava başvuran 614 bin 137 öğrenciden 120 bin 152'si Fen, Anadolu ve meslek liselerine yerleşmeye hak kazanacak. 
     
     KONTENJANLAR 
     2003-OKÖSYS'de Fen, Anadolu ve MEB'e bağlı sağlık meslek liseleri ile diğer bakanlıklara bağlı meslek liselerine ayrılan 120 bin 152 öğrenci kontenjanının dağılımı şöyle 
     - Resmi fen liseleri 4 bin 608. 
     - Özel fen liseleri 3 bin 936. 
     - Anadolu liseleri 51 bin 100. 
     - Anadolu teknik ve Anadolu meslek liseleri 44 bin 158. 
     - Anadolu öğretmen liseleri 8 bin 448. 
     - Anadolu imam-hatip liseleri 6 bin 750. 
     - MEB sağlık meslek liseleri 160. 
     - Adalet Bakanlığı'na bağlı meslek liseleri 206. 
     - Tarım ve Köyişleri Bakanlığı'na bağlı tarım meslek liseleri 650. 
     - Başbakanlık Tapu Kadastro Genel Müdürlüğü'ne bağlı Meslek Lisesi 90. 
     - Başbakanlık Meteoroloji İşleri Genel Müdürlüğü'ne bağlı Meslek Lisesi 46 
     
</TEXT>
</DOC>
