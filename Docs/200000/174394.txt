<DOC>
<DOCNO> 174394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/siyaset/siy07.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet, Sezer'den istediğini duyamadı 
</HEADLINE>
<TEXT>

   ANKARA Milliyet 

   
   Hükümet, Irak'a asker gönderilmesine karşı olduğu mesajı veren Cumhurbaşkanı Ahmet Necdet Sezer'den ilk ikna turunda istediği yanıtı alamadı. 
   Başbakan Recep Tayyip Erdoğan ve Dışişleri Bakanı Abdulah Gül, dün Irak'a asker gönderilmesinden yana oluşan eğilimi Çankaya Köşkü'ne yansıtmak ve Cumhurbaşkanı'nın değerlendirmelerini almak üzere Sezer'le görüştü. 
   BM kararı olmadan asker gönderilmesine soğuk bakan Sezer'in değerlendirmeleri dinlediği ancak uluslararası meşruiyet koşulunu yine gündeme getirdiği kaydedildi. Konunun Milli Güvenlik Kurulu'nda geniş olarak değerlendirileceği ve bundan önce Sezer'e risk analizlerini içeren raporlar sunulacağı ifade edildi. 
   
   Değerlendirme sürecinde 
   Gül, Sezer'in BM kararı şartına yönelik soruya "Bunlar hep değerlendirme sürecinde. Herhangi bir karar yok. Kendisine geniş bilgi verme imkanı doğdu" yanıtını verdi. 
   
   
</TEXT>
</DOC>
