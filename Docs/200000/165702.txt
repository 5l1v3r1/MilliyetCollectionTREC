<DOC>
<DOCNO> 165702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sontur36.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim okulu öğrencisi, karne hediyesi bisikletle ezildi... 
</HEADLINE>
<TEXT>

     Pendik'te bir ilköğretim okulu öğrencisi, babasının aldığı karne hediyesi bisikletle kamyonun altında kalarak hayatını kaybetti. 
     Pendik Üstkaynarca Fevzi Çakmak Caddesi'nde meydana gelen kazada, Ertuğrul Gazi İlköğretim Okulu 5. sınıf öğrencisi Bahri Can Tokgöz 12 , babasının karne hediyesi olarak aldığı bisikletle gezerken doğalgaz kazısı yapılan yolda yere düştü. 
     Tokgöz, bu sırada geçen Tahsin Turan 47 yönetimindeki 34 TC 8015 plakalı damperli kamyonun arka tekerinin altında ezilerek can verdi. 
     Bahri Can Tokgöz'ün ezildiğini gören kamyon sürücüsü Tahsin Turan, çevredekilerin tepkisinden korkarak olay yerinden yaya olarak uzaklaştı ve Şehit Yüksel Taşpınar Polis Merkezi'ne giderek teslim oldu. 
     Tokgöz'ün cesedi, Pendik Devlet Hastanesi'nin morguna kaldırıldı. 
     Arkadaşları, Tokgöz'ün bu yıl sınıfını takdirle geçtiğini ve bu nedenle babası Nurettin Tokgöz'ün kendisine 15 milyon liraya ikinci el bisiklet aldığını anlattılar. 
     
</TEXT>
</DOC>
