<DOC>
<DOCNO> 169927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/tv/ekran.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancı'ları sevdik 
</HEADLINE>
<TEXT>

Yaz tatili yapmayan Kanal D, yabancı dizi meraklılarını da ihmal etmiyor 
     Kanal D bu yaz sırf yerli dizilerle değil, yabancılarla da atakta "Üç Vahşi Melek", "Kobra Takibi" ve "Ölümcül Dövüş"... 
     
     Dünya tehlikede 
     Bilgisayar oyunu olarak çıkan ve gördüğü ilgi üzerine birçok kez sinemaya uyarlanan "Mortal Kombat-Ölümcül Dövüş" salı günleri ekrana geliyor. Dizide bir grup dövüşçünün, dış dünyadan gelen kötü ruhlu savaşçılarla mücadelesi anlatılıyor. 
     
     Otobanda takip var 
     "Kobra Takibi"nde her çarşamba, biri Türk diğeri Alman iki otoyol polisinin serüvenleri var. 
     
     Melekler ve kötüler 
     Bugün yeni bölümü ekrana gelecek "Üç Vahşi Melek"te ise tesadüf eseri bir araya gelen üç güzel kadının maceralarına tanık oluyoruz. Başroller Eva Habermann, Birgit Stauber ve Susann Uplegger'in. 
     KANAL D 22.00 


Sertab Erener "32. Gün"de      MEHMET Ali Birand, canlı yayınlanan "32. Gün"de Sertab Erener'i konuk ediyor. Erener, Eurovision birinciliğinden bahsedeceği yapımda Yunanistan'da aldığı tepkileri ve yurtdışı turnelerini değerlendirecek. 
     CNN TÜRK 23.05 


O daha çocuktu      Sorel Dağıstanlı'nın sunduğu "Aranıyor"da, 5 Haziran 2000'de faili meçhul cinayete kurban giden 15 yaşındaki Çağla Tuğaltay'ın dosyası yeniden açılacak. İkinci dosyada ise genç kız ve kadınlara şırıngayla saldıran sapık var. 
     KANAL D 23.15 


Bir kavuşma öyküsü      KELKİT Çayı'nın, Gümüşhane Dağları'ndan Yeşilırmak'a 320 kilometre yol katetmesini anlatan "Kelkit'ten Yeşilırmak'a" belgeseli TRT 2'de ekrana geliyor. Murat Aksoy imzalı belgesel, 20 saatlik helikopter ve 1750 km.'lik kara çekimleriyle oluşturuldu. 
     TRT 2 20.30 


</TEXT>
</DOC>
