<DOC>
<DOCNO> 199566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo22.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın'dan taraftarlara teşekkür mesajı... 
</HEADLINE>
<TEXT>

     Galatasaray Kulübü Başkanı Özhan Canaydın, sarı-kırmızılı takımın Avrupa Şampiyonlar Ligi'nde Juventus ile Almanya'da yaptığı maçta takıma büyük destek veren taraftarlara teşekkür etti. 
     Özhan Canaydın imzasıyla kulübün resmi internet sitesinde yayınlanan mesaj şöyle 
     ''Kulübümüzün içinden geçmekte olduğu bu zorlu dönemeçte bizi yalnız bırakmayan ve dün akşam Almanya'daki Ali Sami Yen Stadı'nı hınca hınç doldurarak Galatasaray'ın büyüklüğünü dünyaya bir kez daha hatırlatan ve takımımızın Juventus'a karşı aldığı bu muhteşem galibiyette büyük payı olan gurbetçi Galatasaray taraftarlarına, şahsım, yönetim kurulu üyeleri, teknik direktörümüz ve futbolcularımız adına teşekkürü bir borç bilirim.'' 
     
</TEXT>
</DOC>
