<DOC>
<DOCNO> 155801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sondun10.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonları halkı esir alıyor... 
</HEADLINE>
<TEXT>

     İngiltere'de yapılan bir araştırma, insan yaşamını kolaylaştırmak üzere geliştirilen cep telefonlarının halkı esir almak üzere olduğunu ortaya koydu. 
     Ülkede iki yıl önce evlerin yüzde 58'inde en az bir cep telefonu bulunurken, bugün bu oranın yüzde 75'e yükseldiği belirlendi. 
     Araştırmanın bin kişi üzerinde yapıldığı ve soruları yanıtlayan İngilizlerin yüzde 30'a yakınının cep telefonunu ''olmazsa olmazlar'' listesine aldığını belirtilirken, oranı açıklanmayan küçük bir kesimin, ''Cep telefonum yanımda olmazsa kendimi yaşamıyor gibi hissediyorum'' dediği dikkat çekti. 
     Araştırma, cep telefonlarını, halkın yüzde 22'sinin daha çok bir toplantıya giderken, yüzde 19'unun seyahat halindeyken kullandığını ortaya koydu. 
     Araştırmacılar, rahatlık, kolaylık, özgürlük ve eğlence için geliştirilen cep telefonlarının halkı esir almış göründüğünü belirterek, birçok kişinin telefonu olmadan alışverişe bile gidemediğini ifade etti. 
     Daha yaşlı neslin bile cep telefonlarına beklenmedik bir şekilde bağlandığını kaydeden araştırmacılar, halkın yarısına yakın bir bölümünün, ''moralini düzeltmek amacıyla'' bu telefonları kullandığını bildirdi. 
     
</TEXT>
</DOC>
