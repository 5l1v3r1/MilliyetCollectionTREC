<DOC>
<DOCNO> 156560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sondun05.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlar "El Kaide üsleri yeniden kuruyor internetle yayılıyor" 
</HEADLINE>
<TEXT>

     ABD'nin vurduğu darbeye rağmen El Kaide'nin geri üsleri yeniden kurduğu ve düşüncelerini internet yoluyla yaydığı belirtildi. 
     El Kaide uzmanı Peter Bergen, ''El Kaide'yle bağlantısı olması gerekmeyen ancak El Kaide'yle el ele çalışıyor olabileceğini düşündüğümüz Suudi Arabistan'daki Hizbullah örgütünden başka Riyad'daki saldırıyı Suudi Arabistan'da yapabilecek başka bir örgüt yoktur'' dedi. 
     Bergen, El Kaide'nin klasik bir terörist örgütten bir ideoloji haline dönüştüğüne de dikkat çekerek, bu örgütün fikirlerini internet yoluyla birçok kişiye ulaştırabildiğini söyledi. 
     Fransız uzman ve avukat Jean-Charles Brisard da, bu saldırılardaki hedeflerin tesadüfen seçilmediğine dikkat çekerek, ''El Kaide komutanlık yapısının temel unsurlarını kaybetti, ancak çalışan geri üsleri, istikrasızlığın hüküm sürdüğü bölgelerde yeniden kuruyor. El Kaide Suudi Arabistan'daki din adamlarından önemli destek görüyor'' dedi. 
     
</TEXT>
</DOC>
