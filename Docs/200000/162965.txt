<DOC>
<DOCNO> 162965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/soneko45.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TEDAŞ, barışla 270 trilyon topladı... 
</HEADLINE>
<TEXT>

     Türkiye Elektrik Dağıtım A.Ş. TEDAŞ , birikmiş alacakların tasfiyesi çerçevesinde, toplam tahsilatın 270 trilyon 234 bin lira, toplam alacak miktarının ise 844 trilyon 411.3 milyar lira olduğunu bildirdi. 
     Peşin tahsilat ve taksitlendirmeden dolayı tahakkuka bağlanan miktar ise 1 katrilyon 114.6 trilyon lira olarak belirlendi. 
     TEDAŞ'tan yapılan açıklamada, birikmiş alacakların tasviyesi çerçevesinde, 1 milyon 168 bin 784 kişinin peşin ödemelerden yararlandığını ve peşin olarak yapılan tahsilat tutarının 182 trilyon 321.3 lira olduğunu bildirdi. 
     Açıklamada, birikmiş alacakların tasviyesi çerçevesinde, 408 bin 50 kişinin taksitlendirme talep ederken, taksitlendirilmeden yapılan tahsilat tutarının ise 87 trilyon 912.7 liraya ulaştı. 
     Borçlarını tasfiye talebinde bulunan abone sayısının 1 milyon 541 bin 350 olduğu kaydedildi. 
     
     KAYIP KAÇAKLA MÜCADELE 
     Kayıp ve kaçakla yapılan çalışma sonuçlarına göre, 1 Ocak-5 Haziran 2003 tarihleri arasında, 2 milyon 724 bin 426 kaçak taramasının yapılırken, yakalanan kaçak sayısının 26 bin 962 olarak belirlendi. 
     Tahakkuk eden kaçak tutarının 80 trilyon 394.3 trilyon lira, tahsil edilen kaçak miktarının ise 24 trilyon 354.5 milyar lira olduğu bildirildi. 
     Savcılığa verilen kaçak abone sayısının 16 bin 781 olduğu kaydedilen açıklamada, mobil yıldırım ekiplerinin Türkiye genelinde kaçakla mücadele çalışmalarına başarılı bir şekilde devam ettiği belirtildi. 
     
     AKTAŞ ÇALIŞANLARI 
     İstanbul Anadolu yakasına elektrik dağıtım hizmetleri yürüten Aktaş Elektrik'ten devralınan personelin bir kısmının sözleşmeleri 31 Mayıs 2003 tarihinde sona erdiği hatırlatılan açıklamada, şöyle denildi 
     ''Problemin çözümü için Hazine ile yürütülen görüşmeler sonucunda, toplam 2 bin 31 elemanı ilgilendiren sözleşmelerin 2003 yılı sonuna kadar uzatılması yönünde mutabakata varılmış olup işten çıkarma yaşanmamıştır.'' 
     
</TEXT>
</DOC>
