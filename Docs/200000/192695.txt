<DOC>
<DOCNO> 192695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sonspo04.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistons'un Heat'i 93-81 yendiği maçta Mehmet 3 sayı attı 
</HEADLINE>
<TEXT>

     ABD Profesyonel Basketbol Ligi NBA'de Doğu Konferansı Merkez Grubu'nda Detroit Pistons, deplasmanda Atlantik Grubu'nda yer alan Miami Heat'i 93-81 yendi. 
     Miami'deki karşılaşmada oyuna sonradan giren ve toplam 21 dakika oynayan Mehmet Okur, 5 şuttan 1'ini değerlendirerek, 3 sayı attı. 3 sayılık atış kullanmayan Okur, 2 sayılık atışlarda 5'te 1 isabet sağlarken, 4 faul atışından 1'inde topu çemberden geçirdi. 2'si hücumdan 4 ribaunt alan Türk basketbolcu, 1 asist, 2 blok yaptı. 
     Takımda Chauncey Billups, 27 sayıyla en skorer oyuncu olurken, Richard Hamilton skora 24 sayı ekledi. Geçen yılın ribaunt kralı Ben Wallace ise 15 ribaunt ve 6 sayıyla maçı tamamladı. 
     Antrenör Larry Brown, kariyerinde 880., NBA Ligi'ndeki 7. takımı Pistons ile de ilk galibiyetini elde etti. 
     3. maçını da yitiren Heat'de ise Eddie Jones 20 sayı gerçekleştirdi. 
     Japonya'nın Saitama kentinde yapılan maçta ise Batı Konferansı Pasifik Grubu takımlardan Seattle Supersonics, Los Angeles Clippers'ı 124-105 yenerken, Supersonics'de Rashard Lewis, 50 sayı attı. Toplam 37 dakika oynayan Lewis, 25 şuttan 18'ini değerlendirdi, faul atışlarında 13'te 10 yaparak, 50 sayıya ulaştı. Takımda Lewis'dan sonra en skorer oyuncu 22 sayıyla Ronald Murray oldu. Clippers'da ise Corey Magette 26 sayı kaydetti. 
     Ligde günün sonuçları şöyle 
     Toronto Raptors-Washington Wizards 82-79 . 
     Indiana Pacers-Milwaukee Bucks 79-93 . 
     Miami Heat-Detroit Pistons 81-93 . 
     Memphis Grizzlies-Boston Celtics 91-93 . 
     New Jersey Nets-Minnesota Timberwolves 84-61 . 
     Chicago Bulls-Atlanta Hawks 100-94 . 
     Los Angeles Clippers-Seattle Supersonics 105-124 . 
     Sacramento Kings-Philadelphia 76'ers 100-89 . 
     
</TEXT>
</DOC>
