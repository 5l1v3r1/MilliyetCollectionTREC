<DOC>
<DOCNO> 167320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo07.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA Türkiye'ye 50 bin İsviçre Frangı ceza verdi... 
</HEADLINE>
<TEXT>

     Avrupa Futbol Federasyonları Birliği UEFA , 12. Avrupa Futbol Şampiyonası 7. Eleme Grubu'nda Türkiye-Makedonya arasında yapılan maçta, seyircilerin taşkın davranışları nedeniyle Türkiye Futbol Federasyonu'na 50 bin İsviçre Frangı yaklaşık 51.7 milyar lira para cezası verdi. 
     UEFA Kontrol ve Disiplin Komitesi, İsviçre'nin Nyon kentinde yaptığı toplantıda, 11 Haziran'da İstanbul'da yapılan karşılaşmada, Makedon futbolcu Artim Şakiri'nin attığı golle takımını 2-1 öne geçirmesinden sonra seyircinin, rakip futbolculara madeni para ve şişe fırlattığını bildirdi. 
     UEFA, A Milli Futbol Takımı'nın 3-2 kazandığı maçta, Makedon futbolcuların, 2-1 öne geçtikten sonra seyirciyi tahrik eden davranışlarda bulunduğunu belirterek, Makedonya Futbol Federasyonu'na da 10 bin İsviçre Frangı para cezası verilmesinin kararlaştırdı. 
     UEFA, karara tarafların, 7 Temmuz Pazartesi günü İsviçre saatiyle 24.00'e dek itiraz edebileceklerini bildirdi. 

     
</TEXT>
</DOC>
