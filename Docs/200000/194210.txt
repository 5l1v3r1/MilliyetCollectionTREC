<DOC>
<DOCNO> 194210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sondun21.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD askerlire 12 kişiyi yakaladı 
</HEADLINE>
<TEXT>

     Irak'taki Amerikan askerlerinin, dün gece düzenlediği baskınlarda, geçen ay ABD Dışişleri Bakan Yardımcısı Paul Wolfowitz'in ziyareti sırasında kaldığı El Reşid oteline düzenlenen saldırıyla bağlantısı olduğundan şüphelenilen 12 kişiyi yakaladığı bildirildi. 
     ABD Ordusu 1'inci Zırhlı Tümeni komutanı Tuğgeneral Martin Dempsey, yakalanan zanlıların Irak'ın devrik devlet başkanı Saddam Hüseyin rejimiyle bağlantısı olduğunun sanıldığını kaydetti. 
     Tuğgeneral Dempsey, farklı kaynaklardan alınan istihbarata dayanılarak Bağdat'ın batısında dün gece düzenlenen operasyonda saldırıyla bağlantıları olduğuna inanılan 18 kişiden 12'sinin yakalandığını söyledi. 
     Diğer Amerikalı askeri yetkililer de, dün geceki operasyonda farklı yerlere baskınlar düzenlendiğini ve eski rejime bağlı bir hücrenin dağıtıldığını tahmin ettiklerini belirttiler. 
     Bağdat'ta 26 Ekim'de Amerikan ve diğer koalisyon yetkililerinin kaldığı, ABD Savunma Bakan Yardımcısı Wolfowitz'in de içinde bulunduğu El Reşid oteline roket saldırısı düzenlenmiş, saldırıda Amerikalı bir albay ölmüş, 18 kişi yaralanmıştı. 
     
</TEXT>
</DOC>
