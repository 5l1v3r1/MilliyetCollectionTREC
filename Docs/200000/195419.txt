<DOC>
<DOCNO> 195419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/siyaset/siy03.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Adalet Komisyonu 'Haksız tahrik' suçunu görüştü 
</HEADLINE>
<TEXT>
   Aldatan eşe 'iki tokat' tartışması 
   AKP Milletvekili Hakkı Köylü Karınızı yabancı biriyle el ele görürseniz ne yaparsınız CHP Milletvekili Orhan Eraslan Rızasıyla gidiyorsa şiddet uygulamak yerine boşanırım. AKP Milletvekili Hakkı Köylü Senin gibi adamı nerede bulacağız... 
   ANKARA Milliyet 

   
   'HAKSIZ TAHRİK' ile suç işleyen kişiye ceza indirimi sağlayan düzenlemeyi görüşen TBMM Adalet Komisyonu'nca oluşturulan alt komisyonun AKP'li başkanı Hakkı Köylü, "yabancı biriyle karısını el ele gören erkek" örneği üzerine "Boşanırım" diyen CHP'li Orhan Eraslan'a "İki tokat atmaz mısın" diye sordu. 
   Komisyon TCK tasarısı üzerindeki çalışmalarını önceki gün de sürdürdü. Mevcut kanunda bulunan ve tasarıda da korunan "haksız tahrik" maddesi alt komisyonda aynen benimsendi. Ancak maddeye karşı çıkan Eraslan, "haksız tahrik" yerine, "hukuka aykırı bir eylemin meydana getirdiği..." ibaresinin konulması gerektiğini savundu. Her haksız tahrikin hukuka aykırı bir eyleme dayanmasının mümkün olmadığını belirten Köylü ise "Örneğin siz karınızı yabancı biriyle el ele görürseniz, ne yaparsınız" diye sordu. 
   Köylü, Eraslan'ın "Boşarım" yanıtı üzerine "Gidip iki tokat atmazsınız, öyle mi " dedi. Eraslan'ın "Hayır, kendi rızasıyla gidiyorsa ona şiddet uygulamak yerine boşanırım. Zorla götürülüyorsa o başka..." sözlerine Köylü "Senin gibi adamı nerede bulacağız " karşılığını verdi. 
   Düzenleyeme göre "haksız tahrikin meydana getirdiği hiddet ve şiddetli elemin" etkisi altında suç işleyen kimseye ağırlaştırılmış müebbet yerine 12 - 15 yıl hapis cezası verilecek. Diğer hallerde verilecek cezanın dörtte birinden dörtte üçüne kadarı indirilecek. Ceza 12 yıldan fazla olamayacak. 
   
   
</TEXT>
</DOC>
