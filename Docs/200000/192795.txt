<DOC>
<DOCNO> 192795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/yazar/guclu.html </URL>
<DATE> 2003/11/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Demirel'in doktorundan yaşam sırları 
</HEADLINE>
<TEXT>

   
   Geçenlerde 80'lik Demirel'in aynı gün içinde üç farklı ilde, üç farklı üniversitenin açılışına katıldığını ve bu dinamizmi nasıl sağladığını merak ettiğimi yazmıştım. Her ne kadar vitamin takviyesi yaptığını söyleyenler olsa da aldığını sanmadığımı vurgulamıştım... 
   Söz konusu yazıdan birkaç gün sonra bir vesile ile Demirel'in doktoru Aylin Cesur ile uzun uzadıya sohbet etme olanağı bulduk. 8 yıldır yanı başındaymış. Demirel nerede, o orada. 
   İlk sorum vitamin alıyor mu, oldu. Hayır, kesinlikle dedi. Hemen ardından peki bu enerji nereden geliyor Ne yiyor, ne içiyor Kaç saat uyuyor Spor yapıyor mu Rejim ya da diyet uyguluyor mu şeklinde peş peşe yeni sorular yönelttim. 
   Büyük bir içtenlikle tüm sorularımı yanıtladı. Yediden yetmişe hepimizi çok yakından ilgilendiren önemli ipuçları verdi. İşte 80'lik delikanlı Demirel'in uzun ömür ve enerjik yaşam sırları 
   Müthiş derecede düzenli bir yaşamı var. Zorunlu olmadıkça Ankara dışında kalmıyor. Sabah erken kalkıyor. Kahvaltısını her gün aynı saatte yapıyor ve eğer Ankara'da ise öğle ve akşam yemeklerini mutlaka gidip evinde yiyor. 
   Kısa süreli mucize diyetler yapmıyor. Kalori ayarlaması yaparak hemen her şeyi yiyor. Düzgün beslenmeye çok dikkat ediyor. Medikal beslenme tedavisi ismini verdiğimiz sağlıklı beslenme sistemi, belirli bir zaman aralığında değil, ömür boyu sürüyor. 
   Vitamin almıyor. Gerekli vitaminleri doğal gıdalardan sağlıyor. Bilinçsizce ya da fazladan alınan her vitamin vücudun düzenini bozuyor. İhtiyaç olmadan alınan vitamin vücuda zarar verir. Bu yüzden vitamine sıcak bakmıyoruz. Ancak çok ihtiyaç olunduğunda tercih edilebiliyor. 
   Geniş bir konsültasyon ekibimiz var. Murat Tuzcu, Nazif Bağrıaçık ve Erol Turaçlu ile sürekli kontak halindeyiz. Kontrollerini hiç aksatmadan yaptırır. Doktorlara hiç zorluk çıkarmaz. Ne istenilirse aynen yerine getirir. 
   Uykusuna çok dikkat eder. 
   Yaşama sevinci çok yüksek. Yaşama pozitif bakıyor. 
   Hizmet aşkı dorukta. H l , günde ortalama 16 saat çalışıyor. Bu yüzden düzenli yapması gereken yürüyüşlerini aksattığı oluyor. Ama egzersizlerini hiç ertelemiyor. Son günlerde yürüyüş de düzene girdi. 
   Zaman zaman kilo veriyor. Ama aç kalarak değil. 
   Çok mutlu ve düzenli bir aile yaşamı var. Uzun ve sağlıklı yaşamın en önemli sırlarından birisi bu. 
   Üç beyazdan, şeker, un ve tuzdan uzak duruyor. 
   Haftada bir gün kırmızı et, iki üç gün de beyaz et yiyor. Ağırlık, sebze ve kuru baklagillerde. 
   Kolesterol artırıcı yiyeceklerden uzak duruyor. 
   Özetin özeti Dün, Demirel'in doğum günüydü. 80 yaşına girdi. Sıhhati ve keyfi yerinde. Kafasında da daha yapılacak çok iş var. Kendisine yeni yaşında sağlık ve mutluluk diliyoruz. Umarız eğitime olan bu olağanüstü ilgisi hiç azalmaz... 
   
      
   
   
   
</TEXT>
</DOC>
