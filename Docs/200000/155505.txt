<DOC>
<DOCNO> 155505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/spor/spo01.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Iencsi imza attı 
</HEADLINE>
<TEXT>

Beşiktaş Başkanı Serdar Bilgili, Mircea Lucescu ile birlikte gittiği Romanya'da, Rapid Bükreşli futbolcunun transferini bitirdi. Rumen yıldızın 3 yıllık mukavele yaptığı bildirildi 
     ORHAN YILDIRIM 

     Sıkı pazarlık 
     ROMANYA Başbakanı Nastase'nin davetiyle geçtiğimiz günlerde Bükreş'e giden Beşiktaş Başkanı Serdar Bilgili, Rapid Bükreşli Adrian Iencsi'nin transferini sonuçlandırdı. Teknik Direktör Lucescu'nun da bulunduğu toplantıda, Rapid Başkanı Çopos ve Lucescu'nun oğlu olan İkinci Başkan Razvan ile yapılan pazarlıklar sonunda Rumen yıldız konusunda her türlü anlaşma sağlandı. 
     
     Rapid rahatlayınca 
     BAŞKAN Çopos'un, Rapid'in, Steau Bükreş'in 7 puan önüne geçmesi üzerine, Iencsi için Bilgili'ye olumlu yanıt verdiği de öğrenildi. Rumen yıldızın, 1 yılı obsiyonlu olmak üzere 3 yıllık sözleşmeyi imzaladığı da bildirildi. 2002 yılında Romanya'nın en iyi 3. oyuncusu seçilen 28 yaşındaki futbolcu defansta oynuyor. 1.86 boyundaki Iencsi 9 kez milli oldu, ligde 220 maç oynadı. 
     
Ahmet oynuyor      BEŞİKTAŞ'IN önceki günkü idmanına, sol kasığındaki ağrılar yüzünden katılamayan Ahmet Dursun'un, dün Memorial Hastanesi'nde MR'ı çekildi. Kulüp Doktoru Ayhan Optur, "Bulgulara göre ciddi sorunu yok. Adana'da mutlaka sahada olacak" dedi. Siyah - Beyazlılar dün öğleden sonra da hazırlıklarını sürdürdüler. İdmanda kasığına darbe alan Ronaldo'nun bir problemi olmadığı ve takımın Adana'ya tam kadro gideceği bildirildi. 
     
Cepler boşaldı Ligde şampiyonluk yarışı veren ve lider durumda bulunan Beşiktaşlı futbolculara 3.5 aydır para ödenmediği ortaya çıktı 
     Sıkıntı başladı 
     100. yılında şampiyonluğu hedefleyen ve ligin bitimine 4 hafta kala lider durumda bulunan Beşiktaş'ta para krizi ortaya çıktı. Ocak ayında taksitlerin ödenmesinden sonra yönetimin 3.5 aydır alacakların hiçbirini ödemediği ortaya çıktı. Siyah - Beyazlı oyuncuların sıkıntıda olduğu, bu nedenle yönetime mesaj yollamayı planladıkları öğrenildi. 
     
     Yine sonuçsuz 
     PASCAL Nouma dün Beşiktaş yönetimiyle yeniden pazarlık masasına oturdu. Fransız futbolcu, menajeri Chantal ve İkinci Başkan Hüsnü Güreli'nin görüşmesinden yine bir sonuç alınamadığı ifade edildi. Bu arada daha önce protokol imzalanan Ahmet Hassan ile resmi sözleşme yapmak için kolları sıvayan yönetim, "Pürüz yok" açıklamasını yaptı. 
     
"Şampiyon Beşiktaş"      Tayfur, Tamer ve İbrahim dün Dragos'ta bulunan Özel Günhan Koleji'ne giderek minik hayranlarıyla buluştular. "Şampiyon Beşiktaş" sloganları atan minikler, fotoğraf çektirmek ve imza alabilmek için de adeta birbirleriyle yarıştılar. Tayfur, sezon sonunda mutlu sona ulaşacaklarını ifade ederek, kolejlilere söz verdi. Fotoğraflar Rahman Sağıroğlu 
     
Ahmet Hassan ikna olmadı      BEŞİKTAŞ'IN protokol imzaladığını ileri sürdüğü, Fenerbahçe ve Galatasaray'ın da peşinde olduğu Ahmet, Gençlerbirliği ile ipleri kopardı. Başkent ekibine imza atan El Saka ile Ümit Bozkurt'un da geçen gece Mısırlı futbolcuyu ikna etme çabaları sonuç vermedi. Menajer Cem Onuk, artık Ahmet ile ilgili olarak herhangi bir beklentileri olmadığını, kalan maçlarda Galatasaray, Hasan Şaş'a ne yaptıysa onu yapacaklarını söyledi. 
</TEXT>
</DOC>
