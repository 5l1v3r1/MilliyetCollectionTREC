<DOC>
<DOCNO> 150703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun40.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir grup Hollandalı Euro yerine hala Florin kullanıyor 
</HEADLINE>
<TEXT>

     Hollanda'nın küçük bir kasabasında aşını dinci Protestanlar, euroyu protesto ederek, kendi aralarında para birimi olarak hala florin kullanmayı tercih ediyor. 
     Zwolle kenti yakınlarındaki İjsselmuiden kasabasında onlarca aşırı dinci, kasaba dışındaki alışverişlerinde nakit euro yerine yalnızca banka çeki kullanıyor ve kasabadaki alışverişlerde ise kendi aralarında guldeni tercih ediyor. 
     Kasabanın kilisesinde yardım ve bağışlar da florin olarak toplanıyor. 
     Aşırı Protestan olarak bilinen kasabalılar, Avrupa Birliği'ni ''Katolik dünyanın bir komplosu'' olarak değerlendirdikleri için euroya karşı çıkıyor. 
     Kasabalılar, Avrupa Birliği'nin mavi renkli bayrağında yer alan 12 halkı temsil eden yıldızları ve çelengi, Katolik Kilisesi'ne bir saygı olarak algıladıkları için kabul etmiyor. 
     Euroyu kullanmak istemeyen kasabalılar, pazarda ya da bir dükkanda alışveriş yaptıklarında ya da tren bileti alacakları zaman, ödeyecekleri miktarın hesaplarına havale edilmesini istiyor ve bu şekilde ödemelerini yaparak euro ile yüz yüze gelmekten kaçıyor. 
     Hollanda'da metal florinler 2006, kağıt paralar da 2032 yılına kadar Merkez Bankası tarafından değiştirilebiliyor. 
     Kasabalılar, euronun yanı sıra otomobillerinin plakalarına yapıştırılması zorunlu olan Avrupa Birliği bayrağına da karşı çıkıyor. 
     Kısa bir süreden beri Hollanda'da otomobillerin plakalarına Avrupa Birliği'ni sembolize eden bayrağın yapıştırılması zorunlu kılınmıştı. 
     Kasabalılar, otomobil plakalarına bu bayrağın da yerleştirilmesine karşı çıkmalarına rağmen, bazı kişilerin üst üste trafik cezası alması üzerine yavaş yavaş takmak zorunda kaldığı görüldü. Ancak yine de bazı sürücülerin arabaların plakalarına Avrupa Birliği bayrağı yerine, Hollanda'yı temsil portakal renkli aslan ya da Hollanda Bayrağı'nı yapıştırıyor. 
     Araçların plakalarına AB Bayrağı'nı temsil eden ''stiker'' yapıştırılmamasının, İjsselmuiden kasabasının yanı sıra Protestan tutucu kesimlerin yoğun olarak yaşadığı Hoogeveen, Staphorst, Urk gibi kasalarda da görüldüğü bildirildi. 
     





</TEXT>
</DOC>
