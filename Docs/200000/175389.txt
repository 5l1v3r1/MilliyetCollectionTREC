<DOC>
<DOCNO> 175389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/spor/spo15.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   İngiliz kıskacı    MİLLİ Takımımızla, 11 Ekim'de İstanbul'da karşılaşacak İngiltere'nin futbol federasyonu yetkilileri dün Şükrü Saracoğlu Stadı'nda incelemelerde bulundu. Maça taraftar getirmeyeceklerini belirten yetkililer, 100 kişilik üst düzey yetkili için numaralı tribünde ayrılacak yer konusunda titizlik gösterdiler. İngiltere'den 70 basın mensubunun akredite olmak istediği öğrenildi. 
   
   Eczacı mat etti    AZERBAYCAN'DAKİ Dünya Gençler Satranç Şampiyonası'nda Eczacıbaşı adına mücadele eden 18 yaşındaki "büyük usta" Shahriyar Mamedyarov, Dünya Şampiyonu olurken, Zeinab Mamedyarova da Dünya üçüncülüğünü elde etti. Mamedyarov, Dünya Büyükler Şampiyonası'nda oynama hakkı da kazandı. 
   
   Kıyasıya yarış    CROSS Country Dünya Şampiyonası'nın Türkiye ayağını oluşturan Kapadokya Rallisi'nde mücadeleye dün Göre - Sultanhanı arasındaki 420 kilometrelik 2. etapla devam edildi. Otomobilde Vural Ak, günü 11. tamamlayarak, genel klasmanda 14.'lüğe oturdu. Motosiklette ise 9. olan Kemal Merkit, klasmanda 7. sırada yer alıyor. Otomobilde Portekizli Sousa, motosiklette de Fransız Flick'in zirvede bulunuyor. 
   
   Cim-Bom küme düştü    ANKARA'DA yapılan 1. ve 2. Lig 3. kademe atletizm finalleri sonunda Galatasaray ve Eskişehir Atletizm son sıraları alarak 1. lige veda etti. Finaller sonunda erkeklerde Fenerbahçe, bayanlarda ise ENKA şampiyon oldu. 
   
   UEFA'dan görev    UEFA Hakem Komitesi, 4 Türk hakemine görev verdi. İsmet Arzuman, Kuddusi Müftüoğlu, Bülent Uzun ve Lale Orta, bu ay ve eylülde maç yönetecekler. 
   
   İşte maçlar    3. UEFA Bayanlar Kupası 7. Grup - İspanya Lale Orta, yardımcı hakem Kadriye Gökçek 
   19 Yaşaltı Şampiyonası 8. Grup-Rusya İsmet Arzuman, yardımcı hakem Serkan Gençerler 
   İsveç-San Marino 21 Yaşaltı Şampiyonası Kuddusi Müftüoğlu, yardımcıları Bahattin Duran, Serkan Ok, 4. hakem Metin Aydoğan 
   Galler-Finlandiya 21 Yaşaltı Şampiyonası Bülent Uzun, yardımcıları Bülent Gökçü, Altan Erden, 4. hakem Oktay Demiray. 
   
   
</TEXT>
</DOC>
