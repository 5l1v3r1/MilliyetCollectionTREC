<DOC>
<DOCNO> 199784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/soneko50.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, günlük üretimi artırmama kararı aldı... 
</HEADLINE>
<TEXT>

     Petrol İhraç Eden Ülkeler Teşkilatı OPEC petrol bakanları günlük üretimin artırılmamasını kararlaştırdılar. 
     Viyana'da bugün yapılan petrol bakanları toplantısında halen uygulanmakta olan günlük 24,5 milyon varillik üretimin muhafaza edilmesini kararlaştıran OPEC petrol bakanları, üye ülkelere tanınan üretim kotalalarında da bir değişklik yapılmaması kararı aldılar. 
     Toplantı öncesi günlük üretimin kısılmasından yana tavır alan kartel içindeki en büyük petrol üreticisi Suudi Arabistan'ın bu talebinin ise 2004 yılının ikinci yarısında ele alınacağını belirten bir OPEC sözcüsü, bu konudaki koşulların 10 Şubat 2004'te yapılması planlanan olağandışı OPEC petrol bakanları toplantısında görüşülmesinin kararlaştırıldığını söyledi. 
     
</TEXT>
</DOC>
