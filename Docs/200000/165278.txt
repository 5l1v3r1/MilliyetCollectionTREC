<DOC>
<DOCNO> 165278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/siyaset/siy02.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı asker gelecek 
</HEADLINE>
<TEXT>

Bakanlar Kurulu, Irak'ın yeniden yapılandırılması kapsamında üs ve limanları açma kararı aldı. Yabancı askerlerin geçişine de imk n tanındı 
     ANKARA Milliyet 

     Türkiye, Irak'ın yeniden yapılandırılmasında yer alacak ülkelere üs ve limanlarını açtı. Irak'ta uluslararası istikrar gücüne katkıda bulunacak ülkelerin askeri birliklerinin geçişine de imk n veren karar, TBMM onayı yerine Bakanlar Kurulu'ndan geçti. Dışişleri Bakanı Abdullah Gül, BM Güvenlik Konseyi kararı uyarınca Irak'ın yapılandırılmasına yardım edecek ülkelerin Türkiye'nin imk nlarından yararlanmasına olanak tanındığını açıkladı. Bu ülkelerin Türkiye'nin liman, havaalanı ve sınırlarından yararlanabileceğini bildiren Gül, "Eğer bir ülke Irak'a barış gücü gönderecekse, talebi halinde bizim alanlarımızdan da faydalanabilecek. Yeter ki insani yardım yapmak istesin" dedi. 
     Havaalanı ve limanların kullanımı için TBMM onayına ihtiyaç olmadığını kaydeden Gül, "Anayasamızın tezkereye gerek kalmayacak şekilde fırsat verdiği imk nlar vardır. Bunlar tamamen yardımla ilgilidir. Bazı yabancı askerlerin girişiyle de ilgili olabilir" diye konuştu. Gül, Bakanlar Kurulu kararının bir yıl süreyle geçerli olduğunu da sözlerine ekledi. 
     Dışişleri kaynakları, Türkiye'nin özellikle İncirlik Üssü ile Mersin ve İskenderun limanları üzerinde durduğunu bildirdi. 

</TEXT>
</DOC>
