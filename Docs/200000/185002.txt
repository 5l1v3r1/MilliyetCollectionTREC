<DOC>
<DOCNO> 185002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sontur08.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şoför uyuyunca, minibüs şarampole yuvarlandı... 
</HEADLINE>
<TEXT>

     Adapazarı'nda minibüsün şarampole yuvarlanması sonucu meydana gelen kazada 1 kişi öldü, 12 kişi yaralandı. 
     TEM Otoyolu Arifiye gişeleri yakınında meydana gelen kazada, Samsun'dan İstanbul'daki akrabalarının düğününe giden iki aileyi taşıyan Mehmet Yüksel'in 30 kullandığı 55 M 0726 plakalı minibüs şarampole yuvarlandı. Kazada sürücü Yüksel olay yerinde öldü. 
     Yaralanan 12 kişiden bazıları da araç içinde sıkışınca, Toprak İlaç Fabrikası güvenlik görevlileri yaralıları araçtan çıkardı. 
     Olay yerine gelen iki 112 Acil Ambulansı, yaralanan Murat Onur 8 , Neslihan 8 , Şükriye 40 , Cengiz 43 , Canan 35 , İlhan 38 , Özlem Tunç 19 , Hülya 34 , Ayşe 15 , Mükerrem 14 , İlhan 9 ve Murat Gökay'ı 34 , Sakarya Devlet Hastanesi'ne götürdü. 
     Yaralanan Murat Gökay, A.A muhabirine yaptığı açıklamada, İstanbul'a düğüne gittiklerini ve minibüsü Cengiz Tunç ve Mehmet Yüksel'le dönüşümlü kullandıklarını söyledi. 
     Yaralı Cengiz Tunç da araç kullanma sırası Mehmet Yüksel'e geldikten sonra Yüksel'in direksiyon başında uyuduğunu ve şarampole yuvarlandıklarını belirtti. 
     
</TEXT>
</DOC>
