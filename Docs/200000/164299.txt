<DOC>
<DOCNO> 164299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/spor/ysenay.html </URL>
<DATE> 2003/06/20/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
İhsan ağabey... 
</HEADLINE>
<TEXT>

     O zaman biz de, büyüğümüzden yüklendiğimiz moralli duygularla, futbolun sihirli bilinmezliklerini biraz daha açalım, okumaktan keyif alanlarımıza... 
     Mesela Fenerbahçeli Yusuf'u ele alalım ilk olarak... İliklerinden futbol mesleğinin bütün sanatsal güzellikleri görülebilen, böylesine ilahi bir yeteneğin, kendine tanımamak konusunda akıl dışı direnmesi, mesleğini anlaşılması zor bir gece hayatı derbederliği ile boş vermesi, kabul edilebilir ihanet midir futbol ve Fenerbahçe adına Futbolcu, spor sayfalarının manşetlerine olumlu olarak düştüğü günden sonra, sadece 10 yıllık bir zamanı vardır, zirvede yaşaması ve para kazanması adına... Öyleyse Fenerbahçe formasının içine girme şansı yakalamış bir adam, bu ulaşılmazlığı nasıl böyle hoyratça heba eder anlamak da, anlatmak da ne kadar güç geliyor insana... 
     Ya Hakan Şükür için neler söylemeliyiz sizlere... Hem Galatasaray'a, hem de milli formaya, unutulmaz grafiklerde görkem dolu Hakan Şükür imzaları atan bir "adam gibi adam" , nasıl olur da zirvelerde yaşadıktan sonra, 30'lı yaşların en oturaklı yıllarında, böylesine futbolsuz geçirdiği aylarla altın değerindeki zamanını umursamaz... "Taş yerine ağırdır" Hakan kardeş... Sen hiç durma ve hemen sana büyük emekler vermiş Fatih Terim hocana koş, sarıl... İkinizin de gözlerinizden yaş ininceye kadar ayrılmayın birbirinizden. Büyükler, küçüklerini daima affeder. Bir de TV kameralarına fazla konuşma Hakan... Çünkü "Söz gümüşse, sükut altındır" der büyüklerimiz... Ayrıca senin lafa gereğin yok ki... Büyük futbolcuların düşünen kafaları, koşan ayakları, dudaklarından çok daha önemlidir mesleği adına... Evet Hakan, koş durma. Sarı - Kırmızılı formana ne kadar çabuk kavuşursan, benim ve seni çok sevenlerin mutluluğu da, coşku dolu duygularla sarmaş dolaş olacak inan ki... 
     Sevgili İHSAN DÜMELLİ... Bak senin sıcacık bir e - mailin, beni ne kadar etkiledi ve haftalık yazımızı nerelere sürükledi... Yaşasın spor ve sporcu olmak... Bu sevda bizleri ayakta tutup, yaşamımıza büyük destek olmuyor mu zaten Saygılar sunar, yanaklarınızdan öperim İhsan ağabey... 
     
     

</TEXT>
</DOC>
