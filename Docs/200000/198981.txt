<DOC>
<DOCNO> 198981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sondun13.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de terörle mücadelenin başına bir kadın getirildi... 
</HEADLINE>
<TEXT>

     İngiltere polis teşkilatı Scotland Yard'ın terörle mücadele biriminin başına bir kadın polisin getirildiği açıklandı. 
     Yeni terörle mücadele birimi başkanı Janet Williams'ın, şu anda bir başka kadın tarafından yönetilen MI5 ile de yakın ilişkiler içinde bulanacağına işaret eden İngiliz basını, ''devletin güvenliği kadınlara emanet'' şeklinde yorumlarda bulundu. 
     Janet Williams, yaklaşık 600 kişiden oluşan terörle mücadele biriminde ilk kez görev yapacak. Ancak Williams'ın, polis teşkilatının önemli terörle mücadele uzmanları arasında ismi geçiyor. 
     Daha önce İskoçya'nın terörle mücadele birimi SO13'de görev yapan Williams'ın 40 yaşlarında, evli ve 2 çocuk annesi olduğu, polis teşkilatınaysa 1982 yılında katıldığı bildirildi. 
     
</TEXT>
</DOC>
