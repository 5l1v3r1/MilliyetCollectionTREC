<DOC>
<DOCNO> 197510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/ekonomi/eko06.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tariş, zeytinyağıyla Türkiye'yi tanıtacak 
</HEADLINE>
<TEXT>

   Tariş, Japonya'ya ihraç edeceği zeytinyağlarının şişesinde Ege'nin mitolojik öykülerine yer verecek 
      
   Tariş Zeytin Genel Müdürü Fatih Cenikli, Japon müşterilerinin talebiyle bu ülkeye sattıkları zeytinyağının her şişesinde Ege zeytininin mitolojik öyküsünü de göndereceklerini söyledi. 
   Zeytinyağı sayesinde Türkiye'nin tanıtımını yapma şansını da yakaladıklarını dile getiren Cenikli, Japonya pazarında bir süredir yaptıkları çalışma sonucu ülkenin, ismini henüz açıklamak istemedikleri önemli bir restoran zinciriyle iyi bir anlaşma yaptıklarını bildirdi. 
   
   Tarif de verecek 
   İlk etapta 600 ton ambalajlı zeytinyağı alacak olan firmanın kendilerinden zeytinyağının mitolojik öykülerini de istediğini dile getiren Cenikli, şöyle konuştu 
   "Gönderdiğimiz zeytinyağı şişelerine asacağımız boyunluklarda o şişenin içindeki zeytinyağının özelliklerinden, mitolojik öykülere, yetiştikleri coğrafyadan yemek tariflerine kadar çeşitli özet bilgilere yer vereceğiz." 
   
   
</TEXT>
</DOC>
