<DOC>
<DOCNO> 179248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/magazin/mag01.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Portakal'a 10 film başvurdu 
</HEADLINE>
<TEXT>

      KADİR ZENGİN Antalya DHA 
   
   Türk sinemasının 'Oscar'ı sayılan Altın Portakal Film Festivali'nin yarışma bölümüne katılacak film sayısı 10'a ulaştı. 
   Antalya Büyükşehir Belediyesi ve Antalya Kültür ve Sanat Vakfı'nca bu yıl 40'ıncısı düzenlenecek festivalde dağıtılacak para ödüllerinin ortalama yüzde 150 oranında artırılması nedeniyle, katılımın yüksek olması bekleniyor. Geçen yıl 50 milyar lira olan toplam para ödülü, bu yıl 125 milyar liraya çıkarıldı. Bu yıl, En İyi Film ödülü 30 milyardan 60 milyara, En İyi 2. filme verilen Dr. Avni Tolunay Ödülü 5 milyardan 25 milyar liraya, en iyi 3. filme verilen Behlül Dal Ödülü de 5 milyardan 15 milyar liraya yükseltildi. Ayrıca, 7 milyar lira olan En İyi Yönetmen Ödülü 10 milyar liraya çıkarılırken, yarışmaya katılan her filme de katılım bedeli olarak 1.5 milyar lira verilecek. 
   
   1 - 5 Ekim arası 
   Bu yıl ayrıca, yarışma yönetmeliğindeki 'yurtiçinde yapılan ulusal uluslararası hiçbir yarışmaya katılmamış olma' şartı da kaldırıldı. 
   1 - 5 Ekim arasında yapılacak Antalya Altın Portakal Film Yarışması için başvurular 15 Eylül'de sona erecek. Düne kadar başvurusu yapılan 10 film şöyle 
   Karpuz Kabuğundan Gemiler YapmakKarşılaşmaİnat Hik yeleriGülümGönderilmemiş MektuplarBekleme OdasıÇamurKolay ParaMetropol K buslarıGiz 
   
</TEXT>
</DOC>
