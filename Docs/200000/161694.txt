<DOC>
<DOCNO> 161694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sonspo05.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkan ve Hasan Konyaspor'da kaldı... 
</HEADLINE>
<TEXT>

     Birinci Süper Lig'in yeni takımlarından Konyaspor, iç transferde İlkan ve Hasan ile prensip anlaşmasına vardı. 
     Basın sözcüsü İbrahim Kaplan, teknik direktör Hüsnü Özkara ile anlaştıktan sonra transfer çalışmalarına hız verdiklerini ve çalışmaların aralıksız sürdüğünü söyledi. 
     Transferde ilk olarak iç transfere yöneldiklerini belirten Kaplan, 1 yılı opsiyonlu 2 yıllık sözleşmesi bulunan 10 futbolcu ile yeniden anlaştıklarını kaydetti. 
     Ayrıca, sözleşmesi biten futbolculardan İlkan ve Hasan ile prensip anlaşmasına vardıklarını bildiren Kaplan, ''Sözleşmesi sona eren kaleci Metin ve kaptan Hamza ile de görüşerek, anlaşmaya çalışacağız. Hedefimiz, bizi şampiyonluğa götüren takımı bozmadan Süper Lig'de de beraber olmak'' diye konuştu. 
     Kaplan, önümüzdeki hafta başından itibaren dış transfere yöneleceklerini vurgulayarak, ''Takımda eksik olan yerlere en iyi futbolcuları transfer ederek, güçlü bir takım kurmayı istiyoruz. Bu konuda teknik heyetimiz araştırmalarını sürdürüyor. Süper Lig'de kalıcı olmak için her türlü çabayı harcıyoruz'' ifadelerini kullandı konuştu. 
     
</TEXT>
</DOC>
