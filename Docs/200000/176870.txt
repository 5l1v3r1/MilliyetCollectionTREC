<DOC>
<DOCNO> 176870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/siyaset/siy10.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'L tipi' emek sömürüsü mü 
</HEADLINE>
<TEXT>

   Mahk mlara çalışma zorunluluğu getiren L tipi cezaevleri projesi, sivil toplum örgütlerinin tepkisine neden oldu 
   GÖKÇER TAHİNCİOĞLU Ankara 

   
   Adalet Bakanlığı'nın yaşama geçirmeye çalıştığı "L" tipi cezaevleri, "emek sömürüsü" tartışması yarattı. Ceza ve Tevkifevleri Genel Müdürü Ali Suat Ertosun, mahk mların çalışmalarının zorunlu olduğunu belirterek, çalışmak istemeyen mahk mlara disiplin cezası verileceğini belirtti. Sivil toplum örgütleri ise sistemin "emek sömürüsü" ve "tecrite" neden olacağını savundu. 
   Bakanlık, ikisi Ankara'da, biri Sakarya'da olmak üzere üç "L" tipi cezaevi inşaatının ihalesini açtı. Sisteme göre, gece tek kişilik odalarda kalacak mahk mlar, gündüzleri ise ortak alanlarda en fazla 7 mahk mla bir araya gelebilecek. Mahk mlar, kalan tüm sürelerini iş yurtlarında geçirecek ve buralarda çalışmaya mecbur tutulacak. 
   
   Meslek edinecekler    Ali Suat Ertosun, Türkiye'de 33 bin hükümlünün bulunduğunu, isteseler bile bu kişilerin tamamını cezaevlerinde çalıştıramayacaklarını kaydetti. Mahk mların yeteneklerine göre çalışacaklarını, hiçbir mesleği olmayanların ise önce kurs görüp sonra çalışmaya başlayacaklarını kaydeden Ertosun, "Böylece meslek de edinmiş olacaklar. Mahk mlara, günlük yevmiye ve iaşe bedeli ödenecek. Kendileri ve aileleri sigortalı yapılacak" dedi. Ertosun, zorunlu çalışmanın insan hakkı ihlali olduğu eleştirilerine katılmadığını ifade ederek, "Önce gönüllüler çalışacak. Tüm mahk mlar için bu tip cezaevleri yapılır ancak bazı mahkumlar çalışmak istemezse, disiplin cezası alırlar. Mahk mlar, statülerinden kaynaklanan yükümlülüklere uymak zorundalar" dedi. 
   
   İnsan haklarına aykırı    İHD Genel Başkanı Hüsnü Öndül ise "Bizim düşüncemiz, devletin zorunluluk içermeden, mahk mlara, üretimde bulunabilecekleri olanakları sağlamasıdır. Zorunluluk, insan haklarına aykırıdır" dedi. Çağdaş Hukukçular Derneği Merkez Yürütme Kurulu üyesi Selçuk Kozağaçlı da şunları söyledi "Siyasi suçluları ıslah etmeye çalışmak zaten insan haklarına aykırı. Adli suçlular yönünden ise kazanılacak paranın nasıl bölüşüleceği gibi sorunlar var. Bu emek sömürüsüne dönüşecek. Sistem, mahk mların, ailelerinden para almamasını içeriyor. Bu da aile ziyaretlerinin azalmasına, tecritin yoğunlaşmasına neden olabilecek." Ankara İHD Şube Başkanı Ender Büyükçulha da "Ucuz ve uzun vadeli iş gücü olduğundan mahk mlar çalıştırılıyor. Mahk m emeğine yönelik bir sömürü sözkonusu" dedi. 
   
   
</TEXT>
</DOC>
