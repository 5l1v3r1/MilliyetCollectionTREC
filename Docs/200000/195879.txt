<DOC>
<DOCNO> 195879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sondun01.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük...Geçici Hükümet'in Türkmen üyesine silahlı saldırı 
</HEADLINE>
<TEXT>

     Irak'ın Kerkük kentinde, Irak Geçici Hükümet Konseyi'nin GHK tek Türkmen üyesi Songül Çabuk'un aracına ateş açıldığı bildirildi. 
     Bağdat'ta yayımlanan Ezzaman gazetesi, Çabuk'un ailesiyle birlikte özel aracında bulunduğu sırada araca ateş açıldığını duyurdu. 
     Ölen ya da yaralanan olmayan saldırının ne zaman düzenlendiği belirtilmedi. 
     Songül Çabuk, gazeteye yaptığı açıklamada, Kerkük'ün Baba Gürgür semtinde eşi ve çocuklarıyla birlikteyken kimliği belirsiz kişilerce aracına ateş açıldığını söyledi. 
     Daha önce tehdit edildiğini belirten Çabuk, ''Özel koruma istemedim'' diye konuştu. 
     
</TEXT>
</DOC>
