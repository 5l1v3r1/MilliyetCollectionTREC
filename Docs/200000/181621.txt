<DOC>
<DOCNO> 181621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/yasam/yas03.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kalp'te bir iyi, bir kötü haber var 
</HEADLINE>
<TEXT>

   Avrupalı kadınlarda birinci ölüm nedeni kalp. İyi haberse, Akdenizli kadınlarda, kalpten ölüm daha az... 
      AYŞEGÜL AYDOĞAN Viyana 
   
   TÜM damar sistemini etkileyen 'aterotromboz' kalp krizi, felç beyin krizi ve periferik damar hastalığı gibi ölüm ve sakatlığa neden olan hastalıklara yol açıyor. Pek çok kişinin bilmediği aterotromboz, 60 yaş üzerinde, yaşam beklentisini 8 - 12 yıl kısaltıyor. Damarda pıhtı oluşturan 'aterotromboz', dünyadaki tüm ölümlerin yüzde 28'inden sorumlu. Her yıl dünyada 32 milyondan fazla aterotromboza bağlı kalp krizi ve felçler meydana geliyor. 
   
   İkinci sırada felç var 
   VİYANA'da düzenlenen Avrupa Kardiyoloji Derneği Kongresi'nde Sanofi-Synthelabo ve Bristol-Myers Squibb firmalarının sunduğu raporlara göre tüm Avrupa ülkelerinde kadınlarda birinci ölüm nedeni, kalp damar hastalıkları. Fransa hariç, erkeklerde de aynı durum geçerli. Kalpten sonra gelen ölüm nedeni, 'beyin krizi' olarak adlandırılan felç. Akdeniz ve kuzey ülkelerinde felç ve kalp hastalıklarının kadınlarda görülme sıklığı ise daha az. 
   
   
</TEXT>
</DOC>
