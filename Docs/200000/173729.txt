<DOC>
<DOCNO> 173729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/soneko19.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın yeni yılda 5 milyar dolara ihtiyacı var... 
</HEADLINE>
<TEXT>

     Irak'ın sadece, tahrip olmuş altyapısının korunması ve temel hizmetlerin devamı için 2004 yılında kreditörlerin 5 milyar dolar yardımına ihtiyacı olacak. 
     Birleşmiş Milletler Irak İnsani Yardım Koordinatörü Ramiro Lopez Da Silva'nın bir grup gazeteciye yaptığı açıklamaya göre, Irak Maliye Bakanlığı yetkilileri, Irak'ın kurumları ve hizmetlerinin devamı, 2004'de 20 milyar dolara malolacak. Bu rakama yıllık bütçedeki devreden maliyetler dahil. 
     Da Silva, bütçe gelirlerinde ise Irak'ın, petrol sanayiinin kazanabileceğinin ötesinde pek fazla gelirinin olamayacağını, borç silme ile elkonulan ve dondurulan fonların geri verilmesinin, yükü biraz hafifleteceğini belirtti. 
     Irak'ın petrol ihracatındaki aksamalar dikkate alındığında, 2004'de 15 milyar dolar ya da daha az gelir tahmin ediliyor, bu durumda, 5 milyar dolarlık açığın kreditörlerce kapatılması zorunlu. 
     BM yetkilisi Da Silva, Irak'da yaşam standartları ve şartlarında niteliksel iyileşme için çok daha fazlasının gerektiğini söyledi. 
     Kreditörlerden 5 milyar dolar katkı beklemenin ne kadar gerçekçi olduğunun Ekim ayındaki toplantıda anlaşılacağını belirten Da Silva, kanun-nizam düzeninde süratli iyileşme halinde, Irak'da durumun 2003 yılı sonunda askeri operasyon öncesine getirilebileceğini kaydetti. 
     Kreditörlerin Irak'a 5 milyar dolar yardım temini için yeni bir karar çıkarılmasının zorunlu olmadığını hatırlatan Da Silva, fakat, ülkelerin, bu paranın işgal güçlerinden ziyade, çok taraflı bir ajansın fonu kanalıyla idaresini istediklerini bildirdi. 
     Irak'ın idaresi, güvenlik temini, ABD'ye halen ayda yaklaşık 4 milyar dolara maloluyor. 
     
</TEXT>
</DOC>
