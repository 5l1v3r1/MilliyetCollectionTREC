<DOC>
<DOCNO> 178773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur16.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti Elazığ İl Başkanı istifa etti... 
</HEADLINE>
<TEXT>

     AK Parti Elazığ İl Başkanı Nevzat Ülger, görevinden istifa ettiğini açıkladı. 
     Ülger, yaptığı yazılı açıklamada, 24 nisan 2003 tarihinde AK Parti Genel Başkanı tarafından görevlendirildiğini belirterek, kendisinin görevlendirilmesiyle birlikte, 40 kişilik yönetim kurulu oluşturduğunu ifade etti. 
     Yönetim yapılanmasında yelpazenin geniş tutularak kent genelinde konsensüs sağlandığını ve büyük memnuniyetin ortaya konduğunu kaydeden Ülger, açıklamasında şu görüşlere yer verdi 
     ''Temmuz ayında yapılan Merkez İlçe Kongresi'nde, il milletvekillerinin manevrası ile meydana getirilen yapı bozulmuş ve olumlu hava kişisel hesaplar uğruna heba edilmiştir. Görevlendirme esnasında şahsıma ve arkadaşlarımıza gösterilen ilgiye teşekkür ederim. Milletvekillerinin, sağlayacağı başarıyı ayak oyunlarıyla değil daha şeffaf sağlamalarını kolaylaştırmak ve onurumuzu kurtarmak için Genel Başkanımızın affına sığınarak AK Parti Elazığ İl Başkanlığı görevimden istifa ediyorum.'' 
     
</TEXT>
</DOC>
