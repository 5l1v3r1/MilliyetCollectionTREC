<DOC>
<DOCNO> 164742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/soneko02.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin enerji potansiyeli var, kul-la-na-mı-yor 
</HEADLINE>
<TEXT>

     Toplam 1,1 milyar ton taşkömürü, 8,4 milyar ton linyit, 380 bin ton toryum rezervi, 200'ü rüzgar, 125'i hidrolik, 31,2'si güneş, 23,8'i jeotermal olmak üzere toplam 380 milyar kilovat saat kwh temiz elektrik enerjisi potansiyeli olan Türkiye, kaynaklarını iyi kullanamıyor. 
     Türkiye, 2001 yılında hidrolik potansiyelinin yüzde 19,2'sini, güneş potansiyelinin binde 8,2'sini, jeotermal enerjisinin binde 3,8'ini, tahmini rüzgar potansiyelinin binde 0,3'ünü kullanabildi. 
     Enerji ve Tabii Kaynaklar Bakanlığı, 2003 Yılı Programı ve çeşitli kaynaklardan derlediği bilgilere göre, Türkiye, petrol ve doğalgaz dışındaki birincil enerji kaynakları kendi tüketimini fazlasıyla karşılayabilecek düzeyde bulunuyor. 
     Geçen yıl yüksek fiyatla satın aldığı 17 milyar metreküp doğalgazın 11 milyar metreküpünü elektrik üretiminde kullanılan Türkiye, sadece 125 milyar kwh hidroelektrik potansiyelini kullanabilse, 2001 yılındaki elektrik tüketiminin yüzde 98,5'ini karşılayabilecekti. Oysa Türkiye, 2001 yılında ortalama 42,5 milyar kwh elektrik üretimi yapılabilen hidrolik kurulu gücünün bile yüzde 42,8'ini 18 milyar kwh'lik elektrik kullanmadı. 
     Ham petrol tüketimi 2001 yılında 29,7 milyon ton olan Türkiye'nin güneş enerjisi potansiyeli bundan fazla. Türkiye'nin 8,8 milyon ton petrol eşdeğeri TEP elektrik 31,2 milyar kwh elektrik üretilebiliyor , 26,4 milyon TEP ısı üretecek güneş enerjisi potansiyeli var. 
     Türkiye, 2001 yılında tükettiği 11 milyon 39 bin ton taşkömürünün beşte birini 2 milyon 357 bin ton kendisi üretti ama rezervlerine bakıldığında üretimi 5 katına 100 yıllık rezerv hesabıyla çıkarabilecek, tüketimini tamamen yerli kaynağından karşılayabilecek durumda. Linyitte tüketiminin yüzde 97,8'ini karşılayabilen Türkiye'nin, yine üretimini üçte bir oranında artırma 100 yıllık rezerv hesabıyla imkanı bulunuyor. 
     
     TÜRKİYE JEOTERMAL VE RÜZGAR CENNETİ AMA... 

     Toplam 140 jeotermal sahasıyla, büyük bir jeotermal potansiyeline sahip olan Türkiye, konutların yaklaşık üçte biri olan 5 milyon konutu ısıtabilecek 31 bin 100 megavat ısı, 23,8 milyar kwh elektrik üretebilecek elektrik potansiyele sahip durumda. Fakat, Türkiye, 2001 yılında, termal potansiyelinin yüzde 2, jeotermal elektrik enerjisi potansiyelinin ise sadece binde 3,8'ini 90 milyon kwh kullanabildi. 
     Türkiye'nin en büyük enerji kaynaklarından biri de rüzgar. Potansiyelinin binde 0,3'ünü kullanarak 2001 yılında rüzgardan 62 milyon kwh elektrik üreten Türkiye'nin, bu alandaki potansiyeli de karada 50, denizde ise 150 olmak üzere 200 milyar kwh düzeyinde. 2001 yılı toplam elektrik tüketiminin 126,9 milyar kwh düzeyinde olduğu dikkate alınırsa sadece rüzgar potansiyeli bile elektrik tüketimini fazlasıyla karşılayabilecek ölçekte... Bazı kaynaklar bu potansiyeli 250 milyar kwh'ye kadar çıkarıyor. 
     Dünyada madenciliğinde üretimde 28., 50'den fazla madeniyle çeşitlilikte 10. sırada yer alan Türkiye'nin, hidrolik, jeotermal, rüzgar ve güneşten elektrik üretme potansiyeli 380 milyar kwh'yi buluyor. Bu rakam, Türkiye'nin 2001 yılı tüketiminin 3 katı düzeyinde bir rakam demek... 
     Bunun dışında Türkiye, nükleer yakıt olan toryumda dünya rezervlerinin büyük bölümünü elinde tutuyor. Toplam 380 bin ton olan toryum rezervlerinin 1 trilyon TEP'e eşit olduğu söyleniyor ki, Türkiye'nin yıllık birincil enerji tüketimi odun, hayvan ve bitki atıkları dahil 77 milyon TEP düzeyinde. 
     Dünyada geleceğin enerji kaynağı olarak gösterilen hidrojen enerjisi ile çalışan otobüs, bilgisayar, cep telefonu, otomobil üretilmiş durumda. Ayrıca ABD, Japonya, Kanada, Suudi Arabistan ve İzlanda gibi ülkeler hidrojen yakıt pilleri üretmekteler. Bu ülkelerden İzlanda, 2030 yılına kadar tüm elektrik enerjisini hidrojen yakıt pilleriyle karşılamayı planlıyorlar. Bu alanda da dünya bor rezervlerinin yüzde 63'üne sahip Türkiye, yine öne çıkıyor çünkü hidrojenin yanması için gereken tek hammadde bor 730 milyon ton rezerv bulunuyor ... 

     
</TEXT>
</DOC>
