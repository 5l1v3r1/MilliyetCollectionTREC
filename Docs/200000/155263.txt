<DOC>
<DOCNO> 155263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/yasam/yas09.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuna'ya kurşuna 5 yıl hapis cezası 
</HEADLINE>
<TEXT>

Hüseyin Bozan önce özür diledi, kararı duyunca kızdı 
     DİNÇER ŞEREF İstanbul 

     Derya Tuna'nın Günay Restoran çıkışı vurulması olayının sanığı Hüseyin Bozan, 5 yıl 4 ay hapis ve 218 milyon para cezasına çarptırıldı. Önce mahkemeden özür dileyen Bozan, kararı duyunca "Yargısız infaz yaptınız" dedi. Şişli 1. Asliye Ceza Mahkemesi'ndeki duruşmaya tutuklu yargılanan Hüseyin Bozan ile tutuksuz sanıklar Abdulmehtap Gürbüz, Ömer Faruk Yalçın katıldı. Tanık olarak dinlenen Ahmet Tatlı, sanık İbrahim Tatlıses'in babası, Derya Tuna'nın üvey annesi olduğunu belirterek, olay hakkında bilgisinin olmadığını söyledi. 
     Son sözü sorulan Hüseyin Bozan, "Çok mağdurum, 40 gün önce çocuğum oldu. Eşime ve çocuklarıma komşular bakıyor. Özür diliyorum. Bir kadını vurmak istemezdim" diyerek, mahkeme heyetinden tahliyesini istedi. 
     Mahkeme sanığın, Tuna'nun vurulması nedeniyle 4 yıl, aynı olayda gazeteci Bora Engin'i yaralaması nedeniyle 4 ay ve ruhsatsız silah kullanmak suçundan da 1 yıl olmak üzere, toplam 5 yıl 4 ay hapis ve 218 milyon lira para cezasına çarptırdı. 
     

</TEXT>
</DOC>
