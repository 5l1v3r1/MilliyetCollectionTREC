<DOC>
<DOCNO> 188514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun19.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
2 ABD askeri trafik kazasında öldü, Fırat'ta 1 asker cesedi bulundu 
</HEADLINE>
<TEXT>

     Çok sayıda Amerikalı askerin saldırılarda hayatını kaybettiği Irak'ta, dün de 2 askerin trafik kazasında öldüğü bildirildi. 
     Amerikan ordu sözcüsü, dün öğle saatlerinde başkent Bağdat'ın Kazimiye mahallesinde meydana gelen kazada, 1. Zırhlı Tümeni askerlerinden ikisinin öldüğünü, birinin de yaralandığını söyledi. 
     Sözcü, yaralı askerin Bağdat'ta bir hastaneye kaldırıldığını, kazayla ilgili soruşturmanın sürdüğünü ifade etti. 
     
     FIRAT'TA CESET 

     Irak'ın başkenti Bağdat'ın kuzeybatısındaki Hadise'de kısa süre önce kaybolan Amerikan askerinin cesedi Fırat Nehri'nde bulundu. 
     Amerikan ordusu tarafından yapılan açıklamada, kayıp askerin cesedinin Fırat Nehri'nde su yüzüne çıktığı belirtildi. 
     Açıklamada, ''3. Süvari Alayı'ndan bir asker pazartesi akşamı kaybolduktan 20 dakika sonra cesedi Fırat Nehri'nde bulunmuştur'' denildi, ancak askerin ölüm nedeni hakkında bilgi verilmedi. 
     
</TEXT>
</DOC>
