<DOC>
<DOCNO> 173244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/guncel/gun12.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızgın boğaya çuval.. 
</HEADLINE>
<TEXT>

      ŞanlIurfa DHA 

   
   Şanlıurfa'da Cemal Akbaş'ın kestirmek için mezbahaya götürmek istediği boğa sahibinin elinden kaçtı. Vatandaşların yakalama girişimlerine öfkelenen boğa sağa sola saldırmaya başladı. Olay yerine gelen polis ekiplerinin çabası sonuç vermeyince takviye güç ve veteriner istendi. Hafta sonu tatili olması nedeniyle veteriner bulunamayınca iş, polis ve vatandaşlara düştü. Boğanın yakalanması için sokağın 2 girişi kamyonla kapatıldı. Ardından boğa yeniden sıkıştırılarak boynuna ip atılarak yakalanmak istendi. Bu sırada İHA kameramanı Ahmet Bağış, bir anda üzerine gelen boğanın saldırısından kurtulamadı. Bağış, yere düşerek boğanın ayakları altında ezilirken, kamerası parçalandı. Bağış, saldırıyı sıyrıklarla atlatırken boğanın boynuna ip atıldı ve kafasına çuval geçirilip etkisiz hale getirildi ve kesilmek üzere mezbahaneye götürüldü. 
   
   
</TEXT>
</DOC>
