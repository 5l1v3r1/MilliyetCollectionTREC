<DOC>
<DOCNO> 195988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/guncel/gun00a.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyonet bilmecesi 
</HEADLINE>
<TEXT>

   
   Saldırıda kullanılan 099 plakalı 1993 model kırmızı renkli Isuzu marka kamyonetin Ahmet Uğurlu ismine çıkması üzerine polis, soruşturmayı bu yönde derinleştirdi. Uğurlu'nun, yaklaşık 20 gündür kayıp olan oğlunun, radikal bir islami örgüte üye olduğu, kamyoneti kısa bir süre önce haber vermeden babasının üzerine satın aldığı ve saldırıda kullandığı iddia edildi. Saldırıda ölen 22 kişinin kimlik tespitinde ise Uğurlu soyadına rastlanmadı. Polis sahte kimlik olasılığı üzerinde araştırma yapıyor. Bu arada Ahmet Uğurlu ve eşi, sorgulanmak üzere gözaltına alındı. 
   Kriminal Polis Laboratuvarı'ndaki incelemede ise, saldırılarda amonyum sülfat gübre , nitrat ve sıkıştırılmış akaryakıt karışımından oluşan tahrip gücü yüksek el yapımı bombaların kullanıldığı belirlendi. Yaklaşık 300-400 kilogram bomba koyulan büyük bidonların çuvallara sarılarak kamyonetlere yerleştirildiği ve deterjan paketleriyle kamufle edildiği anlaşıldı. 
   
   
   
</TEXT>
</DOC>
