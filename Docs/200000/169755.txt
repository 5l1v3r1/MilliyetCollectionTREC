<DOC>
<DOCNO> 169755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sondun25.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Eyalet Başkanı "Türkiye'yi Avrupa ülkesi olarak görmüyorum" 
</HEADLINE>
<TEXT>

     Almanya'nın Baden-Württemberg Eyaleti Başbakanı Erwin Teufel, Türkiye'yi bir Avrupa ülkesi olarak görmediğini söyledi. 
     Teufel, Stuttgart kentindeki eyalet meclisinde bugün yaptığı konuşmada, Türkiye'nin AB üyeliğine karşı çıkarak, ''Türkiye'yi bir Avrupa ülkesi olarak görmüyorum'' dedi. 
     İsrail ve Fas'ın da AB'ye girmesine karşı olduğunu belirten Teufel, ''En önemli soru şu Avrupa nerede sona eriyor '' dedi. AB'nin doğu ve güneydoğuya doğru genişlemesini yine de ''tarihi bir fırsat'' olarak nitelendiren Teufel, AB'ye girebilmek için en önemli kriterlerin, hukuk düzeni ve insan haklarına saygı olduğunu söyledi. 
     
</TEXT>
</DOC>
