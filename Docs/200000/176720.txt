<DOC>
<DOCNO> 176720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/soneko06.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Türkiye hikayesi... Fındıkta fiyat serüveni... 
</HEADLINE>
<TEXT>

     Türkiye'nin en önemli ihraç ürünleri arasında yer alan fındığın taban fiyatının ne olacağı, üreticiler ve fındık işiyle uğraşan tüccar tarafından merakla bekleniyor. 
     Doğu Karadeniz'de fındık toplama işlemlerine başlanırken, 2003 yılı fındık ürününde alım fiyatı ve politikasının nasıl olacağını merakla bekleyen üreticiler, havaların güneşli geçmesi nedeniyle fındık kurutma işlemini önceki yıllara göre daha hızlı gerçekleştiriyor. 
     FİSKOBİRLİK tarafından 1967 yılında fındığın kilosu 5 lira 30 kuruşa alınmaya başlandı. Aynı yıl 24 milyon 269 bin 579 kilogram fındık alınırken, alınan fındığın karşılığı olarak üreticilere 123 bin 311 lira ödendi. 
     FİSKOBİRLİK, 1987 yılında kilosu 1.200 liraya fındık alımı yaparken, 20 yıl sonra fındığın fiyatı binli rakamlara çıkmış oldu. FİSKOBİRLİK milyonlu rakamlara ise 1999 yılında ulaştı. Bu yıl fındık bir milyon 20 bin liradan alınmaya başlandı. 
     FİSKOBİRLİK tarafından en yüksek miktarda fındık 307 milyon 814 bin 674 kilo ile 1989 yılında alındı. 
     Öte yandan, 1989 yılında 2 bin liraya alınan fındığın dolar karşılığı 1.39 iken, bu rakam 1997 yılında 2.52 dolar ile en yüksek değere, 2002 de ise 0.98 ile en düşük değere ulaştı. 
     
</TEXT>
</DOC>
