<DOC>
<DOCNO> 169141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sonspo12.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea'nin kalecisi Macho'nun dizi döndü 
</HEADLINE>
<TEXT>

     Diz bağları kopan Chelsea'nin Avusturyalı kalecisi Jürgen Macho, birkaç ay sahalardan uzak kalacak. 
     Sezon sonunda Sunderland'dan transfer edilen Macho'nun cuma günkü antrenmanda dizinin döndüğü esnada bağlarında kopma meydana geldiği açıklandı. 
     Geçen sezon 16 kez Premier Ligi'nde maça çıkan 25 yaşındaki Viyanalı genç kaleci, ilk kez Avusturya Milli Takımı'nın formasını giydi. 
     Chelsea Teknik Direktörü Claudio Ranieri, bu sakatlığın kendilerini üzdüğünü belirterek, Macho'nun bir an önce iyileşerek, takıma katılmasını umut ettiklerini söyledi. 
     Carlo Cudicini ile birlikte ilk 11'de yer almayı ümit eden Macho'nun yokluğunda, İtalya'nın Chievo Verona takımından transfer edilen Marco Ambrosio'nun forma giymesi bekleniyor. 
     Chelsea, sözleşmesi sona eren Hollandalı Ed De Goey'yi geri göndermiş, kokain testi pozitif çıkan Avustralyalı kaleci Mark Bosnich'in takımla ilişkisini de kesmişti. 
     
</TEXT>
</DOC>
