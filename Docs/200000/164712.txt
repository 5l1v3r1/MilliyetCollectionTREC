<DOC>
<DOCNO> 164712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/yazar/tamer.html </URL>
<DATE> 2003/06/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ekonomik seçkinler ile halkın farkı 
</HEADLINE>
<TEXT>

     Türkiye'nin en büyük 500 firmasının sahip, ortak ve yöneticilerinin ekonomik seçkinlerin değerleriyle sokaktaki vatandaşın değerleri hangi noktalarda kesişip, nerelerde ciddi farklılıklar gösteriyor 
     Dün bu köşede Boğaziçi Üniversitesi öğretim üyelerinden Prof.Yılmaz Esmer'in 1990'dan beri sürdürdüğü Türkiye Değerler Araştırması'nı ilk kez ekonomik seçkinlere de uygulamak istediğinde, öğrencileriyle birlikte karşılaştıkları zorluklara değinmiş ve güven konusuna ağırlık vermiştik. 
     Halkımız insanlara daha az güveniyor, ancak anket sorularına yanıt vermekte herhangi bir çekincesi yok. İnsanları daha güvenilir bulan ekonomik seçkinler ise iş, anket sorularını yanıtlamaya gelince güvensizlik gösteriyor. Çelişkili bir durum 
     
     Aile çok önemli 
     Gerek ekonomik seçkinlerin, gerekse halkın hayatında aile, işten de daha önemli, önem oranı da birbirine çok yakın. Her 2 grupta iş, aile, dostluk vs. için "çok önemli" diyenlerin yüzdesi şöyle 
 E. seçkinler Halk İş 89 88 Aile 98 97 Dostluk 73 76      
     Dinde görüşler farklı 
     "Ekonomik seçkinlerle halk nerede ayrılıyorlar " diye soracak olursanız, anket sonuçlarının ibresi dini gösteriyor. Prof. Esmer'in bulgularına göre ekonomik seçkinlerin 20'si hiçbir dine inanmazken, halk arasında bu oran sadece 2. "Dinin hayatınızdaki önemi" diye sorulduğunda ise ekonomik seçkinlerin sadece 18'i "çok önemli" şıkkını işaretlerken, sokaktaki vatandaşta bu oran 82'ye çıkıyor. 
     
     Pekiyi ya siyaset 
     Ekonomik seçkinlerin 34'ü için siyaset çok önemli, 45'i için biraz önemli. Halkımız ise herhalde aş ve iş derdinde olduğundan, siyaseti çok önemli bulanların oranı 24'te, biraz önemli bulanların oranı ise 20'de kalıyor. 
     
     Yoksulluğun nedenleri 
     Yoksulluğun nedenleri sorulduğunda da ekonomik seçkinlerin değerleriyle halkın değerleri arasında farklılıklar göze çarpıyor. İş dünyasının kremasına göre yoksullukta şanssızlığın rolü 2, tembelliğinki 30. Halka göreyse şanssızlığın rolü daha yüksek 5 , tembelliğinki daha düşük 23 . Halkımızın 67'si yoksulluğu toplumsal nedenlere bağlarken, ekonomik seçkinlerimizde bu oran 60. 
     
     Ve çocuklarımız 
     Prof. Esmer, insanlara çocuklarıyla ilgili soru sormaya özellikle özen gösteriyor. Zira çocuklarıyla ilgili soruları yanıtlarken insanların, kendilerini ele verdiklerini düşünüyor. İşte şıklar ve 2 grubun verdikleri önemi gösteren yanıtları 
 E. seçkinler Halk Terbiye 70 93 Bağımsız dav. 47 13 Çalışkanlık 53 73 Sorumluluk 93 63 Yaratıcılık 43 20 Hoşgörü 74 58 Tutumluluk 24 30 Sebat Azim 52 22 Dindarlık 12 54 Bencillik 38 28 İtaat 7 47      
     5 yıl sonrası nasıl 
     Prof. Esmer, ekonomik seçkinlerin değerleriyle halkın değerleri arasında en büyük farklılığın kadına ve cinselliğe bakışta ortaya çıktığına işaret ederken, gelecekle ilgili beklentiler açısından halkın daha umutsuz ve karamsar olduğuna dikkat çekerek, "5 yıl sonrası için hiçbir olumlu beklentileri yok" saptamasını yapıyor. 
     
     

</TEXT>
</DOC>
