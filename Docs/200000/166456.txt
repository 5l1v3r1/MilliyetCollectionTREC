<DOC>
<DOCNO> 166456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sontur14.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtlar koyun sürüsüne saldırdı... 
</HEADLINE>
<TEXT>

     Bolu'nun Mudurnu İlçesi'nde, çocukların otlattığı koyun sürüsüne kurtlar saldırdı. 
     Alınan bilgiye göre, Bolu'nun Mudurnu İlçesi Gökören Köyü'nde, babaları Kazım Korkmaz'a ait 85 koyunu otlatmak için ormanlık alana götüren Aydın 13 ve Serkan 15 , koyunları otlatırken oyuna dalınca, koyunlar kurt sürüsünün saldırısına uğradı. 
     Koyunlardan 20'si telef olurken, 10 koyunu yaralı bulduklarını söyleyen köylüler, ''Kurtların götürdüğü diğer koyunları arıyoruz'' dediler. 
     Kazım Korkmaz ise 6-7 milyar lira zararı olduğunu belirterek, ''Koyunları, yıllarca çobanlık yaparak kazandığım parayla almıştım. Kurtlar, sadece koyunlarımı yemekle kalmadılar, hayallerimi de yıktılar'' dedi. 
     Bu arada, Mudurnu Gökören Köyü'nde, köylüler 24 saat nöbet tutmaya başladılar. 
     Av tüfeği ruhsatının yaklaşık 300 milyon lira olduğunu söyleyen köylüler, ''Köye, kurtlar saldırıyor. Geçen hafta ormanda bir ayı ve yavrusu köylülere saldırdı. Av tüfeklerinin ruhsatlarını yenileyemediğimiz için kendimizi, hayvanlarımızı, taş ve sopalarla korumaya çalışıyoruz'' diye konuştular. 
     
</TEXT>
</DOC>
