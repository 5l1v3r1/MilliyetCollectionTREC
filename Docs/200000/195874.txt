<DOC>
<DOCNO> 195874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/yazar/tamer.html </URL>
<DATE> 2003/11/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AB'de ayda 400 euro yurttaşlık geliri 
</HEADLINE>
<TEXT>

   Prof. Keyder'e göre bugüne kadar insanların ayakta kalmalarını istihdama bağlamış zihniyeti terketmek ve işsizliğin daha da artacağının kabulü gerek 
   
   Dünya ekonomisi bir kriz dönemini daha geride bırakıyor. Mart 2000'den bu yana dünya borsalarında toplam 13 trilyon dolar değer kaybederek yarı fiyatına inen hisse senetleri, son 6 - 7 ayda bu kaybın 4 trilyon dolarını tel fi etti. Japonya 14 yıl süren ekonomik durgunluk ve 41 ay süren deflasyonist sürecin ardından ilk kez büyüme sinyalleri veriyor. Dünya ekonomisinin lokomotifi Amerikan ekonomisi yeniden büyümeye geçti. Küresel düzeydeki bu senkronize toparlanma süreci, piyasaların beklentisinden çok daha erken hayata geçerek yüzleri güldürdü. 
   
   Dönüşüm krizi 
   Boğaziçi Üniversitesi Ekonomi Bölümü ve New York Eyalet Üniversitesi Sosyoloji Bölümü öğretim üyesi Prof. Dr. Çağlar Keyder'e göre "Bu kriz bir dönüşüm krizi ve çözümü de epey zaman alacak. Dolayısıyla krizden çıkılmış falan değil " 
   Ancak günümüz ekonomilerinde beklentiler o kadar önemli rol oynuyor ki, siz yeterince insanı ikna edebilirseniz, ortada elle tutulur nedenler olmadığı halde krizden de çıkılır, 2000'deki kadar olmasa da bir balon yaratılabilir ve bir süre sahte cennette pek l yaşanabilir 
   
   IMF'nin tahmini 
   Nitekim IMF'in Economic Outlook Raporu da, 2004 için olumlu bir tablo çiziyor 
   Bu yıl 35.6 trilyon dolar olarak gerçekleşeceği tahmin edilen dünya toplam GSYH'sı 2004'te 37.3 trilyon dolara yükselecek.Dünyada toplam büyüme 3.2'den 4.1'e çıkacak.Bu yıl 9 trilyon dolar olarak tahmin edilen dünya ticaret hacmi gelecek yıl 500 milyar dolar daha artarak 9,5 trilyona çıkacak. 
   Ama dünya çapındaki bu büyümenin istihdama pek katkısı olmayacak. Zira biliyorsunuz son dönemde büyümenin lokomotifi istihdam değil, verimlilik artışı 
   
   Totolojik soru 
   Prof. Keyder'e göre kapitalist ekonominin geldiği noktayla ilgili bir zihniyet değişikliğine şiddetle ihtiyaç var. Dünyada işsizliğin bundan böyle daha da artacağının ön kabulü ve bu kabulü esas alan yeni yaklaşımların devreye sokulması gerek. 
   Prof. Keyder, VII. Araştırmacılar Zirvesi'nde önce durum saptaması yaptı, ardından da öneriler getirdi 
   "20. yüzyılda sanayileşme, gelişmiş ülkeler için hem proje, hem ümit, hem de gerçekti. 80'lerin ortasında tarımdaki işgücü toplam olarak azalmaya başladı. Verimlilik anahtar kelime oldu. 90'lı yıllara baktığımızda Çin'de bile sanayideki işgücünün 15 düştüğünü görüyoruz. Yani sanayideki işgücü bir yerden bir yere kaymıyor, o da tarımdaki işgücü gibi toplam olarak azalıyor. O zaman işgücünün geleceği ne olacak Bu gayet totolojik bir soru. 
   
   İşsizliğin geleceği 
   Hizmetler çok karışık bir bohça. İnsanlar kendi yapabilecekleri işleri para karşılığında başkalarına yaptırıyorlar. Sendika yok, örgütlenme imk nı yok, sürekli iş yok. İşsizlikle iç içe... 
   Kapitalist gelişme, şu anda eriştiği teknoloji düzeyiyle daha fazla işgücüne gerek duymuyor. Demek ki insanların artık çok daha yüksek işsizlik düzeyiyle yaşamaya alışmaları gerek. 
   
   Türkiye'ye de gerek 
   Bugüne kadar insanların ayakta kalmalarını tamamen istihdama bağlamış bir zihniyeti terketmek gerek. Artık toplumun dışında kalma tehlikesi de var. Patlamaya hazır bir sorun. 
   Devlet buna nasıl bakacak Amerikalılar bu olayın farkında, çözüm olarak da insanları polisiye yöntemlerle denetim altında tutuyorlar. Avrupa Birliği'nde "Madem ki yurttaşsın, ne yaparsanız yapın size ayda 400 dolar veriyoruz" diyorlar. Bir temel gelir, bir yurttaşlık geliri bu. İnsanların yaşama hakkı. 
   Türkiye'de de nüfusun en yoksul yüzde 10'u için benzeri bir düzenleme düşünülebilir. Hiçbir zaman doğru dürüst bir işe girme şansı olmayan yoksullara verilebilir. Devlet o kadar da güçsüz değil. Marjinal düzenlemelerle temel bir gelir sağlanabilir. Hortumlanan bankaların yanında toplam meblağın lafı bile edilmez." 
   
      
   
</TEXT>
</DOC>
