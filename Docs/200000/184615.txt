<DOC>
<DOCNO> 184615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sonspo29.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Adana'da... 
</HEADLINE>
<TEXT>

     Birinci Süper Futbol Ligi'nde yarın Adanaspor ile karşılaşacak Galatasaray, özel uçakla Adana'ya geldi. 
     Galatasaray kafilesi Adana Havaalanı'nda çiçeklerle karşılanırken, aralarında genç kızların da bulunduğu taraftarlar, futbolculardan fotoğraf ve imza almak için yoğun çaba gösterdiler. 
     Kafilede sakat olan Abdullah, Lukunku, Ümit, Ergün ile Teknik Direktör Fatih Terim'in kadroya almadığı Ömer, Pinto, Hakan Ünsal bulunmuyor. Kart cezalısı Hasan Şaş'ın da kadroda yer almadığı belirtildi. Bu arada, dünkü antrenmanda sakatlanan Batista'nın yarınki maçta forma giyme şansının yüksek olduğu ifade edildi. 
     HiltonSA Oteli'nde kalacak olan Galatasaray, yarın sabah ter antrenmanı yapacak. 
     Öte yandan, yarın yapılacağı açıklanan, Fatih Terim'in merkez Seyhan İlçesi Akkapı Mahallesi'nde yaptırdığı ''Fatih Terim Lisesi''nin açılışının 6 Ekim'e ertelendiği bildirildi. 
     
</TEXT>
</DOC>
