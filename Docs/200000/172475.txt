<DOC>
<DOCNO> 172475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/yasam/yas01.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk anneden Bush'a mektup 
</HEADLINE>
<TEXT>

   ABD'li eşinin, çocuklarını ülkesine götürmesiyle 5 yıldır evlat hasreti çeken Sevda Phipps, Bush ile Erdoğan'dan yardım istedi 
      TAYLAN YILDIRIM İzmir DHA 
   
   Adana İncirlik Üssü'nde görevliyken evlendiği Amerikalı astsubay James Michael Phipps'in üç çocuğunu alarak ülkesine götürmesi nedeniyle 5 yıldır evlat hasreti çeken Sevda Phipps 35 , Başbakan Erdoğan ve Bush'tan yardım istedi. 
   
   Üç çocukları var 
   Sevda, Michael Phipps ile 1989'da evlendi. Dört yıl yaşadıkları İncirlik'te dünyaya gelen çocuklarına Linda Duygu 13 ve Anthony Salim 12 adlarını veren çift, Phipps'in tayininin çıkması üzerine Washington'a taşındı. Jassy Can 6 orada doğdu. Ve Phipps'in yeniden Türkiye'de görev almasıyla çift, İzmir'e taşındı. 
   Ancak Alsancak'taki mutlu yaşamları, eşinin gece hayatına alışmasıyla k busa döndü. Ve boşandılar. Vel yeti alan baba Phipps, tayininin Teksas'a çıkması üzerine 1998'de üç çocuğuyla birlikte Amerika'ya gitti. 
   5 yıldır çocuklarına ulaşamayan ve ailesinin kendisine sahip çıkmaması üzerine bir oto yıkama servisinde çalışmaya başlayan Sevda Phipps, sonunda Erdoğan ve Bush'a mektup yazarak yardım istedi. 
   Sevda Phipps, mektuplarında "Lütfen bu mektupları eşlerinizin yanında okuyun. Anne oldukları için beni daha iyi anlarlar" ifadesini kullandı. 
   
   
   
</TEXT>
</DOC>
