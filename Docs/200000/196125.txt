<DOC>
<DOCNO> 196125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/soneko26.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmitli Mucit, kendi elektriğini üreten motor icat etti... 
</HEADLINE>
<TEXT>

     İzmitli mucit Mehmet Derviş Tağ 27 , kendi elektriğini üreten motor icadına patent alabilmek için, Türk Patent Enstitüsü'ne hizmet veren Malayka Marka, Patent Limited Şirketi ile sözleşme imzaladı. 
     Tağ, sözleşme imzalanması sırasında yaptığı açıklamada, 1996 yılında Ford marka bir otomobilde denediği ve olumlu sonuç aldığı motorun, benzin, mazot ve benzeri katkı maddesine ihtiyaç duymadan kendi elektriğini ürettiğini belirterek, Sanayi de de kullanılabilen bu motorun ilk hareketi aküyle oluyor. Motor, saatte 90-120 kilometre arasında hız yapabilme imkanı sağlıyor'' dedi. 
     Hareket halinde kendi kendine elektrik üretip depolayan motor için mühendislerin de onay verdiğini ifade eden Tağ, şunları kaydetti 
     ''Yağ, su ve antfriz olayının kalktığı, olası bir kaza anında ise otomatik şartelinin devreye girmesiyle yangın ve patlama riskini azaltan motora patent için daha önce yaptığım başvurudan sonuç alamamıştım. Ama, İzmir Fuarı'ndaki sergimin ardından Malayka Marka Patent Limited Şirketi'nden patent çıkartılması için aldığım teklifi kabul ettim. Motorun üretimi için birkaç fabrikayla görüşmeler sürüyor.'' Mehmet Derviş Tağ, motorun maliyetinin 2 milyar 750 milyon lira ile 3 milyar lira arasında değiştiğini sözlerine ekledi. 
     Açıklamanın ardından, patent sözleşmesi Tağ ile ilgili şirketin temsilcisi Ufuk Akçapınar tarafından imzalandı. 
     
</TEXT>
</DOC>
