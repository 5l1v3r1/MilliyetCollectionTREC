<DOC>
<DOCNO> 167270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun27.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlu olmayan kadın 4 kızını öldürdü, sonra intihar etti... 
</HEADLINE>
<TEXT>

     Hindistan'da, oğlu olmadığı için ailesinin baskısıyla karşı karşıya kalan bir kadın, 4 kızını zehirledikten sonra intihar etti. 
     Yaşları 2.5 ile 8 arasında değişen 4 kızını, yaşadıkları Barabazar köyünün uzağında tenha bir yere götüren Malati Mahato 34 adındaki kadın, çocuklarına zehirli tatlılar yedirdi. 
     Polisin verdiği bilgiye göre, Mahato çocuklarının öldüğünden emin olduktan sonra yakındaki bir ağaca kendini astı. 
     Oradan geçen bir çoban cesetleri görünce polise haber verdi. 
     Köylüler, Mahato'nun, ''erkek çocuk doğuramadığı'' gerekçesiyle sık sık kocası ve kocasının ailesi tarafından dövüldüğünü söylediler. 
     Polis, kadının kocası ile kayınpederinin ölümlere sebep olmak suçlamasıyla gözaltına alındığını bildirdi. 
     Hindistan'da, evlilik sırasında yüklü miktarda çeyiz verilmek zorunda olunduğu için, kız çocuklar aileye yük olarak görülüyor ve istenmiyor. 
     
</TEXT>
</DOC>
