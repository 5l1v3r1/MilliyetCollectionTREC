<DOC>
<DOCNO> 164525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/siyaset/siy20.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Erdoğan'dan 3 atama      Başbakan Recep Tayyip Erdoğan, boş bulunan Başbakanlık Müsteşar Yardımcılıklarına Ruhi Özbilgeç ile Emin Zararsız'ı atadı. Erdoğan, DPT Müsteşar Yardımcılığı'na ise Cevdet Yılmaz'ı getirdi. 
     
AKP'de 'taciz' istifası      Kırıkkale Delice'deki sağlık ocağında hemşire olarak çalışan bir çocuk annesi A.A.'yı 27 "Cep telefonundan taciz" ettiği öne sürülen AKP İlçe Başkanı Ercan Han 27 görevinden istifa etti. Basın açıklaması yapan Han, "AKP'nin geleceğine gölge düşürmeye çalışan politikacılar karalama polemiğine girdiler. Yazdıkları senaryoya oyuncular da bularak ebe A.A.'yı kullandılar" dedi. 
     
'İçki yasağı' savunması      Milli Eğitim Bakanı Hüseyin Çelik, Silifke ve Gaziantep öğretmenevlerinde içki yasağı uygulamasını savundu. CHP'li Hüseyin Özcan'ın soru önergesini yanıtlayan Çelik, alkollü içki satılan yerlerin okuldan 200 metre uzaklıkta bulunmasının zorunlu olduğunu belirterek, "Silifke Öğretmen-evi'nin Cumhuriyet İlköğretim Okulu bahçesinde olması nedeniyle, Gaziantep Öğretmenevi'nin de Anadolu Otelcilik ve Turizm Meslek Lisesi'nin yeraldığı komplekse bulunması nedeniyle alkollü içki ikramı kaldırılmıştır" dedi. 
     
Sineklik komisyonu      Hükümet, Hakk ri'de bir tiyatro dekorundaki sinekliğin sakıncalı bulunması ve kitap yakılması olaylarının ardından AB'ye uyum yasalarının uygulanmasını izlemek için bakan düzeyinde Uygulamaları İzleme Komisyonu kurmaya karar verdi. Ulusal Program'da yasa çalışmalarının bu yıl sonuna kadar tamamlanacağına ilişkin AB'ye söz verilirken, 2004'te gerçekleştirilecek uygulamalara ilişkin yeni bir düzenlemeye gidilecek. 
     
Bulut ANAP'ı bıraktı      Bahçelievler Belediye Başkanı Saffet Bulut, partisi ANAP'tan istifa etti. Bulut, "Görülen lüzum üzerine istifa ettim, bağımsız olmak daha uygun" derken, bunun nedenini açıklamadı. Bir başka partiye geçip geçmeyeceği yolundaki soruları cevaplamayan Bulut, kimseye tepkili olmadığını da söyledi. 1983'ten beri partiye üye olan ve 1992 - 1994 yıllarında Bahçelievler İlçe Başkan Vekilliği yapan Bulut, iki dönemdir Belediye Başkanlığı görevini yürütüyor. 
     

</TEXT>
</DOC>
