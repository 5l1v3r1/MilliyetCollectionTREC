<DOC>
<DOCNO> 183246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/ekonomi/eko01.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kur riskini 'vade'yle çözün 
</HEADLINE>
<TEXT>

   Şirketleri açık pozisyon için uyaran ve vadeli işlemleri kullanmalarını öneren Merkez Bankası Başkanı Serdengeçti, 'Bunu kullanmayan riski üzerine alır' dedi 
      ANKARA Milliyet 
   
   Merkez Bankası Başkanı Süreyya Serdengeçti, şirketleri açık pozisyon konusunda uyardı. Ankara Sanayi Odası'nın düzenlediği Ekonomi Zirvesi'ne katılan Serdengeçti, konuşmasının ardından işadamlarının sorularını yanıtladı. 
   Serdengeçti, bankaların aksine İMKB'ye kayıtlı firmaların verileri üzerinde yapılan çalışmalarda açık pozisyon riski görüldüğünü belirterek, "Nasıl oluyor da bankalar bu konuda mesafe kat ederken firmalar kat etmedi Bunun birçok nedeni var" dedi. 
   
   7 milyarı kimse sormuyor 
   Nedenlerin başında Merkez Bankası'nın 2001'de döviz satmasının geldiğini söyleyen Serdengeçti, "Mahkemelik olan 5 milyar dolardan söz etmiyorum. Ondan sonra 7 milyar dolar sattık. Onun nedenini kimse sormuyor. Bankaların açık pozisyonları o şekilde kapatıldı" dedi. "Merkez Bankası, ülkedeki tüm şirketlerin açıklarını kapatamaz. Uyarıyorum. Döviz borcunuz olabilir. Döviz geliriniz yoksa ve bir illüzyona kapıldıysanız... Döviz borçları bankalardan pahalıdır deyip de. Değildir. Öyle bir şey yok. Kur riski sizin üzerinizdedir. Yanarsınız." 
   İhracatçıların "kurun değer kaybetmesi rekabet gücümüzü azaltıyor" söylemini eleştiren Serdengeçti, "1994 ve 2001'de devalüasyon yaşandı. Ama rekabet sıralamasında yükselmedik. Rekabet gücü ekonomide istikrar sağlanması ve hukukun h kim olmasıyla artar" dedi ve şöyle devam etti 
   
   'Risk alırsınız' 
   "İhracat yapıyorsak, 3 ay sonra gelecek olan döviz gelirlerimizi bugünden vadeli olarak satacağız. Bu kurlar bankalar tarafından pek la verilmektedir. İthalatçıysak ve 3 ay sonra ödeyeceğimiz dövizi bugünden 3 ay vadeli olarak satın alacağız." Serdengeçti, vadeli işlemlerin kullanılmamasının hata olduğunu vurgulayarak, bunu kullanmayanların zaten riski üzerlerine aldıklarını söyledi. 
   
   Vadeli işlem nedir    Vadeli işlem, bir malın ilerideki fiyatının bugünden belirlenerek o fiyattan işlem yapılması anlamına geliyor. Örneğin 6 ay sonra 1 dolar 1 milyon 500 bin lira olacağı tahminiyle bankadan vadeli dolar kontratı satın alıyorsunuz. Kendinizi de ilerideki kur riskinden korumak için aynı vadeye doları 1 milyon 500 binden başka birine satıyorsunuz. Böylece 6 ay sonraki işlem için kur riski almıyorsunuz. İhracatçıların son dönemdeki sıkıntılarının arkasında da bu yatıyor. Örneğin, ihracatçı 14 milyon lira maliyetli bir mal için dolar 1 milyon 700 binken 10 dolardan 17 milyon lira yurtdışı bağlantısını kurdu. Ancak 6 ay geçti ve siparişleri teslim edeceği sırada dolar 1 milyon 380 bine düştü. 10 dolarlık mal için alacağın paranın TL karşılığı 13 milyon 800 bin olacağından şirket her bir birimde 200 bin lira zarar edecek. 
   
   Serdengeçti Son birkaç ayda da tehdit edildik    Özerklik konusunda mesafe katettiklerini söyleyen Merkez Bankası Başkanı Süreyya Serdengeçti, "Her zaman bir şekilde tehdit edileceksiniz. Bu da oldu. Hatta son birkaç ay içinde" dedi. 
   
   'Krediyi kestik' 
   Merkez Bankası'nın özerkliği konusunda olumlu neticeler görüldükçe 'özerklik iyi oldu' denmeye başlandığını söyleyen Serdengeçti, "Kasım 2001'den bu yana hükümete kredi vermiyoruz. Kasım 2001'den bu yana Türkiye'de enflasyon düşüyor. En önemli gelişme bu" diye konuştu. 
   Merkez Bankası'na yönelik müdahale çabasının her zaman olacağını belirten Serdengeçti, "Her zaman bir şekilde tehdit edileceksiniz. Bu da oldu. Hatta son birkaç ay içinde. Herşey olacaktır" ifadesini kullandı. Bunun bir mücadele olduğunu ve bunun da verileceğini kaydeden Serdengeçti, "Ne ölçüde desteklenirsek o ölçüde başarılı olacağımızı sanıyorum. İki yıl öncesine göre çok daha fazla desteklendiğimizi düşünüyorum" dedi. 
   
   DPT'nin 'IMF reçetesi' eleştirisine tepki    İhracatçılar, ekonomi alanında yazan köşeyazarları ve TV yorumcularına eleştiriler yönelten Serdengeçti, konuşmasına başlar başlamaz DPT Müsteşarı Ahmet Tıktık'ın sözlerini hedef aldı. Tıktık, konuşmasında Türkiye'nin IMF destekli bir program uyguladığını, onun öngördüğü çerçeveyi doğru kabul ettiklerini ancak Türkiye'nin yapması gereken kendi ödevleri olduğunu belirtti. Serdengeçti bunun üzerine Tıktık'a, "Zaman zaman 'IMF reçeteleri geçerli mi ' diye soruluyor. Bizim IMF'nin programı dediğimiz şeyler, yıllardan beri var. DPT'nin kalkınma planlarında ve yıllık programlarında bulunuyorlar. İsteyen onlara bakabilir. Bu, teknisyenlerimizin hazırladığı, bizim istikrar programımızdır" diye tepki gösterdi. 
   
   'Borç çevirme sorunu yok'    Ekonomi Zirvesi'nde konuşan Hazine Müsteşarı İbrahim Çanakçı, net kamu borcunun milli gelire oranının yıl sonu itibariyle yüzde 70'in altına düşmesinin hedeflendiğini belirterek, Türkiye'nin borcun sürdürülebilirliği gibi bir sorunun bulunmadığını söyledi. Çanakçı, 6'ncı gözden geçirme çalışmalarının zamanında tamamlanacağını da bildirdi. 
   
   Mortgage'e hazırlık 
   Konut sektörünün 20 - 30 yıl gibi uzun vadeli desteklenmesine dönük Mortgage finansman modeli için koşulların hazır olduğunu ve bu konuda bir çalışma başlattıklarını söyledi. Maliye Bakanlığı Müsteşarı Hasan Basri Aktan da ek bütçenin, bütçenin kendi içerisinde bir revizyon şeklinde yapılacağını belirterek, "Toplam bütçe büyüklükleri herhangi bir şekilde değişmeyecek" dedi. Aktan, Vergi Barışı'ndan öngörülen 2.4 katrilyon liralık gelirin 1.8 katrilyonunun ağustos sonu itibariyle toplandığını söyledi. Ankara Sanayi Odası Başkanı Zafer Çağlayan da büyümenin sürdürülebilmesi için ek bir programa ihtiyaç olduğunu söyledi. 
   
   
</TEXT>
</DOC>
