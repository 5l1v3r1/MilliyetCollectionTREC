<DOC>
<DOCNO> 172533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sondun32.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Saddam, temizlenmesi gereken bir pisliktir" 
</HEADLINE>
<TEXT>

     ABD Dışişleri Bakanı Colin Powell, Irak'ın devrik lideri Saddam Hüseyin'i ''temizlenmesi gereken bir pislik'' olarak niteledi. 
     Saddam Hüseyin'in artık ''kötü haber'' olamayacağını söyleyen Powell, Saddam Hüseyin'in ''köşeye sıkıştığını'', ancak yakalanmasının ne kadar süreceğini şu anda söyleyemeyeceğini belirtti. 
     Powell, Reuters haber ajansına verdiği demeçte ayrıca, Amerikan yönetiminin Batı Şeria'yı bölen güvenlik duvarı konusunda İsrail'e baskı yapmayı sürdüreceğini kaydetti. 
     Powell, güvenlik duvarının bir sorun olduğunu, çünkü Fistinliler için yaşamı zorlaştırdığını ve Filistin devletinin sınırları için önyargı oluşturduğunu ifade etti. 
     Kuzey Kore'deki nükleer soruna da değinen Powell, bu konuda bu yıl içinde çok taraflı görüşmeler yapılması olasılığı bulunduğunu söyledi. 
     Pyongyang yönetiminin nükleer programı ile ilgili olarak Amerikalı, Kuzey Koreli ve Çinli yetkililer Nisan ayında Pekin'de bir araya gelmişlerdi. Washington yönetimi, bu konuda görüşmelere Güney Kore ve Japonya'nın da katılmasını önerdi. 
     
</TEXT>
</DOC>
