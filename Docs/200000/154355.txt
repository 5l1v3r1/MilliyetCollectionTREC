<DOC>
<DOCNO> 154355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/spor/aspo.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜĞÜNE DAVET 2-0 
</HEADLINE>
<TEXT>

Beşiktaş Teknik Direktörü Mircea Lucescu, Siyah-Beyazlı taraftarlara seslendi "Son maça kadar savaşacağız. En sonunda hep birlikte düğün yapacağız." 
     Lucescu'nun güveni tam 
     İNÖNÜ Stadı'nda maçtan önce dağıtılan dergide Lucescu, taraftarlara umut dolu mesajlar gönderdi. Rumen teknik adam, şampiyonluk için son maça kadar savaşacaklarını dile getiren Lucescu, şu ifadeleri kullandı "Takımıma ve taraftarlarıma güveniyorum. Maçlarımızı kazanıp, bekleyeceğiz. Düğünü mayıs ayının sonunda, hep birlikte yapacağız." 
     
     Toplantıyı Uçar yaptı 
     LUCESCU'NUN rahatsızlığı nedeniyle, maçtan sonra basın toplantısını yardımcı antrenör Feyyaz Uçar düzenledi. Uçar, "İlhan'ın yokluğu nedeniyle rakip savunmayı bozmakta zorlandık. Rakibin böyle kapanacağını biliyorduk. İstediğimiz tempoyu yakalayınca goller geldi. Galatasaray, Trabzon'da yenilse bile yarış son iki haftaya kadar sürer" dedi. 
     
     Göze çarpanlar 
     CORDOBA 90 dakika içinde büyük sıkıntı çekmedi. Sadece ilk yarıda Ahmet Yıldırım'ın hatasından kaynaklanan pozisyonda önemli bir çıkış yaptı. 
     SERGEN Oyunda kaldığı süre içinde fazla sırıtmadı. Forvette oynadı. Pozisyon üretti ama fırsat bulamadı. 
     GİUNTİ Her geçen gün orta sahada iyi işler yapmaya başladı. Dün de savaştı. Hem ofansa, hem de defansa destek verdi. 
     AHMET DURSUN Bir gol atmasına karşın, özellikle yüzü kaleye dönük olduğu anlarda etkisizdi. Çok top kaybetti. Kazandığı topları da acemice harcadı. 
     AYTEKİN Konuk takımın savaşan ve orta alanda iyi işler yapan ismiydi. Topu hem rakip yarı alana taşıdı, hem de iyi mücadele etti. 
     
     Maçtan rakamlar 
     CORDOBA 90 dakika içinde büyük sıkıntı çekmedi. Sadece ilk yarıda Ahmet Yıldırım'ın hatasından kaynaklanan pozisyonda önemli bir çıkış yaptı. 
     SERGEN Oyunda kaldığı süre içinde fazla sırıtmadı. Forvette oynadı. Pozisyon üretti ama fırsat bulamadı. 
     GİUNTİ Her geçen gün orta sahada iyi işler yapmaya başladı. Dün de savaştı. Hem ofansa, hem de defansa destek verdi. 
     AHMET DURSUN Bir gol atmasına karşın, özellikle yüzü kaleye dönük olduğu anlarda etkisizdi. Çok top kaybetti. Kazandığı topları da acemice harcadı. 
     AYTEKİN Konuk takımın savaşan ve orta alanda iyi işler yapan ismiydi. Topu hem rakip yarı alana taşıdı, hem de iyi mücadele etti. 
     
     Maçtan notlar 
     Nouma'nın şovu 
     BEŞİKTAŞ'IN yollarını ayırdığı Nouma, dün büyük ilgi gördü. Maçı locadan izleyen Fransız futbolcuya büyük destek vardı. Nouma'nın soyunma odasına gitme talebi kabul edilmedi. Öte yandan Türkiye'de oturma izni dolan Fransız'a uyarı geldi. Tribündeki "Hepimiz h l zenciyiz" pankartı dikkat çekiciydi. 
     
     Tayfur cezalı 
     KAPTAN Tayfur, Altay maçında dördüncü sarı kartını görerek cezalı duruma düştü. Tecrübeli futbolcu, Beşiktaş'ın önümüzdeki hafta Adanaspor ile deplasmanda oynayacağı kritik maçta takımdaki yerini alamayacak. 
     
     Sağduyu beyler 
     GALATASARAYLI taraftarların maça gelip sahaya yabancı madde atma iddiası taraftarları harekete geçirdi. Maçtan önce uzun süre tribünler gerginlikten uzak durulması için tezahürat yaptı. Stat kapısında uyarı yazıları dağıtıldı. 
     
     Sergen'in isteği 
     KARTAL'IN orta sahadaki yıldızı Sergen maçtan önce stat görevlilerine şarkı siparişi verdi. Yıldız futbolcunun isteği üzerine başlama düdüğünden kısa bir süre önce Kayahan'ın, "Film gibi biraz" parçası defalarca çalındı. 
     
     2. barış günü 
     MAÇTAN iki gün önce antrenmanda tartışan Tayfur ve Yasin dün barıştı. Karşılaşmadan önce ısınmak için sahaya çıkan ikili tribünlerin yoğun isteği üzerine elele herkesi selamladı. İkili idmandan sonra birbirinden özür dilemişti. 
     
     Polis gösterisi 
     BEŞİKTAŞ kongre üyesi olan İstanbul Emniyet Müdürü Celalettin Cerrah'ı, tribünler alkışlarla karşıladı. Emniyet güçlerine bağlı özel yunus ekipleri trafik haftasını kutlamak için maçtan önce motorsikletle gösteri yaptı. 
     
     Saygı duruşu 
     BİNGÖL'Ü vuran ve birçok kişinin hayatını kaybetmesine neden olan acı deprem nedeniyle maçtan önce 1 dakikalık saygı duruşu yapıldı. Beşiktaş sahaya "Başın sağolsun Bingöl. Acınızı paylaşıyoruz" pankartıyla çıktı. 
     
     'Haram olsun' 
     ALTAYLI Çağdaş maçtan sonra hakem Selçuk Dereli'ye ateş püskürdü. Çağdaş, "Dereli, Galatasaray maçında da direncimizi kırmıştı. Geçen hafta bana hakkını helal ediyor musun diye sormuştu. Şimdi cevap veriyorum, haram olsun" dedi. 
     
     Sembolik tören 
     BEŞİKTAŞLILAR Derneği'nin öncülüğünde başlatılan "100. yılda yer siyah, gök beyaz" kampayasının başlagıcı için Barbaros Hayrettin Paşa Meydanı'nda sembolik tören düzenlendi. Törene bazı kongre üyeleri de katıldı. 
     
     PAF'lar devirdi 
     PAF Ligi'nde emin adımlarla şampiyonluğa koşan Beşiktaş, en yakın takipçisi Altay'ı 1 - 0 yenerek zirvede rahat bir nefes aldı. Maçın tek golü Berkant'tan gelirken, bir maçı eksik olan Beşiktaş puan farkını 3'e çıkardı. 
     

</TEXT>
</DOC>
