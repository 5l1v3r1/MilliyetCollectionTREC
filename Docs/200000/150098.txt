<DOC>
<DOCNO> 150098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/siyaset/siy08.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem ittifak arıyor 
</HEADLINE>
<TEXT>

YTP lideri Cem, Baykal ve Ecevit'e "Yerel seçimlere tek adayla gidelim" çağrısı yaptı 
     SALİHA ÇOLAK Ankara 

     AKP, yerel seçimlere dönük hazırlıklara başlarken, YTP Genel Başkanı İsmail Cem, CHP Genel Başkanı Deniz Baykal ve DSP Genel Başkanı Bülent Ecevit'e, "yerel seçimlerde birlikte hareket edelim, her belediyede tek adayla seçime girelim" çağrısı yaptı. 
     "Belediyeleri de bu beceriksiz iktidara teslim edersek, bunun vebali altında kalırız" diyen Cem, projesini Milliyet'e anlattı "İstanbul'u yüzde 26 ile aldılar. Bir araya gelmezsek yine bu sonuçla karşılaşacağız. İktidarda bu kadar beceriksiz olan bir partiye yerel yönetimleri de teslim etmenin büyük sakıncaları olacaktır. Bir araya geliriz, mevcut belediye başkanları yine aday olur, başkan olmayan yerde birimiz aday gösteririz, diğerleri onu destekler. Hepimizin aldığı toplam oyun da üzerine çıkarız." 
     Bu çağrının bir birleşme modeli olmadığını belirten Cem, "Yerel seçimlere dönük bir anlayış birliğine ihtiyacımız var" diye konuştu. 
     


SİYASET 


















</TEXT>
</DOC>
