<DOC>
<DOCNO> 188942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/tv/ekran.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzler gülüyor 
</HEADLINE>
<TEXT>

   "Sultan Makamı"nda atları yarışı kazanınca, Sultan ve arkadaşları mahalleye para ve umutla dönüyor 
      İstanbul'da bir kenar mahallede yaşanan olayları anlatan "Sultan Makamı"nda yüzler gülüyor. Şevket Çoruh, Başak Köklükaya, Ruhi Sarı, Uğur Polat, Dolunay Sert, Kerem Atabeyoğlu ve Ayşen Gruda gibi isimlerin oynadığı dizide, Sultan, atı yarışı kazanınca mahalleye hem para hem de Asiye'yle evlenme umuduyla dönüyor. 
   
   At koşar baht kazanır mı 
   Yarışı kazanan Sultan ve arkadaşları çok mutludur. Bahtiyar, Sultan ile Asiye'nin evlenmesini engellemek için Dursun'dan yardım ister. Dursun da mahallenin bütün kadınlarını bu evliliği engellemek için seferber eder. Diğer yandan Nazlım verdiği armağanı reddedince Sefer umutsuzluğa kapılır ve ata doping için verdikleri ilacı içerek intihara kalkışır. 
   KANAL D 21.20 
   
   
   Galaya davetlisiniz    Beklenen film "Asmalı Konak" yarın vizyona giriyor. Böylece aylardır gündemde olan "Bahar'ın hastalığı ne olacak ", "Seymen'i ABD'de neler bekliyor ", "Konak sakinleri için tatsız bekleyiş son bulacak mı " gibi sorular da yanıtlarını bulacak. 
   Cüneyt Özdemir ve Soner Yalçın'ın hazırladığı "beşN birK" bugün filmin Lütfi Kırdar'da yapılacak galasını ekrana taşıyacak. "Asmalı Konak Özel" bölümünde, galaya katılan ünlü isimlerle yapılan röportajları, gecenin sürprizlerini ve filmi herkesten önce seyredenlerin görüşlerini izleyebilirsiniz. 
   CNN TÜRK 20.30 
   
   
   Trafik karışacak    TV'lerde bu sezon aynı isimleri bazen "misafir" bazen "ev sahibi" olarak izliyoruz. Seda Sayan, Ebru Gündeş, Alişan, Muazzez Ersoy, İzzet Yıldızhan, Mahmut Tuncer, İsmail Türüt gibi program yapan isimlerin arasına İbrahim Tatlıses de katılıyor. Şovuna isim olarak şarkısı "Tek Tek"i seçen Tatlıses'in ilk konukları Ebru Gündeş ve Beyazıt Öztürk. Bakalım Tatlıses, "Ebru Gündeş Show"a ne zaman katılacak 
   SHOW TV 22.00 
   
   

   KISA... KISA...    Arena Uğur Dündar, Kızılay dosyasını devam ettiriyor. Kızılay'da tüzük ve yönetim değişikliği ne anlama geliyor Neden Kızılay son yıllarda hep skandallarla anılıyor Yanıtlar, "Arena"da. KANAL D 22.50 
   Kim Haklı Ali Kırca'nın, "Siyaset Meydanı" ile dönüşümlü yayınlanacak yeni programında üniversite öğrencileri gündem maddelerini münazara formatında tartışacak. ATV 23.00 
   32. Gün Mehmet Ali Birand ve Rıdvan Akar'ın sundukları program, Alevilerin bugününü ele alacak. Birand, konuklarıyla Alevilerin devletten neler beklediğini, kendilerini nasıl tanımladıklarını konuşacak. CNN TÜRK 23.05 
   Aranıyor Sorel Dağıstanlı'nın sunduğu yapımda biri İstanbul, diğeri Gaziantep'te işlenen iki cinayetin perde arkası araştırılıyor. KANAL D 00.10 
   
   
</TEXT>
</DOC>
