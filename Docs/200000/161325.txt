<DOC>
<DOCNO> 161325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/astro/index.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginlik var 
</HEADLINE>
<TEXT>

     Bugün gökyüzü daha gergin. Özellikle akşam bu daha belirgin olabilir. Konsantrasyonda zorlanabiliriz. Detaylara özen göstermek gerekiyor. Koç'lar detay gerektiren işlerden kaçınmamalılar. Bu arada sorumluluklarını da yerine getirmiş olacaklar. Sözlerine özen göstermeleri gereken bir gündeler. Boğa'lar harcamalarını dengede tutmalı ve birikimlerini daha iyi kullanmaya bakmalı. Ekonomik davranmak gerekiyor. İkizler bugün yakın ilişkilerinde daha etkin. Evle uğraşmak da gerekebilir. Aceleci davranmak zorunda kalabilirler. Evle ilgili uğraşlar da dikkat çekici olabilir. Yengeç'ler geçmişten aldıkları derslerle artık hata yapmayacaklar ama duygusal konularda yine aşırı hassas olabilirler. İyimser kalmaya çalışmalılar. Aslan'lar değişik görüşlere açık. Çoğu zaman inat etseler de, gün boyunca arkadaşlıklar, grup çalışmaları onlara yeni ilhamlar getirebilir. Harcamalarda abartı mümkün. Başak için gergin bir gün olabilir zira yapılacak çok iş var. Aslında kendilerini göstermek için fırsatlar da söz konusu. Yapıcı davranmak kazanç getirecek. 
     Terazi'ler kafalarındaki pek çok düşünceyi yerli yerine oturtmakta güçlük çekebilir. Başkalarından alacakları önerileri de gerçekçi biçimde sınamalılar. Yabancılarla bir araya gelebilirler. Akrep bugün duygusal konularda gevşemenin yollarını arayabilir. Harcamalara dikkat etmeliler. Yeteri kadar net olamamak yanlış anlamalara yol açabilir. Yay'lar bugün biraz tutarsız ya da kararsızlıktan dolayı gergin olabilirler. Ay yüzünden duygusal konularda abartılı dalgalanma var. İlişkilerinde ılımlı olmaları gerekiyor. Ortaklıklar da önemli. Oğlak'lar kendilerini işe veriyorlar. Tamamlamaları gereken çok şey var. Detay gerektiren işler yüzünden yorulacaklar. Kova'lar düne oranla rahat bir gündeler. Duygularını iyi ifade etmeye çalışmalılar. İyimserlik onlara çok şey katacak. Balık'lar düzenli ve pratik olmak zorundalar. Ev ya da işle ilgili uğraşlar ya da zamanlarını alacak çok iş söz konusu. ilişkilerde sorumluluklar alabilirler. 
     
     

</TEXT>
</DOC>
