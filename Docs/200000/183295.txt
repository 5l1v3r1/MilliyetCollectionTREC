<DOC>
<DOCNO> 183295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/spor/spo06.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimri Chelsealiler 
</HEADLINE>
<TEXT>

   4 poundluk mönü almaktan kaçınan İngiliz ekibinin üç futbolcusu Makelele, Petit ve Gallas, Prag'ta McDonalds'tan kapı dışarı edildi 
      
   Boşa beklemek yok 
   ŞAMPİYONLAR Ligi'nde Beşiktaş'ın grubunda yer alan Chelsea'nin üç futbolcusu, McDonalds'tan kovuldu. Sparta Prag maçı dönüşünde havaalanında vakit geçirmek isteyen Makelele, Petit ve Gallas, ünlü restaurantta oturarak beklemeye başladı. Ancak 4 poundluk mönü almaktan çekinen, bonservis bedelleri 30 milyon pounda ulaşan üç oyuncu, boş boş oturmaları nedeniyle yetkililerce uyarıldı. 
   
   "Çıkın dışarı " 
   BUNA rağmen Chelsea'nin oyuncuları mönü almaktan kaçındı ve bu şekilde oturmaya devam etti. Duruma sinirlenen görevliler, müşterilerin ayakta kaldığı gerekçesiyle üç yıldızı da dışarı çıkardı. Bu olay, İngiliz basınında da günün konusu oldu. Öte yandan İngiliz kulübünün, Bayern Münih'in genç orta alan oyuncusu Owen Hardgreaves'le ilgilendiği öğrenildi. 
   
   
</TEXT>
</DOC>
