<DOC>
<DOCNO> 160943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/yazar/tamer.html </URL>
<DATE> 2003/06/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sanayimizden sektörel fotoğraflar 2 
</HEADLINE>
<TEXT>

     Başbakan Tayyip Erdoğan ve 3 bakanına sanayideki temel sorunların sektörel düzeyde anlatıldığı İstanbul Sanayi Forumu'nda, gıda ürünleri sektörü adına Erdal Bahçıvan'ı dinledik. İSO Yönetim Kurulu Başkan Vekili Bahçıvan, konuşmasında gıda sektöründen çok, tarımın sorunlarını ön plana çıkarttı. İyi de etti. Rekabetçi tarımınız yoksa, rekabetçi gıda sanayiinizin olması mümkün olabilir mi 
     ABD ve AB gibi gelişmiş ülkelerde tarımın günde toplam 1 milyar dolar yılda 360 milyar dolar sübvanse edildiğini düşündüğünüzde, zengin ülkelerin dayattığı bu haksız rekabet ortamında ayakta kalabilmek zaten çok zor. Ayrıca Bahçıvan'ın da dikkat çektiği gibi "Yüzde 35 - 40'lık tarım nüfusuyla ve tarımdaki verimsiz hantal yapıyla Türkiye'nin bir yerlere gelmesi mümkün değil." 
     
Sübvansiyon bizde de var      Neyse ki Bahçıvan benden daha iyimser "Dünya tarım verimliliği ölçeğinde bir tarım üretimi yaratmamız için, küçük birimli tarımdan büyük birimli tarıma geçilmesi şart. Gelişmiş ülkeler, 5'lerin altına düşen tarım nüfuslarıyla hem kendi ülkelerinin vatandaşlarını doyuruyor, hem de dünyanın dört bir yanına tarımsal ürün ihracatı yapıyor. Sanayi toplumu olmak demek, tarımdan vazgeçmek demek değil. 'Biz tarım ülkesiyiz, biz bize yeteriz' türü söylemlerle kendimizi kandırmanın zamanı geçti artık," diyor. 
     Anlayacağınız Bahçıvan h l tarımda gelişmiş ülkelerin aşırı sübvansiyonlu ürünleriyle rekabet edebileceğimiz kanısında. Gerekçesini şöyle açıklıyor 
     "Sübvansiyon bizde yok mu Bizde de var. Ama bizdeki abuk - subuk sübvansiyonlar. Dolayısıyla da verimliliğe dönüşmek yerine kahve köşelerinde yenilip gidiyor. Son örnek de buğdayda 40'lık fiyat artışı. Enflasyonun 20 - 25 olarak öngörüldüğü bir ortamda, buğdaya böyle bir fiyat verilmesi, ancak oy avcılığıyla açıklanabilir " 
     
Önce Tarım Bakanlığı      Gelelim Bahçıvan'ın tarımda verimliliği artırma reçetesine 

</TEXT>
</DOC>
