<DOC>
<DOCNO> 192859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sonspo31.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebatspor 1 - Fenerbahçe 1 
</HEADLINE>
<TEXT>

     Lider Beşiktaş ve Galatasaray'ın 2 puan bıraktığı haftada aynı akıbete Fenerbahçe de uğradı. Akçaabat Sebatspor ile Trabzon Avni Aker'de karşılaşan sarı-lacivertliler 1-0 yenik düştükleri maçtan 1-1 beraberlikle ayrıldı. Goller Erman ve Tuncay'dan... 
     
     İlk yarı 

     Karşılaşmaya oyunu kendi yarı alanında kabul ederek başlayan Akçaabat Sebatspor, 10. dakikada serbest vuruştan bulduğu golden sonra iyice kontrollü oynayıp skoru koruma düşüncesine girdi. 
     Ancak sarı-lacivertliler sol kanattan özellikle Petkov ile geliştirdiği ataklarla Akçaabat Sebatspor savunmasına zaman zaman zor anlar yaşattı ve bu atakların biriyle bulduğu golle ilk yarıyı beraberlikle kapamayı başardı. 
     6. dakikada Abdurrahman'ın sağdan ortasında savunmada Luciano'nun arkasında Sumiala topu iyi kontrol edemeyince, kaleci Recep topun sahibi oldu. 
     10. dakikada Erman Özgür'ün ceza alanı dışından kullandığı serbest vuruşta, savunmaya çarpan top kaleci Recep'in sağından filelerle buluştu 1-0. 
     20. dakikada Van Hoijdonk'un ceza alanı dışından kullandığı serbest vuruşta kaleci Metin, sağ köşeye giden topu uzanarak kornere çelmeyi başardı. 
     Aynı dakikada Petkov'un soldan ortasında, savunmanın arasından iyi yükselen Luciano'nun kafa vuruşunda, top direğin az farkla yanından auta gitti. 
     21. dakikada Petkov'un soldan kullandığı köşe vuruşunda, ceza alanı içinde iyi yükselen Luciano'nun kafa vuruşunda, savunma topu çizgi üzerinden uzaklaştırmayı başardı. 
     37. dakikada Fenerbahçe kaleci Metin Aktaş'ın büyük bir hatasıyla beraberliği sağladı. Bu dakikada Petkov'un soldan ortasında kaleci Metin Aktaş, uygun durumda topu elden kaçırınca boşta kalan topu Tuncay yerden bir vuruşla filelere gönderdi 1-1. 
     38. dakikada Fatih Akyel'in sağdan ortasında, ceza alanı içindeki Tuncay'ın kafa vuruşunda, top yandan auta gitti. 
     41. dakikada savunmada Fatih'ten kaptığı topla ceza alanına doğru sokulan Erman Özgür'ün yerden vuruşunda, top yandan auta çıktı. 
     Karşılaşmanın bundan sonraki dakikalarda başka gol olmadı ve ilk yarı 1-1'lik skorla tamamlandı. 
     
     İkinci yarı 

     Fenerbahçe Teknik Direktörü Christoph Daum, ikinci yarıda Yusuf ve Rebrov'u oyuna sokarak sarı-lacivertli takımın hücum gücünü yükseltmeyi amaçladı. Galibiyeti arayan sarı-lacivertliler, rakibine baskı kursa da aradığı golü bulamayarak Trabzon'da 2 puan bıraktı. 
     Maçın hakemi Metin Tokat, devre arasında çıkan olay nedeniyle 3 numaralı anonsu yaptırarak maçı başlattı. 
     57. dakikada Semavi'nin soldan ortasında, ceza alanı içindeki Orhan'ın kafa vuruşunda, top yandan auta gitti. 
     63. dakikada Erman Özgür'ün uzun pasında, savunmanın arkasından ceza alanına doğru hareketlenen Orhan'dan önce araya giren kaleci Recep, topu uzaklaştırmayı başardı. 
     64. dakikada Semavi'nin sağdan pasında topu önünde bulunan Maret'in şutunda, top kaleci Recep'te kaldı. 
     65. dakikada Yusuf'un soldan ortasında Mehmet Yılmaz'ın hatasıyla topun sahibi olan Van Hoijdonk'un yakın mesafeden vuruşunda, kaleci Metin Aktaş topu kornere çelmeyi başardı. 
     72. dakikada kaleci Metin Aktaş ile karşı karşıya kalan Rebrov'un şutunda, top Metin Aktaş'ın dizine çarparak uzaklaştı. 
     74. dakikada Van Hooijdonk'un yaklaşık 35 metreden kullandığı serbest vuruşta, kaleci Metin Aktaş'ın eli ve göğsünden seken top, üstten kornere çıktı. 
     89. dakikada Yusuf'un ceza alanı dışından sert şutunda Rebrov'un müdahalesiyle top filelere gitti. Ancak karşılaşmanın hakemi Metin Tokat, Rebrov ofsayt pozisyonunda olduğundan dolayı golü geçerli saymadı. 
     90. dakikada Akçaabat Sebatspor savunmasının uzaklaştırmak istediği top Selçuk'a çarparak kaleye yöneldi. Ancak kaleci Metin Aktaş yatarak topu kornere çeldi. 
     Uzatma dakikasında Van Hooijdonk'un ceza alanı dışından sert şutunda, top yan ağlarda kaldı ve karşılaşma 1-1 beraberlikle sona erdi. 
     MAÇIN KARNESİ 
     

AKÇAABAT SEBATSPOR 1 - FENERBAHÇE 1 STAT Hüseyin Avni Aker HAKEMLER Metin Tokat xxx, Ekrem Kan xxx, Mustafa Emre Eyisoy xxx AKÇAABAT SEBATSPOR Metin Aktaş xx, Hamza xx, Macit x Dk. 34 Mehmet Yılmaz xx , Semavi xx, Sedat xx, Marek xx, Abdurrahman xx, Yusuf xxx, Erman Özgür xxx, Muzaffer xx Dk. 70 İbrahim x , Sumiala x Dk. 46 Orhan x FENERBAHÇE Recep xx, Fatih xx, Luciano xx, Thomas xx Dk. 58 Yusuf x , Petkov xxx, Selçuk xx, Serhat x, Aurelio xx, Kemal x Dk. 70 Rebrov x , Tuncay xx, Van Hoijdonk xx GOLLER Dk. 10 Erman Özgür, Dk. 37 Tuncay SARI KARTLAR Dk. 74 Hamza, Dk. 87 Sedat, Dk. 90 Metin Aktaş Akçaabat Sebatspor , Dk. 90 Serhat Fenerbahçe      
</TEXT>
</DOC>
