<DOC>
<DOCNO> 185187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/astro/index.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheye düşebiliriz 
</HEADLINE>
<TEXT>

   
   
   Akrep burcundaki Ay kendimizi huzursuz hissedebileceğimiz ve daha fazla şüpheye düşebileceğimiz zamanlara işaret ediyor. Sezgilerimizi daha çok kullanabiliriz. Koç'lar duygusal alanda yoğunlar ve bu yüzden kriz yaratmaya eğilimliler. Güvensizlikler, ilişkilerde bağımlılık ya da zorlama getiren konular öne çıkabilir. Boğa'lar da inattan kaçınmalı ve gerekirse tek başına kalarak yoluna devam etmeli. Yakın ilişkilerde aşırı hassasiyet bir güven krizi yaratabilir. İkizler günlük işlere ve detaylara özen göstermeli. Bazı tekrarlar ya da dikkatsizlik yüzünden sorunlar ortaya çıkabilir. Yengeç'ler duygularını yaratıcı konularda ortaya koyabilirler. Coşkulu olabilecekleri bir gündeler ama bu yüzden yeteri kadar akılcı davranamayabilirler. Aslan'ların haftanın ilk gününde işe odaklanmaları gerekiyor. Bazı engeller ya da eve ait konular yüzünden bu pek rahat olmayabilir. Üstlerle iyi geçinmeliler. Başak'lar başarılı olabilecekleri ve detaylardan çok şey kazanabilecekleri bir gündeler. Yeni tanışmalar ya da sosyal konular da onları fazlasıyla meşgul edebilir. 
   Terazi'ler maddi konulara daha ciddi yaklaşmalılar. Para konusunda dalgalanmalar yaşayabilirler Sadece duygulara kapılarak yapılan alışverişler zarar getirebilir. Akrep'ler kolay dikkat çekebilecekleri, kendilerini öne çıkarabilecekleri bir gündeler. Bu arada amaçlarına daha fazla odaklanabilecekler. Yay'lar büyük riskler almaktansa önlemci olmalılar. Bazı planlar hayal kırıklığına uğrayabilir. Aksilikler karşısında sabırlı olunmalı. Bazen akıntıya kapılmak da gerekir. Oğlak'lar iş hayatında verimli olabilecekleri bir gündeler. Sosyal alanda rahat hareket edebilirler. Bazı planların gerçekleştirmesi onları iyimser kılabilir. Kova'nın iş hayatına gereken önemi vermesi gerekiyor. Süregelen sorumluluklar artarken Kova'lar iş hayatında daha çok tatmin olabilecekler. Balık'lar duygusal açıdan dağınık bir gündeler ama bu arada yeni şeyler öğrenmeye de açıklar. Yeni kişiler, yeni gruplar ve amaçlar onlara heves getirmekte. 
   
   
</TEXT>
</DOC>
