<DOC>
<DOCNO> 172743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sondun04.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta bir ABD askeri daha öldü.. 
</HEADLINE>
<TEXT>

     Irak'ın başkenti Bağdat'ın kuzeydoğusunda düzenlenen saldırıda bir ABD askerinin öldüğü bildirildi. 
     ABD merkez komutanlığı Centcom'dan yapılan açıklamada, ABD üssüne hafif silahlarla açılan ateşte 2 ABD askerinin de yaralandığı kaydedildi. 
     Centcom, 4. piyade tümenine bağlı askerlerin, Bağdat'ın kuzeydoğusundaki Bakuba'nın 40 kilometre doğusunda, dün gece saldırıya uğradıklarını belirtti. 
     Saldırının düzenlediği bölge, devrik Devlet Başkanı Saddam Hüseyin'e büyük destek verildiği, Bağdat'ın kuzeyden batısına kadar uzanan Sünnilerin yaşadığı "Sünni Üçgeni" olarak biliniyor. 
     
</TEXT>
</DOC>
