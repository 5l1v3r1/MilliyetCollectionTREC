<DOC>
<DOCNO> 163410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/yasam/yas04.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş canı solladı 
</HEADLINE>
<TEXT>

Dansöz sevgilisini programa yetiştirmek için acele eden Bülent Sönmez, tünelde hatalı sollama yapınca 5 kişi öldü 
     AHMET İSTEK, SONER KOCAER DHA 

     Antalya - Kemer karayolunda hatalı sollama sonucu meydana gelen trafik kazasında beş kişi öldü, üç kişi de yaralandı. 
     Bülent Sönmez, 07 AHE 10 plakalı aracıyla Kemer yönüne giderken, önceki gece saat 21.30 sıralarında Akyarlar tüneli çıkışında hatalı sollama yapınca, karşı yönden gelen Fahrettin Bilgin'in kullandığı araçla çarpıştı. 
     Kazada Bülent Sönmez ve kardeşi Okan Sönmez 35 olay yerinde, aynı araçta bulunan Emel Panpul ile soyadı öğrenilemeyen Neşe adlı bir kadın ile diğer aracın sürücüsü Fahrettin Bilgin de Akdeniz Üniversitesi Tıp Fakültesi Hastanesi'nde yaşamını kaybetti. 
     
     "Programa yetişecekti" 
     Kazada yaralanan Harun Dilek, Aslı Sevinç 17 ve Ertuğrul Çalışkan ise tedavi altına alındı. Sevinç, kazayı şöyle anlattı "Tünelden çıktığımızda hatalı sollama yaptık. Bülent, oryantal sevgilisi Emel'i Türkiz Otel'deki programına yetiştirmeye çalışıyordu..." 
     

</TEXT>
</DOC>
