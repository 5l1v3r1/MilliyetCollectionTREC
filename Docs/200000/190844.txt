<DOC>
<DOCNO> 190844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur41.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünal Fırat "Gerçek fakire yardım yapmayı düşünüyoruz" 
</HEADLINE>
<TEXT>

     Kızılay Sivas Şube Başkanı Ünal Fırat, yaklaşan Ramazan ayında ihtiyaç sahibi kişilere ulaşmayı hedeflediklerini belirterek, ''Biz gerçek fakire yardım yapmayı düşünüyoruz'' dedi. 
     Sivas Belediyesi Eğitim Kültür Salonu'nda, kent merkezindeki 62 mahallenin muhtarı ile biraraya gelen Kızılay yöneticileri, yaklaşan Ramazan ayı ve Kızılay Haftası nedeniyle kurumları tarafından yardım yapılacak ihtiyaç sahiplerinin belirlenmesi amacıyla görüş alışverişinde bulundu. 
     Toplantıda konuşan Kızılay Şube Başkanı Fırat, gayelerinin fakir vatandaşlara yardım etmek olduğunu belirterek, ''Ramazan ayında ihtiyaç sahibi kişilere ulaşmak istiyoruz. Bu vesileyle gerçek fakire yardım yapmayı düşünüyoruz. Bu konudaki çalışmalarınızda her zaman muhtarlarımızın yanında olacağız'' dedi. 
     
</TEXT>
</DOC>
