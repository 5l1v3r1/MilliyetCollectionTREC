<DOC>
<DOCNO> 164371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun45.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Elton John eşyalarını açık artırmaya çıkarıyor 
</HEADLINE>
<TEXT>

     Ünlü İngiliz müzisyen Elton John, eşyalarından yaklaşık 400'ünü, 30 Eylül'de Sotheby's Müzayede Evi'nde açık artırmaya çıkarıyor. 
     The Times gazetesinin haberinde, sanatçının, Avrupalı ressamlara ait 19. yüzyıl başlarında yapılmış birçok tablo ve Napolyon büstüyle birlikte, çeşitli mobilyalarını da satarak, modern tarzda yeniden döşemek istediği Londra'daki Holland Park'ta bulunan dairesinde yer açmayı amaçladığı belirtildi. 
     Elton John'un 1998 yılında yapılan ve aralarında mücevherlerin de bulunduğu 2000 parça özel eşyası açık artırmada alıcı bulmuştu. 
     
     GEORGE SİMENON KOLEKSİYONU DA SATIŞTA 
     Bu arada, Paris'teki Sotheby's müzayede evi tarafından, ünlü romancı George Simenon koleksiyonunun da 24 Haziran Salı günü açık artırmayla satışa sunulacağı bildirildi. 
     Adının açıklanmasını istemeyen amatör bir Fransız koleksiyoncuya ait olan 186 parça arasında, yazarın el yazısı notları, roman taslakları ve orijinal baskıları da bulunuyor. 
     
</TEXT>
</DOC>
