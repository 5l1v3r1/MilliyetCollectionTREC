<DOC>
<DOCNO> 199801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo16.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor çıkış arıyor 10 maçta 1 galibiyet 
</HEADLINE>
<TEXT>

     Birinci Süper Futbol Ligi'nde 6 Aralık Cumartesi günü Galatasaray'ı konuk edecek olan İstanbulspor, yaşadığı büyük düşüşe sarı-kırmızılı takım karşısında son vermek istiyor. 
     İstanbulspor Menajeri Sinan Dinler, son haftalarda sahaya yansıttıkları futbolun karşılığını kesinlikle alamadıklarını belirterek, ''Galatasaray karşısında bu şanssızlığımızı kıracağız'' dedi. 
     Kulübün içine girdiği ekonomik sıkıntı, İstanbulspor'da futbol takımının aldığı sonuçlara büyük etki yaparken, sarı-siyahlı ekip son 10 haftada ancak 1 galibiyet alabildi. 
     Birinci Süper Futbol Ligi'nin ilk 4 haftasında tüm maçlarını kazanan ve Beşiktaş ile aynı puanda averajla liderlik koltuğuna oturan İstanbulspor, sonrasında ise yalnızca 10. haftada Bursaspor'u yenebilirken, 3 de beraberlik alarak 18 puanla 14. haftada 9. sıraya geriledi. 
     İstanbulspor'un son 10 haftada aldığı sonuçlar şöyle 
     
     
Hafta Rakip Sonuç 14. Gaziantepspor D 1-2 13. Diyarbakırspor 1-3 12. Elazığspor D 1-1 11. Trabzonspor 0-2 10. Bursaspor 3-0 9. Malatyaspor D 1-2 8. Denizlispor 0-3 7. Ankaragücü D 1-2 6. Beşiktaş 1-1 5. Samsunspor D 3-3 
     Not Maç sonuçlarında ilk takım İstanbulspor olarak alınmıştır. 
     
</TEXT>
</DOC>
