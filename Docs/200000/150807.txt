<DOC>
<DOCNO> 150807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo47.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Diyarbakır'da... 
</HEADLINE>
<TEXT>

     Trabzonspor, yarın Diyarbakırspor ile yapacağı lig maçının hazırlıklarını tamamlayarak, özel bir uçakla Diyarbakır'a gitti. 
     Kulüp yönetim kurulu üyesi ve kafile başkanı Kenan Sönmez, Diyarbakırspor maçının kendileri için çok önemli olduğunu belirterek, ''Hedeflerimiz devam ediyor. Ligde ilk 4'e kalmak için bu maçı almalıyız'' dedi. 
     Diyarbakırspor maçını kazanmalarının, 23 Nisan Çarşamba günü Gençlerbirliği ile yapacakları Türkiye Kupası maçı öncesi büyük moral olacağını dile getiren Sönmez, ''Antalya'da maç günü taraftarlarımızın desteğini bekliyoruz. Bizi yalnız bırakmayacaklarına eminim'' diye konuştu. 
     Bordo-mavili ekibin Diyarbakırspor maçına, Petkoviç, Tayfun, Erman Güracar, Erdinç, Hüseyin, Lee Yong, Somers, Gökdeniz, Aurelio, Fatih ve Mehmet Yılmaz muhtemel 11'iyle çıkması bekleniyor. 
     





</TEXT>
</DOC>
