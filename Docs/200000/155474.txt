<DOC>
<DOCNO> 155474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/guncel/gun06.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Soykırım anıtında da malzemeden çalmışlar 
</HEADLINE>
<TEXT>

Yıkılma riski olan anıt, 43.50 metrelik boyuyla Türkiye'nin en yüksek anıtı. 
     ÖMER ERBİL 

     Ermenilerin Doğu Anadolu'da yaptıkları katliamların anısına inşa edilen "Iğdır Soykırım Anıtı ve Müzesi"nin de malzemeden çalındığı için yıkılma tehlikesiyle karşı karşıya olduğu iddia edildi. Anıtın granitleri eksik ve kalitesiz malzeme yüzünden düştü. Altındaki müzenin bir kısmı da ağırlığa dayanamayıp çöktü. MGK gündeminde de yer alan anıtla ilgili olarak hem Mülkiye müfettişleri hem de Kültür Bakanlığı müfettişleri soruşturma başlattı. 
     Iğdır Kültür Müdürü Okan Bölüm, anıtın emanet usulü yapıldığını belirterek, şöyle konuştu 
     
     '1.5 TRİLYON LAZIM' 
     "İşçilik hatası var. Malzemeden çalınmış. Kaplama granitler döküldü. Yan tarafta çökmeler var. Onarım için 1.5 trilyon gerekli. Müzede müdür yok, bekçi yok. İçindeki eserler sahipsiz." Iğdır Vali Vekili Ahmet Tüzemen de, "Statiği iyi hesaplanmamış. Teknik kapasite yetersiz" dedi. 
     
     

</TEXT>
</DOC>
