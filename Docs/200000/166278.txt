<DOC>
<DOCNO> 166278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/magazin/mag01.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlenceye çileli final 
</HEADLINE>
<TEXT>

Cumartesi gecesi ateşini Kuruçeşme sahilindeki kulüplerde söndürmek isteyenler, çıkıştaki trafik sıkışıklığı yüzünden gergin anlar yaşadılar... 
     BAYRAM KAYGUSUZ 

     HAFTA sonunu İstanbul Kuruçeşme sahilindeki Laila, Reina, Zihni Friends ve Woo'da eğlenerek geçirmeyi tercih edenler, önceki gece 'işkence' çekti. Gece kulüplerinin önünde cumartesi gecesi saat 20.00'de başlayan 'trafik kaosu', artarak saat 05.00'e kadar sürdü. Aşırı yoğunluktan, gece kulüplerine araçlarını getirenler kadar taksiyle gelenler de nasiplerini aldı. Taksi akını nedeniyle mek nların önünde uzun kuyruklar oluştu. Kalabalık yola taştı ve trafik daha da sıkıştı. Yoğun trafiği engellemeye polislerin çabası da yeterli olmadı. 
     
     Kaldırıma oturdular 
     REİNA'DA eğlenen Merve Terim ve Esra Balamir de uzun bir bekleyişin ardından yorularak kaldırma oturdular. Arabasına kavuşan Terim, evinin uzak olması yüzünden araba ile geldiğini ve pişman olduğunu söyledi. Terim, "Yarım saat araba bekledim. Bir dahaki sefere arabamı daha yakın yere park ettireceğim" dedi. Mek n içinde stres attığını ancak kapıda stres olduğunu söyleyen Balamir ise uzun bir süre bekledikten sonra arabasına kavuştu. Balamir, otopark görevlilerine para vermek isterken çantasını bulamayınca da panik yaşadı. Sonunda çantasını bulan Balamir, evinin yolunu tuttu. 
     

</TEXT>
</DOC>
