<DOC>
<DOCNO> 159111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sontur25.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise önünde bıçaklı kavga 1 ölü, 2 yaralı... 
</HEADLINE>
<TEXT>

     İzmir'in Alsancak semtinde bir lise önünde, eski mezun ve okuldan atılan öğrenciler arasında çıkan bıçaklı kavgada, bir kişi öldü, iki kişi yaralandı. 
     Alınan bilgiye göre, İzmir Ticaret Meslek Lisesi önünde karşılaşan geçen yılın mezunu Şerif Tokur 19 ile geçen hafta okuldan atılan Serkan Kaygısız 17 ve arkadaşı Özgür İzci 17 ''kız meselesi'' yüzünden tartışmaya başladı. 
     Tartışmanın büyümesi üzerine Tokur ile Kaygısız ve İzci, bıçaklarıyla kavgaya tutuştu. 
     Olayda göğsünden bıçaklanan Şerif Tokur, kaldırıldığı Alsancak Devlet Hastanesi'nde kurtarılamadı. Kolundan bıçaklanan Serkan Kaygısız Atatürk Eğitim ve Araştırma Hastanesi'nde, karnından bıçaklanan Özgür İzci ise SSK Alsancak Dispanseri'nde tedavi altına alındı. 
     Ailesi İzmir'de dışında oturması nedeniyle Bornova Öğrenci Yurdu'nda kalan Serkan Kaygısız'ın, ''disiplinsiz davranışları'' nedeniyle geçen hafta okuldan atıldığı, yaralı İzci'nin de geçen yıl aynı okuldan mezun olduğu bildirildi. 
     
</TEXT>
</DOC>
