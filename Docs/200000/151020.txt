<DOC>
<DOCNO> 151020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo15.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zafer Kırkpınar'ın... Kumluca'nın hukuki geçerliliği yok... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Antalya'nın Kumluca İlçesi'nde düzenleneceği bildirilen Türkiye Yağlı Güreş Şampiyonası adındaki bir organizasyonun hukuken geçerliliğinin bulunmadığını bildirdi. 
     Mehmet Ali Şahin, Gençlik ve Spor Genel Müdürlüğü'ne gönderdiği yazıda, 11 Nisan'da Gençlik ve Spor Genel Müdürlüğü'nün oluruyla, 24-27 Nisan tarihleri arasında Antalya'nın Kumluca İlçesi'nde Türkiye Yağlı Güreş Şampiyonası adı altında bir organizasyon hazırlandığını hatırlattı. 
     Yağlı Güreş Türkiye Şampiyonası Talimatı'nın aynı konuda, 23 Mayıs 2000 tarih ve 24057 sayılı Resmi Gazete'de yayımlanan ''Tarihi Kırkpınar Yağlı Güreş Yönetmeliği''nde yer aldığından hukuken geçerliliğinin bulunmadığını ifade eden Şahin yazısında, ''Bu nedenle, yapılması düşünülen Türkiye Yağlı Güreş Şampiyonası adlı organizasyonunun Gençlik ve Spor Genel Müdürlüğü'nün ve Güreş Federasyonu'nun bir organizasyonu olarak yapılması mümükün değildir'' ifadesine yer verdi. 
     





</TEXT>
</DOC>
