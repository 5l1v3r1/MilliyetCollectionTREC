<DOC>
<DOCNO> 159517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo16.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da Güven şoku... 
</HEADLINE>
<TEXT>

     İstanbulspor'un genç futbolcusu Güven'in, sakatlığı nedeniyle 5 ay sahalardan uzak kalacağı açıklandı. 
     Sol diz ön çapraz bağları kopan sarı-siyahlı futbolcunun, pazartesi günü ameliyat olacağı bildirildi. 
     Şanssız futbolcunun geçen yıllarda da ayağı kırılmıştı. 
     Öte yandan İstanbulspor Menajeri Sinan Dinler, ligin son haftasında ligden düşme potasındaki Altay ile oynayacakları maçta hiçbir şaibeye yer vermeksizin mücadele edeceklerini söyledi. 
     Dinler, ''Kimin ne durumda olduğu bizim için önemli değil. Biz her maçta olduğu gibi çıkıp futbolumuzu oynayacağız. Amacımız her maçta olduğu gibi galibiyet'' dedi. 
     
</TEXT>
</DOC>
