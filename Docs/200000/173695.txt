<DOC>
<DOCNO> 173695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun34.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya... Patlamada ölenlerin sayısı 13'e çıktı... 
</HEADLINE>
<TEXT>

     Endonezya'nın başkenti Cakarta'da bir otelde meydana gelen patlamada ölenlerin sayısı 13'e yükseldi. 
     Yetkililer, ölenler arasında bir Hollanda vatandaşının bulunduğunu bildirirken, Fransız Haber Ajansı AFP , patlamada 1 Amerikalı, 1 Avustralyalı ve 1 Malezyalı olmak üzere 3 yabancının öldüğünü duyurdu. 
     AFP, polise dayandırdığı haberinde, polisin ölen 3 yabancının kimliklerini açıklamadığını belirtti. 
     Patlamada ölen Hollandalının Endonezya'daki PT Duta Rabobank'ın müdürü Hans Winkelmolen olduğu bildirildi. 
     Amerikalı bir diplomat ise yaralananlar arasında 2 Amerikalı bulunduğunu söyledi. 
     Polis, Marriot Otel'inde intihar saldırısı sonucu meydana geldiği sanılan patlamada yaklaşık 150 kişinin de yaralandığını açıkladı. 
     Endonezya Kızılayı da patlamada 13 kişinin öldüğünü açıklarken, yaralı sayısını 149 olarak verdi. 
     Patlamada otel ve çevredeki bazı binalarda önemli hasar olduğu ve binaların camlarının kırıldığı, bazı kişilerin binaya uçak çarptığını sandıkları belirtildi. 
     Devlet Başkan Yardımcısı Hamza Haz'sa, bu saldırıyla, ülkedeki Amerikan çıkarlarının hedef alındığını düşündüklerin söyledi. 

     
</TEXT>
</DOC>
