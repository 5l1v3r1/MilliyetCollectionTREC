<DOC>
<DOCNO> 174904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/dunya/dun03.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün seçim olsa Terminatör vali 
</HEADLINE>
<TEXT>

      DIŞ HABERLER SERVİSİ 

   
   California valiliğine aday olan Terminatör filmlerinin eski vücutçu yıldızı Arnold Schwarzenegger, anketlerde önde gidiyor. Amerikan CNN televizyonu ve Time dergisinin ortak anketinin sonuçları, bugün seçim yapılsa, "Terminatör"ün tüm rakiplerini geride bırakacağını gösterdi. Telefonla ankete katılan Californialıların yüzde 25'i Schwarzenegger'i vali olarak görmek istediklerini söyledi. Schwarzenegger'in en yakın takipçisi, yüzde 15 oyla Vali Vekili Cruz Bustamanate. "Porno kralı" Larry Flint ise, yüzde 4 oyla yarışı beşinci sırada götürüyor. Bu arada Schwarzenegger, 3 bin 500 dolar ücret ödeyerek adaylık için resmi başvurusunu da önceki gün yaptı. 100'den fazla adayın yarışacağı seçime, Kitty Lou adlı bir travesti, porno film yıldızı Mary Carey ve fotomodel Angelyne de katılıyor. 
   
   
</TEXT>
</DOC>
