<DOC>
<DOCNO> 164058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/yasam/yas04.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'SUNROOF' KAPKAÇI 
</HEADLINE>
<TEXT>

Gelin arabasına 'açılır tavan'dan dalan tinerci çocuklar damadın 10 altınıyla cep telefonunu kaptılar 
     ANKARA Milliyet 

     Başkentte evlilik sevincini paylaşan çift, Kurtuluş Parkı'ndaki Vedat Dalokay Düğün Salonu çıkışında tinerci çocuklar tarafından soyuldu. 
     Av malzemeleri üzerine Ulus'ta işyeri bulunan Ramiz Manav ile geline, törende çok sayıda altın takıldı. Daha sonra çift, gelin arabası ciple salondan ayrıldı. Ancak cipin önü, az sonra bir kavşakta sokak çocuklarınca kesildi. Madde bağımlısı olduğu saptanan çocuklardan üçü arabanın kilitli kapılarını zorlarken, biri de açık 'sunroof' tan açılır tavan sarkarak, Ramiz Manav'ın üzerindeki bir kurdeleye dizili 10 altın ile elindeki cep telefonunu çaldı. 
     
     Sabıkaları da var 
     Damat Manav, iki gün sonra Cebeci Karakolu'na giderek şik yetçi oldu. Çocukların eşk llerinin belirlendiği kaydedilirken, gelin Muazzez Manav, eşinin kendisini yalnız bırakmamak için, yaşları 13 - 14 arasında olan çocukları takip etmediğini belirterek, "İyi ki takip etmemiş. Karakolda öğrendiğimize göre, bir hafta önce aynı yerde böyle bir olayda karşı koyan bir adamı bıçakla yaralamışlar" diye konuştu. 
     

</TEXT>
</DOC>
