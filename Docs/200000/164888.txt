<DOC>
<DOCNO> 164888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun15.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüz doğum... İkiz kızlar başlarından yapışık, erkek ayrı 
</HEADLINE>
<TEXT>

     Arjantin'de bir kadın, başlarından yapışık ve tek kalpleri olan ikiz kızlar ile bir erkek çocuk doğurdu. 
     Todo Noticias televizyon kanalının haberine göre, başkent Buenos Aires'in bin kilometre batısındaki San Juan kentinde Cumartesi günü doğum yapan kadın ve çocuklarının sağlık durumu iyi. 
     Doktorlar, ilk değerlendirmelere göre, ikizlerin ayırma ameliyatına uygun olmadıklarını, ancak diğer ülkelerdeki cerrahlarla danışmaların sürdüğünü belirttiler. 
     Döllenmiş yumurtanın ikiye ayrılırken, ayrılma işleminin tam olmaması durumunda karşılaşılan birleşik ikiz doğuma, 200 binde bir rastlanıyor. 
     Yapışık ikizlerin kız olma ihtimalinin, erkek olma ihtimalinin üç katı olduğu belirtiliyor. 
     
</TEXT>
</DOC>
