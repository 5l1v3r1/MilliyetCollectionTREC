<DOC>
<DOCNO> 158097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sontur24.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Büyükelçilere, Org. Kılınç'ın sözlerinin anlamını söylemiş 
</HEADLINE>
<TEXT>

     TBMM Başkanı Bülent Arınç, AB üyesi ülkelerin büyükelçilerinin MGK Genel Sekreteri Orgeneral Tuncer Kılınç'ın sözlerinin ne anlama geldiğini kendisine sorduklarını belirterek, ''Ben de ne anlama geldiğini söyledim'' dedi. 
     Arınç, AB üyesi ve aday ülkelerin büyükelçilerine TBMM'de yemek verdi. Arınç, yemek sonrasında yaptığı açıklamada, AB konusunda TBMM'de tam bir ittifak bulunduğunu belirterek, bundan iftihar ettiğini söyledi. Arınç, Türkiye'nin AB konusunda önündeki engelleri aşarak tam üye olmasının önemine işaret etti. 
     Meclis'in AB konusunda gerçekleştireceği çalışmalar ve yapılacak yasal düzenlemeler konusunda büyükelçilere bilgi verdiğini aktaran Arınç, çeşitli soruları da yanıtladığını kaydetti. ''Askerlerin 6. Uyum Paketi'ne nasıl bakıldığını sordular mı '' sorusuna karşılık Arınç, ''Ben, TBMM Başkanı olarak Meclis'te neler yapıldığını aktardım. MGK Genel Sekreteri Sayın Tuncer Kılınç'ın konuşmasının ne anlama geldiğini sordular, ben de ne anlama geldiğini söyledim'' dedi. 
     
</TEXT>
</DOC>
