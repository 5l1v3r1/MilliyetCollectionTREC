<DOC>
<DOCNO> 199700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/yazar/pulur.html </URL>
<DATE> 2003/12/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hayır, "o gece" kimse renk körü değildi... 
</HEADLINE>
<TEXT>

   
   SANKİ "o gece" milyonlarca insanın gözü bozulmuştu, renkleri ayıramıyorlardı, televizyon ekranındaki "sarı - kırmızı" renkleri "sarı - lacivert, siyah - beyaz, yeşil - beyaz, sarı - siyah" görüyorlardı, yıllarca "sarı - kırmızı" renkleri görünce, kırmızı görmüş boğaya dönen aşırı fanatikler bile sanki ıslah olmuşlardı... 
   Hangi geceydi "o gece" 
   Bu kadar insan birdenbire gözü bozulup renk ayıramaz hale mi gelmişlerdi 
   
   "O gece" Galatasaray'ın İtalyan Juventus takımını, Almanya'da perişan edip yendiği geceydi, kimsenin de, gözünün bozulup, renkleri ayıramadığı filan yoktu. Olsa olsa "sarı - kırmızı" renkleri "kırmızı - beyaz" gördükleri söylenebilirdi. 
   Çünkü "Haçlı kafası" bir futbol maçını "medeniyetler çatışması" haline getirmişti. 
   
   TARİHİNİN en büyük toplu terör saldırısına uğrayan Türkiye'yi ortada bırakan "Haçlı kafası", insanları bir anda "ulus - devlet" çatısı altında toplamıştı zaten bazı ham hayal satıcılarına rağmen hep oradaydılar ya 
   O gece Avrupa'nın her yerinden hafta içi olmasına rağmen koşup, Almanya'daki stadyuma gelen on binler, ellerinde bayraklar, "Biz buradayız " diyorlardı. 
   Hem Juventus'u yenmiş, hem de UEFA'nın "tarafsız saha" lafını yerle bir etmişlerdi. 
   Herhalde kimse kalkıp "o gece" o stadyumun "tarafsız" olduğunu söyleyemezdi, ne tarafsızı, tam taraflı, Türk taraflı... 
   Buna da engel olamazlardı ya 
   
   BİR işi kendi kuralları dışına çıkarmanın sonucuydu bu... 
   Terör bahanesiyle alınan siyasi karar, bir şamar gibi onların yüzüne vuruldu. 
   Eğer terör bahaneyse, aynı günler İstanbul'a gelip basketbol oynayan İtalyan takımına niçin izin verilmişti 
   Bunun cevabı neydi 
   
   AVRUPA'nın "teröre karşı işbirliği" lafının da palavra olduğu ortaya çıkmıştır. 
   Hem "işbirliği" diyeceksin, hem terör belasına uğrayan Türkiye'ye gitmeyin, diye korku salacaksın... 
   Üstelik terör kaynaklarını ülkende saklayarak, besleyerek... 
   
   HAYIR, Türk halkının büyük çoğunluğu artık bu numarayı yemiyor. 
   Ve Avrupa'nın bu ikiyüzlülüğüne direnmenin "tek yolu" olduğunu biliyor 
   "Güçlü olmak " 
   Galatasaray ve onu destekleyenler bunu göstermişlerdir 
   
   SAHİ az kaldı unutuyorduk, "hani ulus devlet ölmüştü " 
   O gece, kimin ölüp, kimin ölmediği, ya da kahrından az kaldı öleceklerin kimler olduğu anlaşıldı... 
   
      
   
   
</TEXT>
</DOC>
