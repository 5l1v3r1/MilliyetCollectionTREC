<DOC>
<DOCNO> 152419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sontur01.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de MHP İlçe Başkanlığı'nın bulunduğu binada patlama... 
</HEADLINE>
<TEXT>

     İzmir'de, saat 23.50 sıralarında MHP Konak İlçe Başkanlığı'nın bulunduğu işhanında patlama meydana geldi. 
     Alınan bilgiye göre, Gazi Bulvarı Çankaya Işıklar mevkiindeki MHP Konak İlçe Başkanlığı'nın bulunduğu işhanında şiddetli bir patlama meydana geldi. Olay sırasında 6 katlı işhanıyla birlikte çevrede bulunan binaların camları kırılırken, zemin kattaki lokantada önemli maddi hasar oluştu. 
     İzmir Emniyet Müdürü Halil Tataş'ın da olay yerine gelerek incelemelerde bulunduğu gözlenirken, patlamanın bir bomba veya gaz sıkışmasından meydana gelebileceği ifade edildi. 
     İzmir Büyükşehir Belediyesi İtfaiye Müdürlüğü'ne bağlı ekiplerin yanı sıra, olay yeri inceleme ekipleri ve bomba imha uzmanları da patlamayla ilgili araştırmalara başladı. 
     Patlamanın daha önce İzmir ve Manisa'daki ses bombalarıyla bağlantılı olup olmadığı konusunda araştırmalarını sürdüren ekipler, çevrede sıkı güvenlik önlemleri aldı. 
     





</TEXT>
</DOC>
