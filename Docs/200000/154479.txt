<DOC>
<DOCNO> 154479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/astro/index.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Elinizdekileri koruyun 
</HEADLINE>
<TEXT>

     Bugün saat 11.42 ile 18.41 arasında Ay boşlukta kalırken elinizdekileri korumaya bakın. Hafta ciddi bir atmosferle başlıyor. Yüksek beklentilere kapılmamalıyız. Koç'lar için gün çok sayıda düşünce ve kararsızlık getirmekle birlikte akşam hareket olanağı olacak. Yakınları düşünmek ve evle ilgili konularla ilgilenmek gerekecek. Boğa'lar akşam rahat edecekler. Düşüncelerini daha pratik hale getirmeliler. Bu arada duygularını da ifade edecekleri olanaklar var. İkizler için ciddi düşünmek ve sorumlu davranmak gerekiyor. Ailevi konular ve ardından maddi gereksinimler dikkat çekebilir. Yengeç'ler gün boyunca beklemede kalabilirler ama akşam harekete geçmek mümkün olacak. Yakın ilişkiler ve duygusal konular onları etkisi altında bırakıyor. Aslan'lar ortaklaşa konular ve arkadaşları ile ilgili sorumluluklar alabilirler. Daha organize ve planlı olmak gerekiyor. Akılcı planlar yapabilecekler. Başak'lar öğle saatlerinde kendilerini baskı altında hissedebilirler. Ellerinden geleni yapmalılar. Üstleri ile ilişkilerde daha organize olmalılar. 
     Terazi'nin çabaları sonuç verecek. Gün içinde onları öne çıkaran ve eğer sorumlu davranırlarsa başarılı kılan enerjiler var. Bu arada eğitim, hareket ve iletişim konuları ile de uğraşabilirler. Akrep'ler günün büyük bir kısmında ortaklaşa konulara, maddi sorumluluklarına özen göstermek zorundalar. Para ile ilgili beklemeler can sıkıcı olabilir. Yay'lar ortaklaşa işler yüzünden çaba sarf etmek durumundalar. Kendilerinden yaşça büyük kişilerden tavsiyeler alabilirler. Oğlak'lar işlerini iyi planlamalı ve sıkı çalışmaya hazır olmalılar. Detay gerektiren işler de gündeme gelecek. Kova'nın düşüncelerini pratik hale getirmesi gerekiyor. Çocuklarla ilgili sorumluluklar öne çıkabilir. Yapıcı bir gündeler. Akşam saatlerinde sağlıklarına daha çok dikkat etmeliler. Balık'lar gün içinde gergin olabilirler ama akşam saatlerinde rahat edecekler. Ev ve yakın çevreye ait sorumluluklar göze çarpmakta. 
     

</TEXT>
</DOC>
