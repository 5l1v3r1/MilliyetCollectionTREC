<DOC>
<DOCNO> 186329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/ekonomi/eko01.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
7 katrilyon halkın sırtında 
</HEADLINE>
<TEXT>

   BDDK'nın raporunda İmar'ın bütün aktiflerinin 8.1 katrilyonluk mevduatın onda birini bile ödeyemeyeceği belirtildi. Raporda 'Karşılanamayan kısım için kullanılacak fonların vergi mükelleflerince üstlenileceği tabiidir' denildi 
   SEMRA PELEK İstanbul 
   
   İmar Bankası soruşturma dosyasına giren 'çifte kayıtlar'la ilgili 54 sayfalık Bankacılık Düzenleme ve Denetleme Kurumu BDDK raporuyla 7 katrilyonluk yükün halkın cebinden çıkacağı resmen ortaya çıktı. 
   Raporda, "Bankanın bütün aktifi cari değerler üzerinden nakde çevrilse bile TMSF Tasarrufu Mevduatı Sigorta Fonu ödeyeceği mevduatın onda birini bile bu yolla karşılayamaz durumdadır. Karşılanamayan kısım için kullanılacak fonların ise nihayetinde vergi mükelleflerince üstlenileceği tabiidir" denildi. Bankalar yeminli murakıplarının hazırlayıp Şişli Cumhuriyet Başsavcılığı'na gönderdiği raporda, şu görüşlere yer verildi 
   
   'Bilerek zimmet' 
   "Bankaya el konulduğu tarihi itibariyle 3 Temmuz 2003 gerçek mevduat rakamını tespit etmeye yönelik mudilerden belge ve bilgi toplama çalışmaları sonucunda, 16 Eylül 2003 itibari ile 444 bin 126 adet hesap ve 8 katrilyon 144 trilyon 639 milyar raporda yer alan tabloda 4.7.2003 itibariyle 8.5 katrilyonluk mevduat gösteriliyor tutarında mevduata ulaşılmıştır. Anılan mevduat toplamıyla 04 Mart 2003 tarihli skont muhasebe numarası karşılaştırma listesinde görünen 'mizan bakiyesi' bakiye kolonlarının toplamı arasındaki fark 6 katrilyon 581 trilyondur." 
   "Bankanın resmi merciilere ve kamuya yaptığı bildirimlerde ve açıkladığı bilançolarda görülenin yaklaşık 10 katı tutarında mevduat sahibi olduğu tespit edilmiştir. Diğer bir ifadeyle banka topladığı mevduatın yaklaşık yüzde 90'ını kayıtlarından silerek beyan etmiştir." 
   Raporda İmar Bankası'ndaki işlemler 'zimmet' suçu olarak değerlendirilerek şu ifadelere yer verildi "Zimmet suçu kasıtlı bir suç olup bu suç ihmalen işlenmez. Banka yöneticileri ve Merkez Yatırım ve Ticaret A.Ş. mevduatın nasıl düşük gösterileceği ve aktifteki karşılığının nasıl silinebileceğine ilişkin olarak son derece ayrıntılı bilgi işlem süreçlerinden faydalanmış, mali tabloları ve bunların düzenlenmesine esas teşkil eden verileri manipüle etmiş ve hileli faaliyetlerde bulunmuşlardır." 
   
   12 yıl ağır hapis istendi 
   Raporda İmar Bankası yöneticileri Kemal ve Yavuz Uzan ile Merkez Yatırım ve Ticaret A.Ş. yöneticileri Hakan ve ve Bahattin Uzan'ın Bankalar Kanunu'nun 22. maddesine göre 12 yıldan az olmamak üzere ağır hapis cezasına çarptırılmaları istendi. 
   
   7 katrilyonu BDDK'dan sakladılar Skont karşılaştırma listesi Tarih Müşteri bakiyesi Milyar TL Mizan bakiyesi Milyar TL BDDK'ya bildirilen bilanço bakiyesi Milyar TL BDDK'ya bildirilen bilançoda görünen ile gerçek mevduat rakamı arasındaki fark Milyar TL 31.01.2003 7.821.098 942.694 942.694 6.878.404 28.02.2003 7.921.087 935.561 935.561 6.985.527 31.03.2003 8.041.100 912.035 912.035 7.129.065 30.04.2003 7.906.748 856.008 853.922 7.050.740 31.05.2003 7.847.649 864.587 877.090 6.983.061 30.06.2003 8.256.137 1.275.847 - 6.980.290 04.07.2003 8.500.546 1.563.172 - 6.937.374 
   
   Off - shore'dan 700 trilyon    Raporda yer verilen tabloda haziran ve temmuz arasındaki dönemde tespit edilen rakamlar arasındaki farkın da İmar Off Shore mevduatlarının banka mevduatına dönmesinden kaynaklandığı belirtildi. Bu tabloya göre söz konusu dönemde müşteri bakiyesinde 594 trilyon, mizan bakiyesinde ise 707 triyon lira fark bulunuyor. 
   
   
</TEXT>
</DOC>
