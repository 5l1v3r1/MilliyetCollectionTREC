<DOC>
<DOCNO> 180018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/soneko16.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de yoksulların sayısı 34.8 milyona yükseldi... 
</HEADLINE>
<TEXT>

     Amerikan ekonomisindeki zorluklar, durgunlaşma geçen yıl 1.4 milyon kişiyi daha yoksulluğa sürükledi. 
     ABD Nüfus Bürosu'nun verilerine göre, yeni yoksullaşanların yaklaşık yarısı çocuk, yoksul çocukların sayısı 2001-2002'de 11.5 milyondan 12.2 milyona çocuk nüfusunun yüzde 17.2'si çıktı. 
     Yoksulların sayısı aynı dönemde 33.4 milyondan nüfusun yüzde 12.1'i 34.8 milyona nüfusun yüzde 12.4'ü çıktı. Toplam gelirlerin hanelere bölünmesiyle bulunan hanelerin ortalama yıllık net geliri 51 dolar artışla 43 bin 57 dolara yükseldi. 
     Gıda kuponları alan hanelerin sayısı 6.4 milyondan 6.8 milyona çıkarken, imalat sanayinde çalışanların sayısı yüzde 5 kadar 830 bin kişi azalışla 17.1 milyona indi. 
     Perakende ticaret, enformasyon, ulaştırma ve depolama sanayilerinde çalışanların sayıları da biraz azalırken, eğitim, sağlık ya da sosyal hizmetlerde, sanat, eğlence, turizm, otelcilik ve gıda hizmetleri sektörlerinde çalışanların sayısı arttı. 
     
     GÖÇMENLER ARTTI 
     Bu arada, ABD'deki yabancı ülkeler doğumlu nüfus 1990'lardaki göçmenlerin sayısındaki kabarış dönemine benzer ölçüde 2001-2002'de yüzde 5 artışla yaklaşık 1.6 milyon kişi 33 milyona çıktı. 
     Yabancı ülkeler doğumlu nüfusun yarısından fazlası 17.3 milyon kişi Latin Amerika, yaklaşık yüzde 25'i Asya kökenli. Amerikan ekonomisi yavaşlasa da, ABD nüfusunda yabancı ülkeler doğumluların sayısında artış bekleniyor. 
     Göçmen nüfusu 1990'larda yılda yaklaşık 1.3 milyon kişi artmıştı. Göçmenlik ve Vatandaşlığa Kabul Servisi'nin tahminlerine göre, yüzde 70 kadarı Meksikalılar olmak üzere ABD'deki kaçak göçmenlerin sayısı da yaklaşık 7 milyon. 
     
</TEXT>
</DOC>
