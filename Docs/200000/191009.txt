<DOC>
<DOCNO> 191009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/soneko32.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Güler 12-13 yıldır yapılan yolsuzluk 25-40 milyar dolar 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, enerji sektöründe 12-13 yıldır yapılan yolsuzlukların 25-40 milyar dolar arasında olduğunu, ancak etkilerinin çok daha yüksek miktarları bulduğunu bildirdi. 
     CNN-Türk'ün programına katılarak soruları yanıtlayan Bakan Güler, yüksek fiyatlarla devlete elektrik satan şirketlerle yapılan görüşmelerin ne zaman bir sonuca bağlanacağı yönündeki soruya, çalışmaların tamamlandığı ve birkaç ay içinde sonuca bağlanacağı karşılığını verdi. 
     Şirketlerle görüşüldüğünü ve bazılarının olumlu yaklaşımda bulunduğuna işaret eden Bakan Güler, bunun bir süreç olduğuna işaret ederek, ''Çeaş'a, Kepez'e neler oldu, izlediniz. Bunlar sadece 2 şirket değil, bankalara kadar giden bir süreç başladı'' dedi. 
     Bazı YİD projelerinde mukavelelerin insaf sınırlarını zorladığını, yatırım geri dönme miktarı dünyada yüzde 4-5 iken, Türkiye'de 15-16'yı bulduğunu anlatan Güler, bu sözleşmelerde yüzde 40-50'yi aştığını söyledi. 
     YİD projelerinde ''el koyma''nın söz konusu olmadığını, hisselerin satın alınması olabileceğini ifade eden Güler, ancak bunu doğru bulmayan uzmanların da bulunduğunu, tesislerin, yıpranmış ve değeri düşmüş bir şekilde devralınacağını kaydetti. 
     
</TEXT>
</DOC>
