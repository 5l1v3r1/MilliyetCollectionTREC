<DOC>
<DOCNO> 155794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sondun03.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekvador'da vahşet... 2 mahkum kadın soyuldu ve kamçılandı 
</HEADLINE>
<TEXT>

     Ekvador'da, geleneksel yerli mahkemesinde dolandırıcılıktan suçlu bulunan 2 kadın, halkın gözü önünde soyulduktan ve soğuk suyla ıslatıldıktan sonra kamçılanarak cezalandırıldı. 
     Polis kuvvetinin bulunmadığı bölgelerde yerlilerin, suçluları kendi geleneksel yöntemlerine göre cezalandırmalarına izin verilen Ekvador'da, dövülen ve kamçılanan kadınlar tekrar hapsedildi. 
     37 yaşındaki Maria Elena Guanga ve 27 yaşındaki Paola Tuz adlı kadınların, başkent Quito'nun 110 kilometre güneyindeki Guamanloma adlı küçük dağ kentine bağlı bir köyde, yerlilere para ve ev aletleri karşılığında kazanmış numaraların bulunduğu sahte piyango biletleri satmak isterlerken yakalandıkları bildirildi.. 
     Başkent Quito'dan geldikleri belirtilen kadınların elbiselerini zorla çıkarak iç çamaşırlarıyla bırakan köylülerin, daha sonra üzerlerine soğuk su döktükleri kadınları, ısırgan otlarıyla kamçılamalarının ardından tekrar küçük bir odada hapsettikleri kaydedildi. 
     Geleneksel kıyafetler içindeki 2 yerlinin, yüzlerini eşarplarla örttükleri kadınların üzerlerine gaz yağı döktükten sonra ateşe vermekle tehdit ettikleri belirtildi. Tekrar ısırgan otlarıyla kamçılanan ve dikenli çalıların üzerinde yuvarlanmaya zorlanan kadınların ağlayarak serbest bırakılmaları için yalvardıkları ancak yerlilerin bunu kabul etmediği kaydedildi. Yerliler, kadınların kendilerinden aldıkları ev aletlerini iade edene kadar onları hapis tutulacaklarını ifade ettiler. 
     Associated Press haber ajansı foto muhabiri ve bir grup yerel gazetecinin gözleri önünde cereyan eden geleneksel cezalandırma işlemi sırasında polisin bölgeye gelmediği gözlendi. 
     
</TEXT>
</DOC>
