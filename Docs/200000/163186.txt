<DOC>
<DOCNO> 163186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/sonspo02.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Van de Paar, Trabzonspor'un 50. yabancısı... 
</HEADLINE>
<TEXT>

     Trabzonspor ile dün 3 yıllık sözleşme imzalayan Van De Paar, bordo-mavili takımda forma giyecek olan 50. yabancı oyuncu oldu. 
     Bordo-mavili takımda, bugüne dek 24 ülkeden futbolcu ile sözleşme imzalanırken en fazla oyuncu unvanını 6 oyuncuyla Gürcüler ve Yugoslavlar elinde bulunduruyor. 
     Bordo-mavililerde, Gürcistan ve Yugoslav oyuncuların yanı sıra Romanya, Almanya, Belçika, Danimarka, Polonya, Ukrayna, Azerbaycan, Çek Cumhuriyeti, Hırvatistan, Makedonya, İngiltere, Gana, Brezilya, Norveç, Bulgaristan, Nijerya, Kamerun, Arnavutluk, Avustralya, Fransa, Güney Kore ve Gine'den futbolcularla anlaşıldı. 
     
     3. BELÇİKALI OYUNCU 
     Hollanda'nın Twente takımından transfer edilen Van De Paar, Trabzonspor'da forma giyecek 3. Belçikalı oyuncu olacak. 
     1989-90 sezonunda dünyaca ünlü kaleci Jean Marie Paaf ile sözleşme imzalayarak ilk kez Belçikalı bir oyuncu ile anlaşan Trabzonspor, 2000-2001 sezonunda da halen kadrosunda bulundurduğu Hans Somers ile anlaşma yapmıştı. 
     
     SÜMER DÖNEMİ 
     Trabzonspor'da kulüp başkanı Özkan Sümer döneminde, Van De Paar ile birlikte Amerika, Avrupa, Asya, Afrika ve Avusturalya olmak üzere 5 kıtadan 14. yabancı futbolcu ile anlaşıldı. 
     Sümer döneminde, Brezilyalı Eduardo, Da Silva, Jarro ve Aurelio, Nijeryalı Agustine, Belçikalı Somers, Perulu Salazar, Ganalı Villars, Arnavutluk'tan Bushaj, Avusturalya'dan Petkoviç, Fransa'dan Oumar, Güney Kore'den Lee Yong ve Gine'den İbrahim Yattara ile sözleşme imzalanmıştı. 
     
</TEXT>
</DOC>
