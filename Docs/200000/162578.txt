<DOC>
<DOCNO> 162578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/magazin/amag.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yosun'a üç gün üç gece düğün 
</HEADLINE>
<TEXT>

Mermercilerin kızı Yosun ile Olivier Reza temmuzda evleniyor. Düğün kutlamaları, 'denizde ve karada' 72 saat sürecek... 
     YAŞAR ÇAKMAK 

     İSTANBUL'UN tanınmış simalarından Ender Mermerci'nin ortanca kızı Yosun, bir süredir birlikte olduğu bankacı Olivier Reza ile temmuzda evlenecek. Düğün üç gün, üç gece sürecek. Ailesinin yurt dışındaki işlerini kontrol eden ve ablası Tansa Mermerci'nin mücevher kreasyonunun ABD temsilciliğini yapan 27 yaşındaki Yosun Mermerci, Yıldırım Mayruk'un hazırlayacağı gelinliği giyecek. 
     
     'Evet' yurtdışında 
     PARİS ya da New York'taki nik hta Olivier Reza'nın şahitliğini Aylin Benardete, Yosun'un ise ablası Tansa yapacak. Nik htan sonra İstanbul'da üç gün, üç gece davet verilecek. 1 Ağustos'ta başlayıp 3 Ağustos'ta bitecek düğüne sosyetenin tanınmış simalarıyla yurtdışından gelecek 200 davetli katılacak. 
     
     Yatta parti 
     DÜĞÜN için yurtdışından gelecek 200 konuk, önce Çırağan Otel'de misafir edilecek, ardından da Bodrum, Türkbükü'nde ağırlanacak. 72 saat sürecek kutlamayı, Derin Mermerci de şöyle özetledi "İlk gece Osmanlı tarzı kına gecesi var. İkinci gece sadece gençlere önce Büyükdere'deki evimizde ardından Halas yatında sabaha kadar bir parti vereceğiz. Üçüncü gece ise Haliç'teki Zeybekhane'de akşam yemeği düzenlenecek." 
     

</TEXT>
</DOC>
