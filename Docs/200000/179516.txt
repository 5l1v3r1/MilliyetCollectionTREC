<DOC>
<DOCNO> 179516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sondun32.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta kabine, El Hekim'in cenazesinden sonra yemin edecek 
</HEADLINE>
<TEXT>

     Irak'taki Geçici Hükümet Konseyi'nin GHK bugün belirlediği bakanlar, Şii lider Ayetullah Muhammed Bagır El Hekim'in yarın toprağa verilmesinden sonra yemin edecek. 
     Konseyden yapılan yazılı açıklamada, 24 erkek ve 1 kadından oluşan başbakansız kabinenin, Cuma günü suikaste kurban giden El Hekim'in Salı günü toprağa verilmesinin ardından yemin edeceği belirtildi. 
     Kabinede tek bakanlık verilen Türkmenleri temsilen Raşid Mandan Ömer, Bilim ve Teknoloji Bakanlığı'na getirildi. 
     Etnik ve dini temsil oranının uygulandığı kabinedeki 25 bakandan 13'ü Şii Arapları, 5'i Sünni Arapları, 5'i Kürtleri, 1'i Türkmenleri, 1'i de Asurileri temsil ediyor. 
     Savunma ve enformasyon bakanlıklarının olmadığı, insan hakları bakanlığına yer verildiği kabinenin tam listesi ve bakanların etnik ya da dini kimlikleri şöyle 
     
     
ŞİİLER İçişleri Nuri El Bedran Petrol İbrahim Muhammed Bahr El Ulum Tarım Abdülemir Rahima El Abbud Spor ve Gençlik Ali Faik El Haban Sağlık Dr. Hudeyir Abbas İmar ve İskan Beyan Bekir Solağ İletişim Haydar El İbadi Ticaret Ali Abdülemir Allavi Planlama Mehdi El Hafid Eğitim Alaattin Abdülşahab El Alvan Kültür Müfid Muhammed Cevad El Cezeri Çalışma ve Sosyal Güvenlik Sami İzara El Mecun Göçmenlik ve Mülteciler Muhammed Cesim Hudeyir 
     
     
SÜNNİLER İnsan Hakları Abdülbasit Türki Yüksek Eğitim Zeyad Abdürrezak Muhammed Asvad Adalet Haşim Abdürrahman El Şibli Elektrik Eyham El Samari Maliye Kamil Mubdir El Geylani 
     
     
KÜRTLER Dış İşleri Hoşyar Zebari Bayındırlık Nesrin Mustafa Bervari kabinede tek kadın Çevre Abdürrahman Sıdık Kerim Endüstri ve Madencilik Muhammed Tevfik Rahim Su Kaynakları Abdüllatif Raşid 
     
     
TÜRKMENLER Bilim ve Teknoloji Raşid Mindan Ömer 
     
     
ASURİLER Ulaştırma Behnam Zayya Polis 
     
</TEXT>
</DOC>
