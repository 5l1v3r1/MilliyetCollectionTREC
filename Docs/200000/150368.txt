<DOC>
<DOCNO> 150368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yasam/yas02.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ataşenin eşi SARS'ı yaşadı 
</HEADLINE>
<TEXT>

SARS'ın onlarca can aldığı Hong Kong'da bir ay kalan ataşe eşi Meltem Şimşek, yaşanan kaos için şöyle dedi İnsanlar korkudan eşini bile öpmüyor 
     Her gün 10'a yakın insanın SARS hastalığından öldüğü Hong Kong'da bir ay kalan Türkiye'nin Hong Kong Konsolosluğu İdari Ataşesi Mehmet Şimşek'in eşi Meltem Şimşek, virüs nedeniyle bu ülkede yaşanan korkunç kaostan yeni kurtuldu. Önceleri sadece kalp, böbrek hastası, bünyesi zayıflar kurban olurken, gençlerin de ölmeye başlamasıyla paniğin arttığını belirten Şimşek, yaşadıklarını şöyle anlattı 
     "Yaşanan kaos sözlere sığmaz. İnsanlar 30 - 35 katlı gökdelenlerde yaşıyor. Bir dairede çıkan hastalık kısa sürede tamamına yayılıyor. Herkes eve kapanmış maskeyle yaşıyor. Eşlerini bile öpmekten korkuyorlar. Evlerin sürekli havalandırılması istendiğinden kapılar, pencereler açık. Ellerimiz sürekli alkolle yıkamaktan kurudu." 
     
     "Türkiye'ye rahat rahat girdik" 
     Hong Kong'da 150 Türk'ün yaşadığını, çoğu ailenin Türkiye'ye döndüğünü, kendisinin de 4.5 aylık hamile olduğu için dönmek zorunda kaldığını kaydeden Şimşek, Türkiye'ye ise 'ellerini kollarını sallayarak' girdiklerini söyledi. 7 Nisan sabahı 07.20'de Atatürk Havaalanı'na indiklerini söyleyen Şimşek, 250 kişiyi Türkiye'ye getiren uçakta ve alanda yaşadıklarını da şöyle anlattı 
     "Havaalanında çok uzun süre sağlık kontrolü için tutulacağımızı düşünürken, 'Hasta mısın ' diye bile sorulmadan giriş yaptık. THY uçağında sağlık kontrolüyle ilgili yapılan tek şey hosteslerin kafalarına göre doldurduğu gözlem formuydu." 
     
Hayvanlardan bulaşmış      SARS'ın genetik haritasını gözden geçirerek yeni şema çıkaran Hong Konglu bilim adamları, virüsün büyük ihtimalle ilk olarak hayvandan insanlara geçtiği sonucuna vardı. Hong Kong Üniversitesi uzmanlarına göre, virüs insanlara bulaşırken mutasyon geçirerek günümüzdeki halini aldı. Bilim adamları, şimdi virüsün hangi hayvan grubundan insanlara geçmiş olabileceğini araştırıyor. 
     
Ürdün'de ilk SARS vakası      Ürdün'de ilk SARS vakasının tespit edildiği bildirildi. Ürdün Sağlık Bakanı Velid El Maani, özel bir hastanedeki bir doktorun SARS virüsü tespit edilen hastayı kendilerine bildirdiğini ve gerekli önlemlerin alındığını açıkladı. Hasta ve hastayla ilişki kuran kişilerin gerekli testlerin sonuçları alınıncaya kadar karantinaya alındığını belirten Bakan, hastanın adını ve virüsü nerede kaptığını açıklamadı. 
     
Canını verdi sıra adında      SARS'ı keşfederek tüm dünyayı uyaran ancak kendisi de SARS'a kurban giden doktorun adının, ortaya çıkardığı virüse verilmesi düşünülüyor. Dünya Sağlık Örgütü'nün WHO Vietnam'daki Hanoi bürosunda çalışırken SARS virüsünü ilk kez tespit eden İtalyan doktor Carlo Urbani 46 , gizemli zatürree hastalığına kendisi de yakalanarak 29 Mart tarihinde hayatını kaybetti. 
     


YAŞAM 

























</TEXT>
</DOC>
