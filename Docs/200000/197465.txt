<DOC>
<DOCNO> 197465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo15.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 2 - Elazığspor 2 bitti 
</HEADLINE>
<TEXT>

     Stat Hüseyin Avni Aker . 
     Hakemler Musa Eryılmaz, Nihat Mızrak, Altan Erden . 
     Trabzonspor Petkoviç, Emrah Dk. 7 Mustafa , Erdinç, D'Haene, Somers, Hüseyin, Hasan, Romashenko, Gökdeniz, Fatih, Augustine . 
     Elazığspor König, Mehmet, Bekir, Abdullah, Eren, Hacı Arif, Cem, Debnar, Mustafa Dk. 29 Ramazan , Ümit, Yunus . 
     Goller Dk. 16 Romashenko, Dk. 33 Ümit . 
     Sarı Kartlar Dk. 25 Hasan, Dk. 42 D'Haene Trabzonspor . 
     Birinci Süper Lig'de, Trabzonspor ile Elazığspor arasındaki karşılaşma 2-2 berabere bitti. 
     Karşılaşma öncesi İstanbul'daki bombalı saldırılarda ölenlerin anısına 1 dakikalık saygı duruşunda bulunuldu. 
     Bordo-mavili kulübün teknik direktörü Samet Aybaba, sarı kart cezalısı İbrahim Ege'nin yerine Hasan'a şans verdi. Trabzonspor ilk yarıda rakibine oranla daha etkili bir futbol sergiledi. 
     Oyunu kendi yarı alanında kabul eden Elazığspor ise kontraataklarla rakip kalede gol aradı. 
     14. dakikada Romashenko'nun soldan kullandığı köşe atışında, ceza alanı içindeki Fatih'in vuruşunda, top kalenin yanından dışarı çıktı. 
     16. dakikada Trabzonspor, ceza alanı dışından kaleyi karşıdan gören bir noktada serbest atış kazandı. Romashenko'nun kullandığı faul atışında top, kaleci König'in sağından filelere gitti 1-0. 
     19. dakikada Gökdeniz'in sağdan ortasında, ceza alanı içinde Fatih'in yatarak kafa vuruşunda, top auta gitti. 
     33. dakikada Elazığspor'da, sağdan yapılan ortada, ceza alanı içinde uygun pozisyonda topla buluşan Ümit'in vuruşunda, meşin yuvarlak filelere gitti 1-1. 
     35. dakikada Augustine'nin ceza alanı sağ çapraz köşesinde verdiği pasta, penaltı noktası üzerinde topla buluşan Fatih'in vuruşunda, kaleci König uzanarak meşin yuvarlağı kornere çelmeyi başardı. 
     Karşılaşmanın bundan sonraki dakikalarında başka gol olmadı ve ilk yarı 1-1 eşitlikle sona erdi. 
     
     İKİNCİ YARI 

     56. dakikada Yattara'nın ceza alanı dışından çektiği sert şurtta, top kalenin üstünden auta gitti. 
     63. dakikada Yattara'nın uzun süre taşıyarak ceza alanına girdikten sonra verdiği pasta, uygun pozisyondaki Gökdeniz'in vuruşunda top kalenin sağından auta gitti. 
     71. dakikada Elazığspor'dan Haliti'nin ceza alanı dışından çektiği sert şutta, top kale direğinin üstünden auta gitti. 
     72. dakikada Mehmet Yılmaz'ın ceza alanı dışından çektiği sert şutta top kaleci Konig'de kaldı. 
     74. dakika Trabzonspor'un, ceza alanı dışından kaleyi karşıdan gören bir noktadan kazandığı serbest vuruşu, Romashenko kullandı. Bu futbolcunun sert vuruşunda, top ceza alanı içinde Fatih'e çarparak auta gitti. 
     75. dakikada Hacı Arif, Trabzonspor defans oyuncularından kaptığı topla ceza alınına girdi. Bu futbolcunun vuruşunda top filelere gitti 1-2. 
     82. dakikada Gökdeniz'in soldan ortasında, ceza alanı içerisinde uygun pozisyondaki Mehmet Yılmaz'ın kafa vuruşunda, top kale direğinin üstünden auta gitti. 
     83. dakikada ceza alanına gönderilen topa, Mehmet Yılmaz'ın kafa vuruşunda, kale direğine çarparak oyun alanına dönen topu, defans oyuncuları uzaklaştırdı. 
     84. dakikada Yattara'nın ayağındaki topa yatarak müdahale etmek isteyen Hacı Arif'in eline topun çarpması sonucu karşılaşmanın hakemi Eryılmaz, penaltı noktasını gösterdi. Eryılmaz, pozisyona uzun süre itiraz eden Elazığspor Teknik Direktörü Güvenç Kurtar'ı oyun dışına çıkardı. Bu arada Gökdeniz'in kullandığı penaltı atışında, kaleci Konig topu çelmeyi başardı. 
     89. dakikada Romashenko'nun ceza alanı sol köşesinden çektiği sert şutta, kaleci Konig topu çelmeyi başardı. Skora sinirlenen iki Trabzonspor taraftarının sahaya girmesi üzerine hakem Eryılmaz oyunu durdurdu. Taraftarların dışarı alınmasıyla oyun yeniden başladı. 
     Uzatma dakikalarında Yattara'nın sağdan ortasında, arka direkte uygun pozisyondaki Hüseyin'in kafa vuruşunda top filelere gitti 2-2. 
     Karşılaşma, 2-2 berabere sona erdi. 
     
</TEXT>
</DOC>
