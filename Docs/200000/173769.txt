<DOC>
<DOCNO> 173769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sonspo23.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe şut çalıştı... 
</HEADLINE>
<TEXT>

     Fenerbahçe, İstanbulspor ile yapacağı lig maçının hazırlıklarını, bir günlük iznin ardından Samandıra Tesisleri'nde yaptığı antrenmanla sürdürdü. 
     Teknik direktör Christoph Daum yönetiminde gerçekleştirilen idmana, sahada ısınma hareketleri yaparak başlayan futbolcular, daha sonra salona geçip, bir süre ağırlık ve dayanıklılık çalışması yaptı. 
     Salon çalışmasının ardından, yeniden sahaya dönen sarı- lacivertliler, 3 gruba ayrılarak, şut ve kanat organizasyonlarıyla gol çalışmaları yaparken, Daum, futbolcularından isabetli vuruşlar yapmalarını, hem sağ, hem de sol ayaklarını kullanmalarını istedi. 
     Çalışmaya, sakatlıkları bulunan kaleci Volkan ile Ali Güneş katılmazken, antrenmanın sonunda Van Hooijdonk, Semih ve Serhat, maket barajlarla, bir süre frikik çalışması yaptılar. 
     Sarı-lacivertliler, bu akşam basına kapalı yapacakları antrenmanla İstanbulspor maçı hazırlıklarını sürdürecek. 

     
</TEXT>
</DOC>
