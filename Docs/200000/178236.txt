<DOC>
<DOCNO> 178236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/soneko41.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK'dan İmar Bankası açıklaması... 
</HEADLINE>
<TEXT>

     İmar Bankası'nda açığa bono satışı olayının boyutları giderek büyürken, Sermaye Piyasası Kurulu SPK , bankanın aracılık faaliyeti yetkisinin bulunmaması nedeniyle, bu faaliyetleri nedeniyle Kurul'a bilgi verme yükümlülüğün de olmadığını bildirdi. 
     SPK'dan yapılan yazılı açıklamada, bir gazetede yayımlanan ''1 Katrilyon liralık hayali bono sattılar'' başlıklı haberde, ''SPK'nın İmar Bankası'ına repo ve alım-satım yasağı koymakla birlikte bunu ilgili kurumlara bildirmediği ve gerekli gözetim yükümlülüğünü yerine getirmediği'' yönündeki iddiaya dikkat çekildi. 
     İmar Bankası'na, Kurul'un 4 Ocak 1985 tarihli toplantısında alınan karar ile borsa üyelik belgesi verildiği, ancak 21 Kasım 1990 tarihli toplantısında da, bankanın aracılık faaliyetlerinin durdurulmasına ve İMKB üyelk belgesinin iptal edilmesine karar verildiği hatırlatılan yazıda, bu kararın, 22 Kasım 1990'da o dönem bankaların yetkili otoritesi olan Hazine ve Dış Ticaret Müsteşarlığı'na bildirildiği kaydedildi. 
     Açıklamada, 21 Ağustos 1992'de, repo-ters repo işlemlerinin düzenlenmesi üzerine İmar Bankası'nın yaptığı repo-ters repo yetki belgesi alma başvurusunun ise bankanın gerekli ön şartları taşımaması nedeniyle reddedilerek işleme alınmadığı belirtildi. Açıklamada, şöyle devam edildi 
     ''Kurulumuz tarafından yetkilendirilmediği ve dolayısıyla aracı kuruluş niteliği haiz bulunmadığı için, bankanın herhangi bir sermaye piyasası faaliyetini yürütme yetkisi ya da faaliyetleri ile ilgili Kurulumuza bildirim yükümlülüğü bulunmadığı gibi, konuya ilişkin olarak ne resmi kurumlardan ne de yatırımcılardan Kurulumuza ulaşmış herhangi bir bilgi, ihbar veya şikayet bulunmamaktadır.'' 
     
</TEXT>
</DOC>
