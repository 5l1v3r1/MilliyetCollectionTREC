<DOC>
<DOCNO> 154788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sondun19.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfowitz'den Türkiye'ye çok sert mesajlar... 
</HEADLINE>
<TEXT>

     ABD Savunma Bakan Yardımcısı Paul Wolfowitz CNN Türk'te Manşet programında, Mehmet Ali Birand ve Cengiz Çandar'a yaptığı açıklamalarda çok sert mesajlar iletti. 
     Wolfowitz, açıklamalarında Türkiye'nin hata yaptığını kabul etmesini isteyip askerlere de ağır eleştirilerde bulundu. 
     Wolfowitz'in mesajları şunlar 
     - Türkiye hata yaptım demeli artık ABD'ye en çok nasıl yardımcı olabileceğine karar vermelidir. 
     - Çok büyük hayal kırıklığına uğradık. Özellikle askerler kendilerinden beklenen güçlü liderliği gösteremediler. 
     - Biz müttefikimizden kısıtlamaların kaldırıldığını "ihtiyacınız olursa İncirlik'i kullanabilirsiniz" demesini beklediğimiz bir anda bunun yerine bize "Kuzeyden keşif harekatı bitmiştir" dendi. İstenmediğimiz yerde olmak istemeyiz. İncirlik'in bundan sonra işlevini nasıl koruyabileceğini göremiyorum. 
     - Belki ileride birgün Türk askerinin de Irak Barış Gücü'nde yer alması mümkün olur. Ama şu anda o noktada değiliz. 
     - Türkmenler'e silah taşınmaması olmaması gereken bir olaydı. 
     - Türkiye, Suriye ve İran ile nasıl bir ilişki sürdürecekse bunu bizimle koordine etmelidir. 
     - Benim hayalkırıklığım bunca hayranlık duyageldiğim ülkenizin, Irak halkının kurtuluşunu zorlaştırmasıdır. Milyonlarca Müslüman öldürmüş olan dünyanın en kötü diktatörü ile iş bağlamaya çalışmasıdır. 
     
</TEXT>
</DOC>
