<DOC>
<DOCNO> 191837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/soneko28.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam sonrası Irak 1.4 milyar dolar petrol geliri sağladı... 
</HEADLINE>
<TEXT>

     Irak'ın parasını gizlice kullandığı suçlamalarına maruz kalan Amerikan Geçici Yönetimi, Saddam Hüseyin rejiminin devrilmesinden sonra petrol satışlarından 1.4 milyar dolar gelir sağlandığını açıkladı. 
     Irak'daki Koalisyon Güçleri Geçici İdaresi'nin CPA duyurusuna göre, Irak Kalkınma Fonu'nda 3 milyar dolar toplandı. Bu fondan yaklaşık 666 milyon dolar harcandı, geriye 2.4 milyar dolar kaldı. 
     Fonda, Kasım'da kapatılan Birleşmiş Milletler'in gıda karşılığı petrol satış programından 1 milyar dolar, petrol satışlarından 1.4 milyar dolar sağlandı. 
     Yabancı ülkelerde olup savaş sonrasında Irak'a transfer edilen 300 milyon dolar Irak fonları, ABD Hazinesi'nin ''özel hesabından'' 200 milyon dolar, BM Gıda Programı'nın buğday satın alımı için verdiği 120 milyon dolar bulunuyor. 
     CPA'nın Irak'ın gelirleri ve harcamalarına dair yeni duyuruları Internet'de http www.cpa-iraq.org . adresinden temin edilebiliyor. 
     
</TEXT>
</DOC>
