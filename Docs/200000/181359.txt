<DOC>
<DOCNO> 181359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/dunya/dun01.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş sürpriz hazırlıyor 
</HEADLINE>
<TEXT>

      
   KKTC Cumhurbaşkanı Rauf Denktaş, Türkiye ile birlikte Annan Planı'na karşı alternatif bir çalışma yaptıklarını açıklayarak, bu çalışmanın tamamlanma aşamasına geldiğini bildirdi. Denktaş, Bayrak Televizyonu'nda BRT dün akşam yayınlanan AKİS programında yaptığı açıklamada, yeni çalışmada, "ilkeler esas alınarak yeni bir model oluşturulduğunu" belirterek, "23 Nisan kararı gibi büyük bir sürpriz olacak, bekleyin" dedi. Denktaş, Türk tarafının çözümü arayan taraf olacağını kaydetti. 
   
   KKTC'de Weston şoku 
   Bu arada ABD Dışişleri Bakanlığı Kıbrıs Özel Koordinatörü Thomas Weston'un sözleri KKTC'de iktidar çevrelerinde infial yarattı. Dışişleri ve Savunma Bakanı Tahsin Ertuğruloğlu, "Weston'un, bu tavrıyla diplomasi, nezaket ve her türlü etiket kuralını pervasızca çiğneyerek, çirkin yüzünü bir kez daha gösterdiğini" söyledi. Koalisyonun büyük ortağı UBP de, "seçimlere Amerikan müdahalesiyle girildiğini" duyurdu. 
   
   
</TEXT>
</DOC>
