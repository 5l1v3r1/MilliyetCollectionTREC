<DOC>
<DOCNO> 178643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/yazar/myilmaz.html </URL>
<DATE> 2003/08/28/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Fransız barbarlığı 
</HEADLINE>
<TEXT>

   
   Ulusların böyle nitelemelerle anılmasını onaylayan bir dünya görüşüne sahip değilim. Bu tür davranışların kaba bir ırkçılığı yansıttığını düşünüyorum. "Hırsız İtalyanlar", "Barbar Türkler", "Palavracı Acemler", "Tembel Araplar" "Pis zenciler" gibi nitelemelerden söz ediyorum... 
   Bunu özellikle belirtmek istedim, çünkü yazımın başlığındaki sözler bana ait değil. Bu başlık, Fransa'da yayımlanan Le Figaro gazetesine ait. 
   Le Figaro'nun bu başlığı atmasına yol açan neden, Fransa'yı kasıp kavuran ve on bine yakın insanın yaşamını kaybetmesine neden olan sıcak hava dalgası sonucunda ölen yüzlerce yaşlının h l morglarda yakınlarını bekliyor olması. Yakınları tatillerini kesip dönme gereğini duymadığı için birçok yaşlının cesedi toprağa verilemiyor. 
   Yaşlılardan sorumlu Devlet Bakanı Hubert Falco "Paris'te h l büyükanne ya da büyükbabasının öldüğünden habersiz 300 aile var. Bu normal mi " diye isyan ediyor. İnsanın içini burkan, korkunç bir toplumsal duyarsızlık karşısında duygularını saklama gereğini görmüyor.. 
   
   Aile bizde önemli 
   Le Figaro, Fransızların büyük bölümü için tatilin, yaşlılara duyulan saygıdan daha önemli hale geldiğini yazıyor. 
   Ülkemizde çok şeyden şik yet edebiliriz belki ama sanırım aile bağlarımızın h l eski gücünü koruyor olmasından da gurur duymalıyız. 
   Yaşlılarımızın çok istisnai durumlar bir kenara bırakılırsa yakınlarından gereken saygıyı ve ilgiyi gördüklerinden kuşkum yok. 
   Babaannemi erken kaybettim ama dedelerim ve anneannemin hayatta olduğu yıllarda büyük bir ailede çocukluğumu ve gençliğimi geçirmek gibi bir şansa da sahip oldum. Bugün beni ben yapan bazı değerlerimin oluşmasında ve kişiliğimin gelişmesinde aile büyüklerimin ne kadar önemli roller oynadıklarını son beş - on yıldır daha iyi anlayabiliyorum. 
   Çocukluğumun geçtiği Antalya'da bir yaşlının "huzur evine gönderilmesi" gibi olayların, gerek ailelerimiz içinde ve gerekse sokakta biz çocuklar arasındaki konuşmalarda nasıl "korkunç bir haber" gibi değerlendirildiğini çok iyi hatırlıyorum. 
   Ülkemiz bir tarım toplumundan, sanayi toplumuna doğru evrilirken eskinin büyük ailelerinin yerini, ana - baba ve çocuklardan oluşan çekirdek aileye bıraktığını biliyoruz. 
   Ama yaşadığımız bunca ekonomik krize ve ciddi sıkıntılara rağmen, aile dayanışmasının h l eski günlerdekine çok yakın olduğu da bir gerçek. 
   
   Biz unutacak mıyız 
   Bir umacı gibi kafalarımızın içinde dolaşan, zaman zaman gazetelerdeki yorumlara yansıyan "toplumsal patlama"nın bir türlü gerçekleşmemiş olmasını da bu aile yapısına bağlayan birçok bilim adamı var. 
   Bunun daha ne kadar sürebileceğini elbette bugünden kestirebilmek mümkün değil. 
   Değişen üretim ilişkilerinin, günün birinde Türk toplumunu da Batı'nın gelişmiş sanayi ülkelerindekine benzetme olasılığı küçümsenecek bir öngörü değil. 
   Fransa'da yaşananlardan sonra Devlet Başkanı Chirac ülkenin sağlık sisteminde bu felaketten alınan dersler ışığında yenileştirmeler yapılacağını söylüyor. 
   Kendi yaşadığımız felaketlerden bile ders almamak gibi kötü bir toplumsal özelliğimiz var ama "acaba" diye düşünmeden de edemiyorum Hiç değilse bir kereliğine olsun başkalarının yaşadıkları felaketlerden kendimize bir ders çıkarabilir miyiz 
   Toplumumuzun büyük çoğunluğu h l gençken, yaşlılarımızı bu tür korkunç sonlardan koruyabilecek bir düzen kurabilir miyiz 
   Ne dersiniz, yapabilir miyiz 
   Yoksa depremlerden sonra olduğu gibi sadece konuşarak ama hiçbir şey yapmayarak öylece oturur muyuz 
   
      
   
</TEXT>
</DOC>
