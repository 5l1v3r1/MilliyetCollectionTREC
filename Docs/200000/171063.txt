<DOC>
<DOCNO> 171063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/siyaset/siy07.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan'dan Cola Turka savunması 
</HEADLINE>
<TEXT>

   
   AKP'nin dünkü grup toplantısının basına kapalı bölümünde babalar ve oğulların ticari yaşamı konuşuldu. Oğlu Burak Erdoğan'ın dağıtımını yaptığı "Cola Turka" konusundaki eleştirilere yanıt veren Başbakan Recep Tayyip Erdoğan, "Benim oğlumu Mesut Yılmaz'ın oğluyla eşdeğer tutuyorlar. Biz 20 yıldır Ülker'in dağıtıcısıyız. Ben siyasete girince çekildim, oğlum devam ediyor. Burada yeni bayilik söz konusu değil. Cola Turka, Ülker'in çıkardığı yeni bir ürün. Oğlum da bunun dağıtımını yapıyor" diye konuştu. Erdoğan, Yıldırım hakkındaki iddiaların büyütülmemesini isteyerek, "Binali Bey çıkıp Genel Kurul'da bu konuyla ilgili konuşsun" dedi. Yıldırım, belediyeden ayrıldıktan sonra denizcilik sektöründe faaliyet gösterdiğini ve milletvekili seçilince şirketi oğluna devrettiğini belirterek şöyle devam etti 
   
   'Boş yatıyordu' 
   "Özelleştirme İdaresi'ne ait feribotun alınmasında benim etkim yok. Kiralanan feribot uzun süredir boş yatıyordu. Milyonlarca dolara kiralandı ve 74 günde devletin hazinesine 900 bin dolar kazanç sağladı." 
   
   
</TEXT>
</DOC>
