<DOC>
<DOCNO> 185839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sontur03.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da iki kişinin saldırısına uğrayan genç kız hastanelik oldu 
</HEADLINE>
<TEXT>

     Demetevler'de kapkaççıların saldırısına uğrayan bir genç kız, hastaneye kaldırıldı. 
     İlknur A. 17 adlı genç kız, evine giderken Demetevler 2. Cadde'de iki kişinin saldırısına uğradı. İlknur A.'nın omzundaki çantayı almak isteyen kapkaççılar genç kızın direnmesi üzerine bir süre onu yerde sürüklediler. Çantayı alan 2 kişi kaçtı. 
     Polisin olay yerine kısa sürede ulaşması üzerine, saldırı sonucu şoka giren ve sürüklenmeden dolayı hafif yaralanan İlknur A., hastaneye kaldırıldı. 
     İlknur A., şoka girdiği için ifadesi alınamadı ve çantasında nelerin bulunduğu henüz belirlenemedi. 
     Görgü tanıklarının verdiği bilgiye göre, kapkaçı gerçekleştiren kişinin uzun boylu, 19-20 yaşlarında olduğu, siyah pantolon ve beyaz gömlek giydiği belirlenirken, yanında bulunan ikinci kişinin eşkali belirlenemedi. 
     Yenimahalle İlçe Emniyet Müdürlüğü ekipleri ile Asayiş Şube Müdürlüğü ekipleri, kapkaççıların yakalanması için Demetevler çevresinde geniş çaplı arama başlattılar. 
     
</TEXT>
</DOC>
