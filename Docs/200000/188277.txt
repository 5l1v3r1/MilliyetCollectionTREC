<DOC>
<DOCNO> 188277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sondun05.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
5 ABD'liden 1'i evde İngilizce konuşmuyor... 
</HEADLINE>
<TEXT>

     ABD nüfusunun beşte birine karşılık gelen 47 milyon kişinin evde İngilizce'den başka bir dil konuştukları belirlendi. 
     ABD Nüfus Dairesi'nin raporuna göre, evde İngilizce konuşmayanların sayısı 1990'dan bu yana 15 milyon arttı. 
     Dil Kullanımı ve İngilizce Konuşma Yeteneği adlı raporda, evde farklı dil konuşanların yüzde 55'i İngilizce'yi de ''çok iyi'' konuşuyor. 
     ABD'de 2. dil durumundaki İspanyolca konuşanların sayısının, 1990'da 17.3 milyon iken 2000'de 28.1 milyona çıktığı belirtilen raporda, İspanyolca konuşanların yarısının İngilizcesinin de ''çok iyi'' olduğu belirtildi. 
     Raporda, Meksikalı göçmenlerin yoğun olarak yaşadıkları Florida eyaletinin Hialeh ve Texas eyaletinin Laredo kentlerinde 10 kişiden 9'unun evde İngilizce konuşmadığı kaydedildi. 
     ABD'de 215.4 milyon kişinin İngilizce, 28.1 milyon kişinin İspanyolca, 2 milyon kişinin Çince, 706 bin kişinin Rusça, 4 bin kişinin de evlerinde Fransızca konuştukları belirlendi. 
     
</TEXT>
</DOC>
