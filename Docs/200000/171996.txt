<DOC>
<DOCNO> 171996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sontur19.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız arkadaşının kulağını maket bıçağıyla kesti... 
</HEADLINE>
<TEXT>

     Antalya'da bir genç, kendisini terk eden kız arkadaşının kulağını maket bıçağıyla kesti. 
     Kazım Gündoğan adlı kişi, kendisini terk eden kız arkadaşı Nezahat Yıldırım'a maket bıçağıyla saldırdı. 
     Sedir Mahallesi'ndeki bir apartmanın merdivenlerinde meydana gelen olayda, Nezahat Yıldırım'ın sağ kulağı tamamen kesilirken, vücudunun çeşitli yerleri de yara aldı. 
     Genç kadının çığlıklarıyla olay yerine gelen vatandaşlar Yıldırım'ı Devlet Hastanesi Acil Servisi'ne getirdi. Yıldırım'ın kesilen kulağı 1,5 saat süren operasyonla yerine dikildi. 
     Olayın ardından kaçan Kazım Gündoğan, kısa bir süre sonra polis tarafından yakalandı. 
     DEFİNECİLERE SUÇÜSTÜ... 
     Bursa'nın Kestel İlçesi'ne bağlı Narlıdere Köyü'nde, define bulmak amacıyla izinsiz kazı yapan 5 kişi suçüstü yakalandı. Narlıdere Köyü'nde devriye görevi yapan jandarma ekipleri, Abdi Altınok 47 , Salih Hacılar 55 , Rüştü Vardar 59 , Yılmaz Apaydın 28 ve Salih Zafer Güngör'ü 29 izinsiz kazı yaparken yakaladı. 
     Gözaltına alınan 5 kişi, ifadelerinin alınmasının ardından sevk edildikleri mahkemede tutuklandı. 
     SÜRÜ OTLATMA KAVGASINDA BİR ÇOBAN YARALANDI 
     Kayseri'de, sürü otlatma yüzünden kavga eden iki çobandan biri yaralandı. 
     Edinilen bilgiye göre, Melikgazi İlçesi'ne bağlı Tavlusun Köyü'nde, sürüsünü otlatan Osman Yaldırgan, aynı merada sürüsünü otlatmak isteyen Ahmet Altınkol'dan sürüsünü başka yere götürmesini istedi. 
     İki çoban arasında aynı merada sürülerini otlatmak istemeleri nedeniyle çıkan tartışma, kısa sürede kavgaya dönüştü. Osman Yıldırgan, yanında taşıdığı tabanca ile Ahmet Altınkol'u bacaklarından 3 kurşunla yaraladı. 
     Ahmet Altınkol 32 hastanedeye kaldırılırken, Osman Yıldırgan 61 jandarma ekipleri tarafından gözaltına alındı. 
     
</TEXT>
</DOC>
