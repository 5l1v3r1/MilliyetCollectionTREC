<DOC>
<DOCNO> 191960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/yasam/ayas.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aldatma' sitesine kadınlar hücum etti 
</HEADLINE>
<TEXT>

   ABD'de eşlere, yakalanmadan evlilik dışı ilişki kurma yollarını öğreten web sitesi hücuma uğradı... Sitenin sahibi, "Üyelerin yarıdan fazlası bu konuda tavsiye isteyen kadınlar" diyor 
      DIŞ HABERLER SERVİSİ 
   
   Eşlere yakalanmadan 
   İNTERNETTEN eş bulmak, arkadaş bulmak artık "out". ABD'deki bir site çiftlere, eşlerine yakalanmadan nasıl evlilik dışı ilişki kurabileceklerini öğretiyor Sitede, evlilik dışı ilişkiye hazırlık, suçluluk duygusuyla başa çıkmak, para sorunlarının üstesinden gelebilmek gibi konularda çeşitli taktikler var. 
   
   Yarıdan fazlası kadın 
   KENDİSİNİ Doug Mitchell olarak tanıtan sitenin sahibi, üyelerinin yarıdan fazlasını kendisine partner arayan ya da yakalanmadan kocalarını nasıl aldatacakları konusunda tavsiye isteyen kadınların oluşturduğunu belirtirken, aile uzmanları web sitesine büyük tepki gösteriyor. 
   
   Aile uzmanları karşı çıkıyor    Uzman Glenn Stanton, internet sitesinin insanlara evliliklerini nasıl yıkacakları ve eşlerini nasıl aldatacakları konusunda "yardımcı" olduğunu belirterek, "Bu hiçbir zaman kabul edilemez" diyor.Sitenin sahibi Mitchell ise eleştirilere karşın 2 binden fazla aktif üyesinin bulunduğunu ve her gün 80 bin kişinin siteyi ziyaret ettiğini belirtiyor.Web sitesinin Kanada ve İngiltere'de de ilgiyle karşılandığı belirtiliyor. 
   
   Fotoğraf çektirmeyin    Kısa süreli bir ilişki arıyorsanız, gerçek isminizi söylemeyin.Sevgilinizi asla evden aramayın.Sevgilinizle birlikte fotoğraf çektirmeyin.Gizli telefon numaraları ve adresleri cüzdanınızda taşımayın. 
   
   Dikkat Kredi kartı ele verir...    "www.philanderers.com" adlı sitede, yakalanmadan eşini aldatmak isteyenlere verilen ilk tavsiye, evlilik dışı ilişkilerinden hiç kimseye bahsetmemeleri. Sitede eşinden gizli harcama yapanların kredi kartı kullanmaması gerektiği de belirtiliyor, zira kredi kartı ekstreleri aldatan eşleri ele verebiliyor. 
   
   
</TEXT>
</DOC>
