<DOC>
<DOCNO> 198697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sontur33.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenişehir'de çifte cinayet... 
</HEADLINE>
<TEXT>

     Bursa'nın Yenişehir İlçesi yakınlarında 2 kişi tüfekle öldürüldü. 
     Yenişehir-İnegöl Karayolu'nun 15. kilometresindeki Çayırlı Köyü mevkiinde bulunan Ayhan Yoğurt'a ait akaryakıt istasyonunda, gece yarısı iki kişinin cesedi bulundu. 
     Kimliği belirlenemeyen kişi ya da kişilerce tüfekle vurularak öldürülen kişilerin, istasyonun eski sahibi Halil Engin 38 ve istasyonda pompacı olarak çalışan Mehmet Tuğuş 33 oldukları belirlendi. 
     Yenişehir İlçe Jandarma Komutanlığı yetkilileri, görgü tanıklarının ifadelerine göre, olayın faillerinin, beyaz renkli bir otomobille istasyona gelen üç kişi olduğunu, bu kişilerin aynı gece İnegöl İlçesi'nde bir kişinin tüfekle yaralanması olayına karıştıklarının belirlendiğini bildirdiler. 
     Cinayetlerin, alacak verecek davasından işlendiğinin sanıldığını kaydeden yetkililer, zanlıların arandığını, olayla ilgili soruşturmanın sürdüğünü belirttiler. 
     
</TEXT>
</DOC>
