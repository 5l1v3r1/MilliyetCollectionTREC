<DOC>
<DOCNO> 160825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo13.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum, Fenerbahçe'nin 64. Teknik adamı oluyor... 
</HEADLINE>
<TEXT>

     Fenerbahçe Kulübü Yönetim Kurulu'nun yeni sezon için takımı teslim edeceği Alman Christoph Daum, sarı-lacivertli takımın 64. teknik adamı oluyor. 
     Fenerbahçe'nin 95 yıllık tarihinde 32 yabancı, 31 Türk teknik adam görev yaptı. 
     Daum, Aziz Yıldırım'ın başkanlığı döneminde Fenerbahçe'yi çalıştıracak 10. teknik adam olacak. 
     
     ALMANLARLA ŞAMPİYONLUK YOK 
     Sarı-lacivertli takımda Christoph Daum ile birlikte 5. Alman dönemi başlıyor. 
     Tarihinde bugüne dek Alman çalıştırıcılarla şampiyonluk yaşayamayan Fenerbahçe, bu sezon 16. haftadan sonra gönderdiği Werner Lorant'dan sonra Oğuz Çetin ve Tamer Güney'in ardından Daum ile yeniden Alman ekolüne dönüyor. 
     Alman teknik adamlardan bugüne kadar Friedrich Raush, Holger Osieck ve Joachim Löw ve son olarak Lorant ile çalışan Fenerbahçe, Almanlarla mutlu sona ulaşamadı. 
     
     EN ÇOK MACARLAR ÇALIŞTI 
     Fenerbahçe'de bugüne kadar 11 değişik ülkeden toplam 32 teknik adam görev yaptı. 
     Sarı-lacivertli takımda en çok teknik direktörlük yapan Macarlar olurken, Yugoslavlar ikinci sırada yer aldı. Takımın başında toplam 7 Macar, 6 Yugoslav teknik adam görev yaptı. 4'er İngiliz ve Alman, 3 Brezilyalı, 2'şer Hırvat, Rumen, 1'er Hollandalı, İskoç, İtalyan ve Slovak teknik adam sarı-lacivertli takımı çalıştırdı. 
     
     EN AZ SÜRELİ TEKNİK DİREKTÖRLER 
     Fenerbahçe'de en az süre görev yapan teknik direktör 3'er maçla Ömer Kaner ile Erol Togay oldu. 
     Rıdvan Dilmen 5, Tamer Güney 9, Oğuz Çetin ve Zdenek Zaman 10'ar hafta çalışırken, Tınaz Tırpan ve Enver Katip 2'şer ay, İngiliz James Mc Cormick ise 3 ay ile en kısa çalışan teknik adamlar olarak tarihe geçti. 
     
     EN UZUN SÜRE ÇALIŞAN MOLNAR 
     Fenerbahçe'de en uzun süre görev yapan teknik direktör ise 6 dönem takımı çalıştıran Ignace Molnar. 
     Macar teknik adam, 1947-48, 1957-60 ve 1967-69 sezonlarında sarı-lacivertli takımın başında bulundu ve 2 kez şampiyonluk sevinci yaşadı. 
     
     YUGOSLAVLARLA 5 ŞAMPİYONLUK 
     Fenerbahçe, lig tarihinde elde ettiği 14 şampiyonluğun 5'ini Yugoslav teknik adamlarla kazandı. 
     Macar ve Brezilyalı teknik adamlarla 3'er, İngiliz ve Rumen çalıştırıcılarla da 1'er kez şampiyon olan sarı-lacivertliler, yerli çalıştırıcılardan sadece Mustafa Denizli ile 2000-2001 sezonunda şampiyonluk sevinci yaşadı. 
     Fenerbahçe'nin şampiyonluk yaşadığı teknik direktörler şöyle 
     Ignace Molnar 1959, 1967-68 , Laszlo Szekely 1960-61 , Miroslav Kokotoviç 1963-64 , Oscar Hold 1964-65 , Tarian Ionescu 1969-70 , Waldeira Parreira Didi 1973-74, 1974-75 , Tomislav Kaleperoviç 1977-78 , Branko Stankoviç 1982-83 , Todor Veselinoviç 1984-85, 1988-89 , Carlos Alberto Parreira 1995-96 , Mustafa Denizli 2000-2001 . 
     
     TEKNİK ADAMLAR 
     Sarı-lacivertli takımda görev alan yerli ve yabancı çalıştırıcılar da şöyle 
     Yerliler 
     Dalaklı Hüseyin, Galip Kulaksızoğlu, Fuat Hüsnü Kayacan, Mustafa Elkatip, Sami Coşar, Zeki Rıza Sporel, Lebib Elmas, Reşat Erte, Hikmet Mocuk, Necmettin Çakar, Fikret Arıcan, Cihat Arman, Reşat Nayır, Necdet Erdem, Selahattin Torkal, Basri Dirimli, Sabri Kiraz, Necdet Niş, Nedim Günar, Şükrü Ersoy, Enver Katip, Ziya Şengül, Yılmaz Yücetürk, Ömer Kaner, Tınaz Tırpan, Erol Togay, Rıdvan Dilmen, Turhan Sofuoğlu, Mustafa Denizli, Oğuz Çetin, Tamer Güney. 
     Yabancılar 
     Josef Swenk Macar , James Elliot İngiliz , Nemettz Macar , John Prayr İngiliz , İgnace Molnar Macar , Peter Molley İngiliz , James McCormick İskoç , Laszlo Szekely Macar , Zarko Mihailoviç Yugoslav , İmre Markoş Macar , Miroslav Kokotoviç Yugoslav , Oscar Hold İngiliz , Abdullah Gegiç Yugoslav , Traian İonescu Rumen , Constantin Teasca Rumen , Waldeira Parreira Didi Brezilya , Tomislav Kaleperoviç Yugoslav , Friedrich Rausch Alman , Branko Stankoviç Yugoslav , Todor Veselinoviç Yugoslav , Karlman Mezsöly Macar , Raul Csernai Macar , Guss Hiddink Hollanda , Josef Venglos Slovak , Holger Osieck Alman , Tomislav İviç Hırvat , Carlos Alberto Parreira Brezilya , Sebastiao Lazaroni Brezilya , Otto Bariç Hırvat , Joachim Löw Alman , Zdenek Zeman İtalya , Werner Lorant Alman . 
     
</TEXT>
</DOC>
