<DOC>
<DOCNO> 175161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/tv/ekran.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne tesadüf 
</HEADLINE>
<TEXT>

   Salı gününe taşınan "Aşk Olsun"da, Timur'la Leyla'nın yolu birbirlerinden habersiz çıktıkları tatilde de kesişiyor 
      Talat Bulut ve Emel Müftüoğlu'nun başrollerini paylaştığı "Aşk Olsun", yayınlandığı günlerde reyting listesinin bir numarası olmaya devam ediyor. Bundan böyle salı günleri ekrana gelecek dizinin yeni bölümünü bu akşam izleyebilirsiniz. 
   Leyla, arkadaşı Rana'nın daveti üzerine çocukları da alıp Antalya'ya tatile gider. Ama oraya gelen tek aile, Leyla'nınki değildir 
   
   Timur'un talihi 
   Kızı Ebru'yla beraber Antalya'ya giden Timur, orada Leyla'ların da olduğundan habersizdir. Bu rastlantıyı önce Gökhan ve Nuri fark eder. İkili, durumu Leyla'ya sezdirmek istemez ve böylece kovalamaca başlar. 
   KANAL D 22.10 
   
   
   Futbolun gündemi    İlker Yasin'in "3. Devre" programı da sezonu açıyor. Canlı yayında Osman Tanburacı, Kazım Kanat ve Engin Verel, ilk hafta maçlarını futbol dünyasından bir konukla beraber değerlendirecekler. 
   KANAL D 23.15 
   
   
   'Eve dönüş yasası'yla start    Cüneyt Özdemir'le Soner Yalçın'ın programı "beşN birK" sezona "eve dönüş yasası"yla başlıyor. Yasanın Güneydoğu'nun ruh halini nasıl etkileceğinin ele alınacağı yapımda, daha önce pişmanlık yasasından faydalananlar da yaşadıklarını anlatacaklar. 
   CNN TÜRK 22.00 
   
   

   Kısa kısa...    Yedinci Sanatın Bakışı Belgeselin on ikinci bölümünde "sinema ve sirk" ilişkisi ele alınıyor. İncelenecek filmler arasında "İp Üzerinde Dans", "Şarlo Sirkte" ve "Trapez" de var. TRT 2 20.00 
   Akşama Doğru Seynan Levent'in programında önce Can Yücel'in, sonra Kaptan Custo'nun yaşam öyküsü ekrana gelecek. TRT 2 23.05 
   Parmak İzi Emin Demirel, çek - senet mafyasının da karıştığı cinayetler zincirini anlatıyor. SHOW 23.15 
   
   
</TEXT>
</DOC>
