<DOC>
<DOCNO> 168243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sondun04.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
19 yıl komada kaldı ve uyandı.. 
</HEADLINE>
<TEXT>

     ABD'nin Arkansas eyaletinde, 19 yıl komada yaşam mücadelesi veren kişi, yeniden gözlerini hayata açtı. 
     Stone County Rehabilitasyon Merkezi sosyal işler müdürü Alesha Badgley, komadan çıkınca ilk iş yanı başında bekleyen annesine seslenen Terry Wallis'in 39 , daha sonra kola ve süt istediğini söyledi. 
     Badgley, 1984 yılı Temmuz ayında geçirdiği bir trafik kazasının ardından komaya giren ve iki hafta önce uyanan Wallis'in, artık tüm isteklerini dile getirdiğini belirtti. 
     Wallis'in eşi Sandi, bir arkadaşıyla birlikte aracıyla dereye uçtuktan bir gün sonra köprü altında koma halinde bulunan kocasının tedavisi sırasında çok zor günler geçirdiklerini belirtirken, ''Tüm aile onu çok özledi'' dedi. 
     Her iki kol ve bacağı felç olan Wallis'in, kazadan bir süre önce doğan, şimdi 19 yaşındaki kızı Amber için tekrar yürümek istediği belirtildi. 
     Terry Wallis'in annesi Angilee Wallis, oğlunun bilincinin yerine gelmesini ''mucize'' olarak niteledirirken, ''Size o anda neler hissettiğimi anlatamam. Yere yığıldım'' dedi. 
     Doktorlar, zamanın çoğunu rehabilitasyon merkezinde geçiren, ancak haftasonlarında ailesinin yanında kalan Wallis'in hafızasının, bu ziyaretler nedeniyle silinmiş olmayabileceğini söylüyorlar. 
     
</TEXT>
</DOC>
