<DOC>
<DOCNO> 173792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sontur03.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'ta kritik zirve ABD'nin talebi değerlendirildi 
</HEADLINE>
<TEXT>

     ELÇİN ERGÜN ANKARA 

Hükümet, ABD'nin Irak'ta oluşturmak istediği uluslararası istikrar gücü için Ankara'ya ilettiği Türk askeri talebini bugün Başbakanlık'ta yapılacak bir zirveyle değerlendirildi. 
     Zirvede, asker gönderme kararının yeni bir tezkere gerektirip gerektirmediği, gerektiriyorsa bunun ne zaman uygulamaya konulacağının masaya yatırıldı. 
     Toplantıya, Erdoğan'ın yanı sıra Genelkurmay Başkanı Orgeneral Hilmi Özkök, Dışişleri Bakanı ve Başbakan Yardımcısı Abdullah Gül, Milli Savunma Bakanı Vecdi Gönül, İçişleri Bakanı Abdulkadir Aksu, MİT Müsteşarı Şenkal Atasagun ile Dışişleri Bakanlığı Müsteşarı Uğur Ziyal katılıdı. 
     Başbakanlık Merkez Binası'ndaki toplantı saat 10.05'de başladı. 
     Zirvede Gül ABD'nin taleplerine ilişkin detaylı bilgi verdi. Zirvede Irak'a asker gönderilmesi konusunda Dışişleri Bakanlığı ile Genelkurmay Başkanlığı'nın yaptığı teknik çalışmalar da görüşüldü. 
     Saat 10.15'te başlayan ve 1 saat 30 dakika süren toplantıda, Irak'la ilgili gelişmelerin yanı sıra Topluma Kazandırma Yasası ile iç ve dış güvenlik konularının da değerlendirildiği belirtildi. 
     Bu arada, toplantı sürerken, AK Parti Kurucular Kurulu üyesi ve Genel Başkan Danışmanı Cüneyd Zapsu'nun Başbakanlık binasına girdiği görüldü. 
     
</TEXT>
</DOC>
