<DOC>
<DOCNO> 167409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/guncel/gun01.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
SİT'ler için Erdoğan çözümü 
</HEADLINE>
<TEXT>

Hükümet, SİT alanları konusunda geri adım atmayacak. Erdoğan, Kültür ve Tabiat Varlıklarını Koruma Kanunu'nu değiştirip SİT alanlarını çevre ve orman bakanlıklarının kontrolüne bırakacak 
     YILDIZ YAZICIOĞLU Ankara 

     Hazine arazilerinin satışını kolaylaştıran yasa tasarısından SİT alanlarında yüzde 3 oranında yapılaşmaya izin veren hükmün çıkarılmasıyla Hükümetin geri adım atmadığı ve yeni yasa değişiklikleri getireceği ortaya çıktı. Başbakan Recep Tayyip Erdoğan, doğrudan doğal ve tarihi SİT alanlarının korunmasını amaçlayan 2863 sayılı Kültür ve Tabiat Varlıklarını Koruma Kanunu'nu değiştirecek. SİT alanları, Çevre ve Orman Bakanlığı'nın kontrolündeki kurullara emanet edilecek. Yürürlükte olan Kültür ve Tabiat Varlıklarını Koruma Kanunu'na göre, Türkiye'deki 20 ayrı Kültür ve Tabiat Varlıkları Koruma Kurulu, SİT alanlarında imar izni verilmesi konusunda "yetkili" kılınıyor. 17 ildeki toplam 20 kurul, yapılaşmanın önünü açan imar değişikliği talepleri inceleyerek rettttt ya da kabul edilmesine karar veriyor. 
     
     KURULLAR DEVREDIŞI 
     Bu kurullarda, Kültür ve Turizm Bakanlığı'nca atanan 3 kişi ve Yükseköğretim Kurulu'nca YÖK belirlenen 2 öğretim üyesi görev yapıyor. 
     Kurullar devre dışı bırakılacak SİT alanlarını yapılaşmaya açan yasa değişikliğini gündeme taşıyan ancak Meclis'te bundan vazgeçen hükümet, şimdi engel olarak gördüğü bu kurulları yetkisizleştirecek. SİT alanları üzerindeki yetki, 2863 sayılı yasa değiştirilerek, Çevre ve Orman Bakanlığı bünyesinde kurulması planlanan Çevre Koruma Kurulları'na devredilecek. Böylece üyelerini tümüyle mevcut hükümetin belirleyeceği Çevre Koruma Kurulları aracılığıyla SİT alanlarında yapılaşmaya izin verilecek. 
     

</TEXT>
</DOC>
