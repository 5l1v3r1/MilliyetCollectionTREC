<DOC>
<DOCNO> 156060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/magazin/amag.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Özal'ın falcısı sosyetenin gözdesi 
</HEADLINE>
<TEXT>

Mine G. Kırıkkanat'a çifte doğum günü Zihni Friends'te "Öfke Merdiveni"... Nilüfer, Reha Muhtar'ı niye terk etti 
     KAYNAMA NOKTASI 
AHMET SALİH 

     Bu haftaya da hızlı başladık, hızlı bitirdik. Pazar öğlene doğru kaçılmış depresyonun ve ertelenmiş hesaplaşmaların çökeltisinin ruhuma yaptığı baskıyla yataktan çıkamadım. Yatağın yanında, yerde hazır tuttuğum Milliyet antetli kağıtlara ve kaleme uzandım. Bütün köşe yazarları gibi benim de her yaptığım, tarihi önem taşıdığı için bütün o barlara, kafelere gidişlerimi, yiyişlerimi, içişlerimi, gülüşlerimi, coşuşlarımı, duygulanımlarımı, duyarlılaşımlarımı arşivlerin hizmetine sunmalı, yazılı kültürümüze değerli bir katkıya dönüştürmeliydim. 
     
     Bir gün, gece.. 
     Pazar gününün ilk saatlerini Ulus'taki "Sunset" adlı lokantada, bir yuvarlak masada, artık gitmemizi bekleyen garsonların eşliğinde karşıladık. Mine G. Kırıkkanat'a çifte doğum günü kutlaması vesilesiyle kendi doğum günü ve son romanı "Bir Gün, Gece"nin doğum günü dar bir kadro oluşturmuş, cumartesi akşamından sofraya oturmuştuk. Kimler mi Benim dışımda, Feryal Pere, Viki Habif, Elif Yıldız, Bilgin Gökberk ve pırıl pırıl iki genç. Biri Feryal'in oğlu Çınar, diğeri Mine'nin yeğeni Okşan. Mine yeni romanının heyecanıyla yerinde duramaz haldeydi. Feryal, Viki, Çınar ve Okşan edepli edepli suşi ile karınlarını doyururken, ben, Mine ve Elif önce suşi, üstüne de kebap yirerek işin dalağını yardık. Bu 'mal bulmuş mağribi' halimizin utancını daha ne süre içimizde taşırız, zaman gösterecek. 
     
     Düdek'in 'bombası' 
     Cuma akşamı gazete dönüşü The Marmara'ya uğradım. Türkiye'nin en üretken kültür adamlarından Murat Belge, sevgilisi Hale Soygazi ve "sosyalist kapitalist" Osman Kavala koyu bir sohbetteydiler. Çarşamba akşamı Gümüşsuyu'ndaki "Pucci" adlı İtalyan lokantasında ise magazin yazarı Şenay Düdek, ünlüler dünyasında bomba etkisi yapacak kitabının bilgisayar çıkışlarını şu sıralar çok popüler olan kitap editörü Özgür Kalyoncu'ya teslim ediyordu. 
     
     Sergen sırılsıklam şık 
     Hazır Taksim'e gelmişken Bir zamanlar Turgut Özal'a da fal ve kehanet danışmanlığı yapan İslam adlı şahsın bu semtteki ofisine şarkıcılar, türkücüler ve sosyetikler akın ediyor. 
     Nilüfer ve Reha Muhtar ayrılığında terk eden tarafın Nilüfer olduğu konusunda güvenilir istihbaratlar aldım. Gerekçe, Muhtar'ın huysuzluğuymuş. 
     Sergen Yalçın bu kez sırılsıklam aşık. Sevgilisi Aslı'yı takımın antrenman yaptığı Ümraniye'deki Nevzat Demir Tesisleri'ne götürüyor. Bir tatil köyü görümündeki tesislerde el ele "romantizm yaptıktan" sonra idman öncesi cipiyle şehre gönderiyor. 
     
     Musti sinirlenince... 
     Cengiz Abazoğlu'nun geçen haftaki defilesi şerefine Zihni Friends'te verilen partiyi Mustafa Sandal öfkeli terk etti. Mek nın işletmecilerinden İzzet Çapa'nın yakın arkadaşı olunca partide sahneye ilk çağrılan ve yoğun iltifat alan popçu, Serdar Ortaç oldu. Sandal ise beklediği ilgiyle karşılaşmayınca kulübün merdivenlerini inmeye başladı. Geçen hafta aynı merdivenleri düşe kalka inen Verdo Penso, tafra ve öfkeyle kat eden Şenay Akay'dan sonra, Sandal da aynı şeyi yaptığına göre, bu merdivenlerin bu yazki adı "Öfke Merdiveni" olabilir. 
     

</TEXT>
</DOC>
