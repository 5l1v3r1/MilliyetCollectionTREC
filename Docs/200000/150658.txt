<DOC>
<DOCNO> 150658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/yazar/pulur.html </URL>
<DATE> 2003/04/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Başbakan acaba kaçıncı zarfta .. 
</HEADLINE>
<TEXT>

     Başbakan yükleniyordu 
     "Medya, savaşın cereyan ettiği dönemde, adeta ulusal birliğimizi parçalamak için elinden gelen her şeyi yapmıştır uydurma haberlerle, halkın, hükümete güvenini sarsmaya çalışmışlardır." 
     Başbakan, keşke, bu suçlamalara muhatap olanları da açıklasaydı, kim olduklarını söyleseydi. 
     
     ŞİMDİ gelelim "zarf" hikayesine... 
     Bir başbakan, görevini, yeni başbakana devrederken üç zarf bırakmış 
     "Başın sıkışınca birinci zarfı aç oku, sıkıntı devam ederse, ikinci zarfı aç oku, çok sıkışırsan da üçüncü zarfı açarsın " 
     İşler, ilk günler iyi gitmeye başlamış, - zaten hep öyle olur - ama sıkıntılar başlayınca başbakanın aklına zarflar gelmiş, birinciyi açmış 
     "Senden öncekileri kötüle " 
     Başbakan gereğini yapmış, "enkaz" edebiyatına başlamış, ama nafile, işler düzelmiyor. 
     İkinci zarfı açmış 
     "Etrafını ve gazetecileri kötüle " 
     Bu da fayda etmemiş, sıra gelmiş üçüncü zarfa, onu da açmış 
     "Sen de üç zarf hazırla " 
     Ne dersiniz, Sayın Tayyip Erdoğan acaba kaçıncı zarfta 
     
     AKP ile basın arasındaki ilişkileri, biz, üç aşağı beş yukarı, Demokrat Parti'nin ilk yıllarındaki ilişkilere benzetiriz. 
     Demokrat Parti, basının büyük desteğiyle iktidara gelmişti, aralarından su sızmıyordu, "Gazeteciler, yatak odalarımıza kadar girebilirler " diyenlerle, basının arası elbette iyi olacaktı. 
     Hele Başbakan Menderes'in, patronlarla dostluğu, yakınlığı anlatıla anlatıla bitirilemiyor, o günün "yağdanlıkları", bugünün "yağdanlıkları"nı aratmıyordu. 
     
     DERKEN giderek, bu "bahar havası" ya da "balayı" bozulmaya başladı. 
     Niye 
     Pahalılık, yolsuzluk, partizanlık, başlayınca gazeteler de, bu haberlere yer vermeye başladı. 
     İşte Başbakan Menderes'in anlamadığı ve onu çileden çıkaran buydu 
     "Nasıl olur da, bize bunu yaparlar " 
     
     HIFZI Topuz, "Türk Basın Tarihi" kitabında bu dönemi şöyle anlatır 
     "Oysa Menderes gazete sahipleriyle kurduğu dostluk ilişkilerinden dolayı basında hükümeti ve partisini eleştiren yazıların çıkmaması gerektiği kanısındadır. Çalışan gazetecileri genellikle hor görmüştür. Muhabirler, sekreterler, fıkracılar, gazete fotoğrafçıları ise kendilerini hiç de Başbakan - patron ilişkileriyle bağlı saymamışlardır. Patronların gücü bunu önlemeye yetmeyecektir. Bazı gazete sahipleri hiç onaylamadıkları halde gazetelerin havasına katlanmak zorunda kalmışlardır, rahat bırakalım hükümeti, çalışsınlar, karışmayalım, formülü iflas etmiştir yavaş yavaş. 
     Bu hava çileden çıkarmıştır Başbakan'ı. Böylece, yavaş yavaş yeni bir ortama girilmiştir. Bu hava içinde hükümet basınla ilgili bir kanun tasarısı hazırlamaya başlar. DP'nin bu konudaki eğilimleri belli olmuştur artık." x 
     
     ELBETTE bu tespit, bugünle birebir, tam uyuşmuyor... 
     Lakin, Menderes'in "Şeamet tellalları " deyişiyle, Tayyip Erdoğan'ın "Ulusal birliğimizi parçalamak isteyenler" demesi arasında, en azından, bir üslup benzerliği görmüyor musunuz 
     
     x Gerçek Yayınevi 
     
     







</TEXT>
</DOC>
