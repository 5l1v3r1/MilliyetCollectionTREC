<DOC>
<DOCNO> 189172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/guncel/gun90.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   İade edilemez ..    SerinDuruş'ta yaklaşık 1 senedir söylüyoruz. "Televole çıktı, aşk bozuldu. Kazanova bile televolelerden tanıdığımız ne kadar manken, popçu, dansçı vs. varsa götüren yemeğe bir playboyumuzun yanında "eline erkek eli değmemiş bir bakire" gibi kalır" dedik durduk. Bir takım kelimelerin içlerinin boşaldığını anlatmaya çalıştık... 
   Olmadı, beceremedik. İnsanlarımız da alıştı bu olaylara ve boşanan daha fazla paraya podyuma çıkar uygunsuz kaseti çıkan ekstralardan daha fazla para alır hale geldi. Hayırlı-uğurlu oldu, başımız göğe erdi. Ama biz haklı çıktık... 
   Bu arada Kenan Doğulu ve Tuğçe Kazaz'ı kutluyoruz. Bir deri firması için beraber poz verdiler. Atıl duran aralarındaki ilişkiyi hem paraya çevirdiler, hem da 50'şer mont sahibi oldular. Ve sözleşme gereği 6 ay ayrılmayacaklarına söz verdiler... 
   Açık açık, kimseden korkmadan. Saklamadılar, dürüstçe söylediler. "Aşk, sevgi bu. Biz nereden bilelim 6 ay sürüp sürmeyeceğini Kalp bu, sadece pıt pıt atıyor, sorunca söylemiyor ki " dememişler. "Bitse bile o kadar para, mont aldık. Hem 6 ay nedir ki, kısa dönem askerlik " diye yaklaşmışlar olaya. Helal olsun. "Şeffaf Aşklar Toplumu" kutlu olsun .. 
   Valla yazık olmuş Leyla ile Mecnun'a, Romeo ve Jüliet'e, Kerem ile Aslı'ya... "Aşk" h la onlarla anılıyor ama 5 kuruş görmeden gitti garipler... 
   
   Nevada Araştırmaları    n Nevada'da yapılan bir araştırmaya göre Televole ve Pazar Keyfi gibi programlarda yapılan yazım hatalarının 46,3'ü temel dilbilgisi eksikliklerinden, 28'i yapılan işi haklı olarak ciddiye almamaktan, 25,7'si ise sürekli maruz kaldıkları magazin kültürüne karşı psikolojik destek alamayan teknik elemanların odaklanma eksikliğinden kaynaklanıyormuş... 
   
   Türkçe'de yanlış telaffuz edilen kelimeler Top20 
   1 Seyahat - Seyehat 
   2 Dinozor - Dinazor 
   3 Hareket - Haraket 
   4 Amazon - Amozon 
   5 Kocaman - Kocoman 
   6 Heyecan - Heyacan 
   7 Mesela - Mesala 
   8 Gazete - Gazate 
   9 Ahtapot - Ahtopot 
   10 Astronot - Astranot 
   11 Yanlış - Yalnış 
   12 Sarımsak - Sarmısak 
   13 Şemsiye - Şemşiye 
   14 Maydanoz - Maydonoz 
   15 Kibrit - Kirbit 
   16 Tezahürat - Tezavrat 
   17 Birader - Bilader 
   18 Darbuka - Dabruka 
   19 Eşofman - Eşortman 
   20 Şarj - Şarz 
   
   Günün birinde adamın biri yaklaşık 50 bin kişinin önünde senin hakkında bir şeyler söyleyecek .. 
   Bir falcı David Beckham'ın annesine 
   
   Doruğumun tepesi... 
   "Evet heyecanın en üst doruk noktasındayız..." 
   
</TEXT>
</DOC>
