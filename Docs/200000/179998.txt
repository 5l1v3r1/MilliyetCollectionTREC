<DOC>
<DOCNO> 179998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sondun23.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Konvansiyonu Başkanı Türkiye AB üyesi olmaz 
</HEADLINE>
<TEXT>

     Avrupa Konvansiyonu Başkanı Valery Giscard d'Estaing, ''Türkiye'nin AB üyesi olacağına inanmadığını'' söyledi. 
     Avrupa Parlamentosu Gazetecileri Birliği'nin AJPE düzenlediği bir yemekte gazetecilerin sorularını yanıtlayan d'Estaing, ''Ankara ve AB arasında özel bir ilişkinin geliştirilmesinden yana olduğunu'' belirtti. 
     Avrupa Konvansiyonu Başkanı, ''Türkiye'yi AB'ye üye yapma girişimlerinin başarılı olacağına şahsen inanmadığını'' kaydetti ve ''AB ülkeleri arasında üst düzey bir birliktelik sağlanması için homojen bir yapının oluşturulması ve muhafaza edilmesi gerektiğini'' savundu. Giscard d'Estaing, ''Bunun Türkiye ile birlikte olabileceğine kişisel olarak inanmıyorum'' diye konuştu. 
     ''Türk halkının AB üyeliğini ne derece kabul edeceği konusunda şüpheleri olduğunu'' söyleyen d'Estaing, AB ve Türkiye arasındaki ilişkilerin, ABD ve Meksika arasındaki ilişkilere benzer şekilde gelişmesinden yana olduğunu bildirdi. 
     
</TEXT>
</DOC>
