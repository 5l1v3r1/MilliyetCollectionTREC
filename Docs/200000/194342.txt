<DOC>
<DOCNO> 194342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/yasam/yas07.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Katliama sebep para mı 
</HEADLINE>
<TEXT>

   Katil ya da katiller, şifrelerini öğrendikten sonra hunharca öldürüp ormana gömdükleri iki Alman kadının kredi kartlarından defalarca para çekmiş... 
      ANTALYA DHA 
   
   Manavgat'ta ormanlık alanda cesetleri bulunan Alman avukat Anja Höfken 34 ve matbaacı Sebine Bader'le 43 Türk arkadaşları Erdoğan Özdoğan'ın 40 para için öldürülmüş olabileceği ihtimali üzerinde duruluyor. 
   İki Alman kadının kredi kartlarının şifresini öğrenen katillerin, toplam 5 bin euro çektikten sonra katliamı gerçekleştirdiği tahmin ediliyor. Jandarma, iki kadının kartlarının, 18 ve 19 Ekim'de toplam 15 kez kullanılarak çeşitli ATM'lerden 5 bin euro çekildiğini belirtti. 
   
   Esrarengiz beyaz otomobil 
   Önceki gün Sağırini köyü Kepez mevkiinde, çıplak olarak bulunan kadın cesetlerinin, belden yukarılarının ve kafalarının vahşi hayvanlarca parçalandığı anlaşıldı. Özdoğan'ın cesedine de 25 metre uzaklıktaki bir ağılda ulaşıldı. Üç kişinin cesetleri, kesin ölüm nedenlerinin bulunabilmesi için Adli Tıp Kurumu'na gönderildi. Kemer'e gönderilen bir ekip de üç kişiyi Köprülü Kanyon'a bırakan ve Özdoğan'la arkadaş olduğu tahmin edilen beyaz otomobilin sürücüsünün peşine düştü. 
   
   
</TEXT>
</DOC>
