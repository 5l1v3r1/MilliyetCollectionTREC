<DOC>
<DOCNO> 196656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sontur19.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan, Bosna-Hersek'e gidecek... 
</HEADLINE>
<TEXT>

     Başbakan Recep Tayyip Erdoğan, çeşitli temaslarda bulunmak üzere 23 Kasım Pazar günü Bosna-Hersek'e gidecek. 
     Başbakanlık Basın Merkezi'nden yapılan açıklamaya göre, Erdoğan'ın Bosna-Hersek ziyareti bir gün sürecek. 
     Erdoğan, ilk olarak geçtiğimiz günlerde hayatını kaybeden Bosna-Hersek'in eski Cumhurbaşkanı Aliya İzetbegoviç'in ailesini ziyaret edecek. 
     Buradan Bosna-Hersek Bakanlar Kurulu Binası'nda geçecek olan Erdoğan, Bakanlar Kurulu Başkanı Adnan Terzic ile görüşmesinin ardından Terzic ile ortak basın toplantısı düzenleyecek. 
     Erdoğan, Bosna-Hersek Cumhurbaşkanlığı Konseyi Binası'nda Cumhurbaşkanlığı Konseyi Boşnak Üyesi Sülecman Tihic ile biraraya gelecek. 
     Aliya İzetbegoviç'in Kovaçi Şehir Mezarlığı'ndaki kabrini de ziyaret edecek olan Erdoğan, daha sonra Başçarşı'yı gezecek. 
     Erdoğan, buradan Zenica'ya giderek Bosna-Hersek Türk Görev Tabur Kuvveti Komutanlığı'nı ziyaret edecek. 
     Zenica'dan Saraybosna'ya dönecek olan Erdoğan, Konak Devlet Konukevi'nde iftar yemeğine katılacak. 
     Erdoğan, daha sonra Ankara'ya dönecek. 
     
</TEXT>
</DOC>
