<DOC>
<DOCNO> 150799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo39.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler kampa girdi, M'Bayo ve Youla Elazığspor maçında yok... 
</HEADLINE>
<TEXT>

     Gençlerbirliği, yarın yapacağı Elazığspor maçı hazırlıklarını, bugünkü son idmanla tamamlayarak kampa girdi. 
     Teknik direktör Ersun Yanal, bugün yapılan son çalışmaya, sakatlıkları süren M'Bayo ve Youla ile grip olan Thomas'ın dışında tüm futbolcuların katıldığını belirterek, şöyle konuştu. 
     ''Ancak kulüp doktorumuz, Thomas'ın yarına kadar iyleşeceğini söyledi. Bu durumda 2 futbolcumuz sakatlıkları nedeniyle kadroda yer alamayacak. Onların yerine görev yapacak oyuncularımız da gereken performansı göstereceklerdir. Fenerbahçe maçında Youla'nın yerine oynayan Bülent'in gösterdiği başarı ve attığı gol, takımda hangi futbolcumuza görev verirsek verelim gerekeni yaptığının ve arkadaşının eksikliğini hissettirmediğinin kanıtı'' dedi. 
     Yanal, Elazığspor maçında da büyük olasılıkla Youla'nın yerine Bülent'i oynatacağını vurgulayarak, son antrenmandan sonra Elazığspor maçı için tesislerde kampa girdiklerini, önlerindeki 3 maçtan 9 puan alamamaları durumunda ligde ilk 2 şanslarının tehlikeye gireceğini söyledi. 
     Yanal, şöyle konuştu 
     ''Eyer büyük takım olmak istiyorsak, önümüzdeki Elazığspor, Altay ve Adanaspor maçlarından mutlak 9 puan almamız lazım. Aksi takdirde ligde ilk 2 şansımız tehlikeye girer. Bizim için bundan sonra başarı birinci veya ikinciliktir, yoksa üçüncülük başarı sayılmaz. Çünkü zaten üst sırada 3 takım var.'' 
     





</TEXT>
</DOC>
