<DOC>
<DOCNO> 154254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sonspo19.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Galatasaray'ı karşılamadı... 
</HEADLINE>
<TEXT>

     Birinci Süper Futbol Ligi'nde yarın şampiyonluk yolunda Trabzonspor ile çok önemli bir karşılaşmaya çıkacak olan Galatatasaray, Trabzon'a geldi. 
     Ligin 23. haftasındaki Beşiktaş maçı öncesi siyah-beyazlı kafileyi karşılayan bordo-mavili kulübün yönetim kurulu, Galatasaray kafilesini ise karşılamadı. 
     Havaalanında bir grup Galatasaray taraftarı, sarı-kırmızılı takımı çiçekle ve sevgi gösterileriyle karşılarken, daha sonra Zorlu Grand Otel'de kampa giren Galatasaray, otel çevresinde bordo-mavili taraftarların olumsuz tezahüratıyla karşılaştı. 
     Galatasaray'ın kamp yaptığı Zorlu Grand Otel önünde de geniş güvenlik önlemleri alındığı gözlendi. 
     
</TEXT>
</DOC>
