<DOC>
<DOCNO> 161602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/spor/bnba.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
SPURS SÜPÜRDÜ 
NBA finalinin ilk maçında New Jersey’i ezip geçen, San Antonio, şampiyonluk yolunda bir adım öne geçti. Tim Duncan 32 sayı, 20 ribaunt ve 7 blok ile mükemmel bir grafik çizdi 
     METE AKTAŞ 

     NBA final serisi 1. maçında San Antonio Spurs sahasında New Jersey Nets’i 101 - 89 yenerek 1 - 0 öne geçti. Oysa New Jersey Nets’li oyuncular, geçen sene finaldeki "acı" tecrübeyle, kendilerini bir kez daha rakibin dominant uzun oyuncusuna ezdirmemeye kararlıydılar. Ama olmadı. Geçen yıl Shaquille O’Neal tarafından darmadağın edilen Nets, bu kez de San Antonio Spurs’un süper uzunu Tim Duncan’ın muazzam performansı karşısında eriyip gitti. 
     Play - off boyunca son çeyreğine önde girdiği 5 maçı kaybeden ve bu yüzden büyük eleştiriler alan San Antonio ise bu kez Nets’in tüm baskısına rağmen 3. çeyreğin sonunda oluşan 15 sayılık farkı 4. çeyrekte korumayı bildi. İlk randevunun yıldızı hiç şüphesiz 32 sayı 20 ribaund 7 blok ile oynayan normal sezon MVP’si Tim Duncan’dı. 
     
     Kidd’e öpücük 
     Serinin kaderini belirleyecek Duncan - Martin eşleşmesinde ilk gülen Duncan olurken, bir diğer kritik eşleşme olan Jason Kidd - Tony Parker’da ise ilk raundu kazanan 21 yaşındaki genç Fransız guard Parker oldu. Oysa maçın ilk yarısında Parker, karşısında ligin en iyi point guardının olması ve ilk defa NBA finalinde yer almanın heyecanı ile maça çok tutuk başlamıştı. Kidd ise ilk 2 şutunu sokarak tüm gece Parker’ın başına bela olacağının sinyalini vermişti. Ama gecenin sonunda tam tersi bir tablo oluştu. İlk yarıda suskun kalan Parker, 3. çeyrekte sazı eline aldı, hem takımı mükemmel yönetti hem de attığı birbirinden kritik 9 sayıyla momentumun Spurs yönüne dönmesini sağladı. Jason Kidd ise ilk iki isabetli şuttan sonra kullandığı 15 şutun sadece 2’sinde isabet bularak takımına büyük zarar verdi. Ama gecenin en büyük sürprizi ve maçın yönünü etkileyen oyuncusu, final sonrasında 14 yıllık NBA kariyerine son verecek Spurs’un 36 yaşındaki emektar pivotu "Amiral" David Robinson’ın performansıydı. Hücumda ve savunmada uzun zamandır bu kadar aktif ve istekli görmediğimiz Robinson, 14 sayı 6 ribaund 4 blok ile mükemmeldi. 
     
     İkinci maç bugün 
     Bu gece yine San Antonio’da oynanacak serinin ikinci maçında Jason Kidd düştüğü bu çukurdan bir an evvel kurtulacaktır.Ama Nets’in Spurs’ü zorlayabilmesi için Duncan’ı yavaşlatmaları şart ve bunun için de kolektif bir çaba sergilemeleri gerekiyor. Aksi takdirde bu seri 4-0’lık "süpürgelik" bir seri haline gelecek. 
     
     Sayılarla 1. maç 
     26 NBA tarihinin en iyi savunmacılarından biri olan Nets pivotu Dikembe Mutombo 26 gün sonra ilk kez bir play - off maçına çıktı. 
     12 Spurs'un maç boyunca yaptığı toplam 12 blok, NBA final tarihinde 1 maçta en çok yapılan 2. blok olarak tarihe geçti. Maçı 7 blok ile tamamlayan Tim Duncan da, 8 blokla final rekoruna sahip Shaquille O'Neal'ı yakalayamadı. 
     6 1. maçta Nets'i 37.1 gibi oldukça düşük bir şut isabetinde tutan Spurs böylece son 12 maçta 6. defa bir rakibini 40'ın altında isabet oranında tutmayı başarmış oldu. 
     5 Bu yenilgi Nets'in, finallerdeki arka arkaya 5. yenilgisiydi. Hatırlanacağı gibi Nets geçen yıl finalde Lakers'a 4 - 0 ile "süpürülmüştü". 
     0.4 Saniye. 14 yıllık NBA kariyerinde ilk defa final gören Spurs'ün deneyimli forveti Danny Ferry, ilk final maçı tecrübesinde sahada ancak 0.4 saniye kalabildi. 
     
     NOTLAR 
     - Maçtan önce her iki takımın 1967 - 1976 arasında oynadıkları ABA ligindeki günleri yad etmek ve iki takımın efsaneleri Julius Erving ve George Gervin'i anmak için, bu oyuncular arasinda kırmızı - beyaz - mavi ABA topu ile sembolik hava atışı yapıldı. 
     - Devre arasında Rock'n Roll'un Kralı Elvis Presley'nin kızı Lisa Marie Presley küçük bir konser verdi. 
     - Dallas serisinin 6. maçında attığı 12 sayı ile Spurs'e maçı kazandıran adam olan tecrübeli guard Steve Kerr'e bu kez coach Popovich şans vermedi. 
     - Ligin en iyi fast - break atan takımlarının başında gelen New Jersey, Spurs'e karşı fast - break sayılarında 17 - 11'lik üstünlük kurdu, ama boyalı alan sayılarında rakibine 48 - 34 boyun eğmek zorunda kaldı. 
     - Spurs taraftarları konferans yarı finalinde eledikleri son 3 yılın şampiyonu L.A. Lakers ile dalga geçmeye devam ettiler. Seyircilerinden birinin açtığı "Hey Shaq ve Kobe Final maçları için bilet ister misiniz " pankartı büyük ilgi gördü. 
     
     Ne dedin, ne dedin 
     "Galiba kontratını uzatmaya çalışıyor." Spurs'de David Robinson ve Tim Duncan'ın yedeği olarak görev yapan Malik Rose, sezon sonunda basketbolu bırakacak David Robinson'ın 1. maçtaki süper performası hakkındaki yorumu. 
     
Skorbord  1 2 3 4 Skor New Jersey 0 - 1 21 21 17 30 89 San Antonio 1 - 0 18 24 32 27 101      
     NJ Martin 21 Sayı - NJ Martin 12 Rib. - NJ Kidd 10 Ast. 
     SA Duncan 32 Sayı - SA Duncan 20 Rib. - SA Duncan 6 Ast. 
     
NEW JERSEY NETS OYUNCU DAK. RiB. PTS Kidd 44 8 10 Jefferson 35 4 15 Martin 33 12 21 Collins 31 9 5 Kittles 30 3 8 Harris 24 1 15 Rogers 21 2 11 Williams 11 4 4 Mutombo 6 2 0 Johnson 4 0 0 Scalabrine 0 0 0 Slay 0 0 0      
     Blok Martin 2, Mutombo 1, Williams 1, Kidd 1 
     Asist Kidd 10, Collins 3, Kittles 2, Martin 2, Rogers 1, Jefferson 1 
     Top çalma Kidd 2, Jefferson 2, Martin 1 
     Top Kaybı Kidd 3, Jefferson 3, Martin 1, Kittles 1 
     
SAN ANTONiO SPURS OYUNCU DAK. RiB. SAYI Duncan 44 20 32 Jackson 42 3 12 Parker 40 3 16 Ginobili 28 7 7 Robinson 27 6 14 Bowen 26 2 6 Rose 24 6 12 Claxton 8 0 2 Ferry 1 0 0 Smith 0 0 0 Kerr 0 0 0 Willis 0 0 0      
     Blok Duncan 7, Robinson 4, Claxton 1 
     Asist Duncan 6, Jackson 5, Parker 5, Ginobili 3, Rose 2, Bowen 1, Robinson 1, Claxton 1 
     Top çalma Duncan 3, Jackson 2, Rose 1, Parker 1 
     Top Kaybı Duncan 1, Jackson 3, Parker 2, Ginobili 3, Bowen 1, Rose 2 
     

</TEXT>
</DOC>
