<DOC>
<DOCNO> 180097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur33.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı adam pisi pisine öldü 
</HEADLINE>
<TEXT>

     Samsun'da, alacaklı olduğu taksiciyi yaraladıktan sonra kendini vuran travesti ile seken kurşunlardan yaralanan yaşlı adam, kaldırıldıkları hastanede öldü. 
     Edinilen bilgiye göre, Cezaevi Mahallesi'nde dün akşam saatlerinde meydana gelen olay sonrası Samsun Devlet Hastanesi'ne kaldırılan Ceylan Soylu takma adlı travesti Orhan Çön 23 ile olayda kazayla yaralanan Yusuf Karpuz 73 , müdahaleye rağmen kurtarılamadı. Yaralı taksici Burhan Kurnaz'ın tedavisi ise aynı hastanede devam ediyor. 
     Bu arada, ayağından yaralanan Karpuz'un hastane getirildiğinde sağlık durumunun ciddi olmadığı, kalp problemi olan yaşlı adamın kesin ölüm nedeninin otopsi sonucu belirleneceği bildirildi. 
     Orhan Çön, 2 No'lu Dolmuş Hattı'nda taksicilik yapan Burhan Kurnaz ile tartıştıktan sonra Kurnaz'ı yaralamış, ardından da kendini vurmuştu. Bu sırada tesadüfen olay yerinden geçen Yusuf Karpuz, seken kurşunlardan yaralanmıştı. 
     
</TEXT>
</DOC>
