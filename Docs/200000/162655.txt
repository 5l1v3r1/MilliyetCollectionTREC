<DOC>
<DOCNO> 162655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sondun13.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DSÖ'den iyi haber "SARS salgını sona ermek üzere" 
</HEADLINE>
<TEXT>

     Dünya Sağlık Örgütü DSÖ , akut solunum yetmezliği sendromu SARS salgınının dünya genelinde sona ermek üzere olduğunu açıkladı. 
     DSÖ'nün bulaşıcı hastalık ve çözüm yolları bölge danışmanı Hitoşi Oshitani, salgının Çin'de kontrol altına alındığını, ancak Tayvan'da etkisini hala gösterdiğini söyledi. 
     SARS vakalarının sayısındaki düşüşün, salgının sona ermek üzere olduğunu gösterdiğini ifade eden Oshitani, ''Salgının, Çin'de kontrol altına alındığına inanıyoruz. Ancak Tayvan'da tamamen kontrol altında değil'' dedi. 
     Çin'in SARS'la mücadelesinden memnuniyet duyduklarını belirten Oshitani, dün Çin'de 1, Kanada'da 1, Tayvan'da 1 ve ABD'de 4 vaka rapor edildiğini söyledi. 
     SARS'ın en çok etkilediği ülke olan Çin'de şu ana kadar bu hastalıktan 343 kişi öldü, 28 vakaya rastlandı. 
     
</TEXT>
</DOC>
