<DOC>
<DOCNO> 174987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sondun09.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'da kola kavgası kızışıyor... Kolada ilaçlı su mu var 
</HEADLINE>
<TEXT>

     Hindistan'da bir mahkeme, Amerikan Pepsi ve Coca-Cola firmalarının ürünlerinde tarım ilacıyla kirlenmiş su kullanıldığı iddiaları üzerine, federal hükümetin Pepsi Cola firmasının ürettiği içeceklerden alınacak örnekleri incelemesi kararını verdi. 
     Yeni Delhi yüksek mahkemesinin, Pepsi Cola şirketinin, hükümetin söz konusu iddiaları dikkate almayarak, ürünleri kendisinin incelemesi için sunduğu dilekçe üzerine aldığı kararda, elde edilecek sonuçların 3 hafta içinde mahkemeye verilmesi istendi. 
     Pepsi Cola'nın, dilekçede iddiaları ortaya atan bağımsız çevre örgütü Bilim ve Çevre Merkezi'nin, bu tür haberler yayınlamayı sona erdirmesi talebinde de bulundu. 
     Bilim ve Çevre Merkezi örgütü, Coca-Cola ve Pepsi'ye böcek öldürücü ilaç bulaştığı iddiasıyla kampanya açmıştı. Öfkeli göstericiler, sokaklarda binlerce şişe kolayı imha etmişti. 
     Amerikan firmaları ise aleyhlerindeki iddiayı reddederek, gazetelere verdikleri ilanlarla tüketicilere sakin olmaları çağrısında bulunmuştu. 
     Hindistan'da, söz konusu iddiaların atıldığı günden bu yana Coca-Cola ve Pepsi ürünlerinin satışının düştüğü belirtiliyor. 
     
</TEXT>
</DOC>
