<DOC>
<DOCNO> 169618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur32.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'daki orman yangını nedeniyle devlet hastanesi boşaltıldı 
</HEADLINE>
<TEXT>

     Bodrum Devlet Hastanesi Başhekimi Oğuz Berkan Şahin, Konacık Beldesi'nde devam eden yangının yakınındaki hastanede taburcu olabilecek hastaları tahliye ettiklerini bildirdi. 
     Şahin, herhangi bir tehlikeye karşı hastanede tüm önlemlerin alındığını ve diğer özel hastanelerden ambulans tedarik edildiğini söyledi. 
     Yataklı hastalardan taburcu olabilecek konumdakileri tahliye ettiklerini belirten Şahin, şu anda hastanede 10 civarında hastanın bulunduğunu kaydetti. Şahin, hastanede polikliniklere hasta kabul edilmediğini ve yalnızca acil servisinin çalıştığını dile getirdi. 
     Yatan hastaları da iki dakika içinde hastaneyi terk edecek şekilde hazırladıklarını ifade eden Başhekim Şahin, özel hastanelerden gelen 4 ambulansla askeri araçların hastane önünde hazır beklediğini söyledi. 
     
</TEXT>
</DOC>
