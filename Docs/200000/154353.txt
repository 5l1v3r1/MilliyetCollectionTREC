<DOC>
<DOCNO> 154353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/siyaset/siy10.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Hızlan açıklık getirdi 
</HEADLINE>
<TEXT>

     Hürriyet gazetesi yazarı Doğan Hızlan, dün Milliyet'te "ABD Konsolosluğu için temaslar sürüyor" başlığıyla yayımlanan haberle ilgili açıklamada bulundu. Hızlan, açıklamasında şu noktalara değindi "Dün Milliyet'te Konsoloslukla ilgili çıkan haberdeki birkaç noktaya aydınlık getirmek istedim. Yanlış anlamaları önlemek için. Ben Kadife Şahin'in haberini yalanlamadım, aksine bu haberi bir gazetecilik başarısı sayarım. Bizde çıkan haber de Milliyet'in haberini boyutlandırma amacına yönelikti. Benim yazımın amacı, Konsolosluğun bir kültür kurumuna verilmesi tezini savunmaktı. Yoksa belli bir yere verilsin tavsiyesinde bulunmadım, çünkü taraf olmaktan daima kaçınmışımdır. Yazımda iki noktanın üstünde durdum Konsolosluğa öneri verilmesi konusunda benim de üye olduğum Kültür Girişimi'nde konuşulmadı. Düzeltmeyi yapmasam olayın içinde bulunduğum sanısı uyanabilirdi. İkincisi, Beyoğlu'ndaki bu adanın kültür kurumlarına verilmesi konusundaki düşüncemi tekrarladım. Beyoğlu'nun sadece bir eğlence gettosu olmasına karşı olduğumdan. Üstelik öneri yapanlar arasında İKSV'nin de bulunduğunu ben Kadife Şahin'in yazısından öğrendim. Benim karşı durduğum muhabirin haberi değil, aydınların tavrıydı. Onları eleştirdim. Demek ki hedef şaşırmış yazdıklarım. Düşüncemi özetlersem, ben binanın bir kültür kurumuna, kuruluşuna verilmesi temennisinde bulundum." 
     

</TEXT>
</DOC>
