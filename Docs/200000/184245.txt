<DOC>
<DOCNO> 184245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/spor/spo15.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Gençler galip    ONYEDİ Yaşaltı B Genç Milli Futbol Takımımız, Romanya B Genç Milli Takımı ile yaptığı özel maçı 2 - 0 kazandı. Ay - Yıldızlı ekibimizin gollerini 38'de Ergin ve 84'de penaltıdan Cafer attı. 
   
   'Altın düdük' bize    AMERİKA'DA yapılan Dünya Serbest Güreş Şampiyonası'nda sporcularımızdan madalya gelmezken, bu başarı hakem İbrahim Cicioğlu'ndan geldi. FILA, Cicioğlu'nu şampiyonanın en başarılı hakemi seçerek "Altın düdük" ile ödüllendirdi. 
   
   Bruno zor durumda    DÜNYA ağır sıklet boksunun ünlü isimlerinden İngiliz Frank Bruno, geçirdiği bunalım sonucu akıl hastanesine kaldırıldı. 41 yaşındaki ünlü eski boksör, evinin etrafında çıplak gezip, bahçede uyumaya başlayınca, tedaviye alındı. 
   
   Henin bir numara    BAYAN Tenisçiler Birliği WTA , Belçikalı Justine Henin Hardenne'nin en çok kazanan tenisçi olduğunu açıkladı. 2.9 milyon dolar kazanan sporcuyu, dünya klasmanında bir numarada bulunan vatandaşı Kim Clijsters 2.7 milyon dolarla izledi. 
   
   Urfalılar yürüdü    HERKES İçin Spor Federasyonu tarafından düzenlenen "Sağlık ve Doğa Yürüyüşü" Şanlıurfa'da yapıldı. Yürüyüşe, Federasyon Başkanı Göksel Arsoy, Şanlıurfa Valisi Şükrü Kocatepe, Belediye Başkanı Ahmet Bahçıvan ve çok sayıda Şanlıurfalı katıldı. 
   
   
</TEXT>
</DOC>
