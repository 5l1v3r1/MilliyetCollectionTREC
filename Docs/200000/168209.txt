<DOC>
<DOCNO> 168209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yasam/yas03.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İnek, insandan değerli 
</HEADLINE>
<TEXT>

BM raporundan çarpıcı tespit Avrupa'da ineklere Afrika'daki insanlardan daha çok yardım yapılıyor 
     ANKARA Milliyet 

     Birleşmiş Milletler BM Kalkınma Programı'nın UNDP hazırladığı 2003 İnsani Gelişme Raporu, ülkeler arasında yaşanan gelir dağılımındaki adaletsizliği gözler önüne serdi. Raporda, Avrupa'daki ineklere Afrika'daki insanlardan daha çok yardım yapıldığı kaydedildi. 
     BM Türkiye Koordinatörü Jakob Simonsen'in açıkladığı raporda, zengin ülkelerin yoksul ülkelere yapması gereken yardım ve yerine getirmesi gereken taahhütleri gerçekleştirmediği belirtildi. Ticari engeller koyan zengin ülkelerin, bu yolla gelişmekte olan ülke mallarının kendi pazarlarına girmesini engellediği ifade edildi. Yoksulluğun bazı ülkeler için kadere dönüştüğü vurgulanan raporda, Avrupa'da inekler için çiftçilere yapılan yardımın Afrika'daki insanlara yapılan yardımdan fazla olduğuna dikkat çekildi. 
     BM Türkiye Basın Sözcüsü ve UNDP Dış ilişkiler Yöneticisi Kadri Özen de rapordaki tespitlere ilişkin şu değerlendirmeyi yaptı 
     "Avrupa'da tarım desteği olarak sübvansiyonlar veriliyor. İnek başına yapılan yardım, Afrika'daki insana yardımdan fazla. AB'de inek başına 2 doların üzerinde yardım yapılıyor. Afrika'da aç insana yapılan yardımsa bunun altında. 2002'de Afrika'ya yönelik uluslararası yardım artış göstererek 50 milyar dolar civarında gerçekleşti. Ancak bu rakam 1990'daki seviyenin altında kaldı." 
     
11 sıra birden düştük      Uzmanlar, Türkiye'nin geçen yıla göre 11 sıra birden düşerek 175 ülke arasında 96. sıraya gerilemesini, "sadece ekonomik kalkınmayla yetinmesi"ne bağladı. Kişi başına düşen milli gelir açısından Türkiye'nin 80. sırada yer aldığını kaydeden ODTÜ İktisat Bölümü öğretim üyesi Prof. Dr. Halis Akder, bu gerilemeye, Türkiye'nin kişi başı milli gelirdeki yüzde 15'lik düşüşün de neden olduğunu savunarak şöyle konuştu "2001'deki kriz nedeniyle Türkiye bir kaç yılını kaybetti. Türkiye'nin sıralamadaki yerini yukarı çeken ekonomi oldu. Beğenmediğimiz veya bizimle aynı gelir seviyesindeki ülkelerse okur - yazar oranlarıyla üst sıralara çıktı. Türkiye'nin insani kalkınma açısından en ciddi yatırımı, sekiz yıllık eğitime geçişi oldu." 
     

</TEXT>
</DOC>
