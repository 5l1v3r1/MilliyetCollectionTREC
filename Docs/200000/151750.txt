<DOC>
<DOCNO> 151750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/guncel/gun03.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siz de var mısınız ' 
</HEADLINE>
<TEXT>

23 Nisan dolayısıyla '1 Milyon Çocuk Eğitim Kampanyası' düzenleyen Türkiye Eğitim Gönüllüleri Vakfı'nın bu yılki sloganı, 'Aydınlık Türkiye için var mısın ' 
     ASLI ÖKTENER 

     Türkiye Eğitim Gönüllüleri Vakfı TEGV , 23 Nisan Ulusal Egemenlik ve Çocuk Bayramı nedeniyle, bu yıl da "Bir Milyon Çocuk Eğitim Kampanyası" düzenliyor. TEGV Yönetim Kurulu Başkanı Cengiz Solakoğlu, üçüncü kez gerçekleştirdikleri kampanyanın bu yılki sloganının "Daha aydınlık, umutlu, onurlu bir Türkiye için var mısın " olduğunu açıkladı. 8 yılda 310 bin çocuğa ulaşan, 6 milyon dolarlık bir program ve harcama bütçesi olan vakfın kaynak ihtiyacı bulunduğunu vurgulayan Solakoğlu, "Geçtiğimiz yıl 1 milyon 300 bin dolarlık bağış toplandı. Bu yıl, bunu aşmak istiyoruz" dedi. 
     
     'CEP'TEN BAĞIŞ 
     Bugün saat 10.00'da başlayacak kampanya, 01.30'a kadar sürecek. Kanal D, CNN Türk, ATV, CNBC - E, Kanal 7, Show TV, TGRT, NTV, TRT ve TV 8 tarafından gün boyunca canlı yayımlanacak özel programlarla yürütülecek kampanya, bu yıl ilk kez Euro D aracılığıyla yurtdışındaki Türklere de ulaşacak. Kampanyaya katılmak isteyenler, TEGV'nin Dışbank, Garanti Bankası, İş Bankası, Koçbank ve Yapı Kredi Bankası'ndaki hesap numaralarının yanı sıra, bu bankaların internet sitelerinden bağış yapabilecek. Aria, Aycell ve Turkcell'in faturalı hat aboneleri de "3353" numaralı hatta "EGITIM" yazıp göndermeleri halinde 5 milyon lira bağışta bulunabilecek. 
     


GÜNCEL 




















</TEXT>
</DOC>
