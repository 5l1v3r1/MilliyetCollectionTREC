<DOC>
<DOCNO> 195092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sontur03.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
6 DEHAP yöneticisine gözaltı 
</HEADLINE>
<TEXT>

     Bursa'da, aralarında DEHAP İl Başkanı'nın da bulunduğu 6 yönetici gözaltına alındı. 
     Gemlik İlçesi'nde bugün ''Barış İçin Demokratik Çözüm Kampanyası'' adı altında yapılması planlanan yasadışı gösteriye katılımcı topladıkları iddia edilen, aralarında DEHAP Bursa İl Başkanı Nizam Kaplan'ın da bulunduğu 6 yönetici gözaltına alındı. 
     Terörle Mücadele Şube Müdürlüğü'nde ifadeleri alınan 6 parti yöneticisinin, sorgulamalarının tamamlanmasının ardından adliyeye sevk edilecekleri bildirildi. 
     Bu arada, Bursa Emniyet Müdürlüğü'nce Gemlik İlçesi'nde yoğun güvenlik önlemleri alındı. Bursa'dan, yaklaşık bin polisin ilçeye gönderilerek, olası gösteriye izin verilmeyeceği belirtildi. 
     
</TEXT>
</DOC>
