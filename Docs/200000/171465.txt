<DOC>
<DOCNO> 171465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur27.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkol çılgınları tutuklandı... 
</HEADLINE>
<TEXT>

     Alkol alarak rasgele ateş eden ve hareket halindeki bir minibüsün içindeki bir kişinin yaralanmasına neden olan iki kişi tutuklandı. 
     Emniyet yetkililerinden alınan bilgiye göre, Siteler hattında çalışan 06 J 1007 plakalı minibüs, Ulus yönüne doğru giderken alkol ve uyuşturucu aldıkları bildirilen iki kişinin çevreye rasgele ateş etmesi sonucunda yolculardan İbrahim Demirok kalçasından vuruldu. Hastaneye kaldırılan Demirok ameliyata alındı. 
     Olayın polise bildirilmesi üzerine Asayiş Şube Müdürlüğü'ne bağlı ekipler, Tarkan Coşkun ve Ejder Kaplan adlı iki kişiyi gözaltına aldı. Bu kişilerin üzerinde bir tabanca ele geçirildi. Tabancanın balistik incelemesi sonucu yaralanan yolcunun ele geçirilen tabanca ile aynı olduğu saptandı. 
     Emniyet yetkilileri yakalanan kişilerin alkol ve hap kullandığının belirlendiğini kaydettiler. Sorgulamaları sonucu mahkemeye gönderilen iki kişi tutuklandı. 
     
</TEXT>
</DOC>
