<DOC>
<DOCNO> 197736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/spor/spo07.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım h rekat 
</HEADLINE>
<TEXT>

   Sakaryaspor, dört maçta 12 puan toplayan çalıştırıcısı Şaban Yıldırım'a formül arıyor. Yeşil-Siyahlılar, teknik direktör diploması olmayan hoca ile devam etmek için seferber oldu 
      MÜJDAT ÇETİN DHA 

   
   Özel izinle sahada 
   SADİ Tekelioğlu'nun istifasının ardından görevi devralan ve Sakaryaspor'un başında çıktığı dört maçtan da galibiyet almayı başaran Altyapı Antrenörü Şaban Yıldırım için formül aranıyor. Teknik direktör diploması olmadığı için özel izinle sahaya çıkan Yıldırım ile devam etmek istediklerini belirten Sakaryaspor Başkanı Selahattin Aydın, bu konuda federasyon nezdinde girişimlerini sürdürdüklerini açıkladı. 
   
   'Puan farkı kalmadı' 
   GÖREV yaptığı 4 maçtan 12 puan çıkararak büyük bir başarıya imza atan Şaban Yıldırım ise yeni oyun sisteminin oturmaya başladığını belirtti. Yıldırım şöyle devam etti "Zirve yarışındaki takımlarla aramızdaki puan farkını kapattık. Puan cetvelinde 25 puanla beşinci sıraya yerleştik. Rakiplerimizin puan kaybı da bize yaradı. Lider Vestel Manisaspor ile 3 puan farkın bir önemi yok." 
   
   
</TEXT>
</DOC>
