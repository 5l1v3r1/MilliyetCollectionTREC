<DOC>
<DOCNO> 153929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/yasam/yas04.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyisi 'ters' tarafa kaçın 
</HEADLINE>
<TEXT>

Times'ın 'acil durumlarda hayatta kalma rehberi'ne bakılırsa, bir faciada hayatta kalmanız, herkesin 'tersine' gitmenize bağlı olabilir 
     DIŞ HABERLER SERVİSİ 

     Önce kadınlar ve çocuklar ..' Times gazetesinin eki T2'de, 'Acil durumda, kuralları tanımayın' başlığıyla işlenen dosyada, Titanik'ten indirilen son filikada hala 47 kişilik boş yer olmasından yola çıkılarak, 'Önce kadın ve çocuklar'ın ne kadar iyi bir fikir olduğu sorgulanıyor, acil durumlarda doğru yolu izlemenin, kişinin yaşamını kurtarması için yanlış bir yol olabileceği vurgulanıyor. Gazetenin haberinde, 'Acil durumlarda, canınızı kurtarmak, kurallara ve emirlere uymamanıza bağlı olabilir' başlığı altında şu örnekler veriliyor 
     
     TITANIC FACİASI 
     Alexander James Littlejohn, ne bir kadın ne de bir çocuktu, ancak batan Titanik'ten kurtulmayı başardı. Bunun iki nedeni vardı. Gemi batarken herkesin aksine sancak tarafına değil, iskele tarafına gitti. Ve o bir kamarottu. Titanik, batmasına yol açan buzdağına 14 Nisan 1912'de, geceyarısına 20 dakika kala çarptı. 
     Littlejohn, çarpışmadan 1 saat 30 dakika sonra hala A güvertesinde kadın ve çocukların 13 numaralı filikaya binmesine yardımcı oluyordu. Çevrede kadın ve çocuk kalmadığını görünce, subayının emrini dinlemeyerek filikaya bindi. Ve denizcilik tarihinin en büyük trajedisinden sağ kurtulmayı başardı. 
     
     AVUSTURYA TÜNEL FACİASI 
     2000 Kasım'ında Avusturya Alpleri'ndeki Karpun'da, yukarı doğru 45 derece eğimli tünele giren trenin en arka bülümünde yangın çıktı. Trenden kendilerini dışarı atanların iki seçeneği vardı. Ya yukarı koşup yangından uzaklaşmak ya da aşağıya doğru, alevlere koşmak. İçgüdüler beyine, böyle bir durumla karşılaşıldığında yangından uzaklaşma emri verir. Bu sesi dinleyenler de, yukarı doğru koştular. Ancak atladıkları bir ayrıntı vardı. Tünel bir baca işlevi görüyor, alev ve dumanlar eğim nedeniyle yukarı doğru, bu kişilerin katetmesi gereken yol boyunca yükseliyordu. 36 yaşındaki Bir Bavyeralı'nın 'Aksi yöne koşalım' diye bağırmasını duyarak onu dinleyen 12 kişi ise, alevlerin arasından hızla geçip, karşılığını hayatlarını kurtararak aldılar. Tüneli koşarak katetmeye çalışan 155 kişi ise ya yanarak ya da boğularak öldü. 
     
     İKİZ KULELER FACİASI 
     11 Eylül 2001'de, New York'taki Dünya Ticaret Merkezi'nin İkiz Kuleleri'nin kuzeydekine bir yolcu uçağının çarptığını gören güney kulesi çalışanları, hemen bir an önce binadan dışarı çıkmak istedi. Ancak kule yönetiminin 'Herkes masasına, işinin başına dönsün' talimatını dinleyenler, kurallara uymanın bedelini hayatlarıyla ödediler. İkinci uçağın çarptığı güney kulesinden kurtulanların çoğu, anonsla gelen talimatı dinlemeyenlerdi. 
     
İşte hayatta kalma yolları      Times'ın ekinde verilen hayatta kalma rehberi şunları içeriyor 

</TEXT>
</DOC>
