<DOC>
<DOCNO> 198493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sontur27.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kültür-sanat... 
</HEADLINE>
<TEXT>

     Cemal Reşit Rey CRR Konser Salonu etkinlikleri kapsamında düzenlenen ''VIII. Uluslararası Mistik Müzik Festivali'', yarın başlayacak. 
     Festivalin açılış konserinde, Kültür ve Turizm Bakanlığı Tarihi Türk Müziği Topluluğu müzikseverlerle birlikte olacak. 
     Etkinlik kapsamında ''Insight Gospel Singers'' adlı topluluk 30 Kasım'da, Taşkın Savaş Müzik Topluluğu'nun ''Nefes ve Semah'' adlı konseri 1 Aralık'ta, Dhafer Youssuf'un konseri 2 Aralık'ta, Ak Kalfak Kadim Tatar Halk Müziği Topluluğu 3 Aralık'ta, Houria Aichi'nin konseri 4 Aralık'ta, Pravoslavie Korosu'nun ''Ortodoks ve Katolik İlahiler'' konseri 5 Aralık'ta CRR Konser Salonu'nda izlenebilecek. 
     İstanbul Devlet Senfoni Orkestrası, merhum Çelik Gülersoy anısına, 5 ve 6 Aralık'ta Atatürk Kültür Merkezi Büyük Salon'da konser verecek. 
     Klarnet sanatçısı Cevdet Tokkuşoğlu ve piyanist Muhiddin Dürrüoğlu'nun solistliğinde TRT Gençlik Korosu'nun da katılacağı konserde, Verdi, Beeethoven ve Çaykovski'den eserler seslendirilecek. 
     Candan Erçetin 1 Aralık'ta, Neşet Ertaş 5 Aralık'ta Bostancı Gösteri Merkezi'nde, Burhan Öçal ve Trakya All Stars 2 Aralık'ta, Teoman da 3 Aralık'ta Babylon Performans Merkezi'nde, Bülent Ortaçgil 4 Aralık'ta Emek Sineması'nda hayranlarıyla buluşacak. 
     Boğaziçi Üniversitesi Klasik Müzik Konserleri kapsamında 3 Aralık'ta, şan sanatçısı Annamaria Barabas ve org sanatçısı Paul Christian'ın konseri Albert Long Hall'de izlenebilir. 
     Ünlü power metal topluluğu Hellowen 4 Aralık'ta Maslak Venue'de, 1970'li yılların ünlü pop müzik topluluğu Blondie de 6 Aralık'ta Bostancı Gösteri Merkezi'nde konser verecek. 
     
     İDT VE ŞEHİR TİYATROLARI 
     İstanbul Devlet Tiyatrosu, 2, 3, 4, 5 ve 6 Aralık'ta Oda Tiyatrosu'nda ''Yaban'', Aziz Nesin Sahnesi'nde ''Ayaktakımı Arasında'', Taksim Sahnesi'nde ''Taraf Tutmak'' adlı oyunları, 7 Aralık'ta da AKM Büyük Salon'da ''Kuvayi Milliye'' adlı oyunu izleyiciyle buluşturacak. 
     İstanbul Büyükşehir Belediyesi Şehir Tiyatroları 3, 4, 5, 6 ve 7 Aralık'ta Harbiye Muhsin Ertuğrul Sahnesi'nde ''Lüküs Hayat'', Fatih Reşat Nuri Sahnesi'nde ''Bizans Düştü'', Üsküdar Musahipzade Celal Sahnesi'nde ''Trendeki Derviş'', Kadıköy Haldun Taner Sahnesi'nde ''Yaprak Dökümü'', Gaziosmanpaşa Sahnesi'nde ''Ağzı Çiçekli Adam'', Ümraniye Sahnesi'nde de ''Midas'ın Kulakları'' adlı oyunları sunacak. 
     Şehir Tiyatroları 6 ve 7 Aralık'ta ise çocuk izleyiciler için Harbiye Muhsin Ertuğrul Sahnesi'nde ''Bir Gece Masalı'', Fatih Reşat Nuri Sahnesi'nde ''Kurşun Askerin Utancı'', Üsküdar Musahipzade Celal Sahnesi'nde ''Güneşin Oğlu'', Kadıköy Haldun Taner Sahnesi'nde ''Karagözüm İkigözüm'', Gaziosmanpaşa Sahnesi'nde ''Altın Küp'', Ümraniye Sahnesi'nde de ''Don Kişot Petmen'e Karşı'' adlı oyunları sahneleyecek. 
     
     ÖZEL TİYATROLAR 
     Ortaoyuncular ekibinin ''Beni Ben mi Delirttim'' adlı oyunu Ses 1885 Ortaoyuncular Sahnesi'nde, Yeditepe Oyuncuları'nın ''Tıpkı Sen Tıpkı Ben'' adlı oyunu Hadi Çaman Tiyatrosu'nda 30 Kasım'da, Gönül Ülkü Gazanfer Özcan Tiyatrosu'nun ''Yürü Ya Kulum'' adlı oyunu Efe Sanat Merkezi'nde 4, 5 ve 6 Aralık'ta, Tiyatrokare'nin ''Hangisi Karısı'' adlı oyunu Profilo Alışveriş Merkezi'nde 3, 4, 5, 6 ve 7 Aralık'ta, Sadri Alışık Tiyatrosu'nun ''Kolay Para'' adlı oyunu 4, 5 ve 6 Aralık'ta Küçük Sahne'de izlenebilecek. 
     Açık Tiyatro'nun ''Muhittin'le Geçen Şen Günlerim'' adlı oyunu 1 Aralık'ta Maya Sanat'ta, ''Katil Uşak'' adlı oyunu 2 Aralık'ta Oyun Atölyesi'nde, 6 Aralık'ta Akatlar Kültür Merkezi'nde, Oyun Atölyesi'nin ''Ermişler ya da Günahkarlar'' adlı oyunu 7 Aralık'ta kendi sahnesinde, Tiyatro Merdiven'in ''Bir Delinin Güncesi'' adlı oyunu 6 Aralık'ta Kadıköy Belediyesi Halis Kurtca Kültür Merkezi'nde sunulacak. 
     
     SERGİ 
     Cervantes Enstitüsü'nün düzenlediği ''Lacroix-Gala-Dali Mahremiyetin Ayrıcalığı'' başlıklı fotoğraf sergisi, enstitüde açıldı. 
     20. Yüzyıl'ın en önemli fotoğraf sanatçılarından biri olarak kabul edilen Marx Lacroix'un gözünden ünlü ressam Dali'nin eşi Gala ile paylaştığı özel yaşantıdan kesitlerin aktarıldığı sergi, 15 Aralık'a kadar açık kalacak. 
     Hollandalı ressam ve fotoğraf sanatçısı Peter Nieuwendijk'in ''Çizimler-Kutular'' başlıklı sergisi, Schneidertempel Sanat Merkezi'nde devam ediyor. 
     Sanatçının, ''Çocukken ayakkabı kutularının içine resimler yapardım. Aile fertleri ile komşularımız, 1 sent karşılığında açtığım delikten kutunun içindekileri izleyebilirdi. Şimdi tahtadan kutular yapıyorum. Yaşam kutuları...'' sözleriyle anlattığı sergisi, 12 Aralık'a kadar gezilebilecek. 
     ''Urartu Savaş ve Estetik'' başlıklı sergi, 17 Ocak 2004'e kadar Yapı Kredi Kültür Merkezi Vedat Nedim Tör Müzesi'nde görülebilecek. 
     Türkiye'nin Urartu uygarlığına ilişkin açılan ilk sergisi olan bu etkinlikte, milattan önce 9 ve 6'ıncı yüzyıllar arasında Van Gölü çevresinde yaşamış olan Urartular'a ait arkeolojik malzemelerin yanı sıra, birçok görsel ve işitsel malzemeyle de doğunun bu güçlü uygarlığı tüm yönleriyle tanıtılıyor. 
     Bazı karikatüristlerin eserlerinden oluşan ''Fantazya Çok Para Yok-Karikatürlerle Bir Borç Ekonomisinin Tarihi 1874-1954 '' başlıklı sergi, Osmanlı Bankası Müzesi'nde devam ediyor. 
     Sergi, Meşrutiyet'in öncesinden Osmanlı borçlarının son taksitinin ödendiği 1954'e kadar uzanan dönemin ekonomisini, Cemal Nadir Güler, Cemil Cem, Nişan G. Berberyan, Ramiz, Turhan Selçuk gibi karikatür sanatçılarının çizgileriyle anlatıyor. 
     Küratörlüğünü Behiç Ak ve Tan Oral'ın yaptığı sergi, 15 Şubat 2004 tarihine kadar görülebilecek. ''Doğada Güç Birlikteliği İnsan ve At'' başlıklı sergi, Sakıp Sabancı Müzesi'nde izlenime açık. 
     İstanbul Arkeoloji Müzeleri ve Sabancı Üniversitesi Sakıp Sabancı Müzesi'nin işbirliğiyle düzenlenen sergide, insan ile atın binlerce yıllık geçmişi ve dayanışması anlatılıyor. 
     
     KİTAP 
     Mircea Eliade'nin ''Demirciler ve Simyacılar'' adlı kitabı Kabalcı Yayınevi'nden, İsmet Yazıcı Emir'in ''Bilincin Haritası'' adlı kitabı İm Yayınevi'nden, Fikret Bila'nın ''Sivil Darbe Girişimi ve Ankara'da Irak Savaşı'' adlı kitabı Ümit Yayıncılık'tan, Ruth M. Underhill'in ''Papago Kadını-Arizona Çöllerinde Bir Kızılderili'' adlı kitabı Epsilon Yayınları'ndan, Sefa Kaplan'ın ''Öyküler Seni Söyler'' adlı kitabı Oğlak Yayıncılık'tan çıktı. 
     Fahrunisa Boran'ın ''Aşk ve Evlilik'' ve Petra Hammesfahr'ın ''Son Kurban'' adlı kitapları Epsilon Yayınları'ndan, Gustave Flaubert'in ''Salambo'' adlı kitabı Literatür Yayıncılık'tan, Osame Dazai'nin ''Mor Bir Serserinin Gezi Notları'' adlı kitabı Yapı Kredi Yayınları'ndan, Liza Marklund'un ''Bombacı'' adlı kitabı Güncel Yayıncılık'tan, Erdal Atabek'in ''Modern Dünyada Değer Kayması ve Gençlik'' adlı kitabı Alkım Kitabevi'nden çıkarak okurla buluşmaya başladı. 
     
     SİNEMA 
     Ridley Scott'ın yönetip Nicholas Cage ve Sam Rockwell'in başrollerini paylaştığı ''Üçkağıtçılar'', Bruno Barreto'nun yöneterek Gwyneth Paltrow'un ve Christina Applegate'in rol aldığı ''Zirveye Tırmanış'', Peter Weir'in yönettiği ve Oscar ödüllü oyuncu Russell Crowe'un başrolünde oynadığı ''Dünyanın Uzak Ucu'' adlı filmler vizyona girdi. 
     
</TEXT>
</DOC>
