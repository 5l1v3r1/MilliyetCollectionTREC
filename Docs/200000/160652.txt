<DOC>
<DOCNO> 160652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/guncel/gun02.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz ettiği öz kızından çocuğu oldu 
</HEADLINE>
<TEXT>
Bir baba bunu nasıl yapabilir 
Korkunç olay, 14 yaşındaki P.A.'nın doğum yapmasıyla ortaya çıktı. İnsanlıktan çıkmış baba, olayı kimseye anlatmaması için kızını 10 ay ölümle tehdit etmiş 
     Malatya'nın Pütürge ilçesinde, öz kızına tecavüz eden bir baba yakalanarak gözaltına alındı. 
     Olay, Malatya Devlet Hastanesi'nde 14 yaşındaki P.A.'nın gayrı meşru çocuk dünyaya getirmesiyle ortaya çıktı. Hastane polisinin, Pütürge Jandarma Komutanlığı'nı aramasıyla yapılan araştırma sonucu, P.A.'nın, babası Ş.A.'nın yaklaşık 10 ay önce tecavüz etmesi üzerine hamile kaldığı belirlendi. 
     
     Baba gözaltına alındı 
     Baba Ş.A.'nın, kızını ölümle tehdit etmesi nedeniyle olayın gizlendiğinin anlaşıldığını ifade eden yetkililer, P.A.'nın, babası Ş.A. tarafından Malatya Devlet Hastanesi'ne getirilerek doğum yapmasının sağlandığının saptandığını söyledi. Yetkililer, babanın yakalanarak gözaltına alındığını, soruşturmanın sürdürüldüğünü bildirdi. 
     
Aile boyu tecavüz...      MESUT IŞIK Kocaeli DHA 

     Sabit Söğüt 48 , Erzincan Refahiye'de oturan ve annesiyle babasını yedi yıl önce trafik kazasında kaybeden S.K.'yı "Seni oğlumla evlendireyim" diyerek kandırıp Gebze'ye getirdi. Burada kıza önce baba Sabit, ardından da oğlu Tayfun Söğüt defalarca tecavüz etti. Bu duruma dayanamayan S.K. evden kaçtı. Ancak bu kez Söğüt ailesinin bir akrabası kendisini sokakta buldu ve para karşılığı erkeklere pazarlamaya başladı. K., olayı öğrenen amcasının oğlu Ercan K. tarafından kurtarıldı. Ercan K.'nın suç duyurusunda bulunması üzerine, baba-oğul, genç kıza tecavüz etmekten tutuklandı. S.K.'yı pazarlayan bir kişi ise aranıyor. 
     

</TEXT>
</DOC>
