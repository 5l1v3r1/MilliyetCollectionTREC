<DOC>
<DOCNO> 185671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/siyaset/asiy.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Seçim iptali uzak, ret yakın olasılık 
</HEADLINE>
<TEXT>

   YSK, "genel seçimi iptal yetkisinin olmadığı"nı açıklayarak seçim kararını Meclis'e bırakabilir. YSK, sahteciliğin seçim sonucunu etkilemeyeceği kararını alabilir 
      GÖKÇER TAHİNCİOĞLU Ankara 

   
   Yüksek Seçim Kurulu YSK , 3 Kasım seçimlerinden önce itirazını reddettiği Yargıtay Başsavcılığı'nın valilik ve emniyet bildirimleriyle sunduğu "DEHAP'ın sahtecilik yaptığı"na ilişkin dosya, bu kez kesinleşmiş yargı kararıyla önüne gelince zor durumda kaldı. Seçime yönelik itirazlar hakkındaki kararı beklenen YSK'nın, aynı deliller karşısında farklı değerlendirme yapmayarak "itiraz başvurularının reddi" seçeneği üzerinde durduğu bildirildi. 
   YSK'nın üzerinde tartıştığı formüller ve doğabilecek olası sonuçlar şöyle 
   DEHAP OYLARININ İPTALİ DEHAP'ın 3 Kasım'da aldığı oyların iptali halinde, yüzde 9.5 oy alan DYP, yüzde 10.5 oy oranıyla 66 milletvekili kazanabilecek. Ancak, Anayasa ve yasalarda milletvekilliğinin düşmesi halleri arasında, bir başka partinin sahtecilik yapması sayılmadığından YSK'nın bu milletvekillerinin mazbatalarını nasıl iptal edeceği kurul üyeleri arasında tartışma konusu oldu. BAŞBAKAN DEĞİŞİR DYP Türkiye barajını geçerse, sadece barajı aşmış sayılan AKP ve CHP'nin katılabildiği Siirt seçimine girme hakkı da kazanacak. Siirt seçimi iptal edilecek ve buradan seçilerek Başbakan olan Erdoğan'ın da milletvekilliği düşecek. Bu durumda Erdoğan, Başbakanlığı da yitirecek. SAHTECİLİK GÖLGESİ YSK, "genel seçimi iptal yetkisinin olmadığı"nı açıklayarak karar yetkisini Meclis'e bırakabilecek. KENDİ İÇİNDE TUTARLI YOL Yargıtay başsavcılığı DEHAP için 1 Ağustos'ta seçime girebilir, 7 Ekim'de giremez demiş ama YSK kararını değiştirmemişti. Aynı deliller karşısında birbirine taban tabana zıt iki karar verme durumuna düşmemeye çalışan YSK'nın seçimlerin iptali gibi bir seçeneğe, "yetkilerini aştığı" görüşünün yanı sıra bu açıdan da son derece uzak durduğuna işaret edildi. YSK'nın, seçim kararının Meclis'in olduğunu vurgulayacağı bildirildi. PARA CEZASIYLA TUTARLI YOL YSK, delillerin seçim sonucunu etkileyecek bir sahtecilik iddiası için yeterli olmadığını, sadece para cezasını gerektiren bir ihmalin söz konusu olduğunu kararlaştırabilecek. Bu seçeneğin YSK üyeleri arasında "en tutarlı yol" olarak kabul gördüğü belirtiliyor. EN KISA YOLDAN RET YSK, dosyanın içeriğine girmeden, seçim hukukuna göre itiraz sürelerinin dolduğuna dikkat çekerek, usul yönünden başvuruları reddedebilecek. Bu durumda da mevcut milletvekili dağılımı aynen devam edecek. 
   
   
   
</TEXT>
</DOC>
