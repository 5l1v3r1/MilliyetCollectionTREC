<DOC>
<DOCNO> 158960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/yasam/yas02.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu insanlık olamaz 
</HEADLINE>
<TEXT>

Hiç suç işlenmediği için karakol bile kurulmayan Saruhanlı'da tam 9 kişi, daha 13 yaşında bir kıza tecavüz etmekten tutuklandı 
     MEHMED HAKKI ÖZBAYIR Manisa DHA 

     Manisa Saruhanlı'ya bağlı Koldere beldesinde ilköğretim okulu 7. sınıf öğrencisi 13 yaşındaki U.E.'ye biri 68 yaşında 7 torun sahibi 12 kişinin tecavüz ettiği iddia edildi. 
     Bugüne kadar en küçük hırsızlık olayının bile yaşanmadığı, karakol kurulmasına bile gerek görülmeyen 7 bin nüfuslu Koldere beldesi dün 13 yaşındaki kıza tecavüz iddiasıyla çalkalandı. Saruhanlı Jandarma Komutanlığı istihbarat ekipleri gençlerin Koldere İlköğretim Okulu öğrencisi U.E.'ye tecavüz ettiği ihbarıyla harekete geçti. Saruhanlı Savcılığı da, U.E.'nin ifadesini aldı. 
     
     Birisi 68 yaşında 
     Küçük E., ilk olarak geçen yıl Nuriye beldesinde oturdukları dönemde üç çocuk, yedi torun sahibi çiftçi Murtaza Akkaş'ın 68 tecavüzüne uğradığını söyledi. 
     Bu olayı kimseye söyleyemediğini belirten E., ardından taşındıkları Koldere'de de S.K. 16 , S.D. 17 , E.C. ve S.K., Engin Gökçe 19 , Serhat Kuranoğlu, Serkan Makinacı, Sezer Cihan, Mehmet Çakmak 20 ve Ferdi Sepetçi ile Ferdi Demir'in 24 çeşitli zamanlarda kendisine tecavüz ettiğini iddia etti. 
     
     Savunma Bu kız deli 
     Hastaneye gönderilen ilköğretim öğrencisinin altı aydan uzun süredir bakire olmadığı ortaya çıktı. U.E.'nin ifadeleri ve bakire olmadığının anlaşılması üzerine gözaltına alınan zanlılar ise, iddiaları yalanlayarak, küçük kızın akli dengesinin yerinde olmadığını öne sürdü. 
     U.E.'nin "Bana ilk o tecavüz etti" dediği Akkaş, "İnsana bundan daha büyük bir kötülük yapılamaz. Bu kız deli. Herkes kendisini saf ve zihinsel engelli olarak tanır" derken, sanık gençler de "Bu kız deli. Kimi görse 'Bana bu tecavüz etti' diye iftira atıyor. Şimdi sizi görse, sizi bile zanlı gösterir" iddiasında bulundu. 
     Zanlılardan Kuranoğlu, Çakmak, Makinacı, Akkaş, Demir, Sepetçi ve S.K., S.D. ve E.C. nöbetçi mahkemece tutuklanarak cezaevine gönderildi. Diğer zanlılar ise tutuksuz yargılanmak üzere serbest bırakıldı. 
     Küçük kızın babası Turan E. olayı önceki gün duyduğunu belirtirken, yaşadıklarına şöyle isyan etti "Buraya pamuk tarlalarında çalışıp, geçimimizi sağlamak için geldim. Bir göz odada kalıyorduk. Karım da kızım da saf insanlar. Herkesin sözüne inanırlar. Benim burayı terk etmem lazım. Buralarda yaşayamam. Yıkıldık " 
     

</TEXT>
</DOC>
