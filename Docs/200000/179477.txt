<DOC>
<DOCNO> 179477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yasam/zuckan.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ses silahı 
</HEADLINE>
<TEXT>

   Yumuşacık, masum ve panik içindeki zavallı bir kızın sesine hangi taş yürekli insan karşı koyabilir 
   BİLİRKİŞİ RAPORU İLHAN UÇKAN 
      
   Patrick Suskind'in "Koku" adlı romanını okuduğumda fena halde heyecanlanmıştım. Kitaptan aldığım bilgi, kokudan nasıl bir algı tuzağı yaratılabileceğiydi. Hemen bunu farklı duyu organları için nasıl uygulamaya koyabileceğimin arayışına girdim. 
   Mesela, en kolayı "ses"ti. Nasıl burnumuza gelen bir koku bizde iyi ya da kötü etkiler uyandırıyorsa, ses de öyle değil midir Sevdiğiniz, sizi etkileyen müzikleri hatırlayın... 
   Bazı kadınların ya da erkeklerin o kadar etkileyici ses tonları ve diksiyonları vardır ki, onları bambaşka algılamanıza neden olurlar. 
   "Koku"yu okurken, her akşam üniversiteden çıktıktan sonra Yalova'ya gitmek için Sirkeci iskelesine giderdim. Belediye otobüsüne binip tam iskelenin karşısına geldiğimde -durağa çok az bir mesafe kaldığını bile bile- yumuşacık, masum ve panik içindeki zavallı bir kızın sesiyle "Beni burada indirebilir misiniz, gemiyi kaçırmak üzereyim " derdim. 
   Sesimi doğru ayarlamayı başarmışsam şoför hemen durur, "Ama karşıya üst geçitten geç, tamam mı " diye şefkatli bir baba edasıyla beni yolcu ederdi. 
   İşte Bilirkişi olarak yazıyorum Yaratmak istediğiniz duyguya kendiniz de inandığınız zaman karşınızdakinin algısını kolaylıkla yönlendirebilirsiniz. İster sesinizi ona göre ayarlarsınız, ister duruşunuzu... 
   İyi oyunlar herkese... 
   
   Bir soru, bir cevap    Erkekler neden beraber oldukları kadının kendilerinden daha fazla kazanmasını istemezler 
   Bu sorunun aslında çok basit bir cevabı var "Erkek adam tuzağı"na düştükleri için... Beraber oldukları kadının kazancı arttığı ölçüde kendilerini tehdit altında hissederler. Artık onların sözü dinlenmeyecekmiş sanki eskiden dinlenirmiş gibi , iktidarlarını kaybedeceklermiş korkusuna kapılıverirler. Tedavisi zor olduğu için en kısa yol kazancınızı olduğundan az söylemeniz iyi olur derim. Tabii ağzınızı sıkı tutabilirseniz... 
   
   Kılavuz karga oyunu    Erkek "Tatlım, yarın gece Selim'le sevgilisi yemeğe gelecekler, ne dersin " 
   Kadın "Eğer yine o kız mini eteğiyle gelip karşında ayak ayak üstüne atar, arkasından da 'Ayy, ne güzel fikirleriniz varr...' derse kovarım bilmiş ol " 
   Erkek "Bence yanlış anlıyorsun." 
   Kadın "Belki de sen onun yanlış anlayacağı şeyler yapıyorsun, kim bilir " 
   
   Pratik bilgiler    Kadınlara Telefon konuşmalarınızın uzunluğu faturaya dönüştüğünde canınızı sıkıyorsa, aradığınız kişinin ilgisini cezbedecek heyecanlı bir cümleyi yarıda bırakıp "Ay, kapı çaldı, beni beş dakika sonra arar mısın " deyiverin. Erkeklere Beraber olduğunuz kadın telefonla konuşuyorsa sakın ha araya girmeyin. Çok sıkılacaktır. İşiniz yoksa eğlendirin sonra. 
   AİLE SAADETİ    BİLİRKİŞİ "Canımın içi, bir tanem, güzelim... Bak ne diyeceğim..." 
   ÖZ BİLİRKİŞİ "Alışverişe gelmem " 
   
   "Şefkat uyandırma" dersi    1 Konuşma "Ben aslında çok sıkılırım kalabalıkta konuşmaktan... Sanki herkes benim hakkımda yanlış şeyler düşünecekmiş gibi geliyor." 
   2 Hal ve hareketler Böyle bir cümle karşınızdaki kişinin de kendi kalabalık korkusunu hatırlamasını sağlayacak, size kendini yatıştırmak için kurup durduğu cümleleri, kendine karşı kuruyormuş gibi sayıp dökmeye başlayacaktır. Tabii o bu cümleleri sıralarken, önünüze bakın, omuzlarınızı daraltın ve hafifçe kamburunuzu çıkarıp biraz da ağlamak üzereymişsiniz gibi dudak titretin. 
   3 Dikkat Karşınızdaki kişide uyandırdığınız şey elbette empatidir. Lafını dinleyip teşekkür etmeyi ve sizi rahatlattığını çekingen bir gülümsemeyle göstermeyi ihmal etmeyin. Bir insanda empati uyandırdıktan sonra sizin pis bir numaracı olduğunuzu anlaması da an meselesidir. 
   Bugünkü yazımın anafikri şu Bir kitabı nasıl okuyup ondan ne anlayacağınızı ve onu nasıl "kullanacağınızı" sadece siz bilirsiniz... 
   
      
   
</TEXT>
</DOC>
