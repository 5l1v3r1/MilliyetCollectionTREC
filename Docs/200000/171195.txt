<DOC>
<DOCNO> 171195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sonspo08.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutlualp Ortega için geçici lisans yok... 
</HEADLINE>
<TEXT>

     Yeni sezon hazırlıklarını Almanya'da sürdüren Fenerbahçe'de, yönetim kurulu üyesi Hakan Bilal Kutlualp, ''Ortega için geçici lisans yok'' dedi. 
     Kutlualp, medyada, ''Ortega için geçici lisans verildi'' haberlerininin yer aldığını belirterek, ''Bu doğru değil. Ortega davası FIFA Hakemlik Heyeti'ne KAS gitti. Kararı bu heyet verecek. Ortega'nın menajeri geçici lisans verilmesi için başvuruda bulundu. Ancak Fenerbahçe bunu kabul etmedi. Bu nedenle Ortega için geçici lisans yok'' diye konuştu. 
     Kutlualp, ayrıca transferin devam ettiğini ve Fenerbahçe'nin bugüne kadar satılık listelerine konan oyunculardan transfer yapmadığını ifade ederek, ''3-4 kaleci adayı var. Ama kaleci konusunda karar vermek zor'' dedi. 
     Fenerbahçe, bugün kaldığı otelden 15 kilometre uzaktaki Dortmund kentinde, Waltrok takımının sahasında bir çalışma yaptı. 
     
</TEXT>
</DOC>
