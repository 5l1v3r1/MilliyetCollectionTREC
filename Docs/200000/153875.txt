<DOC>
<DOCNO> 153875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/ekonomi/eko08a.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası Nemalar için yeni önlemler alıyoruz 
</HEADLINE>
<TEXT>

     Nema ödemelerindeki aksaklıklarla ilgili açıklama yapan Ziraat Bankası yetkilisi Mehmet Tunçbilek, ilk günlerde sıkıntı olabileceğini belirterek, "Bu sıkıntıları görüp yeni önlemler alıyoruz" dedi. 
     Tunçbilek, "Çeşitli nedenlerle anaparasını eksik alanlar sözkonusu paralarını almaktan çekinmesin, vatandaşlar ödemelere her zaman itiraz edebilirler. Parasını alan bir kişi hak kaybına uğramış olmaz" diye konuştu. 
     Ziraat Bankası'nın, 3 Aylık Şahıs Bildirim Formlarına göre kayıt yaptığını söyleyen Tunçbilek, birçok kurumun bu formları ve dekontları bankaya iletmediklerini söyledi. Tunçbilek, "30 Nisan ve 1 Mayıs'ta 1'ler, 2 Mayıs'ta 2 ile başlayanlara ödeme yapılacak. Bununla beraber 2 ile ödeme yapıldığı gün 1'lere de ödeme yapılabilecek" dedi. 
     Öte yandan CHP, 24 aydan az tasarruf kesintisi yapılanlara ödeme yapılamamasını 25 Mayıs'tan sonra Anayasa Mahkemesi'ne götürmeye hazırlanıyor. 
     İlgili yasada, 24 aydan az tasarruf kesintisi yapılan hak sahiplerinin nemanın anapara ödemesinden yararlanabileceğinin belirtilmesine rağmen, bu kişilerin hak ettiği nemaların ödenip ödenemeyeceğinin açıklığa kuvaşmaması tereddüt yarattı. 
     Bilindiği gibi anapara ve nemalarının ödemeleri ayrı ayrı yapılıyor. 
     


EKONOMİ 


















</TEXT>
</DOC>
