<DOC>
<DOCNO> 158658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sondun03.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovision'un favorisi Tatu'ya protesto.. 
</HEADLINE>
<TEXT>

     Letonya'nın başkenti Riga'da bugün yapılacak 48. Eurovision Şarkı Yarışması'nda Rusya'yı temsil edecek olan Tatu grubu, dünkü kostümlü provası sırasında protesto edildi. 
     Reuters ajansı, favoriler arasındaki Tatu'nun prova sırasında protesto edilmesinin ardından yarışmada Türkiye'yi temsil edecek olan Sertab Erener ile İspanya'nın kazanma şansının daha da arttığı yorumunu yaptı. 
     Yarışmanın organizatörlerinin, 160 milyon izleyicinin önünde ''seks şov'' yapmasından endişe ettikleri lezbiyen çiftin, ilk kostümlü provası sırasında müzik parçalarını durdurmak zorunda kaldıkları belirtildi. İkinci provada da grubun üyesi Julia'nın ''boğazında sorun olduğu'' söylenerek, diğer üyesi Lena'nın tek başına sahne almasıyla seyircilerin ıslık ve seslerinin duyulduğu kaydedildi. 
     Çoğu seyircinin Erener'i yarışmanın en büyük favorisi olarak gösterdiğini belirten Reuters, İsveçli bir izleyicinin, ''Sertab Erener'in özellikle sahne şovunun olağanüstü olduğu'' yorumuna yer verdi. 
     

     
</TEXT>
</DOC>
