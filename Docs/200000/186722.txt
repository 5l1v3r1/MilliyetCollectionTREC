<DOC>
<DOCNO> 186722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/yasam/yas04.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cep' mesajları bağımlılık yapıyor 
</HEADLINE>
<TEXT>

   'Eroinman', 'kokainman' gibi kavramlara artık 'mesajman' da eklenebilir Bir İngiliz doktor, mesaj gönderme bağımlısı çok hastası olduğunu açıkladı 
      DIŞ HABERLER SERVİSİ 
   
   Cep telefonuyla kısa mesaj göndermek, alışkanlığı da 'aşarak' bağımlılık, hatta saplantı haline geldi. İngiltere'nin başkenti Londra'da, zenginlerin uyuşturucu ve alkol bağımlılığından kurtulmak için başvurduğu Priory Kliniği'nin Bağımlılık Ünitesi Şefi Doktor Mark Collins, mesaj gönderme 'bağımlılığından' kurtulmaya çalışan çok sayıda hastası olduğunu açıkladı. 
   
   Çok başvuru var 
   Bağımlılara uyguladığı başarılı tedavilerle tanınan Collins, şunları söyledi "Geçtiğimiz 18 ay içinde, bize başvuran davranışsal bağımlıların sayısında büyük artış oldu. Bunların pek çoğu, cep telefonunda sürekli mesaj yazma hastalığından şik yetçi". 
   
   Günde 7 saat 'yazıyorlar' 
   Hastaları arasında günde 7 saat mesaj yazanların olduğunu anlatan Collins, mesaj yazma saplantısının, çağımızın hastalıklarından 'teknoloji bağımlılığı'nın bir türü olduğunu belirtti. İnternetten mesaj atmanın da bağımlılık türlerinden olduğunu vurgulayan Collins, "Alkol ya da kokain bağımlılarına acıyıp, her gün beş saatini internet başında geçirenler var" dedi. 
   
   
</TEXT>
</DOC>
