<DOC>
<DOCNO> 154545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/yasam/yas04.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne adayını ağlatan kura 
</HEADLINE>
<TEXT>

Bedava tüp bebek tedavisi için yapılacak çekiliş nedeniyle adını listeye bir gün önce yazdıran Yasemin Selçuk, kurayı kazanınca sevince boğuldu... 
     MUSTAFA OĞUZ İzmir DHA 

     Çocuk İstiyorum Dayanışma Derneği'nin İrenbe Tüp Bebek Merkezi'yle ortak düzenlediği çekilişlerden biri daha bir anne adayına umut oldu. Masrafları İrenbe Tüp Bebek Merkezi tarafından karşılanacak tüp bebek uygulamasından yararlanacak kişi, derneğin internetteki sitesine bir gün önce üye olan 32 yaşındaki banka memuresi Yasemin Selçuk oldu. 
     İki yıldır evli olmasına karşın çocuk sahibi olamayan ve maddi imkansızlık nedeniyle tüp bebek yöntemine başvuramayan Selçuk, kuradan adı çıkınca gözyaşlarına hakim olamadı. 
     Sevincini çevresindekilerle paylaşan Selçuk, "En büyük isteğim anne olabilmek. Tüp bebek tedavisi göremiyordum. Hayatımda ilk kez şans bana güldü" dedi. 
     Dernek Başkanı Sibel Tuzcu ise şunları söyledi "Çocuk sahibi olamama sorununa artık tedaviler çözüm olabiliyor. Bu konuda bilinç düzeyini artırmaya çalışıyoruz." 
     
     

</TEXT>
</DOC>
