<DOC>
<DOCNO> 162033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/soneko42.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik, Tunus'tan çekilmelerinin gündemde olmadığını açıkladı 
</HEADLINE>
<TEXT>

     Arçelik, şu anda Tunus'tan çekilmeleri gibi bir konunun gündemde olmadığını bildirdi. 
     Türk-Tunus İş Konseyi Başkanı Levent Soylu'nun İş Konseyi'nin İstanbul'daki ortak toplantısında yaptığı konuşmada, Tunus'taki Türk yatırımlarının yavaş yavaş ortadan kalktığı, son olarak bu ülkedeki en büyük Türk yatırımı olan Arçelik tesislerinin ''kapanma aşamasına geldiği''ne ilişkin açıklamalarının ardından Arçelik, yazılı bir açıklama yaptı. 
     Arçelik açıklamasında, Tunus'un Avrupa Birliği AB gümrük entegrasyonu çerçevesinde gelişmelerin üretim verimliliği açısından Arçelik tarafından değerlendirildiği belirtildi. 
     Açıklamada, ''Şu anda Arçelik'in Tunus'tan çekilmesi gibi bir konu gündemde değildir'' denildi. 
     
</TEXT>
</DOC>
