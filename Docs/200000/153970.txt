<DOC>
<DOCNO> 153970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sondun19.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkunç iddia "SARS virüsü biçim değiştiriyor" 
</HEADLINE>
<TEXT>

     Akut solunum yetmezliği sendromuna SARS neden olan virüsün hızla biçim değiştirdiği, bunun da virüsü teşhis ve aşı geliştirme çalışmalarını güçleştirdiği belirtildi. 
     Hong Kong'daki Çin Üniversitesi doktorları, 11 SARS hastasından alınan virüs örneklerinin genetik diziliminin tamamlandığını, Mart sonuna kadar Hong Kong'da hastalığın 2 biçiminin görüldüğünü söyledi. 
     Üniversiteden Dr. Dennis Lo, SARS etkeni Coronavirüs'ün hızla mutasyona uğradığını gördüklerini açıklayarak, bu değişimi ''parmak izlerini değiştirmeye çalışan bir katilin'' tavrına benzetti. 
     Lo, araştırmacıların, insanların SARS'ın herhangi bir biçimine karşı bağışıklık geliştirip geliştiremeyeceklerini öğrenmeye ihtiyaçları olduğunu, yoksa SARS'ın tanımlanması için geliştirilecek yolların ve bulunacak tedavi biçimlerinin çok daha zorlaşacağını kaydetti. 
     SARS etkeninin bazı soğuk algınlığı hastalıklarında ortak olan Coronavirüs ailesinden olduğuna inanılırken, Lo, SARS hastalarından alınan örneklerin incelenmesinde Coronavirüs'ün varyasyonlarının görüldüğünü söyledi. 
     




</TEXT>
</DOC>
