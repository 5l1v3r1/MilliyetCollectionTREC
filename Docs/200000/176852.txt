<DOC>
<DOCNO> 176852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/guncel/gun02.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşiretlerin kafası karışık 
</HEADLINE>
<TEXT>

   Türk askerinin Irak'taki istikrar gücüne katılmasına sıcak bakmayan Sammar aşireti lideri Muhsin Acil Yaver, bu konuyu "Aşiretler Zirvesi"ne tartışacaklarını söyledi... 
      NAMIK DURUKAN Musul 

   
   TBMM'nin tezkereyi kabul etmesi halinde Irak'taki istikrar gücüne katılacak Türk askerinin ABD askeri gibi saldırılarla karşılaşmasını önlemek için yardım teklifi yapılacak Sammar aşireti, Türk askerinin bölgeye gelmesine sıcak bakmıyor. 
   Arap aşiret liderlerinin de, Sammar aşiretinin lideri Muhsin Acil Yaver'in çağrısı üzerine Musul'da Türk askerinin desteklenip desteklenmeyeceğini tartışacağı belirtiliyor. 
   
   KARAMSAR KONUŞTULAR 
   Yaver'in, rahatsızlığı nedeniyle kendisi adına karar verme yetkisini yeğenleri Acil Ahmet Yaver ile Acil Ahmet Yaver Türk askeriyle ilgili karamsar konuşurken, Abdullah Acil Yaver yardım konusunda açık kapı bıraktı. Abdullah Acil Yaver ise farklı görüşlerle dikkati çekti. Acil Ahmet Yaver, sorulara şu yanıtları verdi 
   
   Türk askeri Irak'ta göreve başlarsa, yardımcı olacak mısınız 
   Türk halkının, Türk askerinin Irak'a gönderilmesini istemediğini biliyoruz. Yarın Türkler gelecek, öteki gün başka ülkenin askerleri gelecek. Bunun sonucu Irak'ın yok olması demektir. Türkiye milletinin sesini dinlesin, kendi topraklarını korusun. 
   
   "AŞİRETLERLE GÖRÜŞÜLMELİ" 
   Türkiye'den bir yetkili sizi ziyaret etti mi 
   Şu ana kadar Türkiye'den bir yetkili bizimle görüşmedi. Türk heyeti gelse de, sadece bizimle değil diğer aşiret liderleriyle de görüşecek. 
   
   Kürtlerle ilişkiniz nasıl 
   Kürt bölgeleri Mesud Barzani ve Celal Talabani'nin değil. Kürt toprağı da Irak'ın bir parçasıdır. 
   Abdullah Acil Yaver ise "Türk askeri ne kadar kalacak, bilmiyoruz. Güvence verilirse ilişkilerimizi geliştirebiliriz" dedi. 
   
   2. Taktik Hava Kuvvet Komutanı Tümg. Balanlı Irak'ta istikrarsızlık artabilir    2. Taktik Hava Kuvvet Komutanlığı görevini Korgeneral Aydoğan Babaoğlu'ndan devralan Tümgeneral Bilgin Balanlı Irak'taki istikrarsızlığın artabileceğini belirtti. Irak'ta farklı zamanlarda yaşanan olayların bölgeyi istikrarsızlık içine soktuğunu söyleyen Balanlı, şunları kaydetti "Bu uzun süre devam edecek ve bölgedeki diğer ülkelerin rahatsızlıkları artacaktır. Bu sıcak bölgede ülkemizin çıkarlarını korumak için hedefimiz seçkin arkadaşlarımla birlikte Atatürk ilke ve inkılapları doğrultusunda sadakatle hizmet etmek olacaktır." Devir teslim törenine Hava Kuvvetleri Komutanı Orgeneral Cumhur Asparuk da katıldı. 
   
   Ubeydi aşireti, Talabani gibi düşünmüyor Türk Ordusu gelmeli    Dışişleri Bakanı Abdullah Gül tarafından Türkiye'ye davet edilen ve Irak'ta yaklaşık 750 bin taraftarı bulunduğu belirtilen en büyük Arap aşiretlerinden Ubeydi'nin liderlerinden Dr. Abdurrahman Munşit El Asi ile Ghassan Muzhir El Asi, Türkiye'ye ve Türk askerlerine sempatiyle baktıklarını açıkladı. Bölgede Türk askerinin olması gerektiğini savunan aşiret liderleri, "Türk askerlerine karşı direniş olmaz. ABD ve İngiliz askerleri işgalci olduğu için direnişle karşılaşıyorlar" dedi. 
   
   
</TEXT>
</DOC>
