<DOC>
<DOCNO> 154434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/soneko07.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetin Altun Taşkömürüne yönelmek menfaatimizedir 
</HEADLINE>
<TEXT>

     Türk-İş Genel Teşkilatlandırma Sekreteri ve Genel Maden İşçileri Sendikası Genel Başkanı Çetin Altun, ''Maliyeti fazla olan doğalgaz ile enerji üretimine karşın, taşkömürüne yönelinmesi ülkemiz menfaatinedir'' dedi. 
     Altun, Türkiye Taşkömürü Kurumu'na TTK bağlı Üzülmez, Amasra, Karadon, Kozlu ve Armutçuk Müessese Müdürlüğü maden ocaklarından yaklaşık 2 milyon 500 bin ton yıl üretilen kömür miktarının, kuruma ilk etapta 6 bin işçi alınması durumunda 5 milyon ton yıla yükseleceğini söyledi. 
     Havzadaki mevcut kömür rezervinin 1 milyar 100 milyon ton civarında olduğunu, bunun da çıkartılarak ekonomiye kazandırılmasının şart olduğuna işaret eden Altun, şöyle dedi 
     ''Türkiye'nin 10 milyon ton yıl taşkömüre ihtiyacı bulunmaktadır. Bunun büyük bir kısmını da hiçbir yatırım yapmaksızın bölge havzasından temin etmek mümkün. Ülkelerin, stratejik öneme sahip milli servetlerini değerlendirmesi kalkınmaları açısından çok önemli. Maliyeti fazla olan doğalgaz ile enerji üretimine karşın, taşkömürüne yönelinmesi ülkemiz menfaatinedir. Zonguldak'ın Çatalağzı Beldesi'nde faaliyet gösteren Çatalağzı Termik Santralı'na 150 megavatlık ek ünite yapılması durumunda, enerji üretiminin artmasının yanı sıra kurumun kömür satışına olumlu katkı sağlayacağı da unutulmamalı. Doğalgaz stoğuna boğularak milli servetimiz taşkömürü üretimi heba edilmemeli.'' 
     
</TEXT>
</DOC>
