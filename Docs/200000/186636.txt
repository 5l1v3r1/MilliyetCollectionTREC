<DOC>
<DOCNO> 186636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sontur01.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı adama tren çarptı, kolunu kaybetti.. 
</HEADLINE>
<TEXT>

     Mamak'ta gerçekleşen tren kazasında Doğu Ekspresi'nin çarptığı yaşlı adam kolunu kaybetti. 
     Alınan bilgiye göre, Üreğil Tren İstasyonu'nda meydana gelen tren kazasında, Ankara yönüne gitmekte olan Doğu Ekspresi, raylar üzerinde yürüyen ve kimliği henüz belirlenemeyen yaşlı bir adama çarptı. 
     Kazada, raylarla tren arasına sıkışarak sol kolunu kaybeden yaşlı adam, olay yerine gelen ambulansla İbn-i Sina Hastanesi'ne kaldırıldı. Başında çeşitli yaralar oluşan ve şokta bulunan kazazede ameliyata alınırken, hayati tehlikesi bulunduğu öğrenildi. 
     Görgü tanıkları, tren gelirken kazazedeyi uyardıklarını, ancak yaşlı adamın kendilerini duymaması üzerine kazanın gerçekleştiğini bildirdiler. 
     Olayla ilgili soruşturma sürdürülüyor. 
     
</TEXT>
</DOC>
