<DOC>
<DOCNO> 183490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/ekonomi/eko05.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1 cent'i gördü 
</HEADLINE>
<TEXT>

   Borsada son iki haftada yaşanan yükseliş endeksi 1 cent seviyesine taşıdı. İMKB'de k r satışları gelebilir küçük yatırımcılar dikkatli olmalı 
   SONGÜL HATISARU 
   
   Rekor işlem hacimleriyle bir yıl önceki zirvesine tırmanan İstanbul Borsası dolar bazında orta vadeli hedefi olan 1 cent seviyesini gördü. 1 cent borsa için psikolojik direnç seviyesiydi. Borsadaki yükselişte faizlerdeki hızlı düşüş etkili oldu. Faizlerde yılbaşından bu yana 27 puana varan bir düşüş yaşandı. Reel faizin azalmasıyla yatırımcının alternatif arayışında borsa öne çıktı. IMF'nin Türk ekonomisini öven açıklamaları borsada alımla karşılandı. 
   TÜSİAD'ın dün yaptığı Yüksek İstişare Konseyi toplantısında Başkan Tuncay Özilhan'ın 'Irak'a Asker gönderilmesi için mutlaka BM şemsiyesinin gerektiği ve bu ülkede Türk askerinin istenmediği' yönündeki sözleri de borsadaki yükselişin hızını kesemedi. Son dönemde makro ekonomik göstergelerdeki iyileşmede borsada umutları artırdı. Enflasyondaki düşüş ve ekonomide gözlenen büyümenin şirket k rlılıklarını olumlu etkileyeceği beklentisi de umutları artırdı. 
   
   Yabancılar borsaya döndü 
   Son faiz indirimiyle birlikte bankaların 9 aylık bilançolarında yüksek k r açıklayacağı beklentisi de güçlendi. Banka sektör endeksi yüzde 11.94 yükseldi. 8 Eylül'de 175 trilyon olan işlem hacmi cuma günü 1.052 trilyona yükseldi. Borsa haftanın son işlem gününü 244 puanlık artışla 13.663 seviyesinden tamamladı. Haftalık değer artışı ise 948 puanlık artışla yüzde 7.46 oldu. Borsa bu seviyeleri en son 2002 Nisan ayında görmüştü. Yükselişe uzun bir süredir beklemede olan yabancıların dövizdeki seviyeye rağmen alım geçmeleri ivme kazandırdı. Son verilerle borsada yabancı payı yüzde 41'e yükselmiş durumda. 
   
   Satışlar gelebilir    Borsadaki canlanmada DEHAP ve Irak'a asker gönderilmesiyle ilgili konuların ileriye atılması etkili oldu. Ancak Irak'ta 8 Amerikan askerinin öldürülmesi ve İngiliz Başbakanı Tony Blair'in küçük bir kentte de olsa Liberal Demokratlar karşısında ara seçimi kaybetmesi Irak'la ilgili gelişmeleri yeni bir noktaya taşıyabilir. Borsada k rını realize etmek isteyen birçok oyuncunun da olduğu biliniyor. Para girişinin kesildiği noktada borsada k r realizasyonunun yaşanması bekleniyor. Borsa haftaya 14 binli seviyeleri görebilir. Ancak yatırımcının dikkatli olmasında fayda var. Gelebilecek olası satışların karşılanmaması durumunda endeks gerileyebilir. 
   
   
</TEXT>
</DOC>
