<DOC>
<DOCNO> 156273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/guncel/gun04.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzülme Elleda... Anıların burada 
</HEADLINE>
<TEXT>

Elleda Kriyaku, 29 yıl önce evini terk ederken mücevherlerini arka bahçeye gömdü. Kıbrıs’ta geçişler serbest bırakılınca ilk işi evine dönmek oldu 

Kapıyı yeni ev sahibi Zerrin Doğan açtı. Doğan ailesi, buldukları mücevherleri eksiksiz olarak Kriyaku’ya teslim ettiğinde iki taraf da çok mutluydu 
     NEVSAL ELEVLİ Londra 

     İngiliz Times gazetesi, KKTC’nin geçişleri serbest bırakmasının ardından yıllar önce evlerini terk etmek zorunda kalan Rumların akın akın Türk tarafına gittiğini ve kişisel tarihlerinin en değerli parçalarına kavuşma şansı yakaladığını yazdı. 29 yıl önce bölgeyi terk etmek zorunda kalan pek çok Rumun özel eşyalarını el değmemiş bir şekilde bulduğuna dikkat çeken The Times, Rumların bundan büyük mutluluk duyduğunu vurguladı. 
     
     29 YIL SAKLADI 
     Rumların Türk tarafında yaşadığı hoş sürprizlerden örnekler veren The Times, Elleda Kriyaku adlı bir Rum kadınının Türk askerleri bölgeye girdiklerinde apar topar mücevherlerini evinin arka bahçesine gömerek kaçtığını anlatarak, şöyle devam etti 
     "Elleda mücevherlerini gömdükten birkaç gün sonra evine geri dönmeyi umuyordu. Ancak bu gerçekleşmedi. Geçişlerin serbest bırakılmasının ardından 29 yıl önce terk ettiği evinin bulunduğu Çayönü Kalopsida köyüne geldi. Mücevherlerini bulacağını hiç sanmıyordu. Şimdi evinde yaşayan Zerrin Doğan kendisine mücevherlerini verdiğinde, gözlerine inanamadı. Zerrin Doğan’ın kızı 10 yıl önce bahçede oynarken aralarında bir alyans, altın haçlar, bilezikler, Makarios’lu altın liralar bulunan mücevher paketini bulmuş, anne Doğan da sahibinin bir gün geri gelecegini düşünerek mücevherleri saklamıştı. Mücevherleri teslim ederken Zerrin Doğan’ın dudaklarından, Sırtımdan büyük bir yük kalktı, şimdi çok mutluyum’ sözleri döküldü..." 
     
     FOTOĞRAF DUVARDA 
     Buna benzer pek çok sahnenin yaşandığını belirten The Times’taki bir diğer hik ye de 45 yaşındaki Rula Savvidu’ya ait... Savvidu ve eşi, yıllar önce terk ettikleri evlerine döndüklerinde, evlilik fotoğrafları h l duvarda asılıydı. Mobilyaları ise yerli yerinde duruyordu. Eve yerleşen Türkler, dedesine ait yatağı kullanıyorlardı. Kütüphanede Rumca ansiklopediler aynen yerindeydi. Çocukken sallandığı salıncak bile duruyordu. Evin içinde gözyaşları içinde dolaşan Savvidu, anne ve babasının nişan ve düğün fotoğraflarını bile buldu. 
     
     KURTARICISI ÖLMÜŞ 
     Bazı Rum ailelerin ise hayal kırıklığına uğradığını belirten Times, 29 yıl önce hayatını kurtaran Türk gencine şükranlarını sunmak için köye gelen Rum kadınının bu gencin onu kurtardıktan üç gün sonra öldüğünü öğrenince büyük bir üzüntü yaşadığını aktardı. Gazete 35 yaşındaki Maria Pavlu adlı bir kadının, "Büyükannemin evi berbat haldeydi. İçinde Kıbrıslılar değil, Türkiye’den gelenler yaşıyordu. Kasabanın kilisesi de camiye dönüştürülmüştü" şeklindeki sitemine de yer verdi. 
     

</TEXT>
</DOC>
