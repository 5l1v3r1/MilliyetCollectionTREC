<DOC>
<DOCNO> 168487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/soneko07.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nike, Converse'yi satın alıyor... 
</HEADLINE>
<TEXT>

     Spor malzemelerinin dünyaca ünlü ismi Nike, 1920-1970 yılları arasında basketbol ayakkabı endüstrisinin devi olan Converse firmasını 305 milyon dolara satın alacağını açıkladı. 
     2001 yılında Converse firması, Lumberton, New Jersey'de bulunan imalat merkezini Asya'ya taşıdı. Aynı yılın sonlarında firma tekrar canlandırılmak üzere bir yatırımcı tarafından satın alındı. 
     Converse firması, basketbol sporunun ilk zamanlarında, bu spor dalı ile ilgili ayakkabıyı gündeme getirmekle biliniyor. 
     Converse firması ünlü ayakkabı markası ''Chucks'' ile 50 yıl bu alanda rakipsiz olarak yarıştı. Chucks markasının adını, Converse firmasının basketbol oyunlarını takip ederek, tüm Amerika'da basketbol oyununu tanıtan ve ayakkabı pazarlayan Chucks Taylor'dan aldığı biliniyor. 
     Chucks Taylor 1970 yılında felç olduktan sonra Converse firmasının şansı değişti. 
     Nike firmasının Michael Jordan ile anlaşma imzalamasının, Converse firmasının liderliğini sona erdirdiği düşünülüyor. 
     Geçtiğimiz yıl Nike firması 10.7 milyar dolar, Converse ise 205 milyon dolar satış yaptığını açıkladı. 
     
</TEXT>
</DOC>
