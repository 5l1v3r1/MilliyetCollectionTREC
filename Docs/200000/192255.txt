<DOC>
<DOCNO> 192255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sonspo11.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü'de Cimbom kazanıyor... 
</HEADLINE>
<TEXT>

     Birinci Süper Futbol Ligi lideri Beşiktaş ile rakip sahada karşılaşacak olan Galatasaray, Dolmabahçe'de ezeli rakibine galibiyet sayılarında üstünlük kurdu. 
     İki takım arasında, geçmişte değişik adlarla anılan, bugünkü ismiyle BJK İnönü Stadı'nda şimdiye dek 151 maç yapılırken, Galatasaray 55, Beşiktaş ise 43 kez sahadan galibiyetle ayrıldı. karşılaşmada ise taraflar birbirlerine üstünlük kuramadı. 
     Sarı-kırmızılılar, BJK İnönü Stadı'nda siyah-beyazlı fileleri 203 kez havalandırırken, Beşiktaş ise 169 gol attı. 
     Galatasaray, BJK İnönü Stadı'nda en farklı skorlu galibiyetini TSYD Kupası maçında 6-0'lık sonuçla alırken, Beşiktaş ise evinde en fazla 2 farkla galip gelebildi. 
     
     GALATASARAY LİGDE 7 YILDIR KAZANAMIYOR 

     Galatasaray, BJK İnönü Stadı'nda oynadığı lig maçlarında son 7 yıldır ezeli rakibini yenemiyor. 
     Dolmabahçe'de Beşiktaş karşısında ligdeki son galibiyetini 11 Mayıs 1996'da 2-1'lik skorla alan sarı-kırmızılı ekip, daha sonra BJK İnönü Stadı'nda oynadığı 7 lig maçından 3'ünü yitirdi, 4'ünde berabere kaldı, hiç galip gelemedi. 
     
</TEXT>
</DOC>
