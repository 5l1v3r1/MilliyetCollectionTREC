<DOC>
<DOCNO> 187942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/yasam/yas06.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Zihni Sinir eden sergi 
</HEADLINE>
<TEXT>

   şıklar gözlüğü, ters yürüyen takunya, çay poşeti sıkma otomatı. Huzurunuzda, Zihni Sinir buluşları 
      ELİF DEMİRCİ İzmir DHA 
   
   İzmir'de 6. Ulusal Tesisat Mühendisliği Kongresi ve Sergisi'nde TESKON ilk kez sergilenen 'Zihni Sinir buluşları' büyük ilgi gördü. 
   Sergiyi gezenler özellikle şıklar gözlüğü, ters yürüyen takunyalar ve saçları ortadan ikiye ayıran tarakla yakından ilgilendi. Vızıldayan sivrisinek, ışıkla çalışan uçak, keman çalan saat, sukabağı şeklindeki radyo, ayaklı telefon gibi buluşların da yer aldığı sergide ürünlerin fiyatları 20 milyon ile 70 milyon lira arasında değişiyor. 
   
   Meraklısı çok 
   Bir mizah dergisinde yarattığı Zihni Sinir kahramanının buluşlarını, beş yıl önce üç boyutlu hale getiren İrfan Sayar 51 , insanın teknolojiyle ilişkisini irdelediğini, tasarımcılığa mizahı da kattığını belirtti. 
   Buluşlarını günlük hayatta da kullandığını söyleyen Sayar, bu buluşları üç boyutlu hale getirmesinin nedeni olarak da, insanın nesnelere ilgisinin sadece fonksiyonel olmasından kaynaklanmasını gösterdi. Buluşları arasında en çok ters yürüyen takunyalar ve telefonlu not defterinin satıldığını kaydeden Sayar, "İlgi nedeniyle üretimi artırmak istiyorum. Bazı ürünlerin fabrikalarda üretilmesi için birkaç firma ile görüştüm" dedi. 
   
   
</TEXT>
</DOC>
