<DOC>
<DOCNO> 184471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/spor/spo04.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Koz şimdi Trabzon'da 0-0 
</HEADLINE>
<TEXT>

   Bordo-Mavililer, Villarreal deplasmanından golsüz beraberlikle ayrıldı, rövanş için avantaj yakaladı. Kaleci Hasan, İspanyollar'a geçit vermedi 
      
   Yıldızları söndürdüler 
   5 yıl aradan sonra Avrupa sahnesine çıkan Trabzonspor, Villarreal deplasmanından istediğini alıp döndü. UEFA Kupası'nda Sonny Anderson, Riquelme ve Jose Mari gibi yıldızları kadrosunda bulunduran rakibinden golsüz beraberliği koparan Bordo - Mavililer'de Hasan, kalesinde devleşti. İspanyol ekibinin 68 ve 71. dakikalardaki pozisyonlarına tek başına göğüs geren genç eldiven, takımını tur için avantajlı duruma getirdi. 
   
   Maçın karnesi 
   HAKEMLER Lauren Duhamel, Afain Dutduheil, Philipe Bombard Fransa 
   VILLARREAL Reina 5 - Belleti 5 , G.Alvarez 5 Roger Dk.80 , Ballesteros 5 - Arruabarrena 5 , Jose Mari 7 , Riquelme 5 , P.Marti 5 , Callesja 6 - Andersson 5 Venta Dk.64 4 , Victor 4 Kisko Dk.77 4 
   YEDEKLER Lopez, Coloccini, Roger, Verza, Davindo 
   TRABZONSPOR Hasan 8 - Tayfun 6 , Oumar 6 , D'Heane 6 , Sommers 5 Mustafa Yalçınkaya Dk.35 7 - İbrahim Ege 6 , Hüseyin 6 , Romaschenko 5 Yattara Dk.77 5 , Gökdeniz 6 - Fatih 6 , Mehmet Yılmaz 5 Augustine Dk.62 5 
   YEDEKLER Petkoviç, Emrah, Alişen, Yavuz 
   SARI KART Alvarez Villarreal , Tayfun, Mehmet Yılmaz, Fatih Trabzon 
   
   'Amacımıza ulaştık'    VİLLARREAL karşısında alınan golsüz beraberliğin kendilerine büyük avantaj sağladığını belirten Trabzonspor Teknik Direktörü Samet Aybaba, "Bir gol bulabilseydik daha iyi olacaktı. Ancak bu skor da tura yaklaştırır. Buna rağmen rakibimizi kendi sahamızda yenmek için uğraşacağız" dedi. Aybaba, kaleci Hasan'ın da mükemmel oynadığını belirtti. 
   
   
</TEXT>
</DOC>
