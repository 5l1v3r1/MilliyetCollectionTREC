<DOC>
<DOCNO> 160801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/soneko33.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon sevindirdi 
</HEADLINE>
<TEXT>

     Devlet İstatistik Enstitüsü DİE , bu yılın Mayıs ayında, bir önceki aya göre toptan eşya fiyatlarının TEFE yüzde 0.6 oranında gerilediğini, tüketici fiyatlarının TÜFE ise yüzde 1.6 oranında arttığını açıkladı. 
     DİE'den yapılan açıklamaya göre, Mayıs ayında yıllık enflasyon ise toptan eşyada yüzde 33.7, tüketici fiyatlarında yüzde 30.7 olarak belirlendi. 
     Buna göre, yıllık enflasyon, geçen yılın aynı döneminin, toptan eşya fiyatında 15.6 puan, tüketici fiyatında ise 15.5 puan altında gerçekleşti. 2002 yılı Mayıs ayı itibarıyla enflasyon, toptan eşyada yüzde 49.3, tüketici fiyatlarında yüzde 46.2 olmuştu. 
     Beş aylık enflasyon oranı toptan eşyada yüzde 13.7, tüketici fiyatlarında ise yüzde 12.2 oldu. 
     Bu arada Mayıs ayı itibarıyla 12 aylık ortalamalara göre yıllık enflasyon ise toptan eşyada yüzde 36.7, tüketici fiyatlarında yüzde 32.7 olarak hesaplandı. 
     Çekirdek enflasyon olarak adlandırılan özel sektör imalat sanayinde fiyat artışı ise Mayıs ayında yüzde 0.3 düzeyinde gerçekleşti. 
     
     AYLIK ENFLASYON 

     DİE'den yapılan açıklamaya göre, Mayıs ayında, bir önceki aya göre, toptan eşya fiyatları yüzde 0.6 oranında gerilerken, tüketici fiyatları ise yüzde 1.6 oranında arttı. 
     Geçen yıl Mayıs ayında, toptan eşya fiyatlarındaki artış yüzde 0.4, tüketici fiyatlarındaki artış ise yüzde 0.6 olmuştu. 
     2002 yılı Mayıs ayı ile karşılaştırıldığında, bu yılın aynı ayında enflasyon, toptan eşya fiyatlarında 1 puan altında, tüketici fiyatlarında ise 1 puan üzerinde gerçekleşti. 
     Bu yıl beş aylık enflasyon oranı ise toptan eşyada yüzde 13.7, tüketici fiyatlarında ise yüzde 12.2 oldu. 
     Öte yandan, Mayıs itibariyle 12 aylık ortalamalara göre yıllık enflasyon, toptan eşyada yüzde 36.7, tüketici fiyatlarında ise yüzde 32.7 olarak hesaplandı. 
     2002 yılı Mayıs ayında, 12 aylık ortalamalara göre yıllık enflasyon, toptan eşyada yüzde 73.6, tüketici fiyatlarında da yüzde 61.7 olmuştu. 
     
     DÜŞÜŞ KAMU FİYATLARINDAN 

     Toptan eşya fiyatlarında Mayıs ayında görülen yüzde 0.6'lık düşüşün, 0.7'si devletteki fiyat gerilemesinden, 0.1'i de özel sektördeki fiyat artışından kaynaklandı DİE rakamlarına göre, toptan eşya fiyatları devlet sektöründe yüzde 2.7 oranında geriledi. Buna karşılık özel sektörde ise yüzde 0.2 oranında fiyat artışı oldu. 
     Bu yılın Mayıs ayında, sektörel bazda en yüksek fiyat artışı yüzde 0.5 ile elektrik, gaz ve su sektöründe yaşanırken, fiyatlar madencilik ve taşocakçılığı sektöründe yüzde 4.5, tarım, avcılık, ormancılık ve balıkçılık sektöründe yüzde 0.1, imalat sanayinde de yüzde 0.7 oranında geriledi. 
     Bu yılın Mayıs ayında fiyatı en fazla artan alt sektör ise yüzde 8.7 ile mobilya imalatı oldu. Bunu yüzde 6.1 ile taşocakçılığı ve diğer madenler, yüzde 3.8 ile diğer ulaşım araçları imalatı ve yüzde 2 ile giyim eşyası imalatı izledi. 
     Mayıs ayında fiyatları en fazla düşen bazı alt sektörler ise şöyle 
     ''Balıkçılık, balık üretme çiftlikleri yüzde 19.5, hampetrol ve doğalgaz çıkarımı yüzde 15.5, ana metal sanayi yüzde 5.5, iletişim teçhizatı imalatı yüzde 5.3, metal cevheri madenciliği yüzde 4.'' 
     
     TARIM, AVCILIK VE ORMANCILIK YÜZDE 48.1 

     Mayıs ayı itibariyle son bir yıllık dönemde ise sektörel bazda en yüksek fiyat artışı, yüzde 48.1 ile tarım, avcılık, ormancılık ve balıkçılık sektöründe gerçekleşti. 
     Yıllık enflasyon, madencilik ve taşocakçılığında yüzde 30.7, imalat sanayinde yüzde 30.1, elektrik, gaz ve suda yüzde 15.4 olarak belirlendi. 
     Alt sektörler bazında, yıllık en yüksek fiyat artışları yüzde yüzde 53.8 ormancılık, tomrukçuluk, yüzde 48 ile tarım, avcılık, yüzde 45.8 giyim eşyası imalatı ve yüzde 45.6 ile balıkçılık ve balık üretme çiftliklerinde yaşandı. 
     
     EN YÜKSEK ARTIŞ GİYİM VE AYAKKABIDA 

     Tüketici fiyatları endeksine göre, Mayıs ayında en yüksek fiyat artışı yüzde 6.5 ile giyim ve ayakkabı harcamalarında görüldü. 
     Aynı dönemde, gıda, içki ve tütün yüzde 1.8, konut yüzde 0.9, ev eşyası yüzde 1.4, sağlık yüzde 0.4, ulaştırma yüzde 0.3, eğlence ve kültür yüzde 0.8, lokanta, pastane ve otel yüzde 1.7 ile çeşitli mal ve hizmetlerin fiyatları da yüzde 0.7 oranlarında arttı. Söz konusu ay eğitim hizmetleri ve araçlarında ise fiyatlar değişmedi. 
     Yıllık bazda ise ana harcama grupları itibariyle fiyatlar en fazla, yüzde 53.6 ile eğitim harcamalarında gözlendi. 
     Aynı dönemde gıda, içki ve tütün yüzde 38, giyim ve ayakkabı yüzde 32.3, konut yüzde 25.9, ev eşyası yüzde 21.4, sağlık yüzde 32, ulaştırma yüzde 30.6, eğlence ve kültür yüzde 16.4, lokanta pastane ve otel fiyatları yüzde 34.8, çeşitli mal ve hizmetler ise yüzde 27.5 oranında arttı. 

     
</TEXT>
</DOC>
