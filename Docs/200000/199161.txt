<DOC>
<DOCNO> 199161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/siyaset/siy03.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aleviler, hak istiyor 
</HEADLINE>
<TEXT>

   CHP'li Ersin, Alevilerin insan haklarının ihlal edildiği iddiasıyla TBMM İnsan Hakları Komisyonu'na başvurdu 
   SALİHA ÇOLAK Ankara 

   
   Azınlık dinlerine ilişkin sorunlar ve çözüm önerilerine ilişkin başvuruları kabul eden TBMM İnsan Hakları Komisyonu'na Aleviler için de şik yetler gelmeye başladı. 
   İnsan Hakları Komisyonu üyesi CHP İzmir Milletvekili Ahmet Ersin, "Alevilere karşı yürütülen politikayla insan haklarının ihlal edildiğini" belirterek, komisyondan konu hakkında çalışma yapmasını istedi. Ersin, Alevilerin inanç ve kültürlerini serbestçe yaşama, öğrenme ve öğretmede ciddi sorunlar yaşadığını, devletin bu sorunların çözümünde kolaylık göstermediğini, görmezden geldiğini anlattı. 
   
   'Haksızlığı giderin' 
   Devletin, Diyanet İşleri aracılığı ve diğer uygulamalarla Alevileri Sünnileştirme çabasında olduğunu savunan Ersin, şunları söyledi "Devletin üniter yapısına, Atatürk ilke ve devrimlerine, laik cumhuriyete sımsıkı bağlı olan Alevi yurttaşlarımızın, inançlarıyla ilgili uğradıkları haksızlıkların ve incitici yaklaşımların, en üst düzeyde ve halen de sürüyor olması üzücüdür. Devletin inanç hizmetinde taraf olması, vatandaşlık görevlerini eksiksiz yapan Alevileri görmezden gelmesi ve taleplerine duyarsız kalması ne AB kriterleri, ne de insan haklarıyla bağdaşmaz. Komisyonumuzun, uygulamanın insan hakları ihlali olduğunun tespitini ve haksızlığın giderilmesi için girişimler yapmasını dilerim." 
   
   
   
</TEXT>
</DOC>
