<DOC>
<DOCNO> 152014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas09.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayla saadet oldu 
</HEADLINE>
<TEXT>

Lotoda 35 trilyon lira kazanan İngiliz, 29 yıldır görmediği oğlunu buldurup trilyoner yaptı... 
     DIŞ HABERLER SERVİSİ 

     İngiltere'nin Newcastle kentinde yaşayan taksi şoförü Robert Frazer 58 , geçen cumartesi lotoda tam 14.2 milyon sterlin yaklaşık 35 trilyon lira kazandı. Frazer, servetin kendisini çok mutlu ettiğini, ama asıl istediğinin kayıp oğlunu tekrar görebilmek olduğunu söyledi. Oğlu 6 yaşındayken eşinden boşanan taksi şoförü, eski karısı ve oğlu Alan'ın izini tamamen kaybetmişti. Ortaya çıktığı takdirde oğluna 1 milyon sterlin 2.5 trilyon lira vereceğini söyleyen acılı babanın yardımına medya yetişti. İngiliz The Sun gazetesi Frazer'ın oğlu Alan'ı buldu. Araba tamirciliği yapan 35 yaşındaki Alan da, babasıyla "soğuk bir bardak bira" içmek istediğini ifade etti. Baba Frazer, oğluna para verdikten sonra ikinci karısıyla İspanya'ya taşınacak. 
     


YAŞAM 




















</TEXT>
</DOC>
