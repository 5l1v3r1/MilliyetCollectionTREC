<DOC>
<DOCNO> 186942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/yasam/yas02.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Azimle defaksiyon taşta deformasyon' 
</HEADLINE>
<TEXT>

   Konuların bu gibi ifadelerle anlatıldığı, argo ve cinsellik öğeleriyle dolu yardımcı biyoloji kitabı tartışma yarattı 
      ZAFER TOKUŞ Sakarya DHA 
   
   Dershanelerde çalışan biyoloji öğretmeni Mustafa Özdemir'in üniversiteye hazırlanan öğrencilere yardımcı ders kitabı olarak hazırladığı, bazı liselerde dağıtılan 'Sorularla Biyoloji' adlı kitap, ortalığı karıştırdı. Milli Eğitim Müdürlüğü, argo kelimelerin ve cinsel içerikli fıkraların yer aldığı kitapla ilgili inceleme başlattı. 
   
   Öğrenci böyle anlar 
   Kitabının bazı okullarda öğretmen arkadaşlarının tavsiyesiyle dağıtıldığını söyleyen Özdemir ise "Kitapta yer alan her şey okutulan kitaplarda var. Öğrencilerin anlayacağı bir üslup kullandım. O kadar büyütmenin anlamı yok" diye konuştu. İşte olay kitaptan birkaç bölüm 
   ... Profesör yıllanmış öğrencisine "Elimdeki böceğin ismini bil, seni mezun edeceğim" der ve başını sakladığı böceğin arka kısmını öğrencisine gösterir. Öğrenci bilemez. Profesör "Senin adın ve numaran ne idi " der. Öğrenci ceketin eteklerini arkadan kaldırarak k.çını sallar ve "K.çından canlı bilinebiliyorsa sen beni tanı ve notumu ver" deyip çıkıp gider. Sınıflandırma sayfa 48 Kalın bağırsak çok çalışıp içindeki suyun hepsini emerse kişi bu durumda helada egzoz sibobunu zorlarken hangi şarkıyı söyler "Öyle zor ki seni içimden atmak" Sindirim sistemi sayfa 124 Azimle defaksiyon, mermerde deformasyon Azimle s.... mermeri deler. Sayfa 125 Biyoloji dersinde öğretmenler kızları dışarı çıkarır ve erkeklerle baş başa kalır. Onlara insanın üreme organlarını ağız büyüklüğü ile orantılı olduğunu söyler. Bu hipotez kesin değil, daha başka hipotezler de var. Kapı deliğinden içeriyi dinleyen kız öğrenci erkek arkadaşına ağzını büzerek benimki küçük dercesine "Öğretmen ne dedi, ne dedi " diye sorar. Erkek de ağzını yayvanlaştırıp Benimki büyük dercesine "Heeçç bir şey demedi" diye cevap verir. Mühim olan, organların küçük ya da büyüklüğü değil, verimli olmasıdır. Çok ufak ya da çok büyük olmamak kaydıyla Böyle de olsa tornada çektirecek durum yok . ... Bedenen değişik şekillerde ve değişik kişilerle tatmin olunabilir. Mühim olan ruhen tatmindir. Arkadaşının orijinal parça olması, az kullanılmış da olsa, çıkma parça olmaması örfümüzce tercih edilir. 170 
   
</TEXT>
</DOC>
