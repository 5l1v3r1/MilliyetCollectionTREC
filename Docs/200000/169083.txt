<DOC>
<DOCNO> 169083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/yazar/temelkuran.html </URL>
<DATE> 2003/07/13/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Cola Turka Tepki a la Turca 
</HEADLINE>
<TEXT>

     Cola Turka, "Cola" ile "a la turca" sözlerinin uygun miktarda karışımıyla elde edilen bir lezzet. Nicedir var böyle "dil bozmaları". Reklamlarıyla coştuğumuz "Shubuo" da böyleydi misal. İngilizcede "ş" harfi olmadığı için "şu-bu-o" sözcükleri İngilizce okunuşla yazılmıştı. 
     Ne yapılıyor burada Kendi dilini yani, onların okuyuşuyla yazıyorsun. Kendini yani, onların okuduğu gibi okuyorsun. Kendine onların gözüyle bakıyorsun. "Kola Türk" koymuyorsun yani ürünün adını, "Cola Turka" koyuyorsun Onlar seni nasıl okuyorsa sen de öyle "oluyorsun" Artık ne kadar kendin oluyorsun o zaman, ne kadar onlar gibi veya "onlardan" oluyorsun Olunabilir mi Bunlar bir Cola Turka içimi sürede anlaşılabilecek mevzular değil. Ama bir mevzu var ki onu rahatça "halledebiliriz". Üstelik tıpkı Cola Turka isminin yaratılışı gibi onda da bir tür "kendine 'onların' gözünden bakma" hali vardır ki lıkır lıkır içebiliriz. Nedir o mesele Şudur... 
     
"Barış teröristleri"-ABD teröristleri      "Ankara krizi çözmeye çalışıyor " 
     Türk askerleri Süleymaniye'de gözaltına alındığı vakit, haberler böyle çıkmaya başladı. Nasıl oluyor bu Krizi onlar yaratıyor, Türkiye çözmeye çalışıyor. Onların pek çözesi yok, biz ricacı durumundayız. Devi kızdırmadan ısırdığı paçamızı kurtarmaya çalışıyoruz. Hamasi bir "Büyük Türk milleti bu duruma mı düşecekti " hayıflanması değil bu bir üslupsuzluğa, bu ülkede yaşayan insanların kıymetini düşürecek lüzumsuz bir "boynu büküklüğe" işaret sadece. Zaten hiçbir millet o kadar "büyük" veya "küçük" değildir. 
     Bir de şu var Askerler gözaltına alınır alınmaz "ulusal onur" diye ayağa kalkmalar ABD'nin ne pervasız bir yönetime sahip olduğunu aniden "anlamalar" Afganistan'da, Irak'ta, hatta İran'da yaptıklarından sonra bunu anlamamak da aniden Türk askerleri gözaltına alınınca ayılmak İhtiyar adamlar gibi olacak ama daha bir ay geçmedi, yazmıştık bu köşede "Bir gün bizim de başımıza bir şey geldiğinde 'Türkiye o kadar da demokratik değildi' deyiverirler. O zaman 'ötekileştirdiğimiz', ölümlerini 'ötekileştirerek' izlediğimiz halkları belki anlarız" diye. Anladık, anladılar, anlaşıldı galiba. Üstelik Irak'a saldırı yapılmadan önce barış yanlısı yazılar yazanlara "terörist" diyenler tarafından anlaşıldı terörün barış isteyenlerden değil de ABD'nin bizatihi kendisinden geldiği Yılan ete dokununca yılan olduğu teşhis edildi yani. Bravo 
     
Alaturka tepki      Hadi onu geçtik diyelim. "Kriz" çözülür çözülmez "Ama canım biz de orada niye patlayıcı bulunduruyoruz " yollu yazılar, yorumlar çıkması Neredeyse "Adamlar haklı yahu" demeye gelen laflar. "Devi kızdırmaya gelmez, neme lazım" tavırları Tıpkı Cola Turka gibi yani. Son derece Türk, son derece onların gözünden kendini izleme, hatta onların gözlerinden bakmaya alıştıkça gitgide kendini suçlu bulma hali. Cola Turka yani Tepki a la Turca 
     Dışişleri Bakanı Abdullah Gül'ün "Bu olayda kaybeden taraf ABD'dir" demesi İranlı diplomatların "ABD Ortadoğu'da kalacaksa bize muhtaç" demesine o kadar benziyor ki. ABD hiç kimseye muhtaç filan değil oysa, bunu herkes biliyor. Bunu bilenler, diplomatik bir dille, yaklaşan tufandan kendini korumaya çalışıyor. İşte şimdi, ABD terörünün uzak veya yakın hedefi olanlar, farkında olmadan hatta belki istemeden birbirine yakınlaşıyor. 
     Bir şey daha var. Önemli. Şu Hatırlayınız efendim. Mehmet Ali Birand ve Cengiz Çandar'ın CNN Türk'te yayınlanan meşhur röportajında eski ABD Savunma Bakanı Rumsfeld konuşmuştu ve dinlemiştik. Hazret, Türk Ordusu'nun kendilerini hayal kırıklığına uğrattığını söylemişti. Hatta onun üzerine Türkiye'de karar verici kurumun ordu olmadığına ilişkin "tepkiler", manşetler olmuştu. 
     
İki ordu arası konuşma      Acaba Süleymaniye'deki gözaltı doğrudan Türkiye Cumhuriyeti Ordusu'na bir cümle miydi ABD'daki savaş kabinesi artık Türkiye'deki hükümeti bir kenara koyup Ordu'ya mı konuşmaya çalışıyordu Daha bunu kimse konuşmadı, daha bu bağlantı hiç kurulmadı. Ama kurulsa... Zira hükümete özür dilemeyeceğini söyleyen ABD'nin ordusundaki kilit isimlerden Orgeneral James Jones salı günü Genelkurmay Başkanı Orgeneral Hilmi Özkök'ü ziyaret edip bir "telafi jestinde" bulundu. Kerkük'te ABD ve Türk yetkililer arasında yapılacak toplantıya başkanlık edecek askerlerin düzeyi tümgeneralden korgenerale yükseltildi. Dur bakayım sen, bu enteresan. Dur bakayım sen, Cola Turka, a la Turca derken... n 
     
     

</TEXT>
</DOC>
