<DOC>
<DOCNO> 175979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sontur04.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşinin ojesi yüzünden katil oldu 
</HEADLINE>
<TEXT>

     FATİH KARAÇALI Adana DHA 

Adana'da, parkta birlikte alkol alırken tartıştığı Hasan Hüseyin Arslan'ı 31 kalbinden bıçaklayarak öldüren Özgür Işık 27 , cinayeti, oje süren eşine hakaret etmesi üzerine işlediğini söyledi. 
     Tatbikat yaptırılan katil zanlısı Işık, 2 yıl aynı apartmanda oturdukları Arslan'ın tartışma sırasında kendisine bıçakla saldırdığını ileri sürdü. Geçen hafta meydana gelen olayda Arslan'ın elindeki bıçağı alarak kendisini savunmaya çalıştığını ifade eden Işık, "Alkollü olduğu için ayakta duramıyordu. Bana doğru saldırırken ayağı takıldı. Bu sırada ben de elinden aldığım bıçağı kendisine doğru sallıyordum, göğsüne saplandı" dedi. Işık, parkta yapılan yer gösterme sırasında ölen Arslan ile aralarındaki tartışmanın nedenini ise şöyle anlattı 
     "Parkta bira içiyordu. Beni de yanına çağırıp, birlikte içmeyi teklif etti. Ben de kafamın bozuk olduğunu söyleyerek yanından ayrılmak istedim. Nedenini sordu. Annem ile eşimin tartıştıklarını, annemin eşim hakkında parmağına oje sürdüğü için O...' dediğini söyledim. Hüseyin Ağabey de bana Anan söylüyorsa doğru söylemiş. Senin karın oje sürüyorsa O...' dur.' diyerek hakaret etti." 
     
</TEXT>
</DOC>
