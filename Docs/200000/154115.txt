<DOC>
<DOCNO> 154115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/dunya/dun02.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Saddam'ın son kasedi 
</HEADLINE>
<TEXT>

     DIŞ HABERLER SERVİSİ 

     Irak'ın devrik lideri Saddam Hüseyin'in yayımlanmayan son konuşmasını içerdiği bildirilen video kaset, AP TV'sinin eline geçti. Irak TV kanalının eski bir çalışanından alınan ve üzerinde Irak Devlet Başkanlığı damgası bulunan kasette Saddam Iraklılara, "Allah, Amerikan - İngiliz işgalcileri kovmamızda bize bir şekilde yardım edecek" diye sesleniyor. Saddam, daha sonra, "savaşın süresi ve şeklinin nasıl olacağının bilinemeyeceğini ve inananların günahk rlar üzerinde er geç muzaffer olacaklarını" da savunuyor. Saddam, büyük sıkıntının sabırla aşılabileceğini ve işgalcilerin Irak'tan çıkarılacaklarını da iddia ediyor. Kasedin, Firdevs Meydanı'ndaki dev Saddam heykelinin yıkıldığı 9 Nisan'da kaydedildiği belirtiliyor. Saddam Hüseyin'in aynı gün, Bağdat'taki Azamiye Camii çıkışında halkın arasına karışmış halde çekilmiş görüntüleri Abu Dabi TV'since yayımlanmıştı. 
     


DÜNYA 










</TEXT>
</DOC>
