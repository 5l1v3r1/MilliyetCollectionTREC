<DOC>
<DOCNO> 174698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur01.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kurutma makinası kablosuyla boğdum" 
</HEADLINE>
<TEXT>

     ELVAN EZBER İstanbul 

Zeytinburnu'nda Azeri uyruklu Hicran Topçu'yu 34 parçalayarak öldürdüğü iddia edilen Tolga Kağan Sarpar 19 , cinayeti parasız olduğu için işlediğini söyleyerek, "Boynundaki kolye, parmağındaki yüzük ve çantasındaki para dikkatimi çekmişti" dedi. 
     Nuripaşa Mahallesi'nde 15 gün önce parçaları bulunan Hicran Topçu'nun, son konuştuğu kişinin Tolga Kağan Sarpar olduğunu belirleyen polis harekete geçti. Kısa bir takip sonrasında yakalanan Sarpar, sorgusunda suçunu itiraf etti. 
     Olay yerinde tatbikat yaptırılan Sarpar, cinayetten bir hafta önce Topçu'yla tanıştıklarını belirterek, cinayeti şöyle anlattı 
     "Boynundaki kolye, parmağındaki yüzük ve çantasındaki Euro'lar dikkatimi çekmişti. Hemen orada kapkaç yapmak istedim. Ancak, bir türlü cesaret edemedim. Daha sonra birçok kez plan yaptım. Her buluşmamızda gözüm onun çantasındaydı. Kiralık ev aradığını söylediğinde ona ev bulabileceğimi söyledim. Babaannemin evde olmadığı bir saatte onu eve götürdüm. Evde bir türlü çantasını çalamadım. Tam çıkacağımız sırada evdeki köpeği sevmeye başladı. Arkasından yaklaşarak, çantasındaki saç kurutma makinasının kablosuyla onu boğdum. Üzerindeki kolye, küpe, altın zincir ve cep telefonunu aldım. Babaannem gelmeden mutfaktan aldığım bıçakla cesedi parçalara böldüm. Poşetleyip üç ayrı yere attım." Oto tamircisi Sarpar'a, cinayeti işlediği evde ve ceset parçalarını attığı yerlerde yer gösterme yaptırıldı. 
     
</TEXT>
</DOC>
