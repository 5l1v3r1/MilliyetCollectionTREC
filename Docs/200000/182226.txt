<DOC>
<DOCNO> 182226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/yasam/yas02.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ya boyumuz uzarsa' 
</HEADLINE>
<TEXT>

   Başarılı birer jokey olup hipodromda erkeklere toz yutturmak isteyen üç genç kız da kendinden emin tek endişeleri ise kilo almak, boy atmak 
      GÜLAY FIRAT İSTANBUL 
   
   'Sıkı bir rejimdeyim' 
   HÜLYA Tabakçıoğlu, Sinem Aydın ve Zuhal Demirkollu... Yaşları 17 ile 21 arasında değişen bu kızların hedefi hipodromda erkek meslektaşlarını geçmek. Korkuları ise boylarının uzaması ya da kilo almak. Veliefendi Hipodromu'nda lisanslı 344'ü apranti jokey yamağı ve 316 jokey var, bunlardan sadece üçü kız... Ankaralı Hülya 21 , köyünde at sırtından inmemiş. Ailesinin tüm itirazlarına rağmen apranti olmuş. Şimdi 50 yarış kazanıp jokeyliğe terfi peşinde... 1.50 metre boyunda, 51 kilo olan Hülya "Poğaça yemeyi kestim. Sıkı rejimdeyim" diyor. 
   
   'Hostes olamadı' 
   SİNEM'İN 18 gönlünde yatan asıl iş hosteslikmiş. Ama 1.45 metrelik boyuyla Sinem bu isteği hayal olunca, annesinin gördüğü bir ilan üzerine kendini Veliefendi'de bulmuş. Ekimde eğitimi tamamlayıp lisanlı apranti olacak. 39 kilo olan Sinem, kolay kolay kilo almıyor, en büyük korkusu boyunun uzaması. 1.51 metre boyunda ve 40 kilo olan Zuhal 17 ise ortaokuldan sonra atlara olan merakı ağır basınca jokey olmanın yollarını araştırmış ve kendini bu eğitim merkezinde bulmuş. Zuhal, çok sevdiği Ahmet Atçı gibi olabilmek istiyor. 
   
   
</TEXT>
</DOC>
