<DOC>
<DOCNO> 186790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/soneko17.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bu hafta ne izlenecek 
</HEADLINE>
<TEXT>

     Yüksek Seçim Kurulu'nun YSK 3 Kasım milletvekili genel seçimlerine yönelik yapılan itirazları reddetme kararı piyasaları rahatlatırken, Irak'a asker gönderilmesine yönelik gelişmeler, bu hafta, yatırımcıların dikkatle izleyecekleri gelişmelerin başında gelecek. 
     Başkent Menkul Değerler A.Ş. Pazarlama Yönetmeni Kenan Demiral, yaptığı değerlendirmede, geçen hafta YSK'nın kararını büyük ölçüde satın alan piyasanın, orta vadeye ilişkin olumlu beklentilerinin devam ettiğini kaydetti. 
     Özellikle Irak'a asker gönderilmesiyle ilgili yasal çerçevenin belirlenmesinden sonra, Meclis'e gelebilecek tezkerenin kabul edilmesinin olumlu havayı daha da destekleyebileceğini belirten Demiral, şöyle dedi 
     ''Faizlerdeki düşüş seyri ve dövizin tekrar yatay seyre dönmesi, İMKB'deki yüksek hacimli seyrin de devam edebileceğini gösteriyor. 
     Teknik olarak bakıldığında, 14,400 seviyelerinin hacimli şekilde aşılması piyasanın yönü açısından büyük önem taşıyor. Yüksek hacim devam ettiği takdirde 15,000 direnç seviyelerine kadar yeni bir yükseliş trendi yaşanabilir.'' 
Başbakan Erdoğan'ın başkanlığında bugün toplanacak Bakanlar Kurulu'nun, Irak'a asker gönderme konusunu ele alması bekleniyor. Irak'a asker gönderilmesine ilişkin Başbakanlık Tezkeresi'nin gelme ihtimaline karşı TBMM gündeminin 8 ve 9 Ekim günleri boş tutulması kararlaştırılmıştı. 
     
</TEXT>
</DOC>
