<DOC>
<DOCNO> 167261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun18.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de SARS bitti, ilk turist grubu geldi... 
</HEADLINE>
<TEXT>

     Akut solunum yetmezliği sendromu SARS salgınının darbe vurduğu sektörlerde kıpırdanma başladı. Salgının ortaya çıkmasından sonra bu sabah Çin'e ilk turist grubu geldi. 
     Dünya Sağlık Örgütü'nün DSÖ başkent Pekin'i ''SARS'dan etkilenen yerler listesi''nden çıkarması ve bu şehre yönelik seyahat uyarısını kaldırmasından sonra turizm şirketleri harekete geçti. 
     Pekin'e gelen 33 Avustralyalı ve İngiliz turist burada 5 gün kalacak. 
     Çin uluslararası Turizm İdaresi yetkilileri, Temmuz ayında başta Japonya, İngiltere ve Fransa'dan olmak üzere Pekin'e 1000 kadar yabancı turist beklediklerini kaydettiler. 
     
     YENİ VAKA YOK 
     Öte yandan, Çin Sağlık Bakanlığı tarafından yapılan açıklamada, son 24 saat içinde ülkede yeni SARS vakası tespit edilmediği ve ölüm olayı meydana gelmediği belirtildi. 
     Çin'de, tamamı Pekin'de olmak üzere 26 kişi hastanede SARS tedavisi görüyor. 
     
</TEXT>
</DOC>
