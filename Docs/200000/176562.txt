<DOC>
<DOCNO> 176562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sontur24.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamileyim diye doktora gitti, 8 kiloluk ur çıktı... 
</HEADLINE>
<TEXT>

     Iğdır'da ''hamileyim'' diye doktora giden bir kadının karnından 8 kilo ağırlığında ur çıktı. 
     Iğdır'da yaşamını sürdüren Ceyhan Ayrım 42 , karnındaki şişliğin artması üzerine Devlet Hastanesi'ne giderek hamile olabileceğinden şüphelendiğini söyledi. 
     Hastanede yapılan testler sonrası Ayrım'ın hamile olmadığı ve karnındaki şişliğin urdan kaynaklandığı belirlendi. Ayrım'ın karnındaki 8 kilo ağırlığında ur cerrahi müdahale ile alındı. 
     Ameliyatı yapan Başhekim Dr. Timur Burnoun, bu tür vakaların son yıllarda pek görülmediği belirterek, ''Hastamız hamile olduğu şüphesiyle bize başvurdu. Testler sonucu karnındaki şişkinliğin hamilelikten değil urdan kaynaklandığını belirledik ve kansere yol açabilecek bu uru ameliyatla aldık'' diye konuştu. 
     Dr. Burnoun, kadınların karın bölgelerinde meydana gelebilecek şişkinliklerde zaman geçirmeden uzman bir doktora başvurmaları gerektiğini bildirdi. 
     
</TEXT>
</DOC>
