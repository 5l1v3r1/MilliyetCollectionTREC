<DOC>
<DOCNO> 173262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/siyaset/siy05.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şemdin Sakık miras peşinde 
</HEADLINE>
<TEXT>

      ÖZGÜR CEBE Diyarbakır DHA 

   
   Diyarbakır DGM'nin önce idama, yasal değişiklikten sonra da ağırlaştırılmış müebbet hapis cezasına mahk m ettiği PKK'nın önde gelen isimlerinden Şemdin Sakık, kardeşleri aleyhine Muş Asliye Hukuk Mahkemesi'nde miras davası açtı. Kendisinden 1992'den beri haber alamadıklarını savunan kardeşlerinin mirası aralarında bölüşme talebini mahkemenin kabul etmesi üzerine harekete geçen Sakık, iki ay önce Muş Asliye Hukuk Mahkemesi'ne başvurdu. Ölmediğini, babasının üç eşli olduğunu ve kalan mirasın kardeşlerince paylaştırıldığını iddia eden Sakık, Muş'ta babasından kalan otel, dersane, ev, dükk n, arazi, bağ gibi gayrımenkullerde kendisinin de hakkı olduğunu, olası bir yasa ve af kapsamında tahliye olması halinde adı geçen gayrimenkullere ihtiyati tedbir konulmasını ve satışların engellenmesini talep etti. Mahkeme de Sakık'ın talebini haklı bularak taşınmazların satışına ihtiyati tedbir koydu. 
   
   
</TEXT>
</DOC>
