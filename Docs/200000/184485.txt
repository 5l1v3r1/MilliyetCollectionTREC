<DOC>
<DOCNO> 184485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/yasam/yas03.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bektaşi'nin aşkı mahkemede bitti 
</HEADLINE>
<TEXT>

   Karısı 'Bektaşi kocamdan ayrılmak istiyorum' diye mahkemeye başvurdu. Mahkeme davayı reddedince bu kez koca, 'Karım dinsel ayrımcılık yaptı' diye h kime gitti 
      EZELHAN ÜSTÜNKAYA, TÜRKER KARAPINAR 
   
   Karısı Esra Çabık'ın Bektaşi olması nedeniyle boşanmak istediği Ertan Çabık, eşi hakkında "dinsel ayrımcılık yaparak Bektaşiliği umacı gibi gösterdiği" gerekçesiyle 5 milyar liralık manevi tazminat davası açtı. 
   Ancak Ertan Çabık, dava reddedilince Avrupa İnsan Hakları Mahkemesi'ne AİHM başvurmaya karar verdi. 
   
   'Evlenmeden beni kandırdı' 
   Esra Çabık, lise son sınıf öğrencisiyken dört yıl önce kaçarak Ertan Çabık'la evlendi. Ancak eşinin Bektaşi tarikatından olduğunu sonradan öğrendiğini belirten Esra Çabık, 31 Mayıs 2000'de "eşiyle arasında dinsel farklılıklar" olduğunu gerekçe göstererek boşanma davası açtı. 
   Esra Çabık, mahkemeye verdiği dilekçede, kocasının kendisini Marmara Üniversitesi Basın - Yayın Yüksek Okulu mezunu olduğunu ve bir gazetede foto mabirliği yaptığını söyleyerek, kandırdığını da belirtti. Ancak Esra Çabık'ın Eyüp 2. Asliye Ceza Mahkemesi'nde açtığı dava reddedildi. 
   
   Kocanın davası da reddedildi 
   Bu kararın ardından Ertan Çabık, eşinin ilişkilerinin başından beri kendisinin ilkokul mezunu ve Bektaşi olduğunu bildiğini savunarak, 31 Mayıs 2001'de Eyüp 2. Asliye Hukuk Mahkemesi'nde 5 milyar liralık tazminat davası açtı. Çabık'ın açtığı tazminat davası da 11 Nisan 2002'de boşanma davasının reddi gerekçe gösterilerek reddedildi. Kararı temyiz eden Çabık'ın bu istemini görüşen Yargıtay 4. Hukuk Dairesi de, 17 Mart 2003'te yerel mahkeme kararını onadı. 
   Esra Çabık'ın evlilik tarihinde 18 yaşından küçük olması nedeniyle çift bugüne dek boşanamazken, Ertan Çabık eşinin ailesinin boşanmayı çabuklaştırmak için AKP'li bakanları devreye soktuğunu da iddia etti. 
   Ölüm tehditleri aldığını öne süren Çabık, "Olay artık kişisel olmaktan çıktı. Davayı AİHM'ye götüreceğim" dedi. 
   
   
</TEXT>
</DOC>
