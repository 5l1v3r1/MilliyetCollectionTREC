<DOC>
<DOCNO> 151353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/soneko20.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı biber cepleri de yakıyor... 
</HEADLINE>
<TEXT>

     Gaziantep Sebze ve Meyve Hali'nde bugün, sebze ve meyve fiyatlarında düşüş yaşandı. 
     Kırmızı biber haftaya adeta ''cep yakarak'' başladı. Geçen hafta sonunda 2 milyon lira olan kırmızı biber, bugün 4 milyon 500 bin lirayla haftaya başlayarak en pahalı ürün oldu. 
     Sebzelerde, kırmızı biber fiyatında yüzde 100 artış yaşanmasına rağmen, diğer biber çeşitlerinin fiyatı indi. Yeşil, dolmalık ve süs biber fiyatlarında gözle görülür düşüş yaşandı. 
     Diğer yandan, Ayşe kadın fasulye, salatalık, kabak haylan, topak patlıcan, ekşi limon ve kuru sarımsak gibi sebzelerin fiyatlarında da düşüş gözlendi. Ispanak yüzde 100 artış gösterirken, karnabahar ve siyah lahana fiyatlarında da gözle görülür artış yaşandı. 
     Hal'de, greyfurt ve elma çeşitleri fiyatlarında da artış yaşanırken, kivinin fiyatı yüzde 50 oranında arttı. Ayva, badem çağlası, yeni dünya ve portakal çeşitlerinin fiyatı ise düştü. 
     





</TEXT>
</DOC>
