<DOC>
<DOCNO> 178175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sondun03.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld ''Gerekirse Irak'a daha fazla asker göndeririz'' 
</HEADLINE>
<TEXT>

     ABD Savunma Bakanı Donald Rumsfeld, askeri yetkililerden talep gelmesi halinde Irak'a hemen yeni birlikler göndereceklerini, ancak henüz kendilerinden talepte bulunulmadığını söyledi. 
     Teksas'taki Lackland askeri hava üssünde askeri yetkililerle görüşen Rumsfeld, görüşmenin ardından düzenlediği basın toplantısında, ''Komutanlar, daha fazla güç talebinde bulunursa, bu talebi karşılarız'' dedi. 
     Böyle bir talebi anında yerine getirebileceklerini söyleyen Rumsfeld, henüz Amerikan Merkez Kuvvetleri Komutanı Orgeneral John Abizaid'in böyle bir istekte bulunmadığını belirtti. 
     Irak'ta polis, asker, sınır muhafızı, sivil savunma birimi olarak 40-50 bin Iraklının çalışmasının planlandığını anlatan Rumsfeld, Iraklıların bir bölümünün buna hazır olduğunu, bir bölümünün de hazırlandığını kaydetti. 
     Rumsfeld, şu an için Amerikan güçlerinin Irak'ta ne kadar kalacağını bilmenin mümkün olmadığını söyledi. 
     
</TEXT>
</DOC>
