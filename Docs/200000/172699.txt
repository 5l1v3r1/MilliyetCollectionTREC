<DOC>
<DOCNO> 172699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/spor/yguven.html </URL>
<DATE> 2003/07/31/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Hutbe'den sonra... 
</HEADLINE>
<TEXT>

   
   Kötü tezahüratla mücadelede "hutbe"den faydalanmak ilginç bir fikir... 
   Bir kere maçlarda çığırından çıkan insanlardan henüz ümit kesilmemiş. Siz "Kapkaç yapmayın, vergi kaçırmayın, haraç almayın" şeklinde bir hutbe duydunuz mu hiç Onların camiye gitmediği varsayılıyor olsa gerek. Peki, tribündekilerin camiye gittikleri ne malum 
   Onun da kolayı var .. 
   Cuma Namazı'nda imamın kaşelemediği biletler geçersiz sayılsın .. Sonra... Boşta bir sürü imam var, onları da tribün lideri yaparız. Maçlarda ilahi okumak, gol duası, şükür namazları falan .. 
   Siyasi İslam futboldan niye yararlanmasın 
   
   Kartal'dan Roket'e    Türkiye'nin ekonomik durumu ile futbolumuzun ekonomisi kesinlikle ters orantılı. Bir gün, bir güzide kulübümüzün Beckham'ı transfer ettiğini duyarsanız, hemen pılınızı pırtınızı toplayıp yurdu terk edin. 
   Daum'u duydunuz... 
   İki sezon önce çalıştırdığı Türk takımındaki futbolcuları "Kartal marka otomobile" benzeten Daum, bugün elindeki malzemeyi "şıkır şıkır bir roket" olarak nitelendiriyor. 
   Ekonomide rivayetler muhtelif, lakin futbol Lale Devri'ni yaşıyor. 
   
   Cim-Bom'un 'Cin' yönetimi 
   Cim-Bom, Leverkusen'in 5 milyon Euro fiyat biçtiği Yıldıray için giriştiği pazarlıkta, inanılmaz bir performans sergilemiş ve "Bakın kardeşim, Yıldıray gelecek sezon bedelsiz olarak uçacak elinizden. Gelin biz size 2,5 milyon Euro verelim. Hem para kazanırsınız hem de Yıldıray'a ödediğiniz paradan kurtulursunuz. K ra bak" demiş. 
   Leverkusen yöneticilerinin yanıtı bilinmiyor. 
   Her halde şoka girmişler ve kafalarını duvarlara çarpmışlardır, "Biz bunu hiç düşünmemiştik yaa" diye. 
   Galatasaraylılar müsterih olsunlar... Hesap kitaptan, pazarlıktan bu kadar anlayan yönetimleri olduğu sürece daha çook kredi bulurlar. 
   
   Aman Recep    
</TEXT>
</DOC>
