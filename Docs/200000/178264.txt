<DOC>
<DOCNO> 178264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sonspo28.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda ceza sezonu da açıldı... 
</HEADLINE>
<TEXT>

     Birinci Süper Futbol Ligi'nde 2003-2004 sezonunda sahası kapatılan ilk takım, geçen sezon bu uygulamadan en çok canı yanan takım Fenerbahçe oldu. 
     Futbol Federasyonu Profesyonel Futbol Disiplin Kurulu'nun PFDK Trabzonspor-Fenerbahçe maçında çıkan olaylar nedeniyle, Fenerbahçe Kulübü'ne 1 maç saha kapama ve 1 milyar lira para cezası vermesiyle, sarı-lacivertli takım, Birinci Süper Lig'de bu sezon sahası kapatılan ilk takım oldu. 
     
     GEÇEN SEZONKİ UYGULAMA 
     Futbol Federasyonu'nun statlarda taraftarların küfürlü tezahürat ve taşkınlıklarını önlemek amacıyla 2002-2003 sezonunda uygulamaya koyduğu yeni cezalandırma sistemi, geçen sezon 7 takımın ceza almasına neden olmuştu. 
     Fenerbahçe, 2 kezle yeni uygulamadan en çok payını alan takım olurken, Bursaspor, Ankaragücü, Diyarbakırspor, Galatasaray, Trabzonspor ve Gaziantepspor da 1'er kez cezalandırılmıştı. 
     Öte yandan Malatyaspor, bir önceki sezondan kalan cezası nedeniyle 2002-2003 sezonunun 2. haftadaki Gaziantepspor maçını Adana'da yaparken, Diyarbakırspor ise, lig maçında aldığı ceza nedeniyle Türkiye Kupası 3. kademe maçını Gaziantep'te yaptı ve İkinci Lig A Kategorisi takımlarından Büyükşehir Belediyesi Ankaraspor'a 2-1 yenilerek elendi. 
     Diğer yandan Galatasaray'ın İstanbul'da Adanaspor ile yaptığı maçta hakemin 3 ve 4 numaralı anonsları yaptırmasına karşın gözlemci raporu doğrultusunda sarı-kırmızılı kulübe ceza verilmemesi, kuralın uygulanması konusunda tartışma yaratmıştı. 
     
     GEÇEN SEZONUN CEZALI MAÇLARI 
     Birinci Süper Futbol Ligi'nde geçen sezon taraftarlarının taşkınlıkları sonucu ceza alan takımlar şöyle 
     
     
Hafta Maç Sonuç Ceza Şekli 9 F.Bahçe - Adanaspor 1 - 1 Seyircisiz 10 Bursaspor - G.Antepspor 1 - 1 Seyircisiz 13 F.Bahçe - Bursaspor 7 - 1 Ankara'da 16 Ankaragücü - G.Antepspor 5 - 3 Seyircisiz 20 Malatyaspor - Denizlispor 2 - 1 Seyircisiz 25 Galatasaray - Elazığspor 3 - 0 Seyircisiz 25 Trabzonspor - Bursaspor 3 - 0 Samsun'da 27 G.Antepspor - Bursaspor 2 - 1 Mersin'de 
     
</TEXT>
</DOC>
