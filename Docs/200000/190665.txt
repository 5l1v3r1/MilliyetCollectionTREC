<DOC>
<DOCNO> 190665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun21.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamile kadın, evinin yanındaki baz istasyonunu kaldırttı 
</HEADLINE>
<TEXT>

     İngiltere'de hamile bir kadın, açtığı davayı kazanarak, evinin yakınındaki cep telefonu baz istasyonunu başka bir yere taşınmasını sağladı. 
     27 yaşındaki Jodie Philips, dava açarak, evinin yakınındaki cep telefonu baz istasyonunun bir başka yere taşınmasını istedi. 
     Baz istasyonunun, ailesinin ve doğacak bebeğinin sağlığına zarar vermesinden endişe duyduğunu belirten Philips, baz istasyonu Hampshire'daki evinin yakınında kurulurken kimsenin kendisinin fikrini almadığını kaydetti. 
     Mahkeme, baz istasyonunun bölgede kurulması konusunda Philips'in de ''söz hakkı bulunduğuna'' ve bu hakkın kendisine tanınmadığına karar verdi. 
     Mahkemenin kararının örnek oluşturacağı ve bu konuda çok sayıda dava açılabileceği belirtiliyor. 
     
</TEXT>
</DOC>
