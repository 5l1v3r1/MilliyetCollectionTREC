<DOC>
<DOCNO> 194764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sondun26.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani ''Türk ordusunun zarar görmesini istemiyoruz'' 
</HEADLINE>
<TEXT>

     Irak Geciçi Hükümet Konseyi GHK Başkanı Celal Talabani, ''Türk ordusunun zarar görmesini istemiyoruz'' dedi. 
     Talabani, Bağdat'ta yayımlanan Elmeda gazetesine verdiği demeçte, Türkiye'yle ilişkiler konusundaki bir soruyu yanıtlarken, Irak'ın komşularıyla olan sorunlarının dostça çözümlenmesini istediğini söyledi. 
     Türk askerinin Irak'a gönderilmesinin Bağdat tarafından reddedilmesinin, Türkiye'ye karşı bir düşmanlık olmadığını belirten Talabani, şöyle dedi 
     ''Komşu devletlerin ve diğer devletlerin kuvvetleri, Irak'ta güvenlik ve istikrarı sağlayamaz. Güvenlik ve istikrarı, ancak GHK önderliğinde Irak güvenlik kuvvetleri sağlayabilir. Biz, Türk ordusunun zarara uğramasını ve iki halk arasında bunalım yaratmak istemiyoruz.'' Türkiye ziyaretiyle ilgili bir soruya karşılık olarak Talabani, GHK'dan 10 üyeyle bakanlar kurulundan 7 bakanın katılacağı bir heyet eşliğinde Türkiye'yi ziyaret edeceğini ve iki ülke arasındaki ilişkileri pekiştirmek için anlaşmalar imzalayacağını söyledi. 
     
</TEXT>
</DOC>
