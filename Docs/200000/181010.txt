<DOC>
<DOCNO> 181010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sondun19.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SMS mesajı ile tanışıp, telefon kulübesinde evlendiler.. 
</HEADLINE>
<TEXT>

     Norveç'te, cep telefonu mesajı sayesinde tanışarak aşık olan bir çift, henüz yüz yüze gelmeden önce evlenmeye karar verdiler ve nikahlarını bir telefon kulübesinde kıydılar. 
     Norveç basınında çıkan haberlere göre, Oslo'da oturan Grete Irene Myrslett 35 ile ülkenin diğer ucunda yaşayan Frode Tangedahl Stroemsoe 31 , geçen yıl cep telefonu şirketinin ''flört'' servisi sayesinde tanıştılar. 
     Yüklü telefon faturası ödeyen Myrslett ile Stroemsoe, sonunda evlenmeye karar verdiler ve nikah yüzüklerini oturdukları kentlerdeki kuyumcu dükkanlarından birbirlerine telefon ederek seçtiler. 
     Sonunda Myrslett, nişanlısını görmek için Haugesund'a gitti. Nikah daveti de kısa mesaj servisi yoluyla yapıldı. 
     Hafta sonunda yapılan, 100 kadar kişinin katıldığı nikahın sponsorluğunu, kırmızı telefon kulübelerinin yerleştirilmesinin 70. yıldönümünü kutlayan devletin telefon şirketi Telenor ASA yaptı. 
     
</TEXT>
</DOC>
