<DOC>
<DOCNO> 175492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo11.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Fenerbahçe'ye iddialı hazırlanıyor... 
</HEADLINE>
<TEXT>

     Birinci Süper Futbol Ligi'nde sahasında Fenerbahçe'yi konuk edecek Trabzonspor'da, kulüp genel koordinatörü İsmail Yavuz, bu sezon bordo-mavili takımdan puan almanın çok zor olacağını söyledi. 
     Yavuz, Konyaspor maçında Hüseyin ve Yattara olmak üzere 2 önemli futbolcularının hakem hatası nedeniyle kırmızı kartla oyun dışı kaldığını savunarak, ''Konyaspor maçı, böylesine ve şansızlıklarla başlayan bir maçtı. Artık bundan sonra böyle olmayacak. Yaptığımız transferlerle güçlü bir kadro oluşturduk. Trabzonspor'dan bu sezon puan almak çok zor olacak'' dedi. 
     Trabzonspor'un zorlu maçlardan alnının akıyla çıktığını da ifade eden Yavuz, ''Fenerbahçe ilk hafta yenilgiyle başladı. Bizim karşımızda sahadan galibiyetle ayrılmak için ellerinden geleni yapacaklardır. Çok zor bir karşılaşma olacak ancak bizim de ligde hedeflerimiz belli. Hedeflerimiz doğrultusunda bu maçtan 3 puanla ayrılmak istiyoruz'' diye konuştu. 
     Hüseyin Avni Aker Stadı'ndan tel örgülerin kaldırılmasının kimseyi endişelendirmemesi gerektiğini de ifade eden Yavuz, şöyle konuştu 
     ''Biz, taraftarımıza güvenerek tel örgüleri kaldırdık. Onlar da centilmenlikle Fenerbahçe maçı sonrası Türkiye'nin gündemine oturacaklardır. Trabzonspor taraftarı çağdaşlaşma yolunda bir örnek olacaktır.'' 
     
</TEXT>
</DOC>
