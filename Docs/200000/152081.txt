<DOC>
<DOCNO> 152081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/soneko06.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Asya'nın büyümesini SARS vurdu... 
</HEADLINE>
<TEXT>

     Dünya Bankası, Akut Solunum Yetmezliği Sendromu SARS salgını yüzünden Doğu Asya bölgesi için yaptığı ekonomik büyüme tahminini aşağı çekti. 
     Dünya Bankası'ndan yapılan açıklamada, hastalık nedeniyle bölgenin bu yıl göstereceği ekonomik büyümenin, Kasım ayında beklendiği gibi yüzde 5.5 oranına ulaşamayıp, yüzde 5'te kalacağının tahmin edildiği bildirildi. 
     Açıklamada, salgından kısa vadede özellikle turizm ve perakende satış sektörünün etkilendiği belirtildi. 
     Dünya Bankası'nın açıklamasında, SARS salgınının olumsuz etkisiyle ekonomik büyümenin beklenenin altında kalacağının tahmin edilmesine rağmen, Doğu Asya ekonomilerinin yapı taşlarının sağlam olduğu ve bu azalmış büyüme hızının bile dünyanın diğer bölgeleriyle karşılaştırıldığında yüksek olduğu vurgulandı. 
     





</TEXT>
</DOC>
