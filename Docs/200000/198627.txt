<DOC>
<DOCNO> 198627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/soneko01.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tevfik Bilgin, BDDK Başkanlığı'na atandı... 
</HEADLINE>
<TEXT>

     Tevfik Bilgin, Bankacılık Düzenleme ve Denetlenme Kurulu BDDK Başkanlığı'na atandı. 
     Konuyla ilgili Bakanlar Kurulu Kararı, bugünkü Resmi Gazete'de yayımlandı. 
     Halen Halk Bankası Genel Müdürü olan Bilgin, Engin Akçakoca'nın istifasıyla boşalan BDDK Başkanlığı'nda kalan süreyi tamamlayacak. 
     
     BİLGİN'İN ÖZGEÇMİŞİ 

     Bankacılık Düzenleme ve Denetleme Kurulu BDDK Başkanlığı görevine getirilen Tevfik Bilgin, 1967 yılında Aydın'da doğdu. 
     Ortadoğu Teknik Üniversitesi'nin Kamu Yönetimi Bölümü'nden 1990 yılında mezun olan Bilgin, ABD'de Iowa Üniversitesi'nden işletme masterını aldı. 
     Bilgin, 1992-1995 yılları arasında Hazine Müsteşarlığı, Bankalar Yeminli Murakıpları Kurulu, Bankalar Yeminli Murakıp Yardımcısı, 1995-2001 yılları arasında Bankalar Yeminli Murakıbı olarak görev yaptı. 
     2001-Mart 2003 tarihleri arasında Anadolu Endüstri Holding'in Finans Şirketlerinden sorumlu Mali İşler Koordinatör Yardımcısı olarak görev yapan Bilgin, Halkbank'ın 27 Mart 2003 tarihinde yapılan genel kurulu sonucunda Halkbank Genel Müdürlüğü görevine getirildi. 
     Evli olan Bilgin, BDDK Başkanlığı'na atanmadan önce Halkbank Genel Müdürlüğü görevini yürütüyordu. 
     Bankalar Kanunu hükümlerine göre BBDK Başkanı, ''ilgili bakanın teklifi ve Bakanlar Kurulu'nun ataması'' ile göreve başlıyor. 
     
</TEXT>
</DOC>
