<DOC>
<DOCNO> 172028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/magazin/mag01.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kınalı değil 'paralı kar' 
</HEADLINE>
<TEXT>

Oyunculuğu para değil zevk için yapan Alper Kul, 'Yetim Demir'i oynadığı Kınalı Kar'ın tatile girmesiyle tatil köyünün başına geçti 
     ALİ EYÜBOĞLU 

     KINALI Kar adlı dizide 'Yetim Demir'i oynayan Alper Kul, dizinin en zengin oyuncusu çıktı. Efes Turizm'in ortağı ve genel müdürü Fikret Kul'un tek oğlu olan Alper, 'Kınalı Kar' tatile girince içinde çiftlik, restoran ve bungalovların yer aldığı Cumhuriyet Köyü'ndeki tesislerin başına geçti. Bungalovlara tiyatro hocaları Müjdat Gezen, Haldun Dormen, Mustafa Alabora, Savaş Dinçel'in adını veren Kul, onlara burada ömür boyu tatil hakkı tanıdı. Alper, işletmeciliğin yanı sıra Şehir Tiyatroları'nın yeni sezonda sahneleyeceği "Midas'ın Kulakları" için çalışıyor. 
     OYUNUN provaları için İstanbul'la Cumhuriyet Köyü arasında 2002 model Aprilia Pagaso motoruyla mekik dokuyan Alper Kul, yorgunluğunu ise villalarının havuzunda atıyor. 27 yaşındaki Kul, Yeşilköy açıklarında karaya oturttuğu teknesiyle bu yıl ilgilenecek zaman bulamamaktan yana dert yanıyor. İndiana Üniversitesi Tiyatro Bölümü'nü bitirdikten sonra Chicago'da tiyatro oyunculuğu yapan Kul, Amerika'daki okulda tanıştığı Venezuella'lı nişanlısından ayrılınca Türkiye'ye döndüğünü söylüyor. 
     

</TEXT>
</DOC>
