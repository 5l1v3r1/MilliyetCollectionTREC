<DOC>
<DOCNO> 197207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/spor/spo15.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Hatipoğlu'na ceza    ATLETİZM Milli Takımı Antrenörü Ertan Hatipoğlu'na on ay hak mahrumiyeti cezası verildi. GSGM Ceza Kurulu, Hatipoğlu'nun, Dünya Atletizm Şampiyonası'nda disiplinsiz davranışlar sergilediği ve takım kafilesinden ayrı hareket ettiği gerekçesiyle Hatipoğlu'na ceza kesti. 
   
   Dosyalar açılıyor    ABD'Yİ sarsan ve sıradan doping testlerinde ortaya çıkmayan Tetrahydragastrinon THG isimli ilaç Türkiye Doping Merkezi'ni de alarma geçirdi. İlacın Türkiye'de de kullanılıp, kullanılmadığı araştırmasını yapan merkez, kapatılan analiz dosyalarını yeniden açarak, geriye dönük çalışmalara başladı. 
   
   Kalpar istifa etti    İKİNCİ Lig A Kategorisi takımlarından Kocaelispor'da, Teknik Direktör Hüseyin Kalpar görevinden istifa etti. Yönetimin sıkıntıları gidermek için gösterdiği çabayı yeterli bulmadığını belirten Kalpar, "İlkelerimi ön planda tutarım" dedi. 
   
   Aykaç'a son görev    VEFATI spor dünyasını yasa boğan Eşfak Aykaç'ın naaşı bugün toprağa verilecek. 85 yaşında hayata gözlerini yuman Aykaç, Teşvikiye Camii'nde öğle namazının ardından kılınacak cenaze namazı sonrası Zincirlikuyu Mezarlığı'nda son yolculuğuna uğurlanacak. TSYD, Galatasaray ve Fenerbahçe, birer başsağlığı mesajı yayınladı. 
   
   TV'de bugün    CNN TÜRK 15.10 Smaç 
   Konuk Neslihan 
   CNN TÜRK 23.05 Süper Lig Cumartesi 
   CINE 5 20.30 R.Sociedad-Mallorca Canlı 
   TV 8 19.00 Modena-Juventus Canlı 
   TV 8 21.30 Inter - Regina Canlı 
   TRT 2 16.30 Tuborg-Fenerbahçe 
   Canlı 
   NTV 14.30 Manchester Utd - B.Rovers Canlı 
   NTV 17.00 Southampton-Chelsea Canlı 
   NTV 20.30 Philadelphia-Boston Bant 
   LİG TV 13.15 Türk Telekom-İzmirspor Canlı 
   
   
</TEXT>
</DOC>
