<DOC>
<DOCNO> 179612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur24.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Sinan Kara'nın kitabına soruşturma... 
</HEADLINE>
<TEXT>

     Yazdığı ''Sinan'ın Kara Kitabı'' isimli kitap nedeniyle, gazeteci Sinan Kara hakkında üçüncü kez soruşturma açıldı. 
     ''Allah için bir Hyundai'' başlığı altında, Datça Müftüsü Osman Aytekin'in cemaatten bağış toplayarak makam aracı satın aldığı iddiasına da yer veren söz konusu kitap hakkında, Müftü Osman Aytekin'in Datça Cumhuriyet Savcılığı'na şikayette bulunması üzerine, Kara hakkında soruşturma açıldı. 
     Geçen mart ayında yayınlanan kitap hakkında daha önce Datça Kaymakamı Savaş Tuncer ve işadamı Doğan Yalçınkaya da suç duyurusunda bulunmuştu. Aytekin'in yaptığı suç duyurusuyla Kara hakkında üçüncü kez soruşturma açılmış oldu. 
     Sinan Kara, Datça Cumhuriyet Savcılığı'na verdiği ifadesinde, kitabında Aytekin'e hakaret etmediğini ve objektif bilinçle gazetecilik görevini yerine getirdiğini söyledi. 
     Sinan Kara hakkında, şu ana kadar açılan 16 davadan 13'ü Yargıtay aşamasında ve halen üç davasıyla, devam eden 5 soruşturması bulunuyor. 
     
</TEXT>
</DOC>
