<DOC>
<DOCNO> 174257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/soneko38.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisseler bugün ortalama yüzde 2.09 değer kazandı. 
     İstanbul Menkul Kıymetler Borsası İMKB Ulusal 100 endeksi, 1. seansta 99.31 puan artışla 11,410.43 puandan kapandı. 
     2. seansta da endeks 136.98 puan artışla 11,547.36 puandan günü tamamladı. Endeks, günlük bazda 236.24 puan ve yüzde 2.09 yükseldi. 
     Hisse senetleri piyasasında günlük işlem hacmi 579 trilyon 993 milyar 69 milyon lira oldu. 
     Dün yaşanan kar satışlarının ardından piyasanın bugün, banka hisselerinin önderliğinde toparlandığını belirten uzmanlar, endeksin 11,600 bölgesinde güçlü direnci bulunduğunu, bu seviyeye yaklaşıldıkça satış baskısının arttığını, yüksek işlem hacmiyle bu seviye test edilirse kırılma olasılığının oldukça yüksek olacağını savunuyor. 
     
     DOLAR 
     Merkez Bankası, doların bugünkü efektif kurunu alışta 1 milyon 403 bin 344 lira, satışta ise 1 milyon 413 bin 217 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 9 bin 318 lira, satışta ise 9 bin 383 lira düştü. 
     Serbest piyasada dün 1 milyon 407 bin liradan kapanan Dolar, güne 1 milyon 405 bin liradan, 1 milyon 600 bin liradan kapanan Euro da 1 milyon 594 bin liradan başladı. 
     Piyasa kapanışında doların satış fiyatı 1 milyon 406 bin liraya, Euro'nun satış fiyatı 1 milyon 599 bin liraya geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.88 puan arttı. 
     Bu kağıdın aynı gün valörlü işlemlerinin basit getirisi yüzde 43.67, bileşik getirisi yüzde 43.40'tan kapandı. 
     Dünkü piyasa kapanışında bu kağıdın basit getirisi yüzde 42.81, bileşik getirisi yüzde 42.52 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 31.99 olarak belirlendi. 
     
</TEXT>
</DOC>
