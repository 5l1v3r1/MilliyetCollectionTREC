<DOC>
<DOCNO> 178319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/ekonomi/eko12.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'e 200 milyon dolar ek ihracat bağlantısı 
</HEADLINE>
<TEXT>

   
   Çin'in önde gelen firmalarından oluşan 62 kişilik ticaret heyetinin Türkiye'deki firmalarla görüşmelerinin ardından, Devlet Bakanı Kürşad Tüzmen ve Çin Halk Cumhuriyeti Ticaret Bakanı Lu Fuyuan'ın da katılımıyla İstanbul'da çeşitli anlaşmalar imzalandı. 
   İmza töreninde konuşan Devlet Bakanı Tüzmen, bu sene Türkiye'nin Çin'e olan ihracatında 200 milyon dolarlık bir ekstra ihracat artışını sağlayacak anlaşmaları imzaladıklarını bildirdi. 
   Çin ve Türkiye arasında Türkiye aleyhine 1 milyar doların üzerinde dış ticaret açığı bulunduğuna işaret eden Tüzmen, Başbakan Recep Tayyip Erdoğan ile Çin'e yaptıkları ziyarette özellikle alıcı grupların organize edilerek Türkiye'de anlaşmalar yapmasını sağlamaya çalıştıklarını kaydetti. 
   
   
</TEXT>
</DOC>
