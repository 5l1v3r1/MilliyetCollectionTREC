<DOC>
<DOCNO> 167192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/siyaset/siy10.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser raporuyla tayin istiyorlar 
</HEADLINE>
<TEXT>

Bakan Çelik, "Binlerce öğretmen raporla tayinlerini yaptırmaya çalışıyor. Bu kadar öğretmenimizin anne babasının kanserli olması üzücü" dedi 
     ANKARA Milliyet 

     Milli Eğitim Bakanı Hüseyin Çelik, binlerce öğretmenin "annem, babam kanser" diyerek sağlık raporu aldığını belirterek, "Bununla tayin olmaya çalışıyorlar. Böyle bir şey olmadığını hepimiz biliyoruz" dedi. 
     Okulların 15 Eylül'de açılacağını belirten Çelik, norm kadro uygulamasının yığılmalara neden olduğunu, değişiklik için Genelkurmay Başkanlığı, Adalet ve İçişleri bakanlıklarıyla çalışmalar yapılacağını kaydetti. 
     İl Milli Eğitim Müdürleri Toplantısı'na katılan Çelik, işini ibadet zevkiyle yapan öğretmenlere ihtiyaç duyulduğunu vurgulayarak, şöyle konuştu "Depo öğretmenlerin eritilmesi amacıyla asgari, maaş karşılığı derslere girilmesi sağlanacak. Asker, h kim, polis ve maliyeci gibi sürekli yer değiştiren personelin öğretmen eşleri de aynı ile atanması gerekir. Halbuki yapılacak organizasyonla her iki grubun ihtiyaç duyduğu yerlerde eşleri bir arada çalıştırabilmemiz mümkün." 
     Yıllarca Kars, Van ya da Hakk ri'de çalışan öğretmenlerin memleketlerine dönmek istediklerini ifade eden Çelik, şöyle devam etti 
     "Binlercesi sağlık raporu aldı. Çok üzülüyorum. Sağlık raporlarıyla tayinlerini gerçekleştirmeye çalışıyorlar. Belki haklılar. O insanları, uygulamalarla sahte raporlar almaya itiyor olabiliriz. Raporlar inceleniyor. Allah göstermesin, bu kadar öğretmenimizin anne babasının kanserli olması üzücü." 
     

</TEXT>
</DOC>
