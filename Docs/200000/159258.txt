<DOC>
<DOCNO> 159258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/soneko30.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da grev dalgası yayılıyor... 
</HEADLINE>
<TEXT>

     Fransa'da, çalışma ve emeklilik yasa tasarısını protesto için bazı sendikaların dün başlattığı grev dalgası yeni katılımlarla genişliyor. 
     Metro ve belediye otobüs sürücüleri, çöpçüler, hava trafik denetçilerinden sonra öğretmenlerin de katıldığı grev Fransa'da hayatı felce uğrattı. 
     Hava trafik denetçilerinin grevi yüzünden uçak seferlerinin yüzde 80 azaldığı, başkent Paris'te çöp bidonlarının boşaltılmadığı gözlenirken, öğretmenlerin yüzde 60'ının katıldığı grev birçok dersin boş geçmesine neden oldu. 
     Ulaştırma işçileri ve memur sendikalarının da 3 Haziran'dan itibaren greve başlayacağı açıklanmıştı. 
     Fransa'da sosyal güvenlik sistemindeki açığı kappatmak için tam emeklilik yaşını 65'e çıkarmayı öngören yasa tasarısı, çalışanların sert tepkisiyle karşılaşmıştı. 
     
</TEXT>
</DOC>
