<DOC>
<DOCNO> 158939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/spor/spo03.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk savaş 
</HEADLINE>
<TEXT>

Terim ile Lucescu maçtan önce bir araya gelmedi. Galatasaray'ın hocası daha önce verdiği sözü tuttu ve koridorlarda Beşiktaşlı futbolcuları tek tek kutladı 
     Buluşma olmadı 
     İNÖNÜ Stadı'nda derbinin sonucu kadar en çok merak edilen konuların başından Fatih Terim - Lucescu buluşması geliyordu. İlk yarıda oynanan maçta sıcak bir tablo çizen ikili dün gece bir araya gelmedi. Lucescu, sahaya çıktıktan sonra engelli bir taraftarı öptü ve daha sonra kulübeye geçti. Fatih Terim ise karşılaşmadan sonra Rumen hocaya tebrik mesajı gönderdi. 
     
     'Hayırlı olsun' 
     BAŞTA Lucescu olmak üzere tüm Beşiktaş camiasının şampiyonluğunu kutlayan Fatih Terim, ardından hafta içinde verdiği sözü tuttu. Terim hatırlanacağı gibi "İlk kutlamayı ben yapacağım" demişti. Tecirübeli hoca bitiş düdüğüyle birlikte Beşiktaş soyunma odasına gitti ve Siyah - Beyazlı futbolcuları tek tek kutladı. Beşiktaşlılar da bu jeste alkışla yanıt verdi. 
     
     Aydın'a gönderme 
     TERİM, maçın orta hakemi Ali Aydın'a da tepki gösterdi. Basın mensuplarının iki kırmızı kartla ilgili sorusuna başarılı hoca şu cevabı verdi, "Ali Aydın genelde konuk takıma kartlarını gösteriyor." Terim - Lucescu çekişmesi tribünlere de yansıdı. Tribünlere asılan "Padişahım, senden büyük Allah var. İmparator, senden büyük Lucescu var" pankartları dikkat çekti. 
     

</TEXT>
</DOC>
