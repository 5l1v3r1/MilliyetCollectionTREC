<DOC>
<DOCNO> 153644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/siyaset/siy03.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT adayı BBP'li çıktı 
</HEADLINE>
<TEXT>

RTÜK'ün TRT koltuğu için bildirdiği adaylardan Şahin'in 'Parti üyesi değilim' dediği halde BBP'li çıkması, skandala yol açtı. Seçimler yenilenecek 
     ANKARA Milliyet 

     Boşalan TRT Genel Müdürlüğü için RTÜK'ün "büyük titizlik"le yaptığı incelemeden skandal çıktı. Yargıtay Cumhuriyet Başsavcısı Sabih Kanadoğlu, RTÜK'ün Bakanlar Kurulu'na bildirdiği adaylardan Mehmet Nuri Şahin'in Büyük Birlik Partisi BBP üyesi olduğunu açıkladı. 
     Gazeteci Hulki Cevizoğlu'nun itirazı üzerine dün toplanan RTÜK, Yargıtay Cumhuriyet Başsavcılığı Siyasi Partiler Sicil Bürosu'ndan Şahin hakkında bilgi istedi. Kanadoğlu da dün, "İncelemelerde, Şahin'in 2001'de BBP'ye üye olduğu ve 2 Haziran 2002'deki 1. Olağanüstü Büyük Kurultay'da genel yönetim kurulu yedek üyeliğine seçildiğinin belirlendiğini, üyelik kaydının sürdüğünün tespit edildiğini" kaydetti. 
     
     Yazıcıoğlu Üye değil 
     RTÜK'ün, bugün Şahin'in adaylığını düşüreceği ve seçimi tamamen yenileyeceği vurgulandı. BBP lideri Muhsin Yazıcıoğlu'ndan "partiye üye olmadığına" ilişkin yazı alan ve bunu RTÜK'e gönderen Şahin'in, suç duyurusunda bulunulması halinde, Yazıcıoğlu ile birlikte, "yalan beyandan" 1 yıla kadar hapis istemiyle yargılanabileceği kaydedildi. Yazıcıoğlu ise, bir dönem partide görev alan Şahin'in, BBP'nin herhangi bir il ve ilçe teşkilatında üyelik kaydı bulunmadığını bildirdi. 
     


SİYASET 













</TEXT>
</DOC>
