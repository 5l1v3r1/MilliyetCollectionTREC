<DOC>
<DOCNO> 157353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sontur32.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da köpük partisi 
</HEADLINE>
<TEXT>

     Antalya'daki bir diskotekte düzenlenen Köpük Partisi'nde çiftler doyasıya eğlendi. 
     Antalya'nın en büyük kapalı diskoteği Olympos Disko, turist ve gece müdavimlerini düzenlenen köpük partisinde bir araya getirdi. 2 bin kişilik alanı dolduran gençler, önce Rus dansçı kızların sunduğu seksi dansla coştu. Saatler 01.00'i gösterdiği sırada, lazer gösterisiyle birlikte piste köpük boşaltıldı. 
     Partiden habersiz gelenleri şoke eden köpük yağmuru, sabahın ilk ışıklarına kadar sürdü. Yüksekliği 1.5 metreyi aşan köpüklerin içine kendini atanlar, unutamayacakları bir eğlence yaşadı. Kimi çiftler köpük altında öpüşürken, kimi çiftler de bol bol dans etmeyi tercih etti. Aralıklarla sahneye çıkan Rus dansçılar, hareketliliği sürdürmek için egzotik danslarına devam etti. Eğlencenin doruğa çıktığı diskoda, turistlerle Antalyalılar dans sayesinde kaynaştı. 
     
</TEXT>
</DOC>
