<DOC>
<DOCNO> 183507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/guncel/gun10.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisler genelgeye uymadı 
</HEADLINE>
<TEXT>

   Polislerin, Ataköy'de vurulan üç genci, genelgeye rağmen hastaneye götürmemesi tepki çekti 
      ELVAN EZBER İstanbul 

   
   Bakırköy'de, kimliği belirsiz iki kişi tarafından ayaklarından vurulan üç kardeşin, genelgeye rağmen polis tarafından hastaneye kaldırılmayıp, yarım saat ambulans için bekletilmeleri tepkilere neden oldu. Polis, kardeşlerin sağlıklı bir ortamda taşınmaları için bekletildiğini öne sürdü. 
   Ataköy Ahmet Cömert Spor Salonu önünde önceki gün tartıştıkları kişilerce ayaklarından vurularak yaralanan Olgun, Okan ve Coşkun Güleroğlu'nun olay yerine gelen polis ekibince hastaneye kaldırılmayarak, yarım saat ambulans beklemeleri eleştirelere neden oldu. Bu tür durumlarda yaralıların ekip otosuyla en yakın hastaneye götürülmeleri yönündeki kararnameye rağmen, olay yerine gelen Bakırköy İlçe Emniyet Müdürlüğü ekibi, kan kaybeden yararılar için "112 Hızır Acil" servisine haber verip ambulansın gelmesini bekledi. 
   Emniyet yetkilileri, yaralıların hayati tehlikesinin bulunmaması, sağlıklı ve güvenli ortamda nakillerinin yapılabilmesi amacıyla ambulansın gelmesinin beklendiğini söylediler. Kağıthane'de tekstille uğraşan üç kardeşin, yurtdışından getirilen "Papaz Taşı" adlı mücevheri satmak için müşteri aradıkları, son olarak Özkan Korkut ve soyadı belirlenemeyen Halil adlı kişilerle buluştukları öne sürüldü. Buluşmanın ardından müşteri olan Turgut ve 'Halil'in silahlarını çekip, "Papaz Taşı"nı gasp etmek istedikleri, saldırganlara müdahale eden üç kardeşin, bu kişilerce bıçak ve tabancayla yaralandığı bildirildi. 
   
   
</TEXT>
</DOC>
