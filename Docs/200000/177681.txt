<DOC>
<DOCNO> 177681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sontur01.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de silahlı saldırı.. 
</HEADLINE>
<TEXT>

     Konak ilçesinde meydana gelen olaylarda, 2 kişi silahla vuruldu. 
     Agora 943 sokakta yürümekte olan Hüseyin Alakuş 28 , kimliği belirlenemeyen bir kişinin açtığı ateş sonucu ayaklarından ve sol elinden yaralandı. 
     Yeşilyurt Atatürk Eğitim ve Araştırma Hastanesi'ne kaldırılan Hüseyin Alakuş ameliyat edildi. Alakuş'un kim tarafından ve ne amaçla vurulduğu araştırılıyor. 
     Alsancak semti 1456 sokakta meydana gelen olayda da 1 kişi, silahla yaralandı. Hasan Çelik 25 , kimliği belirlenemeyen bir kişiyle tartıştı. Kavgaya dönüşen olayda Çelik, ayaklarından silahla vuruldu. İlk tedavisi Alsancak Devlet Hastanesi'nde yapılan Çelik, ambulansla özel bir hastaneye sevk edilerek tedavi altına alındı. Hasan Çelik'in sağlığının iyi olduğu ifade edildi. 
     Olaylarla ilgili soruşturmanın sürdürüldüğü kaydedildi. 
     
</TEXT>
</DOC>
