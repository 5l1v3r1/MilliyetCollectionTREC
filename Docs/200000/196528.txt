<DOC>
<DOCNO> 196528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun02.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de gemide mahsur kalan 6 Türk denizci dönüyor... 
</HEADLINE>
<TEXT>

     ABD'nin Philadelphia kentinden ayrılmalarına mali bir anlaşmazlık nedeniyle 6 Haziran'dan bu yana izin verilmeyen 6 Türk denizcinin, Türkiye'ye gönderildikleri bildirildi. 
     Philadelphia'ya gelen gemicilere yardım amacıyla hizmet veren Denizciler Kilisesi Enstitüsü yöneticisi Jack Mudge, gemicilerin yorgun, bıkkın ancak eve gidiyor olmaktan dolayı mutlu olduklarını belirtti. Mudge, denizcilerin, gemi kaptanının gönüllülerin ziyaret etmelerine sınırlamalar getirmesi ve gemiyi terk edecekleri kaygısıyla telefon görüşmeleri yapmalarına izin vermemesi nedeniyle, son bir ay boyunca büyük sıkıntı çektiklerini kaydetti. 
     ABD'li yetkililerin, gemi sahibi ve bir Avrupa bankası arasında çıkan mali anlaşmazlık nedeniyle hacz ettikleri Ahmetbey adlı 167 metre uzunluğundaki gemi, Philadelphia kentinin orta kesimindeki Delaware nehrine çekilmişti. Vizeleri olmadığı için dışarı çıkamayan 6 Türk denizcisi, gemide mahsur kalmışlardı. Mürettebatın, hacz edilen geminin 2.35 milyon dolara satılmasının ardından Türkiye'ye gönderildikleri bildirildi 
     
</TEXT>
</DOC>
