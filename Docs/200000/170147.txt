<DOC>
<DOCNO> 170147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/yasam/yas05.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Depresyona da gen karıştı 
</HEADLINE>
<TEXT>

Depresyonun, yatıştırıcı etkisi olan 5-HTT adlı genin kısa seviyede kaldığı kişilerde görüldüğü belirlendi 
     DIŞ HABERLER SERVİSİ 

     YOĞUN stresten kaynaklanan depresyona 5 - HTT adlı genin kısa olmasının neden olduğu saptandı. ABD’deki Ulusal Akıl Sağlığı Enstitüsü’nün araştırmasına göre, bazı kişilerin depresyona girmeleri genetik nedenlerden kaynaklanıyor. Dr. Thomas R. Insel, bazıları şiddetli bir depresyona girerken ötekilerin göreceli olarak ruhsal sağlıklarını koruduğu bir grubu inceledi. 
     INSEL, 5 - HTT adlı genin beynin yatıştırıcı etki yaratan serotonin hormonu salgısını düzenlediğini belirtti. Insel, bu genin kısa versiyonuna sahip kişilerde serotonin salgısının düşük düzeyde kaldığını söyledi. Uzmanlar, bu çalışmayla ilk kez duygusal travmaların yol açtığı depresyon ile genler arasında somut bir bağ kurulduğunu vurguladılar. 
     

</TEXT>
</DOC>
