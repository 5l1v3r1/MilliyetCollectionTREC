<DOC>
<DOCNO> 195340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sontur03.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın kılığında kuyumcu soyacaklardı... 
</HEADLINE>
<TEXT>

     Sakarya'nın Karasu ilçesinde, kadın kılığında kuyumcu dükkanını soymak isteyen 2 kişi, şüphe üzerine kimlik soran polis memurunu tabancayla yaraladı. 
     Kuyumcu dükkanını soymak için arkadaşı Yasin S. 25 ile siyah çarşaf giyerek kadın kılığına giren İhsan A. 41 , şüphe üzerine kimlik sormak isteyen trafik polisi Ercan Alioğlu'nu 41 tabancayla yaraladı. 
     Kasığından yaralanan Alioğlu, Karasu Devlet Hastanesi'ne kaldırılıp tedavi altına alınırken, olaydan sonra kaçan zanlılardan Yasin S. yakalandı. 
     Sakarya Emniyet Müdürü Mustafa Aydın, Trafik polisini yaralayan kişinin yakalanmasına çalışıldığını söyledi. 
     Firardaki zanlının, 15 yıla hükümlü iken Şartla Salıverme ve Cezaların Ertelenmesi Kanunu'ndan yararlanarak cezaevinden çıktığının belirlendiğini kaydeden Aydın, yaralı polis memurunun sağlık durumunun iyi olduğunu bildirdi. 
     
</TEXT>
</DOC>
