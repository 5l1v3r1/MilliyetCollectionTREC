<DOC>
<DOCNO> 166064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sontur07.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da yılan alarmı... 
</HEADLINE>
<TEXT>

     Başkentte Türközü'nde görülen ve 2 metre uzunluğunda olduğu belirtilen yılan, çevre sakinlerinde korku yaratıyor. Çevrede gezmeye çekinen mahalleli, yılandan korunmak için evlerinin pencerelerini tel örgülerle kapattı. 
     Türközü Mahallesi 2. Cadde 174. Sokak sakinleri, çevrede görülen yılan dolayısıyla korku dolu günler geçiriyor. 
     Geçen yıl 1 metre uzunluğunda bir yılanı öldürdüklerini belirten mahalle halkı, bu kez de uzunluğu 2 metreyi bulan yeni bir yılanın peşine düştü. 
     Yılan tarafından ısırılma endişesi nedeniyle kömürlüklerini kullanamayan mahalleli, yılanın evlerine girmemesi için pencerelerini de tel örgülerle kapattı. 
     Mahalle sakinlerinden 2 çocuk annesi Havva Han, A.A muhabirine, ''1-2 yaşında çocuklarımız var. Bu konuda yeterli bilgiye sahip değiliz. Çocuklarımızın başına kötü bir şey gelmesinden korkuyoruz'' diye konuştu. 
     Çocuklar ise park bulunmayan mahalledeki tek oyun alanları olan sokağa çıkamamaktan yakınıyor. 
     Yılanların yumurtlama dönemi olması dolayısıyla sayılarının artmasından endişelenen mahalleli, yetkililerin ilgisizliğinden şikayetçi. 
     Mamak Belediyesi başta olmak üzere, Büyükşehir Belediyesi ve Orman Bakanlığı'na telefonlarla ulaştıkları ancak olumlu bir yanıt alamadıkları anlatan mahalle halkı, bu kurum ilgililerinin, ''Yılanı yakalayın, biz gelir alırı'' cevabı üzerine, korkuyu bir yana bırakarak, elde sopa, yılan avına çıktı. 
     
</TEXT>
</DOC>
