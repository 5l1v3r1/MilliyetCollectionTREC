<DOC>
<DOCNO> 173840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/magazin/mag01.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Millenium'un 'iş kazaları' 
</HEADLINE>
<TEXT>

   İpekçi'nin 'Halikarnassus Millenium' defilesinde bir mankenin göğsü açıldı bir diğeri podyumda düştü bir başkasının ise ayakkabısı fırladı... 
      YAŞAR ANTER DHA 
   
   MODACI Cemil İpekçi, son koleksiyonunu Bodrum Halikarnas Disko'da, 'Halikarnassus Millenium' adlı defileyle tanıttı. Koreografisini Uğurkan Erez'in yaptığı defileyi, Muğla Valisi Hüseyin Aksoy, Merkez Valisi Uğur Boran, eski Genelkurmay Başkanı Emekli Orgeneral İsmail Hakkı Karadayı ve eşi ile 2 bin kişi izledi. 
   DEFİLEDE 'iş kazası' ise boldu. Özgül Kavruk'un sağ göğsü açıldı, Şenay Akay'ın ayakkabısı fırladı. En talihsiz ise ayakkabı topuğu kırılan Tuğba Özay'dı. Yere düşen Özay, alkışlarla moral buldu. 
   
      'Bir erkekle evlenmedim'    Bodrum'da 56. doğum gününü kutlayan Cemil İpekçi, Bekir isimli gençle Hollanda'da evlendiği yolundaki haberleri yalanlayarak, "Haberi okuyunca yıkıldım" dedi. İpekçi, şunları söyledi "35 yıldır sürdürdüğüm sanatımla anılmak isterim. Özel yaşantımı sürekli geri planda tuttum. Evlilik olayı tamamen asılsızdır, hiçbir resmiyeti yoktur. Bu asılsız haber, şahsımı kamuoyu önünde küçültme gayretinden başka bir amaca hizmet etmemiştir." 
   
   
</TEXT>
</DOC>
