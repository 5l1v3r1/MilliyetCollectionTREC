<DOC>
<DOCNO> 174058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur26.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eve Dönüş Yasası' çıktı, teröristler teslim oluyor 
</HEADLINE>
<TEXT>

     ŞIRNAK, DHA 
     

Kamuoyunda Eve Dönüş Yasası' olarak adlandırılan Topluma Kazandırma Yasası'nın dün Resmi Gazete'te yayımlanmasının ardından, PKK KADEK'li 2 terörist dün Habur Sınır Kapısı'na gelerek güvenlik güçlerine teslim oldu. 
     Şırnak Vali Yardımcısı ve Habur Mülki İdare Amiri Resul Çelik, teslim olan iki teröristle ilgili işlemlere başlandığını söylerken, terör örgütü mensuplarının gruplar halinde gelerek teslim olması bekleniyor. 
     Teslim olacak teröristler için kabul merkezi olarak Silopi Yatılı İlköğretim Bölge Okulu hazırlandı. Şırnak Vali Vekili Osman Beyazyıldız, yasanın kabul edilmesinin ardından gerekli çalışmaları tamamladıklarını söyledi. 
     
     İHİYAÇLARI KARŞILANACAK 
     Güvenlik güçlerine teslim olacak teröristlerin yemek, giyim ve diğer ihtiyaçları karşılayabilecek hazırlığın tamamlandığını anlatan Beyazyıldız, Habur Mülki İdare Amiri ve Şırnak Vali Yardımcısı Resul Çelik başkanlığında bir komisyonun oluşturulduğunu ifade etti. 
     Vali Vekili Beyazyıldız, "Hiçbir sıkıntımız yok. Tüm hazırlıklarımızı tamamladık. Teslim olanların iaşe, sağlık ve giyim gibi tüm ihtiyaçlarını karşılayacak hazırlığımızı yaptık. Habur'dan toplu girişler bekliyoruz. Gelenler arasında suç işleyenler varsa, işlemlerinden sonra ilgili mercilere sevk edilecek, suç işlemeyenler ise evlerine gönderilecek. Suç işlemeyenler evlerine gidene kadar burada her türlü ihtiyaçlarını temin edeceğiz'' dedi. 
     
</TEXT>
</DOC>
