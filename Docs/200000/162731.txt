<DOC>
<DOCNO> 162731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko52.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Irak, OPEC'te kalmalıdır 
</HEADLINE>
<TEXT>

     İran Dışişleri Bakanı Kemal Harrazi, Irak'ın OPEC üyeliğinin sürmesinden yana olduğunu söyledi. 
     Kazakistan'a resmi ziyaret için gelen Harrazi, bugün Astana'da yaptığı açıklamada ülkesinin, Irak'ın OPEC'te kalmasından yana olduğunu açıkladı. 
     Harrazi, ABD'nin Irak petrolü ile ilgili programının, dünya pazarlarında petrol fiyatlarına etkileyeceğini belirterek, ''Irak, OPEC üyesidir ve bu teşkilatta kalmalıdır. Irak petrolü ile ilgili sorunlar, OPEC'e üye tüm ülkelerin çıkarlarını nazara alınarak çözülmelidir'' diye konuştu. 
     Amerikan şirketlerinin İran'daki projelere katılması ile ilgili bir soru üzerine Harrazi, ülkesi tarafından hiçbir engelin olmadığını, ABD tarafından İran'a karşı uygulanan ambargo yüzünden Amerikalı şirketlerin zarar çektiğini dile getirdi. 
     Harrazi, ayrıca ABD'nin, Irak'ta uyguladığı politikanın yerli halkın çıkarlarına uymadığını kaydetti. 
     
</TEXT>
</DOC>
