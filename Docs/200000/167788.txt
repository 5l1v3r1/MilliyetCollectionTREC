<DOC>
<DOCNO> 167788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sondun12.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinsel din adamı piskopos adaylığını geri çekti 
</HEADLINE>
<TEXT>

     İngiltere'deki Reading kentinin piskoposluğu için aday olan eşcinsel din adamı Cannon Jeffrey John, kişisel bir kararla adaylıktan çekildiğini açıkladı. 
     Adaylığını açıklamasından sonra İngiliz Anglikan Kilisesinde bölünme tehlikesine yol açan John'un adaylıktan çekilme kararını tek başına aldığı belirtilirken, kararda Anglikan Kilisesi Başkanı Canterbury Başpiskoposu Rowan Williams'ın etkisinin bulunduğu da öne sürülüyor. 
     İlk eşcinsel piskopos adayının geçen Cumartesi günü Williams ve kilisenin ileri gelenleriyle 6 saat süren toplantıya katıldığına dikkat çeken basın, toplantıda Jeffrey John'un baskı altına alındığını yazdı. 
     Başpiskopos Williams'ın sözcüsü, konuyla ilgili soruları yanıtlarken, taraflar arasında bir danışma toplantısı yapıldığını bildirdi. Sözcü, Cannon Jeffrey John'un adaylığı ilgili kararı sadece kendisinin verebileceğini belirtirken, ''O böyle davranmayı tercih etti. Adaylıktan çekilme kararı son derece üzücü'' dedi. 
     Reading'de piskoposluk yapmak üzere aday olan Jeffrey John, eşcinsel olduğunu basın ve kamuoyuna açıklayan ilk Anglikan kilisesi mensubu din adamıydı. 
     
</TEXT>
</DOC>
