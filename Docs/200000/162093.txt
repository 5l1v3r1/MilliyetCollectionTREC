<DOC>
<DOCNO> 162093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur17.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Damat, kayınpederinin evinde dehşet saçtı... 
</HEADLINE>
<TEXT>

     Bursa'nın Karacabey İlçesi'nde bir kişi, kavga ettiği kayınpederini öldürdü, kayınvalidesi ve baldızını yaraladı. 
     Alınan bilgiye göre, Bursa'da yaşayan Abdullah M, şiddetli geçimsizlik nedeniyle kendisini terk ederek babasının Karacabey'deki evine yerleşen 18 yıllık eşi Şükran M'yi almak için kayınpederi Mustafa Kösle'nin evine gitti. 
     Burada görüştüğü eşini eve dönmesi konusunda ikna edemeyen ve kayınpederi Mustafa Kösle ile tartışan Abdullah M, daha sonra belindeki tabancayı çıkararak, evin içinde ateş etmeye başladı. 
     Zanlı, kayınpederi Mustafa Kösle, kayınvalidesi Pembe Kösle ve baldızı Şermin Kurt'u yaraladıktan sonra, olay yerinden kaçtı. 
     Çevredekiler tarafından Karacabey Devlet Hastanesi'ne kaldırılan Mustafa Kösle 60 tüm müdahalelere rağmen kurtarılamazken, Pembe Kösle ve Şermin Kurt, Uludağ Üniversitesi Tıp Fakültesi Hastanesi'ne sevk edildi. 
     Olayla ilgili soruşturmanın sürdüğü, zanlının yakalanmasına çalışıldığı bildirildi. 
     
</TEXT>
</DOC>
