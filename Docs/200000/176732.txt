<DOC>
<DOCNO> 176732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/soneko18.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, 546 gün vadeli borçlandı... 
</HEADLINE>
<TEXT>

     Hazine Müsteşarlığı, bugün 546 gün vadeli, Euro ve ABD Doları cinsinden iki iskontolu devlet tahvili ihalesi düzenledi. 
     Hazine'nin ABD doları cinsinden tahvil ihalesine, toplam 1 milyar 207.3 milyon dolar teklif geldi. İhalede nominal 917.2 milyon dolarlık satış gerçekleşirken, net satış miktarı 852.5 milyon dolar oldu. 
     Dolar ihalesinde bileşik faiz yüzde 5, basit faiz yüzde 5.06 olarak belirlendi. 
     Euro cinsinden tahvil ihalesine ise toplam 464.4 milyon euro teklif gelirken, ihalede nominal 198.3 milyon euroluk satış gerçekleşti. 
     Net satış miktarının 183.8 milyon euro olduğu ihalede, bileşik faiz yüzde 5.18, basit faiz yüzde 5.25 olarak gerçekleşti. 
     Bu arada ihalelerde, kamu ve piyasa yapıcı bankalara, dolar cinsinden toplam 111.5 milyon dolarlık, euro cinsinden de 113.3 milyon euroluk rekabetçi olmayan tekliften rot satış yapıldı. 
     ABD Doları ve Euro cinsinden iskontolu tahvil ihalesindeki senetlerin geri ödemesi, 16 Şubat 2005 tarihinde yapılacak. 
     Hazine en son, 12 Ağustos'ta iki ihale birden düzenlemiş, bunlardan 406 gün vadeli iskontolu devlet tahvili ihalesine toplam 5 katrilyon 325.8 trilyon liralık teklif gelmiş, ihalede nominal 2 katrilyon 45.5 trilyon liralık satış gerçekleştirilmişti. İhaledeki net satış miktarı da 1 katrilyon 385.5 trilyon lira olurken, bileşik faiz yüzde 41.80, basit faiz de yüzde 42.70 olmuştu. 
     Hazine'nin ikinci ihalesi olan, 238 gün vadeli Türk Lirası cinsinden iskontolu bono ihalesine ise toplam 1 katrilyon 703.1 trilyon liralık teklif gelmişti. İhalede nominal 1 katrilyon 119.9 trilyon liralık, net de 892.1 trilyon liralık satış gerçekleştirilmişti. İhalede gerçekleşen bileşik faiz yüzde 41.60, basit faiz ise yüzde 39.06 olmuştu. 
     
     YARIN 1.3 KATRİLYON LİRALIK ÖDEME VAR 
     Bu arada Hazine yarın, tamamı piyasaya olmak üzere, 1 katrilyon 332 trilyon lira ödeme yerine getirecek. Bu tutarın 59 trilyon lirasını Türk Lirası cinsinden, 1 katrilyon 273 trilyon lirasını döviz cinsinden gerçekleştirilecek. 
     
</TEXT>
</DOC>
