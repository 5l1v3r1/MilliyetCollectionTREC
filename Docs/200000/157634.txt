<DOC>
<DOCNO> 157634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/soneko06.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
2010 yılında nüfusumuz 78 milyonu bulacak... 
</HEADLINE>
<TEXT>

     Türkiye'nin nüfusu 2010 yılına geldiğinde 77 milyon 918 bin kişiyi bulacak. Aynı tarihte İstanbul'un nüfusu 13 milyon 39 bin, Ankara'nın nüfusu 4 milyon 738 bin, İzmir'in nüfusu ise 4 milyon 21 bin kişiye yükselecek. 
     Devlet İstatistik Enstitüsü'nün DİE projeksiyonlarına göre, il nüfusları açısından bu yıl 1 milyon kişiyi aşan illerin sayısı 19 olacak. 
     2010 yılına gelindiğinde ise Aydın ve Van illerinin de 1 milyon kişilik sınırı aşması ile bu barajı aşan il sayısı 21'e çıkacak. 
     
     NÜFUSU AZALACAK İLLER 
     Öte yandan, projeksiyona göre, 2010 yılına gelindiğinde 2003 yılı nüfusunun altında kalacak olan il sayısı ise 23'ü bulacak. 
     Artvin, Bingöl, Bolu, Burdur, Çorum, Edirne, Erzincan, Giresun, Kars, Kastamonu, Kırklareli, Kırşehir, Rize, Samsun, Sinop, Sivas, Tunceli, Zonguldak, Bayburt, Bartın, Ardahan, Karabük ve Kilis illerinin nüfusları 2010 yılına gelindiğinde bu yılki nüfuslarının altında kalacak. 
     
</TEXT>
</DOC>
