<DOC>
<DOCNO> 169036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/siyaset/siy01.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Para yatırırken kime sordunuz' 
</HEADLINE>
<TEXT>

Avusturya'da yaşayan Türkler Kombassan ve Yimpaş'tan şik yet edince Erdoğan, "Sizin de çok hatanız var" dedi. Başbakan'ın bu sözlerini sessizlikle karşılayan gurbetçilerimiz, daha sonra alkışlamaya başladı 
     ABDULLAH KARAKUŞ Viyana 

     Başbakan Tayyip Erdoğan, Avusturya'da yaşayan Türklerin Kombassan ve Yimpaş gibi holdinglere para kaptırma şik yetleri üzerine "Onlara para yatırırken kime sordunuz" dedi. Türklerle sohbet eden Erdoğan, yetimin hakkını yemeyeceklerini ve yedirtmeyeceklerini söyledi. Toplantıya katılanların, Kombassan ve Yimpaş'tan paralarını alamadıklarını ve hesap sorulmasını istemeleri üzerine Erdoğan, "Sizin de çok hatanız var. Onlara para yatırırken kime sordunuz " diye konuştu. Erdoğan'ın bu sözleri ilk anda sessizlikle karşılanırken daha sonra alkışlandı. 
     
     Uzan'a sert sözler 
     Ekonomideki deliklerin günden güne kapandığına değinen Erdoğan, GP lideri Cem Uzan'ı da isim vermeden eleştirdi. Bazılarının kendilerine ait pislikleri göstermemek için "bağırıp çağırıp veryansın ettiğini" ifade eden Erdoğan, "Bağırmayla çağırmayla geri adım atmayız. İstediğiniz kadar yaygara koparın" dedi. 
     Avusturya'daki vatandaşlara, "Türkiyeli olma bilinci ortak paydanız olmalı" diyen Erdoğan, kendisi gibi düşenmeyenlerin olabileceğini ancak farklı düşüncelere saygı duyulacağını kaydetti. Özel okullarla ilgili çalışmalarını anlatırken "Kaynak nereden" diye tepki verilmesi üzerine Erdoğan gülerek, "hortumculardan" karşılığını verdi. Erdoğan, Avusturya okullarında din dersi verenlerin ne yaptığının iyi araştırılmasını isteyen bir vatandaşa ise yanıt vermedi. 
     
     'Irak'ta mağduriyetimiz yok' 
     Avusturya dönüşü uçakta gazetecilerin sorularını yanıtlayan Erdoğan, Türkiye'nin Irak'la ilgili mağduriyetinin olmadığını söyledi. Erdoğan, "Biz öfkeyle kalkıp bedel ödeyemeyiz. Bu olay ABD ile daha güzel gelişmelere gebe olsun" diye konuştu. 
     
Kaptan oldu kaza yaptı      Başbakan Recep Tayyip Erdoğan, Avusturya gezisinin ikinci gününde Sabancı Holding bünyesinde yer alan TEMSA A.Ş.'nin Türkiye'de ürettiği otobüslerin Avusturya Posta İdaresi'ne teslim törenine katıldı. Törende Erdoğan otobüs kullanmak istedi. Bakanlarla beraber şapkasını takan Erdoğan, şoför mahalline oturunca küçük bir kazaya neden oldu. Otobüsü geri vitese takan ve "Arkada araba var mı " diye bakanlarına soran Erdoğan, trafik ışığına çarptı. Otobüsün boyasında çizilme olurken Erdoğan, "2 metre ne zaman bitti " dedi. Otobüsün içindeki bakanlar da "Başbakan ihracata imzasını böyle atıyor" esprisini yaptı. Erdoğan'a Avusturya Posta İdaresi'ne bağlı Post Bus toplu taşıma şirketinin Genel Müdürü Werner Odd, borazan hediye etti. Şevket Sabancı ise TEMSA adına 30 ülkeye satış yaptıklarını, en büyük pazarın Fransa olduğunu söyledi. Erdoğan, Osmanlıların 2. Viyana Kuşatması'nda siperlendiği bölgeyi ve kuşatmayla ilgili tarihi eşyaların bulunduğu askeri müzeyi gezdi. 
     

</TEXT>
</DOC>
