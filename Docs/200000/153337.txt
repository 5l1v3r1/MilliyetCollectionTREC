<DOC>
<DOCNO> 153337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sontur22.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar Duymasın dizisinin "Havuç'una babasından yasak.. 
</HEADLINE>
<TEXT>

     ''Çocuklar Duymasın'' dizisinin oyuncusu Furkan Kızılay, Antakya'da çok istediği cep telefonuna kavuştu. Ancak, dizideki ve gerçek babası, ''16 yaşına kadar yasak'' uygulamasını hatırlatarak, hediye cep telefonuna el koydular. 
     HAGİAD'ın davetlisi olarak Antakya'ya gelen ''Çocuklar Duymasın'' ekibinin oyuncusu Furkan Kızılay, dizide çok istediği cep telefonuna bir an da olsa kavuştu. Bir firma, dizinin ''Havuç''u küçük oyuncu Furkan'a cep telefonu hediye etti. Ancak, dizideki babası ''Taş fırın erkeği Haluk'' Tamer Karadağlı ile babası Emin Kızılay, ''16 yaşına kadar cep telefonu yasak'' diyerek, cep telefonuna el koydular. 
     Hediyeye sevinen Furkan Kızılay ise ''Cep telefonu çok istiyorum. Ama, çocuklara kötü örnek olmamak için 16 yaşıma kadar bekleyeceğim'' dedi. 
     




</TEXT>
</DOC>
