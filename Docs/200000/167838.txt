<DOC>
<DOCNO> 167838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sonspo02.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
1 numarada sorun var 
</HEADLINE>
<TEXT>

     Birinci Süper Lig kulüpleri kaleci tercihlerini bu sezon da yabancıdan yana kullanıyor. 
     Türkiye, dünyanın en ünlü kulüplerinden FC Barcelona'ya kaleci Rüştü'yü ihraç ederken, bu sezon Birinci Süper Lig'de 12 kulüpte 13 yabancı kaleci görev alacak. 
     
     FEDERASYONDAN YABANCIYA ÖNLEM 

     Futbol Federasyonu, yabancı kaleci transferini zorlaştırmak için 2003-2004 sezonundan geçerli olmak üzere yönetmelikte değişiklik yaparak, kulüplerin yabancı kaleci transfer etmeleri durumunda altyapı fonuna 100 milyar lira ödemeleri zorunluluğunu getirdi. 
     
     KALECİ TERCİHİ 

     Rüştü'yü ünlü İspanyol ekibi FC Barcelona'ya kaptıran Fenerbahçe şimdi kaleci arayışında. Fenerbahçe'de Ümit Milli Takım kalecisi Volkan ise yine 2. kaleci olarak görev yapacak gibi görünüyor. 
     İstanbulspor'da Bulgar Zdravko Zdravkov ile birlikte Türk vatandaşlığına geçen ve adını Ali Uyanık olarak değiştiren Allum Buker, bu sezon sarı-siyahlıların kalesinde görev yapacak. 
     Elazığspor da bu hafta içinde anlaştığı Slovak bir kaleciye sözleşme imzalatacak. 
     
     GEÇEN SEZONA GÖRE 

     Birinci Süper Lig'de 2002-2003 sezonunda 14 yabancı kaleci görev yapmıştı. 
     Malatyaspor'da Milosevski 34 , Beşiktaş'ta Cordoba 21 , Galatasaray'da Mondragon 32 , Diyarbakırspor'da Diallo 4 , Kocaelispor'da Koraç 6 , Gençlerbirliği'nde Damir 4 , Elazığspor'da Kingston 21 , İstanbulspor'da Allum Buker 14 ve Zdravkov 10 , Denizlispor'da Heinen 28 , Trabzonspor'da Petkoviç 32 , Samsunspor'da Shorunmu 23 , Bursaspor'da Kelemen 23 ve Majdan 6 maçta sahada yer aldı. 
     
     BİRİNCİ SÜPER LİG'DE KALECİLER 

     Ligde bu sezon öncesinde takımların kaleci durumları şöyle 
     

FENERBAHÇE Volkan yabancı kaleci arıyor GALATASARAY Aly Farid Mondragon Kolombiya BEŞİKTAŞ Cordoba Kolombiya TRABZONSPOR Petkoviç Avustralya GENÇLERBİRLİĞİ Gökhan-Kerem-Damir Botanjiç ANKARAGÜCÜ Zafer GAZİANTEPSPOR Ömer ADANASPOR Murat Şahin DİYARBAKIRSPOR Şenol ÇAYKUR RİZESPOR Murat AKÇAABAT SEBATSPOR Metin Aktaş MALATYASPOR Milosevski Makedonya KONYASPOR Kelemen Slovakya ELAZIĞSPOR Slovak kaleci getiriyor SAMSUNSPOR Shorunmu Nijerya BURSASPOR Bogdan Vintila Romanya DENİZLİSPOR Süleymanou Kamerun İSTANBULSPOR Allum Buker Kamerun Zdravko Zdravkov Bulgaristan      
</TEXT>
</DOC>
