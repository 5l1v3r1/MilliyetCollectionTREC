<DOC>
<DOCNO> 152616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo31.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor şaşkın, Kocaelispor umutlandı 1-2 
</HEADLINE>
<TEXT>

     Birinci Süper Futbol Ligi'nde Kocaelispor, deplasmanda Denizlispor'u 2-1 yendi. 
     Düşme hattının üzerinde bulunan Denizlispor, kazanmak için çıktığı karşılaşmanın ilk yarısında, etkin bir futbol ortaya koyamadı. Orta alan oyuncularının, forveti topla buluşturamaması nedeniyle Denizlispor, rakip kalede pozisyon bulmakta zorlandı. 
     Ligin son sırasındaki Kocaelispor, karşılaşmanın ilk yarısı boyunca beraberlik isteyen bir görüntü sergiledi. Defansı kalabalık tutan konuk ekip, kontrataklarla sonuca gitmeye çalıştı. 
     9. dakikada, Denizlispor atağında Mustafa Keçeli, Ersen Martin'i topla buluşturdu. Bu futbolcunun vuruşunda, Ahmet Şahin gole izin vermedi. 
     22. dakikada Denizlispor'un golü geldi. Orta alandan kaptığı topla hareketlenen İsmet, kaleci Ahmet Şahin'in yanından ağları havalandırdı 1-0. 
     26. dakikada Kocaelispor atağında Lazarov ortaladı, Emrah'ın kafa şutunda top kaleci Heinen'de kaldı. 
     34. dakikada Kocaelispor, beraberlik golünü buldu. Hakan'ın müdahale edemediği topla buluşan Hüseyin, Heinen'in üzerinden şık bir vuruşla golü kaydetti 1-1. 
     42. dakikada Ersen Martin'in, kaleciyle karşı karşıya kaldığı pozisyonda, Ahmet Şahin iyi yer tutarak gole izin vermedi. 
     Karşılaşmanın ilk yarısı 1-1 sona erdi. 
     
     İKİNCİ YARI 

     Kontrataklarla rakip kalede gol arayan Kocaelispor, bunda başarılı olurken, ev sahibi ekibin geliştirdiği pozisyonlar sonuç getirmedi. 
     51. dakikada, Kocaelispor'da Ömer'in ceza alanı dışından vuruşunu, kaleci Heinen son anda önledi. 
     . dakikada, Denizlispor'da Ersen Martin, yardımcı hakeme yaptığı itiraz nedeniyle sarı kart gördü. 
     56. dakikada, Denizlispor İsmet ile atağa kalktı. Bu futbolcunun topla buluşturduğu Kabat'ın, penaltı noktası üzerinden yaptığı vuruşta, meşin yuvarlak Kocaelispor defansına çarparak uzaklaştı. 
     58. dakikada, Denizlispor'da Mustafa Keçeli, yerini Serdal'a x bıraktı. 
     59. dakikada Kocaelispor'un galibiyet golü geldi. Bu dakikada Denizlispor ceza alanına sol çaprazdan giren Lazarov'un yerden vuruşunda, top uzak direğin yanından ağlarla buluştu 2-1 
     61. dakikada Kocaelispor'dan Nuri, sarı kart gördü. 
     70. dakikada, Denizlispor'dan İsmet'in, ceza yayı üzerinden yaptığı vuruşta, kaleci Ahmet Şahin, topu başarılı bir şekilde kontrol etti. 
     80. dakikada, Denizlispor'da Ersen Martin'in yerine Asare oyuna dahil oldu. 
     81. dakikada, Denizlispor'da Servet'in ceza alanı dışından yaptığı vuruşta, top az farkla auta çıktı. 
     82. dakikada, Kocaelispor'da Blatsis sarı kart gördü. 
     83. dakikada Denizlispor'dan Kabat'ın ceza alanı dışından vuruşunda top, auta gitti. 
     84. dakikada Denizlispor'da İsmet, 89. dakikada Serdal sarı kart gördü. 
     Denizlispor'un son dakikalardaki çabaları sonuç getirmeyince, karşılaşma 2-1 Kocaelispor'un üstünlüğü ile sona erdi. 
     

Stat Atatürk Hakemler Muhittin Boşat xxx, Aykut Gümülü xxx, Can Filat xxx Denizlispor Heinen xx, Özgür xx, Servet xx, Hakan Çimen x, Kabat xx, İsmet xx, Bülent Ertuğrul xx, İlyas x, Mustafa Keçeli xx, Bencik x, Ersen Martin x Kocaelispor Ahmet Şahin xx, Ahmet Arslaner xx, Blatsis xx, Faruk xx, Ömer xx, Emrah xx, Cem Sinan xx, Engin xx, Nuri xx, Hüseyin xx, Lazarov xx Goller Dk. 22 İsmet, Dk. 34 Hüseyin, Dk. 59 Lazarov Sarı Kartlar Dk. 19 Kabat, Dk. 30 Bülent Ertuğrul Denizlispor      





</TEXT>
</DOC>
