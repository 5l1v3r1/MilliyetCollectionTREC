<DOC>
<DOCNO> 195831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/guncel/gun09.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, üç şüpheli olayı inceliyor 
</HEADLINE>
<TEXT>

   
   İsrail güvenlik kaynakları, son 1.5 ay içinde yaşanan üç olayın İstanbul'daki saldırılarla bağlantısı olup olmadığını araştırmaya başladı. Yusuf Yihia adlı Musevi Türk yurttaşının 1.5 ay önce Şişli'deki muayenehanesinde elleri bağlanarak ve yakın mesafeden ateş edilerek öldürülmesi ile yaklaşık üç hafta sonra Mois Konor adlı Musevi Türk'ün öldürülmesi arasında bağlantı olup olmadığı araştırılıyor. Yihia gibi öldürülen Konor'un cesedi Kartal Cezaevi arkasındaki koruluk alanda bulunmuştu. 
   
   İsrailli Arap Hassan 
   İsrail, bu iki olayın dışında perşembe günü tutuklanan 4 İsrailli Arap'tan biri olan Amin Hassan'ı da mercek altına aldı. İsrail istihbarat örgütü Şin Bet'in, Başbakanlık aracığılıyla yaptığı açıklamada, Hassan'ın Ürdün'de eğitim aldıktan sonra Hamas örgütüyle tanıştığı, Suudi Arabistan'a hac ibadeti için gittiği sırada El Kaide ile bağlantıya geçtiği ve önümüzdeki günlerde askeri eğitim almak üzere Türkiye veya Ürdün'e hareket etmeyi planladığı kaydedildi. 
   İsrailli bir istihbarat yetkilisi, faillerin bulunabilmesi için Türkiye ile temas halinde olduklarını söyledi. 
   
   Kimlik tanımlama uzmanları geldi    BURÇUN İMİR İsrail DHA 
   İsrailli arama kurtarma ve kimlik tanımlaması konusunda uzman yedi kişiden oluşan bir heyet, sinegoglara yapılan bombalı saldırıları incelemek üzere dün akşam Tel Aviv'den İstanbul'a geldi. İsrail Havayolları'na El - AL ait bir uçakla 21.10'da Atatürk Havalimanı'na inen ZAKA adlı uzman ekibin özellikle kimlik tanımlaması konusunda büyük deneyimi olduğu ve dünyada Yahudilere yönelik bu tür saldırılarda görev aldığı belirtildi. 
   
   Şalom da yolda 
   İsrail Dışişleri Bakanı Silvan Şalom, saldırıların ardından bugün İstanbul'a gelerek temaslarda bulunacak. Dışişleri Bakanı Abdullah Gül'le ve Musevi cemaati yetkilileriyle de görüşecek olan Şalom'un, saldırıya uğrayan sinagog ve hastanelerdeki yaralıları ziyaret ettikten sonra akşam saatlerinde Türkiye'den ayırlacak. 
   
   Terör teminatı varsa hasar karşılanır    İstanbul'daki saldırılarda çok sayıda ev ve otomobil de hasar görürken, kasko ve ev sigortalarının bu hasarları karşılayıp karşılamayacağı gündeme geldi. Türkiye Sigorta ve Reasürans Şirketleri Birliği Genel Sekreteri Bilgi Kongar, patlamalarda hasar gören araç, ev ve dükk n sahiplerinin hasarın karşılığını alıp alamayacağına ilişkin şu bilgileri verdi 
   "Önemli olan terör teminatını almış olmaktır. Örneğin bir kişi yangın sigortası yaptırdığı evine ek olarak terör teminatını da almış olmalıdır. Hasarının karşılığını böyle alabilir. Eğer terör teminatı yoksa, herhangi bir şekilde sadece yangın sigortası varsa alamaz. Arabalar için de aynı şey geçerli. Kasko sigortası yaptırmak başka şey, kaskoya terör teminatı almak başka şey. Terör teminatının fiyatı ayrıdır. Bu teminat varsa, herkes hasarının karşılığını alır. Türkiye'de ticari ve sınai kuruluşlarda terör teminatı almak yaygın. Ancak konutlarda ve araçlarda bu yaygın değil." 
   
   
   
</TEXT>
</DOC>
