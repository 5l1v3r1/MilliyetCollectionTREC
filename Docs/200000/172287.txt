<DOC>
<DOCNO> 172287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/yazar/akyol.html </URL>
<DATE> 2003/07/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İki kritik oylama 
</HEADLINE>
<TEXT>

   
   BUGÜN Meclis'te iki kritik oylama var Biri "topluma kazandırma yasası", başka bir deyimle teröristlere af .. Bunun için en az 330 oy lazım... 
   İkincisi, ise "Orman vasfını kaybetmiş arazilerin" satışına imkan tanıyan Anayasa değişikliği... Bunun için gereken oy sayısı 367... 
   AKP'nin 364 milletvekili var beş tane de bağımsız... 
   Bazı AKP milletvekilleri "topluma kazandırma" yasasına karşı çıkıyor. Dün bazı AKP milletvekilleri, Grup Başkanvekili Salih Kapusuz'a giderek, terörle mücadele sırasında şehit düşen akraba ve hemşerilerinin adlarını verdiler, özür dilediler, "evet oyu veremeyiz" dediler. 
   Bu yasa için 330 oy bulunabilecek mi 
   
   TERÖRLE mücadelenin temel ilkesi, teröristi zararsız, örgütü etkisiz hale getirmektir. Bunun da çeşitli yolları var... 
   Hükümete verilen 'brifing'de şu bilgiler yer alıyor 
   Türkiye'de 1000, İran ve Irak'ta 5000, toplam 6000 civarındaki terör örgütü militanı vardır. Bunların 2 bini, Irak ve İran yurttaşıdır Militanların yarısı, örgüte son dört senede katılmıştır. Bu sürede yaygın çatışmalar olmamıştır. Bunlar eylemlerle örgüte sıkıca bağlanmadığı için 'eve dönmeleri' kolay olacaktır. Daha yasa çıkmadan, yasadan yararlanmak üzere 10 militan silahlarıyla teslim olmuştur. Yasa çıktığında teslim olanların yüksek sayıya ulaşması beklenmektedir. PKK - KADEK üst yönetimi bir çözülmeyi durdurmak için yasayı 'pişmanlık yasası' diye niteleyip militanlarda psikolojik direnç yaratmaya çalışmaktadır. Yasaya karşı kitlevi eylemler düzenleme kararı almışlardır. AB uyum yasalarıyla sağlanan açılımlar da örgütte taban üzerinde hakimiyetini kaybedeceği endişesi yaratmaktadır. 
   Bu gerekçeler, yasaya 'evet' oyu vermeyi gerektiriyor. 
   
   ORMANLA ilgili Anayasa değişikliği konusunda Adalet Bakanı Cemil Çiçek diyor ki 
   - En az on kadar CHP milletvekili bu Anayasa değişikliğini destekliyor ve gizli oylamada olumlu oy verecek. CHP bunu önlemek için, milletvekillerinin oylamaya katılmasını engelliyor 
   Demokrasilerde "parti disiplini" elbette gereklidir. Ama... 
   Anayasa değişikliğinin gizli oyla yapılmasındaki amaç, milletvekillerinin bireysel karar verebilmesine imkan tanımaktır. CHP bu olayda "anayasal amaca" aykırı olarak, milletvekillerinin bireysel oy vermesini engelliyor 
   Sistemde bir çarpıklık var Anayasa değişikliğine karşı iseniz, parti olarak oylamaya katılmayıp blok halinde "ret" oyu verdirmiş oluyorsunuz Ama Anayasa değişikliğine taraftar iseniz, blok halinde "evet" oyu verdirmenin yolu yok Oylama gizli çünkü 
   Bu çarpıklığı gidermenin yolu, Anayasa değişikliğinde de açık oy ilkesinin kabulüdür tabii uzun vadede... 
   Bugün ise, çeyrek asır evvel orman vasfını kaybedip varoşlaşmış arazilerin satılmasını sağlamak, hem kaynak yaratmak için, hem şehirleşmeye çekidüzen vermek için bir zorunluluktur. 
   Muhalefetin "engelleme" taktiğine karşı, iktidar milletvekilleri "gönüllü disiplin" uygulaması ile blok halinde bu iki yasayı Meclis'ten geçirebilmelidir. 
   
      
   
</TEXT>
</DOC>
