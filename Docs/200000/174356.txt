<DOC>
<DOCNO> 174356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/ekonomi/eko01.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç avantajı tamam artık sıra üretimde 
</HEADLINE>
<TEXT>

   Hazırgiyim ve tekstilciler, borç erteleme avantajının ardından sıranın üretime geldiğini belirterek, bu konuda yeni bir planın ortaya konulmasını istedi 
      
   İstanbul Hazırgiyim ve Konfeksiyon İhracatçıları Birliği İHKİB Başkanı Süleyman Orakçıoğlu, sektör temsilcileriyle yaptıkları toplantıda, IMF'nin kararıyla Türkiye'nin borcun çevrilmesi konusunda büyük avantaj sağladığı, artık sıranın üretimde olduğu yönünde ortak bir fikir oluştuğunu bildirdi. 
   Orakçıoğlu, Türkiye Giyim Sanayicileri Derneği TGSD Başkanı Umut Oran'ın yanı sıra iç giyim, triko ve pamuk sanayicileri ile bazı bölgelerden sektör temsilcilerinin katılımıyla basına kapalı olarak yapılan güçbirliği toplantısında da sektörün dayanışma içinde olması gerektiğinin konuşulduğunu belirtti. 
   Orakçıoğlu, "Sistemin bileşenleri bu sürece dayanmak için ortak iç ve dış politikaya sahip olmalı. Fizikteki gibi, dış basıncı dengeleyecek tek şeyin iç basıncı artırmak olduğunu unutmayalım" dedi. 
   
   'Enerji maliyetleri, dolara paralel düşmeli'    Güç birliği toplantısının ardından yayınlanan bildiride, sektörün sorunlara çözüm önerileri şöyle sıralandı 
   Mevcut pazar paylarını kaybetmemek için sektör olarak stratejik ortaklık konusunda her türlü fedak rlığa hazırız. Bu çerçevede ortak sorumluluk ve ortak maliyet çalışmaları yapacağız.İstihdam üzerindeki kamu yükü düşen kurlara göre revize edilmeli, AB ve OECD ortalamalarına inmeli. Türkiye'de yüzde 47 olan bu ortalama AB ve OECD'de yüzde 24.Enerji maliyetleri OECD ortalamasına çekilmeli. Enerji maliyetlerinde dolar kurunun düşmesi ile sağlanan kazanç süratle sanayiciye aktarılmalı.İşçi ve işverene AB ortalamasında bir vergi oranı uygulanmalı. Oluşturulan Tekstil ve Hazır Giyim Konseyi, istihdamdaki maliyetlerin aşağı çekilmesine, istihdamın artırılmasına yönelik önerilerini en kısa zamanda hükümete sunacak. 
   İhracatçının kayıp hesabı Dolar bazında Enflasyon 7 aylık TEFE 10.9 Dolar kaybı 7 aylık değişim 14.3 Toplam 25.2 Euro bazında Enflasyon 7 aylık TEFE 10.9 Euro kaybı 7 aylık değişim 7.9 Toplam 18.8 
   
</TEXT>
</DOC>
