<DOC>
<DOCNO> 181637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/yazar/heper.html </URL>
<DATE> 2003/09/11/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
İnce uzun yolun sonu 
</HEADLINE>
<TEXT>

   
   AB, 2004 sonunda Türkiye'ye üyelik müzakereleri için tarih verir mi, vermez mi 
   Ortalık toz duman. Lehte aleyhte konuşan konuşana. 
   Özal, "Uzun ince bir yoldayız" demişti. İşte o yolun sonuna gelindi. 
   Avrupa Birliği anayasasının hazırlandığı bugünlerde "Topluluğun dini Hıristiyandır" maddesi kabul edilirse AB'nin kapıları zaten ilelebet Ankara'ya kapatıldı demektir. 
   Üyelik müzakerelerinin başlamasıyla ilgili tarihin henüz verilip verilmeyeceği belli olmadan Türkiye aleyhtarları adeta atağa kalkmış gibiler. 
   Alman anamuhalefeti, Hıristiyan Demokratlar Ankara'nın AB üyeliğine karşı oluşlarını açık seçik seslendiriyorlar. 
   Lider Angela Merkel, "AB'nin durumu Türkiye'nin alınmasına müsait değil" diye kesin konuşuyor. 
   Türkiye karşıtlığını ilke edinenlerden biri olan Avrupa Konvansiyonu Başkanı Giscard d'Estaing de "Türkiye'nin AB'ye üyelik girişimlerinin olumlu sonuç vermesi imk nsız" diye engellemeye devam ediyor. 
   Alman iktidar partisi Sosyal Demokratlar Tayyip Erdoğan'ın son ziyaretinde de görüldüğü gibi "Türkiye - AB ortaklığı"ndan yanaymış gibi izlenim veriyorlar. Peki ama bu iktidarın İçişleri Bakanı Otto Schily'nin sözlerini nasıl yorumlamalı "Doğruyu söyleyelim Türkiye'nin AB üyeliği uzun zaman alır." 
   Türkiye karşıtlarının gücüne bakıp tanınmış iktisatçı Prof. Dr. Lester Thurow gibi bazı tarafsız kişiler de "Türkiye AB'ye alınmayacak" hükmüne varıyorlar. 
   Türkiye'yi dışlama cephesine rağmen umut veren sesler de çıkmıyor değil. 
   Başbakan Erdoğan'ın Almanya ve İtalya ziyaretlerinde bunlar da izlendi ve Başbakan memnuniyetini bunlara dayandırdı. 
   Erdoğan, Türkiye'nin gelecekte 80 - 100 milyona varacak nüfusundan endişe duyanlara da ödün vermeyi ihmal etmedi "AB'ye tam üye olarak kabul edilelim, serbest dolaşım hakkından bir süre için vazgeçmeye razıyız." 
   Erdoğan'ın tavizini "zamansız" bulanlar da oldu. Oysa Türkiye karşıtlarının elindeki en önemli kozu çürütmesi bakımından, bu taviz açıklamasının 2004'ten önce yapılmış olması, yararlı kabul edilmeliydi. 
   Türkiye'nin olmazsa olmaz hedefi AB üyeliğidir. Bu nedenle de "AB'ye giremezsek başka ortaklıklar buluruz" sözleri boş laftır. 
   AB yolunda gerçekleştirdiği reformları, Avrupa da yönetimlere olduğu kadar, Avrupa insanına da anlatacak çabaları Türkiye'nin yoğunlaştırmasında yarar var. Bu çabalara, hükümet kadar, muhalefet de, sivil toplum örgütleri de, medya da hızlı ve güçlü bir şekilde katılmalı. 
   Bakan Gül'ün içeride 'izleme', dışarıda 'tanıtım' konusundaki dünkü açıklamaları geç ama olumlu bir başlangıç sayılabilir. 
   
   YANLIŞ ADAM ZEBARİ    Zebari denen adamı dağdan indirip, "Ana gibi yar, Bağdat gibi diyar olmaz..." denilen o medeniyetin beşiği şehre Dışişleri Bakanı diye oturtursanız, "ne oldum delisi" olur. 
   Adam "Türk askerini Bağdat'ta görmek istemiyorum" diyor. 
   Askerlerimizin cevabını duyuyor gibiyim "Dua et de biz seni Bağdat'ta görmeyelim..." 
   
   YENİ SEÇİM VE    Şeriatın kestiği parmak    Bugün tarihi bir gün. Yargıtay DEHAP davasını ele alıyor. Yüksek Mahkeme sonunda onama kararı verirse, Türkiye'de çok şey değişebilecek. 
   Yüksek Seçim Kurulu Başkanı, "Seçimlerin iptali ve yeni bir genel seçime gidilmesi şıkkı gerçekleştirilirse kaos olur" diyor. 
   Başkan bir hukukçu, onun "şeriatın kestiği parmak acımaz" sözünü herkesten iyi bilmesi gerekir. 
   
   MÜMKÜN MÜ    Sıfırlardan kurtulmak    Liradan sıfır atınca mı ekonomi yoluna girer Ekonomi yoluna girince mi liradan sıfır atılabilir 
   Tabii, doğru olan ikinci şıktır. 
   Siz enflasyonu kalıcı olarak düşüremezseniz bir süre sonra sıfırlar çıktıkları yere yeniden döner oturur. 
   Üstelik sırf, "Biz attık oldu" demek için sıfırlardan kurtuluş operasyonuna başvurulacaksa, bu vatandaşın aklını da, hesabını da karıştırmaktan başka işe yaramaz. 
   
   ABD BU OLAMAZ    Rab bana, hep bana    Washington'ın samimiyetinden şüphelenmemek mümkün değil. 
   Bir yandan Ankara'ya "Kuzey Irak'ı merak etme, sen bana bırak" diyor. Öte yandan da orada bir devlet kurulmasına ve PKK'ya göz yumuyor. Böylece Ankara'nın elde kalan son iki kırmızı çizgisini de silip atıyor. 
   Başkan Bush, "Kuzey Irak'ta istikrarın yerleştiğini ve bölgenin kendi kendini yönetir hale geldiğini" ilan ediyor. 
   Ne demek bu 
   Bir yandan Türkiye'den 10 - 15 bin asker talep et. Öte yandan Ankara'nın yaşamsal isteklerinin tersini yap. Mesaj yerine ulaştıktan sonra da "ben öyle demek istememiştim" diye kıvır. 
   "Ortak çıkar" anlayışının Türkiye'de de bir "denge" ifade ettiğini Washington unutmamalı. 
   
      
   
</TEXT>
</DOC>
