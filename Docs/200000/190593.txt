<DOC>
<DOCNO> 190593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/siyaset/siy09.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den 'araştırma' çağrısı... 
</HEADLINE>
<TEXT>

   AB Komisyonu Mali İşbirliği Koordinatörü Mordue, Türk araştırmacıları, 17 milyar euro'luk pastadan pay almaya çağırdı 
   BURCUM DEVREZ İstanbul 

   
   Avrupa Birliği Komisyonu Türkiye Temsilciliği Mali İşbirliği Koordinatörü Simon Mordue, Türkiye'nin AB'de yapılan tüm araştırmalara katılma hakkına sahip olduğunu belirterek, Türk araştıramcıları 17 milyar 500 milyon euroluk pastadan pay almaya çağırdı. 
   Avrupa Komisyonu Ortak Araştırma Merkezi dün Ritz Carlton Oteli'nde Milli Eğitim Bakanı Hüseyin Çelik'in de katıldığı "Bilgi Günleri" konulu bir basın toplantısı düzenledi. Avrupa Komisyonu Ortak Araştırma Merkezi Genel Müdürü Barry Mc Sweeney, "Bu mesajı herkese iletin. Kapılarımız genç araştırmacılara açık" dedi. Sweeney, bireysel başvuru sayısının düşük olduğunu dile getirdi. 
   
   TÜBİTAK bir kişi değil 
   Çelik de, Türkiye'nin ARGE açısından geniş imk nlara sahip olduğunu belirterek "Türkiye'de araştırmacı potansiyeli yüksek, ama kaynak yok. Avrupa'da ise kaynak fazla, araştırmacı yok. Bu bizim için iyi bir fırsat" diye konuştu. Çelik, "TÜBİTAK'ın başkanın olmamasını nasıl değerlendiriyorsunuz " sorusuna ise "TUBİTAK bir kişi değil, bir kurumdur. Saygıdeğer bir kuruluştur. Çalışmalarına devam edecektir" yanıtını verdi. 
   
   
   
</TEXT>
</DOC>
