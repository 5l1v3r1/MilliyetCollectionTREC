<DOC>
<DOCNO> 163606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/siyaset/siy20.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Memnu haklara iade yolu      AKP Grup Başkanvekili Eyüp Fatsa, sıkıyönetim askeri mahkemelerinde yargılanarak mahk miyet alanlar ve şartla salıverilenlerin, iyi hal koşulu aranmaksızın bir yıl içinde memnu haklarının iadesini talep edebilmelerini öngören yasa önerisini TBMM Başkanlığı'na sundu. Türk Ceza Kanunu'na geçici bir madde eklenmesi istenen önerinin yasalaşması durumunda, sıkıyönetim askeri mahkemelerinde bu görevi yapan mahkemelerce yapılan yargılamalar sonucu mahk m olanların memnu haklarına kavuşmaları kolaylaşacak. 
     
'Dinsiz, şahsiyetli olmaz'      Türkiye Emekli Subaylar Derneği ve Türkiye Muharip Gaziler Derneği'nin düzenlediği panele katılan Ankara Üniversitesi İlahiyat Fakültesi'nden Prof. Dr. Hasan Onat, Türkiye'nin yüzde 99'unun Müslüman olduğunu belirterek "Dini çok iyi bilip de dinsiz olan gerçekten şahsiyetli ve kişilikli adama rastladınız mı Ben şu ana kadar rastlayamadım, yok" dedi. Onat, Türkiye'de dindar olup dini bilen insana rastlamanın çok zor olduğunu savundu. 
     
'Türkiye'de İslami bir devrim olmaz'      ANKARA Milliyet 

     Başbakan Recep Tayyip Erdoğan, Türkiye'de İslami bir devrimin söz konusu olamayacağını söyledi. 
     Erdoğan, Malezya gezisi sırasında, bu ülkede yayımlanan New Straits Times gazetesine verdiği demeçte, "Demokratik süreçte, politikacılar tarafından yaratılan boşluklar olmuşsa, askerler bunu doldurmuştur. Siz bir boşluk yaratıyorsunuz ve biri bunu dolduracaktır. Askerlerin önceliği vardır. Askerler demokrasi ve yurttaşlık haklarına çok saygılıdır" dedi. 
     Erdoğan, Türkiye'nin 2004 yılı sonunda AB'ye tam üyelik müzakerelerine başlamak için gereken kriterleri karşılamak için çok çalıştığını belirtirken, Türkiye'de İslami devrimin yapılması gibi bir durumun söz konusu olamayacağını da söyledi. 
     
'Bakan olmasam konuşurdum'      Adalet Bakanı Cemil Çiçek, katıldığı "Adalet Kavramı ve Spordaki Uygulamaları" konulu toplantıda, Türkiye'nin sıkıntılarının temelinde adalet ve hukuk açığının bulunduğunu, bunun da AB'ye girildiğinde aşılabileceğini kaydetti. Çiçek, konuşmasını şöyle sürdürdü "Adalet sistemi, gerekli ilgiyi siyasi iktidarlardan görmediği için bunun bedelini ödemektedir, ödemeye devam ediyor. Adalet Bakanı olmasam şu günlerde yaşananlardan dolayı söylenecek çok şey var. Türkiye soyuluyor, hukuk bir şey yapamıyor. Hukuk devletinin ve adalet sisteminin işlemediği yerde alternatif adalet modelleri ortaya çıkmaya çalışır. Buna mafya modeli diyoruz." 
     

</TEXT>
</DOC>
