<DOC>
<DOCNO> 190917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/yazar/akyol.html </URL>
<DATE> 2003/10/24/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hortumculuk, kapitalizm, demokrasi 
</HEADLINE>
<TEXT>

   
   YOLSUZLUKLAR hariç, sırf banka hortumlarının Türkiye'ye maliyeti en 
   azından 30 milyar dolarmış 
   "İmar Bankası skandalı" bu rakamın dışında 
   Devlet Bakanı Abdüllatif Şener açıkladı İmar Bankası'nın resmi ve açık kayıtlarında 753 trilyon mevduat gözükürken, aslında toplanan para 8.4 katrilyonmuş 
   Normal "akıl"la anlaşılır gibi değil Dahiyane doğrusu 
   Elbette "yetkililer uyuyor muydu " diye sormak hakkımız. Hükümet şimdi hortumculuk ve yolsuzluk olaylarının üstüne gidiyor. Ama yıllarca niye soyulduğumuzu ve bir daha soyulmamak için neler yapmak gerektiğini de iyi düşünmeliyiz. 
   Mesele, 'yönetenlerin' şahsi namusuna terk edilemeyecek kadar önemli ve karmaşık... 
   
   TÜRKİYE'NİN yaşamakta olduğu sosyal gelişme aşaması bakımından, sosyolog Max Weber'in 19. yüzyıl Avrupası için yaptığı şu tespitleri önemlidir 
   Servet hırsı, kapitalizm öncesi toplumlarda da vardı. Piyasa ekonomisi bunu rasyonelleştirir Eskiden büyük servetler korsanlıkla, talanla, kurnazca yapılan ihtikar işlemleriyle elde edilirdi. 
   Kazanç hırsının rasyonelleşerek mal ve hizmet üretimine yönelmesi kapitalizmi doğurdu. Mal ve hizmet üretimiyle servetler büyüdü, ekonomiler gelişti. 
   Geri kalmışlığımızın sebepleri bunu başaramamakta yatar 
   Yolsuzluk ve hortumculuk da üretim dışı kurnazlıklarla servet kazanma faaliyetidir 
   Piyasa ekonomisi servet kazanma faaliyetlerini hukukileştirir Onun için ticaret hukuku ile ceza kanunlarının ticari suçlarla ilgili bölümü piyasa kavramına paralel gelişmiştir. 
   Kazanç faaliyetlerinin hukuk içinde kalmasını sağlayacak hukuki düzenlemelerle, yargı ve denetim organları yeterli olmayınca, yolsuzluk ve hortumculuk için "dahiyane" yollar bulacak adamlar çıkar 'Hortumcular' gibi 
   İşte, 1980'lerin ortasında kurulması gereken BDDK'yı ancak 2000'de kurduk. Arada hortumcular bankaları soydu. 
   
   BDDK, piyasa ekonomisinin hukuk sistemi ve denetim mekanizmaları bakımından tipik bir örnektir... Dün BDDK Başkan Yardımcısı Ercan Türkan açıkladı 
   "1926 eski banka yöneticisi hakkında 505 adet dava açıldı İlgili diğer konularda açılan dava sayısı ise 3254 " 
   Hüküm, yargının artık 
   Böylece geldik, hukukun modern toplumlarda niçin daha önemli olduğuna 
   Peki, BDDK niye en az 15 yıl gecikerek kuruldu Neden yargıda zaaflarımız var 
   Böylece geldik, demokrasi meselesine Koalisyonlar toplumsal değişmeye ayak uyduracak hızda yasama ve yürütme faaliyetleri yapamaz 
   Ve bir şeye daha geldik Türkiye'de piyasa ekonomisi hızla gelişiyor. Bu sebeple, "Hukuk devleti" ve "yöneten demokrasi" ihtiyacı her zamankinden fazla arttığı gibi, tarihimizin en büyük değişimine de yol açıyor 
   "Türkiye ekmeğini tabiat şartlarına bağlamış itaatkar bir köylü toplumundan, mal ve hizmet üretimiyle kazanç sağlayan girişimci bir orta sınıf toplumuna dönüşüyor." 
   Onun için, modern sermaye hukukun üstünlüğünü ve ekonomik rasyonalizmi savunur hortumculukla, yolsuzlukla mücadeledir. 
   Dün 100 kadar gazetecinin sorularını cevaplandıran Aydın Doğan'ın esas talebi de bu değil miydi Hortumculuk ve yolsuzlukla mücadele çok daha geniş bir hukuki ve sosyal harekete dönüşmelidir. 
   
      
   
   
   
</TEXT>
</DOC>
