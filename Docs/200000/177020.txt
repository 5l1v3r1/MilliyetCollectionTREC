<DOC>
<DOCNO> 177020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sonspo29.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Efesli Jurica Golemac Cibona Zagreb'de... 
</HEADLINE>
<TEXT>

     Basketbolda bu sezon Erkekler Avrupa Ligi'nde Ülkerspor ile birlikte A Grubu'nda mücadele edecek olan Hırvatistan'ın Cibona Zagreb takımı, geçen sezon Efes Pilsen'de oynayan Sloven forvet Jurica Golemac'i renklerine kattı. 
     Jurica Golemac, geçen sezon Efes Pilsen'de 16 Avrupa Ligi maçında, 7.7 sayı ve 3.6 ribaunt ortalamaları ve yüzde 63.4'lük şut isabetiyle oynamıştı. 
     Golemac, Efes Pilsen'den önce 2002 yılı Adriyatik Ligi Şampiyonu olan Slovenya'nın Union Olimpija Ljubljana takımında 1999-2000 yılları arasında forma giymişti. 
     
     IDEA SLASK WROCLAW'A ABD'Lİ 

     Ligde Efes Pilsen ile birlikte C Grubu'nda bulunan Polonya'nın Idea Slask Wroclaw ekibi, ABD'li Chris Massie ile 1 yıllık sözleşme imzaladı. 
     Memphis Üniversitesi'nin en iyi oyuncusu olan Chris Massie, geçen sezon 16.7 sayı, 10.8 ribaunt ve 1.5 asist ortalamalarıyla NCAA'de oynamıştı. 
     26 yaşında ve 2 metre boyundaki Chris Massie, yeniden eski takımına dönen Polonyalı Adam Wojcik ile birlikte pivot pozisyonunda görev yapacak. 
     
     CSKA MOSKOVA, MARIO AUSTIN İLE ANLAŞTI 

     Mirsad Türkcan'ın da bu sezon yeniden forma giyeceği ligin B Grubu ekiplerinden CSKA Moskova, ABD'li Mario Austin ile anlaştı. 
     2.06 metre boyundaki ve 21 yaşındaki Mario Austin, Rus ekibinin 5. yabancısı ve 3. ABD'li oyuncusu oldu. En fazla 4 yabancı sporcunun oynatılmasına izin verildiği için Mario Austin, Rus pasaportu alacak. 
     Austin, geçen sezon NCAA'de 25 maçta 15.5 sayı, 7.7 ribaunt ve 1.2 asist ortalamaları tutturmuştu. 
     
</TEXT>
</DOC>
