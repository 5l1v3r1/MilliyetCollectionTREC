<DOC>
<DOCNO> 150664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun01.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Orgeneral Myers "Suriye'ye savaştan sözetmek için erken" 
</HEADLINE>
<TEXT>

     ABD Genelkurmay Başkanı Orgeneral Richard Myers, Suriye'ye yönelik askeri harekat planlamak için henüz erken olduğunu belirtti. 
     ABD Savunma Bakanlığı personeliyle biraraya gelen Orgeneral Myers, Suriye'ye saldırı olasılığının sorulması üzerine, ''Gelecekte bu konu Başkan George Bush'a bağlı olacak, tabii müttefiklerimize ve dostlarımıza danışarak. Bana göre bundan söz etmek için henüz çok erken'' dedi. 
     ABD'nin her gün Şam'a yönelttiği suçlamaları yineleyen Myers, Suriye'yi Arap gönüllülerin Irak'a geçişine izin vermek, devrik Irak rejiminin ileri gelenlerine kucak açmakla suçlayarak, ''Bu tür davranışlar bir son bulmalıdır. Suriye'nin rejimin bazı üst düzey yetkililerini, en azından bunların ailelerini barındırdığını biliyoruz'' diye konuştu. 
     Myers, ayrıca, Suriye'nin koalisyon kuvvetlerine karşı savaşmaları için Arap gönüllüler ve ekipman gönderdiğine dair kanıtları bulunduğunu da söyledi. 
     





</TEXT>
</DOC>
