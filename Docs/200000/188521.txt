<DOC>
<DOCNO> 188521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun26.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz yayın grubu, Nicole Kidman'dan özür diledi... 
</HEADLINE>
<TEXT>

     İngiliz yayın grubu, İngiliz aktör Jude Law ile zina yaptığına ilişkin haber nedeniyle ünlü aktris Nicole Kidman'dan özür diledi. 
     Onur kırıcı yayın yapıldığı için grup aleyhinde dava açan güzel yıldızın özrü kabul ettiği belirtildi. 
     Yayın grubunda yer alan The Sun gazetesinin, Kidman hakkında ikinci kez yayınladığı haberde, 37 yaşındaki aktrisin Law ile ilişkisinin, Sadie Frost ile evliliğinin bitmesine neden olduğu belirtilmişti. 
     Kidman'ın avukatı, açılan davada, haberin, müvekkilinin şöhretine zarar verdiğini ve müvekkilini sıkıntıya düşürdüğünü savundu. 
     Varılan anlaşma sonucu ''News Group Newspaper'' editörü Rebekah Wade ve muhabir Victoria Newton'ın haberdeki iddiaların doğru olmadığını kabul ettikleri ve Kidman'dan özür diledikleri kaydedildi. 
     Benzer bir haberi yayınlayan Daily Mail'in yayınevi Associated Newspapers'ın da Kidman'dan özür dilediği ve tazminat ödemeyi kabul ettiği belirtildi. 
     Nicole Kidman ise yaptığı açıklamada, ''sorunun çözülmesinden memnun olduğunu'' ifade etti ve iki davadan kazandığı tazminatı, Romanya'daki öksüz çocuklara yardım eden Fara kuruluşuna bağışlayacağını söyledi. 
     
</TEXT>
</DOC>
