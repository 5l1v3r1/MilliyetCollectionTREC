<DOC>
<DOCNO> 173476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun29.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydar Aliyev, oğlunun Başbakanlığı'nı onayladı 
</HEADLINE>
<TEXT>

     Azerbaycan Cumhurbaşkanı Haydar Aliyev, oğlu İlham Aliyev'in başbakanlığa atanmasını onayladı. 
     Cumhurbaşkanlığı'ndan yapılan açıklamaya göre, Aliyev'in 4 Ağustos 2003 tarihinde imzaladığı belirtilen kararnamede şöyle denildi 
     ''Azerbaycan Cumhuriyeti Anayasası'nın 109-4 maddesine göre kararlaştıryorum ki 1-Haydar oğlu İlham Aliyev Azerbaycan Cumhuriyeti'nin Başbakanı olarak atansın, 
     2- Bu Ferman, imzalandığı günden itibaren yürürlüğe girer.'' 
     Cumhurbaşkanı Aliyev tarafından Milli Meclis'e gönderilen ''İlham Aliyev'in Başbakanlığa atanması'' ile ilgili öneri, bugün sabah saatlerinde yapılan olağanüstü Genel Kurul toplantısında ele alınarak onaylanmıştı. 
     Milli Meclis tarafından Cumhurbaşkanlığı'na gönderilen söz konusu önerinin Cumhurbaşkanı tarafından onaylanmasıyla, İlham Aliyev'in başbakanlığa atanmasına ilişkin resmi işlem tamamlandı. 
     
</TEXT>
</DOC>
