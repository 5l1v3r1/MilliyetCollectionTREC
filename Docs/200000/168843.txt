<DOC>
<DOCNO> 168843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/ekonomi/aeko.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar'da ödemeler kayıtlara ulaşıldıktan 15 gün sonra... 
</HEADLINE>
<TEXT>

BDDK ve Fon'un ortak açıklamasında, mevduat ödemelerinin banka kayıtlarına ulaşılmasının ardından, 15 gün sürmesi beklenen gerekli tespitlerden sonra yapılabileceği belirtildi. Açıklamada, 'Hesap cüzdanları neden güvence teşkil etmiyor ' sorusuna, 'Muhasabe kayıtları hesap cüzdanı ile uyumlu olmalı, banka kayıtlarıyla mutabakat sağlanmalı' yanıtı verildi 
     Bankacılık Düzenleme ve Denetleme Kurumu BDDK ve Tasarruf Mevduatı Sigorta Fonu TMSF ortak bir açıklama yaparak İmar Bankası mudilerinin durumuna açıklık getirdi. Ortak açıklamada, gazeteleri ve BDDK'yı telefon ve faksla soru bombardımanına tutan İmar Bankası mudilerinin sorularına şu yanıtlar verildi 
     
     Tüm mevduatlar ödenecek 
Mevduatım güvence kapsamında mı 
     Türkiye'de faaliyet gösteren ve mevduat kabulüne yetkili bulunan tüm bankaların, yurt içi şubelerinde gerçek kişiler tarafından açılmış Türk Lirası cinsinden tasarruf mevduatı ile tasarruf mevduatı niteliğini haiz altın depo, döviz tevdiat hesaplarının tamamı sigorta kapsamında olduğundan İmar Bankası nezdindeki tasarruf mevduatının tamamı hesap sahiplerine ödenecek. 
     
     Resmi kayıtlara ulaşılamadı 
Mevduat sahiplerine ödemeler ne zaman ve nasıl yapılacak 
     Alacaklıların zarar görmemesi bakımından bankanın yönetim ve denetimine BDDK tarafından el konulduğu 3 Temmuz 2003 tarihinden bu yana aralıksız olarak yürütülen çalışma ve çabalara rağmen 10 Temmuz 2003 tarihi itibariyle resmi muhasebe kayıtlarına ulaşılması mümkün olamamıştır. 
     Kayıtlara ulaşılmasıyla birlikte işlemler tamamlandığında yapılacak ödemeler için gerekli finansal kaynak konusunda TMSF, Hazine ve Merkez Bankası tarafından gerekli mali hazırlıklar tamamlanmıştır. 
     
     Ödemeler peşin olacak 
Ödemeler peşin mi taksitle mi olacak 
     Ödemeler peşin olarak yapılacaktır. 
     
     Şubelerden duyurulacak 
Mevduat ödemelerini kim ve nerede yapacak 
     İlgili bankanın şubelerinde yapılacak duyurularda mudilere ödenecek tutarlar, ödemenin yapılacağı yer ve ödeme günü ilan edilecektir. 
     
     Kayıtları incelemek şart 
Resmi kayıtlara ulaşamamak ödeme yapılmayacağı anlamına mı geliyor 
     Ödemelerin başlayabilmesi için öncelikle banka ortaklarının yasal defter ve belgeleri Fon yetkililerine teslimi ve sonra da banka yeni yönetiminin gerekli inceleme ve tespitleri tamamlaması gerekmektedir. Belgeler teslim edildikten sonra yapılacak inceleme ve tespitlerin 15 günden fazla sürmesi beklenmemektedir. 
     
     Bankanın kaydına bakılacak 
Hesap cüzdanlarımız neden güvence teşkil etmiyor Kayıtlar bulunamazsa paramızı alamayacak mıyız 
     Bankanın resmi muhasebe kayıtlarının hesap cüzdanları ile uyumlu olması gerekmektedir. Öncelikle tasarruf sahiplerinin haklarının kaybolmaması için banka kayıtları ile mutabakat sağlanmaya çalışılacaktır. Tasarruf sahiplerinin haklarının tamamını alabilmeleri için gerekli tüm çalışmalar yapılacaktır. 
     
     Devirden sonrasına faiz yok 
Vadesi henüz gelmemiş olan hesaba ne kadar faiz ödenecek 
     Bankanın Fona alınış tarihi itibariyle tüm hesaplar dondurulmuştur. Bu çerçevede 
     En son gerçekleşmiş vade tarihi ile Fona alınma arasındaki süre için bankanın bankacılık işlemleri yapma ve mevduat kabul izninin kaldırıldığı tarih itibariyle mevduat toplamları en yüksek 5 bankaca uygulanan faiz oranlarının ortalaması üzerinden hesaplanacak faiz tutarı geçerli olacaktır. Fona devir tarihinden sonrası için faiz ödenmesi söz konusu değildir. 
     
     İflasta faiz talep edilebilir 
TMSF'nin Banka'ya el koyma tarihinden 3.7.2003 ödemenin yapılacağı tarihe kadar geçen sürede oluşan faiz kayıpları telafi edilecek mi 
     İflasın gerçekleşmesi halinde, TMSF'nin Banka'ya el koyma tarihinden ödemenin yapılacağı tarihe kadar geçen sürede oluşan faiz kayıpları, iflas masasından talep edilebilir. 
     
Off-shore için Uzanlar'a başvurunOff - shore mevduata ödeme olacak mı 
     İmar Bank OffShore Ltd., KKTC'de anılan ülke mevzuatı çerçevesinde kurulmuştur. Uzan Grubu'na dahil olmakla birlikte, ayrı tüzel kişiliği haiz söz konusu off - shore bankada, İmar Bankası'nın doğrudan veya dolaylı ortaklık payı bulunmamaktadır. Mevduat sigortası, bankaların yurtiçi şubelerinde gerçek kişiler tarafından açılmış tasarruf mevduatı ile tasarruf mevduatı niteliğindeki döviz tevdiat ve altın depo hesaplarının tamamını kapsamakta. TMSF off-shore bankada mevduatı olanlara sigorta kapsamında ödeme yapamaz. 
     
Ödeme mümkün değilse off - shore mevduat sahiplerinin ne yapması gerekiyor 
     İmar Bankası'nın paraları gönderdiği off - shore bankası bu paraları İmar'a öderse Banka ödemeyi hak sahiplerine yapar. Ayrıca, banka hissedarlarına Uzan Grubu bu hesapların ödemeleri için başvurulabilir. 
     
3 Temmuz 2003 tarihinde daha önceki tarihlerde off - shore hesaplarını yurtiçi mevduata aktaranların durumu ne olacak 
     Bankaya verilen talimatlara aykırı ve muvazaalı olarak yurtiçi mevduata dönüştürüldüğü tespit edilen off - shore hesapların garanti kapsamında ödenmesi mümkün değil. 
     
     Açığa repoya ödeme yok 
Hazine bonolarının ödemesi nasıl olacak Başka bankaya virman mümkün mü 
     Hazine bonosunun veya repo hesabı karşılığındaki menkul kıymetin bankanın emanetteki kıymetlerinde mevcut olup olmamasına göre işlem tesis edilmeli. Repo işleminin hukuki niteliği SPK Kanunu uyarınca işlem süresince menkul kıymetin mülkiyetinin yatırımcıda olduğu hükmüne dayanır. Bankanın lisansının iptalinden önce vadesi dolmuş olup bedeli yatırımcıya ödenmemiş tutarlar, vade dolduğunda bankanın yaptığı işleme bağlı olarak değerlendirilecek. Banka vade sonunda yatırımcının parasını vadesiz mevduat hesabına yatırmış ama fiziken ödeyememiş ise bu tutar mevduat kapsamında değerlendirilir. Vade sonunda menkulun geri alımı bankaca gerçekleştirilmiş ancak tutar hesap sahibine ödenmemiş ve mevduat hesabı yerine başka bir hesaba kaydedilmiş ise, iflas masası tarafından ilgili mevzuatın öngördüğü sıraya göre nakit durumuna göre ödenecektir. 
     Açığa repo işlemi yapılmasıyla Hazine bonolarının karşılığı olmaması halinde, hak sahiplerine ödeme yapılmayacak. 
     
Dövizin ödemesi TL olacakDöviz Tevdiat Hesapları ödemeleri TL olarak mı yoksa döviz olarak mı yapılacak 
     Döviz tevdiat hesapları, bankanın bankacılık işlemleri yapma yetkisinin kaldırıldığı tarihteki Merkez Bankası döviz alış kuru üzerinden faizi de dahil TL olarak yapılacaktır. 
     
Açığa satılmış bono için iflas masasına Eğer Hazine bonoları, banka emanetinde satılandan daha az çıkarsa nasıl değerlendirilecek 
     Bu durum açığa satış anlamına gelmektedir müşteriye ait değerlerin müşteriden habersiz veya izinsiz elden çıkartıldığının tespiti durumunda, bu işlemden yarar sağlayanlar hakkında bu işlem bireysel bir suistimal olarak da yapılmış olabilir cezai takip yapılması gerekecektir. 
     Açığa satış durumu ile karşı karşıya kalan tasarruf sahiplerinin iflas masasına alacaklı kaydı yaptırmaları gerekecektir. 
     
Hazine bonosunda açığa satış olabilirHazine bonolarında açığa satış nasıl mümkün olabilir Bunlar denetlenmiyor mu 
     Bankanın bir işleme veya mevcut bir kıymete bağlı olarak işlem tesis etmesi ve bunu sistem dışında yapıyor olması bir operasyonal risk oluşturmakta olup, bu tür işlemlerin tespiti yerinde yapılan denetimlerle mümkün olabilmektedir. 
     Açığa yapılan işlemlerde mutabakatsızlık müşteri ihbarı sonucunda ortaya çıktığından ancak Banka'da yapılacak inceleme sonucunda açıklığa kavuşacaktır. 
     
Bononun faizi üzerindeki faizdirHazine bonoları faizleri nasıl olacak 
     Hazine bonolarının faizi bononun üzerinde belirlenmiş miktardır. Bu konuda kurumun müdahalesi veya katkısı olamaz. 
     
     Paranızı 10 yıl içinde alabilirsiniz 
Ödemeler başladığında hesabımın olduğu şubenin bulunduğu il dışında ya da yurtdışında olursak ne yapmamız gerekiyor 
     Konsolosluklar kanalı ile alınacak resmi vekaletname ile tahsilat yapılabileceği gibi, zaman aşımı süresi 10 yıllık mevduat zaman aşımı süresi içinde istenilen herhangi bir zamanda tahsil edebilirler. 
     
3.7.2003 tarihi itibariyle imar Bankası'ndan yapılan EFT işlemleri karşı bankaya ulaşmamış görünüyor. Ne yapmalıyım 
     İmar'dan başka bankaya EFT yapılması durumunda imar Bankası kayıtlarının incelenmesinden sonra durum netleşecektir. 
     
     Banka çalışanı ve emeklisi korkmasın 
Bankanın gayrinakdi yükümlülükleri konusunda bir sorun var mı 
     Yok. İflasın kesinleşmesi halinde, bankanın teminat mektuplarının geçerliliği iflasın kapanmasına kadar sürmekle birlikte, bunların nakde çevrilmesi gerektiğinde iflas masasına alacak kaydı yaptırılmalı. 
     
Banka personeli ve emeklilerinin maaş ve sağlık ödemelerinde sorun olacak mı 
     SSK mevzuatı çerçevesinde kalan işlem sınırları içinde sorun ki, bu durum hemen hemen tüm endişeleri giderecek nitelikte bir kapsama sahiptir yoktur. 
     

</TEXT>
</DOC>
