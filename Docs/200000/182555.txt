<DOC>
<DOCNO> 182555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/guncel/gun04.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zoraki temizlik' için soruşturma 
</HEADLINE>
<TEXT>

      MAHİR VARLI GÖKHAN ÇALBAY DHA 

   
   K ızı Merve'yi okula kaydettirmek isteyen Ülkü Taş'tan 100 milyon lira istediği, para alamayınca da okulu temizlettiği iddia edilen Bileydi İlköğretim Okulu Müdürü Ali Açıkalın hakkında Milli Eğitim Bakanı Hüseyin Çelik'in talimatıyla soruşturma açıldı. Kayıt için istenen 100 milyon lirayı veremeyince iki gün boyunca okulu temizleyen Ülkü Taş ise dün çocuğuyla gittiği okulda saldırı ve tacize uğradı. Anne Taş'ı okulun girişinde karşılayan Okul Aile Birliği Başkanı Nursen Beyret ve üyeler, "Yalan söylüyorsun. Kimse senden zorla para istemedi" diye çıkıştı. 
   
   'ŞİZOFREN' TARTIŞMASI 
   Taş'ı zaman zaman taciz eden üyeler, genç kadını bir odaya çekerek şik yetçi olmaması ve ifadesini değiştirmesi konusunda ikna etmeye çalıştı. Bu sırada Milli Eğitim Müdürlüğü Teftiş Kurulu Başkanı Emin Uyanık, beraberinde iki müfettişle okula geldi. Müfettişlere ifade veren anne Taş, "Beni müdür değil, okul aile birliği çağırdı. Çocuğumu okutmak için okulu temizlediğim ve okula çağrıldığım doğru. Kayıt parası veremediğim için kendimi çalışmak zorunda hissettim" dedi. Koruma Derneği Başkanı Cabir Kocalan da "Bu kadın şizofren" diye bağırdı. 
   
   
</TEXT>
</DOC>
