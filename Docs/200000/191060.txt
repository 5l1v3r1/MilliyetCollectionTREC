<DOC>
<DOCNO> 191060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sontur06.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Cumhuriyet Bayramı nedeniyle bazı yollar kapalı 
</HEADLINE>
<TEXT>

     Başkent'te bazı yollar 29 Ekim Cumhuriyet Bayramı törenleri ve 25-27 Ekim günlerinde yapılacak provalar nedeniyle trafiğe kapatılacak. 
     Ankara Emniyet Müdürlüğü'nden yapılan yazılı açıklamaya göre 25-27 ve 29 Ekim günleri saat 09.00-13.30 arası taşıt trafiğine kapatılacak yollar şöyle 
     ''Ankara-Konya yolunun, İnönü Bulvarı, Balgat köprü varyantlarından Bahçelievler Çiftlik kavşağı istikameti, Bahçelievler Çiftlik kavşağından Et-Balık Akköprü-Migros kavşağı istikametine geliş-gidiş olarak, Yenimahalle köprüsünden Hipodrom caddesi eski Terminal kavşağı ve İstasyon kavşağı arasında kalan güzergah gidiş-geliş olarak, Kazım Karabekir Kavşağı, Ulaştırma eski Terminal kavşağı,Celal Bayar Bulvarı Tandoğan köprü varyantları arası, Celal Bayar Bulvarından Konya yoluna çıkan varyantın, Etiler Orduevi ışıklı kavşaktan Konya yolu çıkışına kadar olan bölümleri trafiğe kapatılacak.'' Bazı yolların trafiğe kapatılması nedeniyle 25-27 ve 29 Ekim günlerinde sürücüler şu güzergahları izleyecek 
     ''Adana ve Konya istikametinden gelip, İstanbul ve Samsun istikametine gidecek araçlar, Balgat köprülü kavşağından Eskişehir yolu Anadolu Bulvarını takiben İstanbul yoluna, Eskişehir yolundan Samsun istikametine gidecek araçlar, Ümitköy köprü, AŞTİ Bulvarı, Anadolu Bulvarı İstanbul yolu Et-Balık kavşağından Akköprü-Migros Samsun yoluna, Samsun istikametinden gelip Konya, Eskişehir, İstanbul ve Adana istikametine gidecek araçlar, Turgut Özal Bulvarından Anatamir kavşağından sağa dönmek suretiyle Eşref Bitlis Caddesini takiben Et-Balık köprülü kavşağa ve buradan da sağa dönmek suretiyle İstanbul yolu ve Anadolu Bulvarı'na çıkacaklar.'' 
     
</TEXT>
</DOC>
