<DOC>
<DOCNO> 192261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sonspo17.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor taraftarı takıma kırgın 
</HEADLINE>
<TEXT>

     Konyaspor, kulübün gelir sağlamak amacıyla açtığı standa 5 haftadır alınan olumsuz sonuçlar nedeniyle taraftarlar ilgi göstermiyor. 
     Yeşil-beyazlı ekip, lige iddialı bir giriş yapmasına karşın son 5 haftadır bekleneni vermiyor. Kendi sahasında Galatarasay'ı yenmesinin ardından yaptığı 5 maçta yalnızca 2 puan alabilen Konyaspor adeta galibiyeti unuttu. 
     Son haftalarda hasret kalınan 3 puana artık ulaşılmasını bekleyen taraftarların, kulübün gelir sağlamak amacıyla Konya Kültür Parkı'nda açtığı standa ilgi göstermediği ve kaşkol, şapka ve forma gibi ürünlerin satıldığı standa uğramadıkları bildirildi. 
     Stand görevlileri, son günlerde ilginin oldukça düştüğünü ve satışların durma noktasına geldiğini söyledi. 
     
</TEXT>
</DOC>
