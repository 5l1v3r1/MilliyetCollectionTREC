<DOC>
<DOCNO> 185114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sondun11.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mültecilere elektronik pranga.. 
</HEADLINE>
<TEXT>

     İngiltere'de yayımlanan The Independent on Sunday gazetesi, İngiliz hükümetinin iltica başvurusu yapanlara elektronik pranga taktırma konusunda gizli bir plan yaptığını öne sürdü. 
     İngiltere'de iltica başvurusunun sonuçlanmasından önce izini kaybettirerek ülkede kalmayı başaran kaçaklar yüzünden, bu yolu izleyenlerin sayısının giderek arttığına işaret edilen haberde, hükümetin, bunu önlemek için böyle bir çalışma içinde olduğu ifade edildi. 
     Haberde, erken tahliye edilen bazı hükümlüler için elektronik pranga üreten Securicor adlı firmanın, İçişleri Bakanlığı yetkililerine mülteciler için pranga üretimi konusunda da fiyat verdiği iddia edildi. 
     
</TEXT>
</DOC>
