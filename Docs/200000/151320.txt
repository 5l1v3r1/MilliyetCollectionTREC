<DOC>
<DOCNO> 151320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sondun26.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan "Ermeni soykırımı Türkiye'nin ödemesi gereken senettir" 
</HEADLINE>
<TEXT>

     Yunanistan Parlamentosu Başkanı Apostolos Kaklamanis, sözde Ermeni soykırımının, ''Türkiye'nin ödemesi gereken bir senet olduğunu'' iddia etti. 
     Kaklamanis, Atina'da sözde Ermeni soykırımı ile ilgili düzenlenen bir etkinlikte yaptığı konuşmada, Türkiye'nin sözde Ermeni soykırımını kabul etmesi gerektiğini öne sürdü. 
     Soykırım iddialarının Türkler için tarihte ''kara bir sayfa ve silinmez bir leke olarak kalacağını'' ileri süren Kaklamanis, ''Soykırım Türkiye'nin insanlığa karşı ödemesi gereken bir senettir'' dedi. 
     Kaklamanis, ''24 Nisan'ın Yunan parlamentosu tarafından Ermeni soykırım günü olarak resmen kabul edildiğini'' hatırlattı. 
     





</TEXT>
</DOC>
