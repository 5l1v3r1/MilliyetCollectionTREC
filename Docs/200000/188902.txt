<DOC>
<DOCNO> 188902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/guncel/gun20.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Kıbrıslı 32 Rum İstanbul'da...    Türkiye'nİn, Kıbrıs Rum Kesimi vatandaşlarına bir ay süreli kalışlarda vizesiz giriş hakkı tanımasının ardından İstanbul'a gelen 32 kişilik turist kafilesi, Fener Rum Patrikhanesi'ni ziyaret etti. Fener Rum Patriği Bartholomeos, ziyaret sırasında, bu gezilerin iki halk arasındaki dostluğu pekiştireceğini söyledi. Turistleri seyahat acentesi Genel Müdürü Orhan Değirmenci de, Türkiye'ye gelebilmek için yıllardır çok sayıda talep aldıklarını ve vizesiz giriş hakkının verilmesinin ardından tur düzenlediklerini ifade etti. Turistlerin kişi başına, 150 euro ödediklerini ifade eden Değirmenci, bu turların düzenli yapılmasını amaçladıklarını sözlerine ekledi. 
   
   Askeri minibüse saldırı 1 er şehit    Adana'nın Yüreğir İlçesi'nde devriye gezen jandarma minibüsü teröristlerin saldırısına uğradı. Otomotik silahlarla taranan askeri minibüste 1 er şehit oludu, 1 uzman çavuş ve 1 er yaralandı. 
   Olay dün akşam saatlerinde kent merkezine 20 kilometre uzaklıkta Kürkçüler Beldesi'nde meydana geldi. Adana Ceyhan Karayolu üzerinde E Tipi Kapalı Cezaevi yakınındaki kavşakta pusu kuran bir grup terörist, devriye görevi yapan jandarma minibüsünü hedef seçti. Minibüsün dönmek için yavaşlayınca teröristler uzun namlulu silahlarla ateş açtı. Teröristler kaçarken, açılan ilk ateş sırasında ağır yaralanan 1 uzman çavuş ile 2 er hastaneye kaldırıldı. Zeynel Abidin Ateş, şehit olurken, uzman çavuş Erkan Erkayıran ve er Adem Ayhan tedavi altına alındı. Diyarbakır'da ise, teröristler tarafından polis noktasına açılan ateşte bir polis memuru hafif yaralandı. 
   
   Bakan albümü gibi kitap...    Sanayİ ve Ticaret Bakanlığı'nın çalışmalarının anlatıldığı kitap, Bakan Ali Coşkun'un albümüne döndü. "Sanayi ve Ticaret Bakanlığı Kasım 2002 - Eylül 2003 Çalışmaları" adlı 50 sayfalık kitapta Bakan Coşkun'un toplam 68 fotoğrafı bulunuyor. 
   
   Sezer'den TRT'ye ikinci veto    CumhurbaŞkanI Ahmet Necdet Sezer, daha önce veto ettiği Şenol Demiröz'ün TRT Genel Müdürlüğü'ne atanmasına ilişkin kararnameyi, bu kez usul yönünden geri çevirdi. Sezer, veto gerekçesinde, Seçime ilişkin dava nedeniyle hukuki sürecin devam ettiğini, bu nedenle müdürlüğe atama yapılamayacağını" bildirdi. 
   
   Göçüklerde 2 kişi öldü    Ankara'nIn Hasköy semtinde, meydana gelen göçükte, çukurda çalışan Cuma Karateke hayatını kaybetti. Denizli Akkale'de de, DSİ'nin kanal döşeme çalışması için açılan çukurda, göçük meydana geldi. Operatör Adnan Arıkan, göçük altındaki Yakup Gündüz'ü kurtarmak isterken kepçeyle Gündüz'ü parçaladı. 
   
   Hatalı sollama 3 can aldı    Kayserİ'de meydana gelen kazada 3 kişi öldü 22 kişi yaralandı. Kayseri Karayolun'da Yusuf Akbal'ın kullandığı otomobil, hatalı sollama yapınca karşı yönden gelen yolcu otobüsüne çarptı. Kazada otomobilde bulunan kimliği belirlenemeyen iki kişi ile otobüste bulunan Şükrü Sayman ölürken 22 kişi de yaralandı. 
   
   Işıkara Türkiye depremi unuttu    Eskİ Kandilli Rasathanesi Müdürü Prof. Dr. Mete Işıkara, Erzincan'ın güneyindeki Karlıova Fayı'nda gerilme olduğunu, bu gerilmenin depreme dönüşmesi halinde sarsıntının Erzincan'da da hissedileceğini vurguladı. Işıkara, "Deprem gerçeğini unutmamak gerek. Ama biz bu gerçeği çabuk unuttuk" dedi. 
   
   Bıçak parasına 10 ay hapis    NİĞde'de doğum yaptıracağı kadının eşinden bıçak parası aldığı gerekçesiyle yargılanan Dr. Metin Belendir, 10 ay hapis cezasına çarptırıldı. Belendir'in cezası paraya çevrilerek ertelendi. Belendir, 9 Eylül'de doğuma getirilen Şengül Aykanlı'nın eşi Ramazan Aykanlı'ndan bıçak parası adı altında 150 milyon lira para alırken suçüstü yakalanmıştı. 
   
   Harput'la ilgili kararname yok    İçİŞlerİ Bakanlığı, Muzaffer Ecemiş'in emekliye olmasından sonra vek leten müsteşarlığa getirilen Şahabettin Harput'la ilgili kararname hazırlanmadığını açıkladı. Bakanlık, Harput'un herhangi bir göreve atanmasıyla ilgili kararname hazırlanmadığını belirtirken, Cumhurbaşkanı'nın "onay vermemesi" gibi bir durumun olmadığını vurguladı. 
   
   Sandalyeler boş, öğrenciler ayakta    Şanlıurfa Mehmet Aziz Parmaksız İlköğretim Okulu'nun açılış töreninde protokole ayrılan sandalyelerin çoğu boş olmasına rağmen öğrenciler oturtulmadı. Yaklaşık üç saat ayakta bekleyen öğrenciler, çareyi yere oturmakta buldu. Fenalık geçiren Ayşe Demir de öğretmenleri tarafından yüzü yıkandıktan sonra evine gönderildi. 
   
   DÜZELTME    Gazetemizin 27.07.2003 tarihli nüshasının 16'ncı sayfasında yayımlanan "Toz bombasında 1 kişi gözaltında" başlıklı haberle ilgili düzeltme Ankara'da Cinnah Caddesi, Yeşiyurt Sokak'ta Fultan Limited Şirketi'nde kimyasal tozlardan kaynaklanan patlamayla ilgili haberde şirketin sahibi Süleyman Müftigil olarak gösterilmiştir. Ancak ticaret sicil kayıtlarının araştırılması sonucu Süleyman Müftigil'in söz konusu şirketin sahibi olmadığı ve şirketle ilgisinin bulunmadığı anlaşılmıştır. 
   
   
</TEXT>
</DOC>
