<DOC>
<DOCNO> 187270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/soneko18.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 114 puan kaybetti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 114.42 puan düşüşle 1. seansı 15,368.24 puandan tamamladı. 
     1. seansta hisse senetlerinin ortalama değer kaybı 0.74 olarak gerçekleşti. 
     Dün 15,482.66 puandan kapanan endeks, ilk seansa 25.81 puan artışla 15,508.47 puan seviyesinde başladı. İniş çıkışlı bir seyir izleyen endeks seansın ilk yarısını 15,550.38 puandan geçti. 
     Seans içinde en düşük 15,276.66, en yüksek 15,699.86 puanı gören endeks, 15,368.24 puandan kapandı. 
     Seans kapanışında mali endeks 155.32 puan düşüşle 20,471.39 puana, sanayi endeksi 71.28 puan düşüşle 13,976.74 puana, hizmetler endeksi 18.54 puan düşüşle 8,460.17 puana geriledi. 
     Böylece, önceki kapanışa göre mali grup hisseler ortalama yüzde 0.75, sanayi grubu hisseler ortalama yüzde 0.51, hizmetler grubu hisseler ortalama yüzde 0.22 değer yitirdi. 
     1. seansta işlem gören toplam 286 hisse senedinden 124'ü değer kazanırken, 106 hisse senedi değer kaybetti, 56 hissenin fiyatında ise değişiklik olmadı. 
     Seansta, 818 trilyon 240 milyar 497 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C , İhlas Holding ve Garanti Bankası en yoğun işlem gören hisseler oldu. 
     Borsa uzmanları, tezkerenin geçmesi ile güne alıcılı başlayan piyasada endeksin maksimum 15,699 puanı gördükten sonra gelen satışlarla gerileyerek 15,286 puana kadar düştüğünü belirterek, 15,000-15,200 puan üzerinde kalma çabasının devam edeceğini kaydediyor. 
     
</TEXT>
</DOC>
