<DOC>
<DOCNO> 183218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sontur14.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Okey oynarken arı soktu, öldü... 
</HEADLINE>
<TEXT>

     Konya'nın Doğanhisar İlçesi'nde kahvehanede okey oynarken arının topuğundan soktuğu, ancak doktora gitmek için oyunun bitmesini bekleyen kişi, hastaneye kaldırılmak istenirken yolda hayatını kaybetti. 
     Edinilen bilgiye göre, Doğanhisar İlçesi'ne bağlı Deştiğin Beldesi'nde oturan evli ve 4 çocuk babası Harun Çetinkaya 39 , arkadaşlarıyla kahvehanede okey oynarken, topuğundan arı soktu. 
     Arı sokmasına karşı alerjisi olduğunu bildiği halde, doktora gitmek için oyunun bitmesini bekleyen Çetinkaya, bir süre sonra fenalaşınca, arkadaşları tarafından Hüyük Devlet Hastanesi'ne kaldırılmak istenirken yolda hayatını kaybetti. 
     Hastane yetkilileri, Çetinkaya'nın kendi ihmali yüzünden öldüğünü belirterek, ''Erken gelmiş olsaydı. Yapılan müdahaleyle hayata döndürülebilirdi '' dedi. 
     Yetkililer, bu tür alerjisi olan kişilere erken müdahalenin çok büyük önem taşıdığını belirterek, ''Alerjisi olanlara, yanlarında arı sokmalarına karşı etkili ilaç ve enjektör taşımalarını öneriyoruz. Bazen bir saniye bile kişinin hayatının kurtarılmasında ciddi rol oynuyor'' diye konuştu. 
     
</TEXT>
</DOC>
