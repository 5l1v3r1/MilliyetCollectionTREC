<DOC>
<DOCNO> 159996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo06.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İtinayla rekor kırılır... Bu Beşiktaş başka... 
</HEADLINE>
<TEXT>

     Birinci Süper Futbol Ligi'nde 2002-2003 sezonunu şampiyonluğunu bitime 1 hafta kala ilan eden Beşiktaş, aynı zamanda şampiyon takımlar arasında son 10 sezonun en iyi performansına ulaştı. 
     Ligde 33 maçta 82 puana ulaşan siyah-beyazlılar, maç başına ortalama 2.48 puan toplayarak, son 10 sezonun maç başına en çok puan toplayan takımı oldu. 
     Ligde 3 puan sisteminin uygulanmaya başlandığı 1987-88 sezonundan itibaren maç başına en yüksek puan ortalaması tutturan ekip, 1988-89 sezonunda 36 maçta 93 puanla ipi göğüsleyen Fenerbahçe oldu. Sarı-lacivertli takım, maç başına 2.58 puana ulaşma başarısını gösterdi. 
     Beşiktaş ise, yenilgisiz şampiyon olduğu 1991-92 sezonunda 30 maçta 76 puan ve maç başına 2. puanla en iyi performansı yakalayan 2. ekip oldu. 
     Beşiktaş, yarınki maçta Samsunspor'u deplasmanda yenerse, puanını 85'e çıkarıp, maç başına 2.5 puanla en iyi ortalaması olan 3. takım olacak. 
     
     SAMSUNSPOR'U YENERSE EN ÇOK PUAN TOPLAYAN 3. TAKIM 

     Beşiktaş, ligin son maçında deplasmanda Samsunspor'u yenerse puanını 85'e çıkarıp, lig tarihinin en çok puan toplayan 3. şampiyonu olacak. 
     45. sezonunu geçiren ligde, 1987-88 sezonundan itibaren uygulanmaya başlanılan galibiyete 3 puan sisteminde şimdiye dek bir sezonda en çok puanı Fenerbahçe topladı. Sarı-lacivertli ekip 1988-89 sezonunda 103 golle rekor kırarak şampiyonluğa ulaşırken, 36 maçta 93 puana ulaştı. 
     Ayrıca, 1987-88 sezonunda da Galatasaray, 38 maçta 90 puanla ipi göğüsledi. 
     
     3 PUANLI SİSTEMDE ŞAMPİYONLAR 

     45. sezonunu geçiren Birinci Futbol Ligi'nde 3 puanlı sisteme geçilmesinin ardından şampiyonluğa ulaşan takımların performansları şöyle 
     

Sezon Şampiyon O G B M A Y P Ort. 1987-88 Galatasaray 38 27 9 2 86 35 90 2.36 1988-89 Fenerbahçe 36 29 6 1 103 27 93 2.58 1989-90 Beşiktaş 34 23 6 5 77 20 75 2.20 1990-91 Beşiktaş 30 20 9 1 63 24 69 2.3 1991-92 Beşiktaş 30 23 7 - 58 20 76 2. 1992-93 Galatasaray 30 20 6 4 74 21 66 2.2 1993-94 Galatasaray 30 22 4 4 67 28 70 2.33 1994-95 Beşiktaş 34 24 7 3 80 26 79 2.32 1995-96 Fenerbahçe 34 26 6 2 68 19 84 2.47 1996-97 Galatasaray 34 25 7 2 90 30 82 2.41 1997-98 Galatasaray 34 23 6 5 86 43 75 2.20 1998-99 Galatasaray 34 23 9 2 85 30 78 2.29 1999-00 Galatasaray 34 24 7 3 77 23 79 2.32 2000-01 Fenerbahçe 34 24 4 6 82 39 76 2.23 2001-02 Galatasaray 34 24 6 4 75 31 78 2.29 2002-03 Beşiktaş 33 25 7 1 59 18 82 2.48      
</TEXT>
</DOC>
