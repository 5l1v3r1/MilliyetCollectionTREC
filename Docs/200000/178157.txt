<DOC>
<DOCNO> 178157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/yasam/yas07.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Su deposuna düşüp öldü    Arkadaşının ihbarıyla itfaiyenin su deposu boşaltılınca, içeri düşen işçinin cesedi bulundu 
   DİNÇER ŞEREF İstanbul 
   Elmadağ'daki Cemal Reşit Rey Konser Salonu'nun dış cephesini boyayan Cengiz Çakır ve Nejdet Ataç 22 , önceki gün işe gitti. Öğle saatlerinde Çakır, yemek için inşaattan ayrılırken, Ataç orada kaldı. Arkadaşı uzun süre dönmeyince çevreyi araştırmaya çıkan Çakır, çalıştıkları alanın yanında bulunan ve kuyuyu andıran yerin kapağının açık olduğunu gördü. Bunun üzerine Cemal Reşit Rey'in altındaki itfaiyeden yardım istedi. Çakır'ın gösterdiği yer, itfaiyenin su deposuydu ve yaklaşık 600 ton su bulunuyordu. İlk incelemede Ataç'ın cesedine rastlanmadı. Ancak kapağın kırık olmasından şüphelenilince 15 metre derinliğinde 40 metre genişliğindeki kuyudaki su 8 saat sonra boşaltıldı. Gece 00.30'da depo tamamen boşaltılınca Ataç'ın cesedine ulaşıldı. 
   
   Çıplak ceseti yola attı    Mersİn DHA 
   Mersİn'de balıkçı Yusuf Tuna, birlikte içki içtiği iş ortağını Kemal Büten'i bıçaklayarak öldürüp, cesedini çırılçıplak soyarak yola attı. Gözne Yolu Çamlıdere Köyü Hayvan Barınağı Mevkii'ndeki ormanlık alanda vatandaşların ihbarı üzerine çırılçıplak soyulmuş erkek cesedi bulundu. Olayla ilgili soruşturma başlatan jandarma, cesedin balıkçılık yapan Büten'e 37 ait olduğunu belirledi. Jandarma Büten'in son kez birlikte görüldüğü iş ortağı Tuna'yı 32 gözaltına aldı. Sorgulamasında suçunu itiraf eden Tuna, hatırlamadığı bir nedenle tartışmaya başladıktan sonra cinayeti işlediğini söyledi. 
   
   Besle misafiri soysun camiyi    TekİrdaĞ DHA 
   Tekirdağ'da bir gece camide misafir edilen Muammer Güneş, imam Şahsettin Çığal'ın lojmanını soydu. Bir süre önce Bartın'dan gelen Güneş 22 , parası bitince Bağlık Camii imamı Çığal'dan yardım istedi. Çığal, gencin geceyi camide geçirmesine izin verdi. Ancak Güneş, Çığal sabah namazını kıldırmak için camiye gittiğinde lojmana girip bir adet VCD player cihazını alıp kaçtı. Çığal'ın ihbarıyla Güneş, cihazı bir mağazaya satarken yakalandı. 
   
   Saç böyle yıkanır    Uzmanların saç yıkama formülünü okuyunca 'Dökülsün daha iyi' diye düşünmeniz de mümkün 
   DIŞ HABERLER SERVİSİ 
   500 gönüllü üzerinde 6 ay boyunca çalışan uzmanlar, saç uzunluğuna göre, yıkama, şampuanlama ve kremleme formüllerini belirledi Saçın yıkanacağı suyun ısısı 36.7 derece olmalı. Kısa saçlılar 6 mililitreden ml , orta uzunluktaki saçlılar 8 ml'den ve uzun saçlılar 10 ml'den fazla şampuan kullanmamalı. Şampuan 28 saniye boyunca tatbik edilmeli. 
   DURULAMA işlemiyse en az 22 saniye sürmeli. 'Mükemmel yıkama için kremleme şart' diyen uzmanlar, kremleme formülünü de kısa saç için 2 ml, orta uzunluktaki saç için 4 ml, uzun saç için ise 6 ml diye açıkladı. Krem geniş ağızlı tarakla yedirilmeli, 57 saniye saçta kalmalı. Saç, makinesiz, kendiliğinden kurumaya bırakılmalı. 
   
   Tasarımcılardan eğitime destek    MAGAZİN SERVİSİ 
   DÜNYACA ünlü Türk tasarımcılar Dice Kayek ile Atıl Kutoğlu, Anne Çocuk Eğitim Vakfı'nın AÇEV "7 Çok Geç" kampanyası için imza attıkları özel tişortlar Marks Spencer ve DKNY mağazalarında satışa sunulacak. Dice Kayek ile Atıl Kutoğlu'nun hiçbir ücret almadan imza attığı koleksiyon niteliği taşıyan özel tasarım tişortların satışında elde edilen gelir, AÇEV'in eğitimde başarı ve fırsat eşitliğini hedefleyen "7 Çok Geç" kampanyasında kullanılacak. 
   
   Kırmızı şarap ömrü uzatıyor    ABD'DEKİ Harvard Tıp Fakültesi tarafından yapılan araştırmada, kırmızı şarapta bol miktarda bulunan resveratrol molekülünün insanlarla çok sayıda ortak gene sahip olan mayaların ömrünü yüzde 80 oranında uzattığı görüldü. Araştırmayı yürüten Dr. David Sinclair, "Sonuçların çokhücreli organizmalarda ve insanlarda da geçerli olmasını umuyoruz" dedi. 
   
   Sualtını yüzeye taşıdı    SEZER ŞAHİNDAŞ Muğla DHA 
   YAKLAŞIK 33 yıldır sualtını fotoğraflayan Recep Dönmez, Bodrum'da açtığı fotoğraf sergisinde mavi derinlikleri yeryüzüne taşıdı. Dönmez, Turgutreis Beldesi'ndeki D - Marin Marina'da açtığı sergisinde Ege, Akdeniz, Marmara, Karadeniz ve Kızıldeniz'de çektiği 70 sualtı fotoğrafını sanatseverlerin beğenisine sundu. Dönmez, "Sualtındaki yaşam da her geçen gün bozuluyor. Sualtını tanıyan insanların canlı yaşamın korunmasına saygısı artıyor" dedi. 
   
   
</TEXT>
</DOC>
