<DOC>
<DOCNO> 182348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/magazin/yazdud.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Entrika ve kıskançlık dolu' 
</HEADLINE>
<TEXT>

   Tarkan'ın Sezen kompleksi, Luba dünya çapında, Alaçat Cafe doyulmaz, Seaside'ın gecesi gündüzü farklı, Melisa, Ekmekçi, Granada Living Room, Pyasha ve... 
   
      
   Herkese iyi pazarlar. Gününüzü, hafif dedikodu, biraz yemek, eğlence ve tabii ki sohbetle renklendirmeye çalışacağım. Çeşme ve Bodrum'da yazlıklar birer birer kapanmaya başladı. İstanbul genelinde de eğlence hayatı o kadar renkli sayılmaz. Laila ve Reina hariç. Bir de geçen yılın gözdesi Bebek Salopet'te hareket var. Bu hafta iki kez gittim. Birincisi kahvaltıya. Yazar menajeri sevgili Sayım Çınar ve Om Yayıncılık'ın başarılı editörü Özgür Kalyoncu ile birlikte muhteşem bir kahvaltı yaptık. Çıtır çıtır, içi kaşarlı, fırından çıkmış gevrekler... Pardon, İstanbul'da simit derler. Menemen, sucuklu yumurta, Kraliçe Rose Kar'ın ekmek ve havuçlu kek çeşitleri, daha neler neler... Bir daha gideceğim, çünkü Salopet'in kahvaltısı kaçmaz. Bir akşam da sevgili Güzide Duran ve menajeri Özgür Aras'ı yemeğe davet ettim. İyi de oldu, o gece Salopet çok hareketliydi. Bizim gruba yeni katılan, sırdaşım İsmail'in, İzzet'in ve benim çok sevdiğimiz Selçuk'un doğum günüydü. Çok renkli geçti. Deniz Akkaya, Bekir Ağabey'i Bekir Saçar , Dodo, Tolga Sezgin, Tunç Gökkaya, İzzet'in sağ kolu Aykut Gündüz ve kız arkadaşı Selin oradaydı. Çok tantanalı bir doğum günü oldu. Palyaçomuz bile vardı. Daha sonra Güzide ile yemeğe geçtik. Salopet'in minik köftelerine, çıtır patates ve kalamar kızartmasına bayılıyorum. O akşam bir de sebzeli kepek makarna, ardından da Rose'un yaptığı çikolatalı pastadan tattım. İki gidişimde de şef Özhan, Barış ve garson Ufuk hizmet ettiler. Çocuklar, birer ateş parçası. Salopet'in telefon numarası 0212 257 10 53. Güzide ile epey dertleştik. Güzide, podyum dünyasındaki sevdiğim isimlerden biri. Erkek arkadaşı İlker İnanoğlu da öyle. Onunla yaptığım söyleşiyi sayfanın sonunda bulacaksınız. Geçen gün Beyoğlu'nda bir işim vardı. Dolaşırken, eski mekanlarımdan olan Dulcinea'ya uğradım. Salon, Oda, Mutfak adı altında üç temel konsept üzerine kurulmuş. Bodrum katında bulunan Oda yenilenmiş, müthiş bir ses ve ışık sistemi yapılmış. Burada Mercan Dede, Rebel Moves, DJ Max, Spider ve Joakim gibi elektronik sahnenin öncü isimleri çalmışlardı. Ekim ayından itibaren yine popüler isimler 
   burada olacakmış. Mutfakta mönü, Akdeniz ağırlıklı. Yine ekimden itibaren burada da Uzakdoğulu şef Tariq James çalışacak. Yeni mönü, İspanyol tapasları ile renklenecek. Dulcinea'nın telefon numarası 0212 245 10 71. 
   
   Kanal D sezona hızlı giriyor, Cafe F    Uluslararası markası Damat-Tween ile yurtiçi ve dışında başarılı işlere imza atan Orka Group bünyesinde yer alan Ormad A.Ş atağa kalktı. Yeni alışveriş merkezi Options Fashion Outlet'de bir cafe-restaurant açıldı. Adı, Cafe F. Orka Group Yönetim Kurulu Başkanı Süleyman Orakçıoğlu burayı, modanın merkezinde lezzeti keşfetmek için açtıklarını söyledi. Dünyanın en ünlü moda markalarının outlet satışlarının yapıldığı İdealtepe Sahil Yolu'ndaki Options Fashion'da bulunan Cafe F'nin muhteşem bir manzarası var. Adalar filan görünüyor. Her gün açık olacak Cafe F'in zengin mönüsünde sıcak-soğuk içecekler, makarnalar, salatalar, pizza ve sandöviç çeşitleri mevcut. Orakçıoğlu, Cafe F'in de tıpkı Damat-Tween gibi yurtiçi ve yurt dışına zincir halinde yayılacağını söylüyor. Cafe F'in telefon numarası 0216 518 90 00. Efendim, Güneyin gözde turizm merkezi Kemer'de, 22-26 Eylül tarihlerinde Phaselis Sanat Etkinlikleri düzenleniyor. Bircan Usallı Sılan'ın sahibi olduğu N1 Prodüksiyon ve KETAV Kemer Tanıtım Vafı organize ediyor. Bu tarihlerde Kemer Antik Tiyatro'da Gülsin Onay Şef Rengin Gökmen yönetiminde oda orkestrası, Kerem Görsev Caz Triosu ve Pasaporto Latino konserler verecek. Kanal D, bu kış sezona yine iddialı dizilerle giriyor. Bunlardan biri de 'Hırçın Menekşe'. 'Zerda'nın öykü yazarı Senay Ülkü tarafından kaleme alınmış. Çekimleri geçen gün Şile'de başladı. Yapımcı, pek çok başarılı diziye imza atan Osman Yağmurdereli. Dizinin başrol oyuncusu tescilli güzel, Zeynep Tokuş. Evlendikten sonra ekranlardan uzaklaşan Tokuş'un karşısında, Behzat Uygur gibi sevilen bir isim var. Konusuna gelince Zeynep kocasından ayrılmış, bir çocuğu olan, Şile'de avukatlık yapan genç bir kadın. Kasabada görülmekte olan çok önemli bir davada, karşı tarafın avukatı olarak Zeynep'in karşısına, yıllar önceki büyük aşkı çıkar. Olaylar bundan sonra gelişir. 
   
      'İlker olmasa ağlayarak dönerdim'    Evet, gelelim Güzide Duran ile mini sohbetimize 
   D-Sevgili Güzide, epey kilo vermişsin. Ajansın mı istedi bu kadar zayıflamanı 
   GD-New York'ta çok çalıştım, koşturdum. Yemeklere de dikkat etmeye başladım. Yemeden kesildim biraz. Diyet yapmadım ama fast food da yemedim. Ajansa gittiğimde 57 kiloydum, beni bu kilomla beğendiler. Şu an 54 kiloyum. O şekilde yemeye devam etseydim 60 olacaktım. Dolayısıyla kendim istedim kilo vermeyi. 
   D-Amerika'da günler nasıl geçiyor 
   GD-İlker ile sabah 10.00'da kalkıyoruz. Ajansın saptadığı randevulara metroyla gidiyoruz. 
   Şu ana kadar Vogue ve Bazaar adlı dergilerin editörleriyle tanıştım. Ama yanımda İlker olmasaydı bu kadar rahat olamazdım. İkinci gün ağlayarak geri gelebilirdim. 
   D-Yurt dışındaki mankenler ile buradaki meslektaşların arasında ne gibi farklar var Ahlak, karakter, yaşam tarzı olarak. 
   GD-Çok büyük fark var. Oradaki insanlar sadece işe konsantre olmuşlar. Kıskançlık ve dedikodu yok. Kültür düzeyleri yüksek. Benim burada rakibim yoktu, şu an 
   ortalıkta kimler var, biliyorsunuz. Oysa orada çok fazla rakibim var. Burada 
   manken olarak 3-5 kişiydik, orada çok fazla güzel kız var. Fiziksel anlamda orada insanlara değişik geliyorum ama tabii yine rakibim var. Yine de kimse birilerine b.. atarak bir yerlere gelmek için uğraşmıyor. 
   D-Sence Türkiye'den dünya çapında kaç manken çıkabilir 
   GD-Cansu Dere, Sema Şimşek olabilir. Türkiye'deki favorilerim Şenay Akay ve Ayşe Hatun Önal. Çünkü değişik havaları var. Bir de eskiden Deniz Akkaya'ydı. Yani 5'i geçmez. 
   D-Yurt dışındayken seni arayan destek olan, kutlayanlar oldu mu 
   GD-Oldu ama çok az. Ebru Destan, 
   Ayşe Hatun Önal, Aysun Kayacı, 
   Şenay Akay ve Tülin Şahin aradılar. 
   Bunlar, zaten kompleksi olmayan isimler. H l arayıp hatırımı sorarlar. 
      D-Türkiye'de ne kazanıyordun 
   Ve Amerika'da ne kazanıyorsun 
   GD-Türkiye'de çok daha iyi para kazanıyordum ama ben artık parayı değil, kariyerimi düşünüyorum. Buradaki fiyatım 2000-2500 dolar civarındaydı. Amerika'da kazandığım, ancak beni doyuruyor, birikim yapamıyorum. Ama Güzide Duran adı, Türkiye'de olduğu noktaya, Amerika'da da gelirse paraya "para" demem. Kirada oturuyoruz. Küçücük bir ev. 
   2000 dolar ödüyoruz. Lüks içinde değiliz. İlker'le mütevazı bir hayatımız var. İş bitince küçük 
   bir kafede sandöviç yiyoruz. Yani kazandığımızla idare ediyoruz. 
   D-Ailenle aranda sorunlar vardı. Baban ve üvey annen olumsuz konuşmalar yaptılar. Şimdi aranız nasıl Görüşüyor musun onlarla 
   GD-Bunlar beni tabii yıprattı. Benim de hatalarım oldu. Babamla her zaman görüşüyorum, o benim babam. 
   Ama üvey anneyle görüşmüyorum. Aileme elimden geldiğince destek oluyorum. Bazı problemler olsa da 
   ben onlara ölene kadar bakarım. 
   D-İlker ile evlendiğine dair 
   iddialar var. Evlenecek misiniz İlker ne yapıyor oralarda 
   GD-Evlenmek için hazırız ama şimdilik tarih belli değil. Şu an koşturmaca içindeyiz, İlker, Türkiye'deki menajerim Özgür Aras'ın ABD şubesi gibi. Hep benimle. Onu çok seviyorum. Onun 
   gibi bir insan bulmak çok zor Güzide ağlamaya başlıyor ve İlker'i arıyor . 
   D-Peki İlker'in ailesiyle 
   durumlar nasıl 
   GD-Filiz Anne'yle Filiz Akın çok iyiyiz. Evlenmemizi çok istiyor. Türker Bey İlker'in babası, ünlü yapımcı Türker İnanoğlu ile daha resmiyiz. Onun pek karıştığı yok zaten. İlker'in tüm ailesiyle aram iyi. Buradan 
   çıkıp Sezer'e İlker'in kuzeni gideceğim. 
   D-Yüzündeki sivilceler geçmiş. Nasıl bir tedavi uyguladın 
   GD-Bunlar, ergenlik sivilceleri. Doktorun verdiği ilaçları kullanarak başardım. Çok kuvvetli bir ilaçtı ve 
   1.5 yıl boyunca günde 2 tane aldım. Sinirleri bozduğu biliniyordu, 
   benim de psikolojimi müthiş bozdu. Şimdi kendimi çok iyi hissediyorum. Gıdama da dikkat ettim tabii. Çikolatayı kestim ama gece yarısı 
   çok sevdiğimden kalkıp tatlı 
   yiyorum. Diyet yapmadım. Sadece peynir, salata, meyve, bol yoğurt yedim. 
   D-Geleceğe yönelik planların ne Hangi modacıların defilelerine çıkacaksın 
   GD-Gelecekle ilgili net konuşabiliyorum. Bugün Elle 
   Dergisi'ne poz verdim, en geç 2 yıla kadar da bütün dergilerde olacağım. Zaten bütün büyük firmaların defilelerine katılıyorum. Bir de Quick Silver ile çalıştım. Dünyaca ünlü bir marka, onlarca manken arasından kataloğuna beni aldı. Şu an Paulines adlı ajanstayım. Paris ve Milano çalışmaları için Woman'la anlaşacağım. 2004 benim yılım olacak. 
   D-İngilizcen ne düzeyde İlk gittiğinde lisan sorunu yaşadın mı 
   GD-İngilizcem bence süper oldu. Sürekli film izliyor, söylenenleri anlamaya çalışıyorum. Amerikalı arkadaşlarım sayesinde de 
   lisanım iyiye gidiyor. 
   D-Arkandan Çağla Şıkel "Keşke gitmeseydi, burada daha çok 
   para kazanırdı. Ben de yıllar 
   önce Naomi Champell'la fotoğraf çektirmiştim, hiç bir şey olmadı" dedi. Ona cevabın var mı 
   GD-Çağla iyi bir manken ama samimi arkadaşım değil. Samimi olduğum manken arkadaşlarımdan biri bunları söyleseydi yaralanırdım. Asuman, Ebru, Şenay, Tülin, Ayşe benim arkadaşlarım. Dediğim gibi, 
   2004 benim yılım olacak. Hiç 
   bir şey olmasa bile bu dedikoducu 
   ve entrika dolu dünyadan kurtulduğuma seviniyorum. Ben, bazıları gibi kıskanç değilim. Ben gittim, diğer arkadaşlarım da arkamdan gelsin isterim. Hatta onlara yardımcı olurum. Fena mı olur, Türk kızları dünya podyumlarında fırtına gibi esse 
   D-Senin pozlarına 8 sayfa 
   ayıran Elle Dergisi'ndeki resimlerini diğer ülkeler de satın almaya başladı. Portekiz'de de yayınlanacakmış. Böyle bir gelişmeyi bekliyor muydun 
   GD-Allah. Ona şükrediyorum. İlker'e çok teşekkür ediyorum. Çok şanslıyım. En iyi dergiler ve fotoğrafçılarla çalışmak benim için çok güzeldi. Büyük sıkıntılar çekip bu 
   noktaya geldim. 
   D-Amerika'dan dönmeyi düşünüyor musun Ne zaman 
   GD-Şenay Abla samimi olmamı isterseniz, düşünmüyorum. Ülkemi çok sevdiğim halde Türkiye, uzun bir süre, benim için tatil 
   yeri olacak. 
   Evet efendim, dedikodusu, haberi, röportajı olan farklı bir sayfa hazırladım bugün. Hoş kalın, mutlu yaşayın. İyi pazarlar. 
   
      
   
</TEXT>
</DOC>
