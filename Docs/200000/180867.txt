<DOC>
<DOCNO> 180867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/son/sondun17.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Asil Nadir Polly Peck'in 200 milyon sterlinini Kıbrıs'a kaçırdı " 
</HEADLINE>
<TEXT>

     İngiltere'de yayımlanan Independent on Sunday gazetesi, Kıbrıslı işadamı Asil Nadir'in KKTC'ye gitmeden önce, Polly Peck'in hesabından 200 milyon sterline yaklaşık 440 trilyon lira yakın parayı Kıbrıs'taki gizli hesaplara aktardığını öne sürdü. Nadir'in bunun yanı sıra şirket emlakının 25 milyon sterlin tutarındaki bölümü üzerinde hak iddia ettiğini ve Kıbrıslı bir işadamına Polly Peck hissesi alması için nakit aktardığını iddia eden gazete, hesap uzmanlarının inceleme raporlarında bu iddiaların ayrıntılı kanıtlarının yer aldığını savundu. Gazete, hakkındaki bu iddiaları yalanlayan işadamının İngiltere'ye dönmeye hazırlandığına işaret ederken, Nadir'in avukatı Peter Krivinskas'ın ağır dolandırıcılık masasıyla bu dönüşün ayrıntılarına ilişkin pazarlığı sürdürdüğünü yazdı. 
     
</TEXT>
</DOC>
