<DOC>
<DOCNO> 181089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sonspo32.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftarlar Birliği de uyardı Türkiye'ye gitmeyin... 
</HEADLINE>
<TEXT>

     İngiliz Taraftarları Birliği, İngiltere'nin Türkiye ile 11 Ekim'deki 12. Avrupa Şampiyonası elemelerinde yapacağı maça gidecek İngiliz taraftarların tehlikede olacağını bildirdi. 
     İngiliz Taraftarları Birliği Uluslararası Koordinatörü Kevin Miles, taraftarların Türkiye'ye gitmemesi yolundaki uyarıların dikkate alınması gerektiğini söyledi. 
     İngiltere Futbol Federasyonu, Portekiz'deki Avrupa Şampiyonası finallerine doğrudan katılacak takımı belirleyecek Türkiye maçına bilet vermeyi reddetmişti. 
     İngiliz taraftarların güvenliğinin tehlike altında olduğunu belirten Miles, aldığı izlenimin Türkiye maçının Makedonya maçından farklı olduğunu kaydetti. 
     Taraftarların güvenliğinin ana konuları olduğunu belirten Miles, söz konusu durumla ilgili daha gerçekçi olmaları gerektiğini söyledi. 
     Bu arada önceki gün yapılan Makedonya-İngiltere maçında, İngiliz taraftarların yaptığı ırkçı tezahüratların da UEFA tarafından incelemeye alındığı bildirildi. 
     
</TEXT>
</DOC>
