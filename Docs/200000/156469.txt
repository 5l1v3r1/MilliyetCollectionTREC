<DOC>
<DOCNO> 156469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur23.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangın söndürme tüpü bomba gibi patladı... 
</HEADLINE>
<TEXT>

     Esenler'de bir yangın söndürme tüpünün patlaması sonucu kolu kopan işçi, ameliyata alındı. 
     Dörtyol Kazım Karabekir Mahalesi Gül Sokak'ta faaliyet gösteren ''Çağlar'' adlı firmada üretilen yangın söndürme tüplerinin satışında çalışan Şenol Ateş'in 32 , aracına yüklemek istediği tüplerden biri aniden patladı. 
     Patlama sonucu Ateş'in sağ kolu, omuzundan koparak yakındaki apartmanın 5. katının balkonuna düştü. 
     Çevredeki vatandaşlar ve polisin yardımıyla kaldırıldığı Özel Güney Hastanesi'nde ilk tıbbi müdahalesi yapılan Ateş, daha sonra İstanbul Üniversitesi İstanbul Tıp Fakültesi Hastanesi'ne nakledildi. 
     Vatandaşlarca kopan kolu bu hastaneye ulaştırılan Ateş, kolun yerine dikilmesi amacıyla Acil Cerrahi Bölümü'nde ameliyata alındı. 
     Bu arada, aynı olayda ayağından hafif şekilde yaralanan başka bir kişi de kaldırıldığı hastanede ilk müdahalesi yapıldıktan sonra taburcu oldu. 
     
</TEXT>
</DOC>
