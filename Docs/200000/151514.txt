<DOC>
<DOCNO> 151514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/spor/spo05.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
FARE NİHAT 
</HEADLINE>
<TEXT>

İspanyol basını Vallecano önünde süper bir futbol ortaya koyan temsilcimizi yine göklere çıkardı, "Real Sociedad'ı zirveye Türkler taşıyor" manşetleri atıldı 
     MEHMET ÇİFTÇİ 

     Gözler üzerinde 
     REAL Sociedad forması altında harikalar yaratmaya devam eden Nihat Kahveci, İspanya'da tüm ilgiyi bir kez daha üzerinde topladı. Rayo Vallecano önünde iki gol atan temsilcimize övgüler yağdı. Marca gazetesi "Türkler hem ligin, hem de maçın ipini çekti. Real Sociedad, Real Madrid'in ensesine bindi. Maçın tartışmasız lideri Nihat'tı. Tayfun ise son 15 dakika bu takımda yerim var dedi" yorumunu yaptı. 
     
     Türk gecesi 
     DİARİO As gazetesi de "Real Sociedad'tan iki haftada 9 gol. Real'i haftalardır Nihat'ın golleri zirveye taşıyor. Fare Adam Nihat. Tüm maç boyunca koştu, çabaladı ve iki gol attı" dedi. El Mundo Deportivo, "San Sebastian, Türkler'in muhteşem gecesini yaşadı" ifadesini kullandı. Sport gazetesi de "Bu yılın en büyük transferi Nihat. İspanya ne Ronaldo'yu, Ne Zidane'ı, ne Figo'yu, ne de Kluivert'ı konuşuyor" yorumunu yaptı. 
     


SPOR 




























</TEXT>
</DOC>
