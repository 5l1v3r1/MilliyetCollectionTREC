<DOC>
<DOCNO> 198369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sondun24.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkolik anne çocuğunu 3.3 dolara sattı 
</HEADLINE>
<TEXT>

     Kazakistan'ın başkenti Astana'da bir kadın, 1.5 yaşındaki kızını 500 tengeye yaklaşık 3.3 dolar sattı. 
     KazAkparat ajansının kent polisine dayanarak verdiği haberde, alkolik annenin varlıklı bir aileye 1.5 yaşındaki kızını 500 tengeye sattığı bildirildi. 
     Haberde, iki yıl önce Akmola'dan Astana'ya iş aramak için gelen 30 yaşlarındaki karı-koca çiftin, iş bulamadığı ve bu sürede annenin alkolik olduğu kaydedildi. 
     Çiftin, geçici olarak göz altına alındığı belirtildi. 
     Çocuğu alan ailenin ona bakacak durumda olduğunun anlaşıldığı belirtilen haberde, ancak satan anne için Kazakistan ceza kanunun ''çocuk satma'' suçunu düzenleyen maddesine göre, 3 yıla kadar hapsinin istenebileceği bildirildi. 
     
     HIV TAŞIYANLARIN YÜZDE 65'İ GENÇ 
     Öte yandan, Kazakistan'da HIV taşıyan ve resmen kayıtlı 3800 kişinin yüzde 65'inin genç olduğu bildirildi. 
     Kazakistan Ulusal Sağlıklı Yasam Merkezi'nden yapılan açıklamada, ülkede kayıtlı 140 AIDS hastası olduğu ve HIV taşıyanların 24'ünün 14 yaşını doldurmamış çocuk, 200'ünün ise hamile kadın olduğu, HIV'li annelerden de 80 bebek doğduğunun tespit edildiği kaydedildi. 
     Almatı'da bugün düzenlenen basın toplantısında, Kazakistan AIDS'le Mücadele Merkezi Başkanı İsidora Erasilova, HIV taşıyanların yüzde 30'unu cezaevlerinde bulunan mahkumların oluşturduğunu belirtti. 
     Erasilova, hazırlanan AIDS mücadele ve hastalığın önlenmesini öngören 5 yıllık programın uygulanması için 150 milyon dolar gerektiğini, ancak ellerinde Global Fon'dan sadece 22 milyon dolarlık hibe kaynağı bulunduğunu söyledi. 
     Kazakistan'da ilk HIV vakası 1987'de belirlenmişti. 
     
</TEXT>
</DOC>
