<DOC>
<DOCNO> 155209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/ekonomi/eko01.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülerin sofrasını Suna Hanım kuruyor 
</HEADLINE>
<TEXT>

Sabancılar'dan Kara Kuvvetleri'ne, Hülya Avşar'dan Şevardnadze'ye kadar birçok işadamı, sanatçı ve siyasetçi müşterisi olan Suna Gençeren, yılda 10 - 15 bin adet porselen yemek seti satıyor 
     ŞULE YÜCEBIYIK 

     Yedi yıl önce ithal ettiği ve gazetelerle dağıtılarak ünlenen Arcopal markası ile Türkiye'yi 'Avrupa'dan ithal yemek takımı' kavramıyla tanıştırdı. 
     Türk halkı ithal sofraları öyle sevdi ki, Tahtakale esnafı ve züccaciyeler Suna Gençeren'in peşini bırakmadı. 
     Gençeren, 90'ların sonunda 'ev dekorasyonunun yükseliş trendini farketti' ve ünlü yemek takımı üreticilerinin Türkiye temsilciliğine talip oldu. 
     Rosenthal, Villeroy Bosh, Wedgwood, Lenox gibi 25 markanın distribütörlüğünü alan Gençeren, bu markaların ürünlerinin satıldığı MONEV mağazalar zincirini kurdu. 
     
     14 mağaza açtı 
     "Sofra - sever"lerin mabedi haline gelen MONEV'in müşterileri arasında kimler yok ki Akın Öngör, Güler Sabancı, Yasemin Kamhi, Berna Yılmaz, Tansu Çiller, Cem - Alara Uzan, Hülya Avşar ve ismini sayamadığı onlarca isim. 
     Gençeren, sofra takımlarının müşterilerinin sadece üst gelir grubu olmadığının altını çiziyor. Orta halli ailelerin de milyarlık yemek takımlarına taksit imk nlarını zorlayarak rağbet ettiğini belirten Gençeren, "Talep o kadar büyük ki, MONEV mağazası açmak için teklif yağıyor" diyor. 
     
     Orduya yemek seti 
     Gençeren, devletin üst düzeyine de yemek takımı satıyor. Kara Kuvvetleri'nin lokallerine fiyatı 3 milyarlık Lenox markalı sofra takımları verdiler. Tayyip Erdoğan'ın oturmadığı Başbakanlık Konutu'ndan arayıp, kırılan Wedgwood takımların parçalarını temin edebilmek için aracılık etmesini rica ettiler. 
     Gençeren'in en ilginç müşterisi ise Gürcistan Cumhurbaşkanı Eduard Şevardnadze. Geçen ay Cumhurbaşkanlığı ziyafet müdürü gelerek 24 kişilik Lenox markalı yemek seti aldı. 
     

</TEXT>
</DOC>
