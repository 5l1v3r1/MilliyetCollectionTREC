<DOC>
<DOCNO> 163304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/sondun04.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Eğitim Bakanı yankesici kurbanı... 
</HEADLINE>
<TEXT>

     İngiltere Eğitim Bakanı Charles Clarke, Londra'dan seçim bölgesi Norwich'e gitmek üzere bindiği trende yankesici kurbanı oldu. 
     Tren Colchester ile İpswich arasında bulunduğu sırada yankesicinin, Clarke'ın cebindeki 100 sterlin ile bir miktar euro'yu çaldığı açıklandı. 
     Yankesicinin, bakanın cebindeki paraları aldıktan sonra trenden Ipswich'de indiğinin tahmin edildiğini belirten polis yetkilileri, olayla ilgili soruşturma başlatıldığını kaydetti. Blair'in önceki kabinelerinden birinde suçun önlenmesinden sorumlu bakan yardımcısı olarak görev yapan Clarke'ın böyle bir suçun kurbanı olması, olayı duyuran People gazetesi tarafından alaycı dille duyuruldu. Clarke ise kredi kartlarını çaldırmadığı için mutlu olduğunu belirtirken, polisin suçluyu yakalayacağından emin olduğunu bildirdi. 
     
</TEXT>
</DOC>
