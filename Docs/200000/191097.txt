<DOC>
<DOCNO> 191097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/ekonomi/eko05.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek bütçede politik hesap 
</HEADLINE>
<TEXT>

   En fazla 4.9 katrilyon olabileceği hesaplanan ek bütçe, hükümetin 1.2 katrilyon liralık blokajı kaldırması halinde 3.7 katrilyona inilebilecek 
   Ahmet Erhan Çelik 
   
   Ekonomi yönetimi önümüzdeki hafta başından itibaren ek bütçe mesaisine Hükümet ek bütçeyi siyasi tercihlerine göre şekillendirme imkanına kavuştu. 
   Enflasyondaki gerilemeyle birlikte ek bütçe büyüklüğünün en fazla 4 katrilyon 909 trilyon, en düşük 3.7 katrilyon lira olabileceği hesaplandı. Maliye yetkilileri iki rakam arasındaki farkın örneğin yatırım ödeneklerindeki blokajın kısmi olarak kaldırılması sonucunda değişebileceğini belirttiler. 
   IMF heyeti ile ekonomi yönetimi arasında yıl sonuna kadar bütçeden yapılabilecek harcama toplamı konusunda mutabakat sağlandı. Mutabakata göre 2003 yıl sonu harcama toplamı 141 katrilyon lirayı geçemeyecek. Yılbaşı ödenek toplamı dikkate alındığında ek bütçe için kullanılabilecek miktar en fazla 4.9 katrilyon lira olacak. 
   Ancak Maliye'deki son hesaplamalar ek bütçe rakamının 3.7 katrilyon liranın da altına çekilebileceğini ortaya koydu. Ek bütçe 3.7 katrilyon lira olarak belirlenirse 1.2 katrilyon liralık ödenek fazlası ya da faizden sağlanan tasarruf miktarı bütçeden indirilecek. Diğer bir deyişle ödenek iptaline gidilecek. 
   
   Sadeleştirme yasası 
   Maliye bürokrasisi analitik sınflandırma esasına göre hazırlanan 2004 bütçesini daha yalın hale getirebilmek için yeni bir çerçeve yasa taslağı hazırladı. Hükümetin önümüzdeki hafta Meclis'e sevk etmeyi öngördüğü taslak bütçeyle doğrudan ilgili olmayan birçok hükmün kendi kanunlarına taşınmasını sağlayacak. Bu yolla 49 maddeden oluşan bütçe 30 - 35 maddeye düşürülecek. 
   Bütçe hazırlıkları nedeniyle günlerdir ışıkları sönmeyen Maliye Bakanlığı'nda şimdi de gizli yemek boykotu yaşanıyor. 
   Çok sayıda bürokrat, Maliye yemekhanesinde geçen hafta yedikleri akşam yemeğinden zehirlenince, yemekhaneye olan ilgi bıçakla kesilir gibi azaldı. Maliye'nin merkez binasındaki 6 bin çalışandan 2 bin 500'ü yemek yemekten vazgeçti. Maliye Bakanlığı'na yemek veren özel şirket zarar etmeye başladı. Sorun Maliye Bakanı Kemal Unakıtan'a aktarıldı. Ancak Unakıtan bugüne kadar herhangi bir işlem yapmadı. 
   
   Ek bütçe ödenekleri Vergi iadeleri 1.8 trilyon lira Sosyal güvenlik 1.2 katrilyon lira Doğrudan gelir desteği için 300 trilyon lira Personel 400 trilyon lira 
   
   
</TEXT>
</DOC>
