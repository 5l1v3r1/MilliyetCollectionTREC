<DOC>
<DOCNO> 195514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/soneko06.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, kayıtdışı ekonominin peşinde... 
</HEADLINE>
<TEXT>

     Uluslararası Para Fonu IMF , Türkiye'deki kayıtdışı ekonomiye dönük incelemelerini derinleştiriyor. Vergi Konseyi'nce IMF heyetine sunulan raporda, gelişmekte olan ülkelerde yüzde 30 olan kayıtdışı ekonominin GSMH'ye oranının ülkemizde yüzde 50'yi bulduğu bildirildi. 
     Türkiye'deki kayıtdışı ekonominin boyutlarını araştırmak üzere Türkiye'ye gelen IMF heyeti, ön araştırma niteliğindeki çalışmalarını büyük ölçüde tamamladı. 
     Gelirler Genel Müdürlüğü yetkilileriyle bugün son kez biraraya gelmesi beklenen heyet, temasları sırasında Maliye Bakanı Kemal Unakıtan tarafından da kabul edildi. Görüşmede Unakıtan'ın IMF heyetine, yeni dönemde en önemli hedeflerinin kayıtdışı ekonomiyle mücadele olduğunu söylediği belirtildi. 
     
     IMF'YE KAYITDIŞI RAPORU 

     IMF heyeti, temasları kapsamında Vergi Konseyi Başkanı Mustafa Uysal ile de görüştü. 
     Bu görüşmede, Konseyin hazırladığı Kayıtdışı Ekonomi raporu da IMF heyetine sunuldu. 
     Anadolu Ajansı muhabirinin edindiği bilgiye göre, Türkiye'deki mevcut durum ve alınması gereken tedbirlerin sıralandığı rapor uyarınca, gelişmekte olan ülkeler ortalaması yüzde 30 olan kayıtdışı ekonominin gayrı safi milli hasılaya oranı Türkiye'de yüzde 50'yi buluyor. 
     781 bin 52 beyannameli gelir vergisi mükellefinden ilk 5 bini toplam gelir vergisinin yüzde 57'sini ödüyor. Aynı şekilde 312 bin 180 kurumdan da ilk 100'ü toplam kurumlar vergisinin yüzde 54'ünü üstleniyor. 
     Raporda, kayıtdışı ekonominin nedenleri ise şöyle sıralandı 
     Vergilerin yerinde harcanmaması, gelir idaresinin etkin-verimli olmaması ve yetersizliği, ulusal vergi tabanı olmaması, vergi ve SSK prim oranlarının yüksekliği, otokontrol sistemlerinin bulunmaması, vergi sisteminin karmaşıklığı ve adaletsizliği, vergi yargısının hızlı ve etkin çalışmaması, ekonominin yapısı ve istikrarsızlığı, hızlı nüfus artışı, kente göç ve işsizlik, kayıtdışılıkla mücadelede sosyal mutabakatın bulunmaması. 
     Konsey raporunda, bu hususların vergiyi ekonominin önünde engel hale getirdiği, haksız rekabet yarattığı, kurumsallaşmayı engellediği, sermaye piyasasının gelişememesi ile yabancı sermayenin Türkiye'ye gelmemesi ve yerli sermayenin de dışarıya kaçması sonuçlarını yarattığı kaydedildi. 
     
     NE YAPILMALI 

     IMF'ye sunulan raporda, kayıtdışı ekonomiyle mücadele için alınması gereken tedbirler de şu şekilde yer aldı 
     
</TEXT>
</DOC>
