<DOC>
<DOCNO> 153150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/spor/spo05.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Holiganlar'a ambargo 
</HEADLINE>
<TEXT>

UEFA'dan Sunderland'taki Türkiye maçında sahaya giren holiganlar nedeniyle bir maç ceza alan İngiltere, rövanş karşılaşmasına taraftar getirmeme kararı aldı 
     MEHMET DEMİRCAN 

     UEFA baskısı 
     İNGİLTERE'NİN 11 Ekim'de Türkiye'de oynayacağı 2004 Avrupa Şampiyonası Eleme grubu maçına taraftar getirmek istemediği öğrenildi. İngilizler'in önümüzdeki günlerde resmi bir açıklama yapacağı, kararlarını UEFA'ya bildirecekleri belirtildi. İngilizler'in bu kararı, UEFA'nın baskısı nedeniyle aldığı da ifade edildi. 
     
     Uyarı korkuttu 
     UEFA, Sunderland'ta oynanan Türkiye maçında taraftarların sahaya girmesi nedeniyle İngiltere - Slovakya karşılaşmasını seyircisiz oynatma kararı almıştı. Ayrıca UEFA bu tür olayların devam etmesi durumunda İngiltere'nin 2004 Avrupa Şampiyonası'ndan men edileceğini açıklamıştı. 
     
'Ulusoy'u seviyorum'      'Saygısızlık etmedim' 
     MİLLİ Takımlar Teknik Direktörü Şenol Güneş dün yaptığı basın toplantısında, üstlerine karşı hiçbir zaman saygısızlık etmediğini söyledi, "Haluk Ulusoy'u seviyorum, ama ikili ilişkilerde son dönemde güvensizlik ortamı doğdu ve eski sıcaklık kayboldu" dedi. Tecrübeli hoca, kendisinden kaynaklanan hiçbir sorunun olmadığını ve bundan sonra da olmayacağını ifade etti. 
     
     'Ben de şaşırdım' 
     HALUK Ulusoy ile çalışmaktan mutluluk duyduğunu da belirten Güneş, "Geçmişle hesabım yok. Heyecanım h l devam ediyor. Ulusoy'un yaşı benden küçük ama sonuçta benim başkanım. Ona karşı saygım var. Bence gelmiş geçmiş en büyük başkan" diye konuştu. Bu tür olayların moralini bozduğunu da sözlerine ekleyen Güneş, "Artık ne yapacağımı ben de şaşırdım" dedi. 
     


SPOR 


























</TEXT>
</DOC>
