<DOC>
<DOCNO> 157234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yasam/ayas.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hakikaten uçmuşlar...' 
</HEADLINE>
<TEXT>

Matrix Reloaded'i Milliyet için izleyip yazan Yılmaz Erdoğan, "Milyon milyon dolarlar harcanmış bir filmi eleştirmek haddimize düşmez ama filmin sonuna doğru sıkılan insanlar gördüm" dedi 
     Milliyet'le bir anlaşma yaptım. Mehmet ağbi Yılmaz söz verdi. 'Sen' dedi, 'Matriks ikiyi seyret, Keno da Riivs Vizontele 2'yi seyredecek ' Kabul ettim. Hemen söyleyeyim milyon milyon dolarlar harcanmış ve neredeyse tümünü "lan bunu nasıl yapmışlar " biçimindeki iç feryatlarla seyrettiğim bir filmi eleştirmek bizim haddimize düşmez. Ne de olsa bendeniz sinema bahsinde bir kaç tahtası eksik bir Deli Emin'im. 
     İlk Matriks'i seyrettiğimde "adamlar uçmuş" demiştim. Bu sefer hakikaten uçmuşlar Filmin benim kafamdaki karmaşadan çıkan özeti şöyle 
     
     SEÇİLMİŞ KURTARICI 
     Keno, seçilmiş kişiymiş. Seçilmiş kişi, kurtarıcıymış. Kurtarıcı, mesihmiş. Mesih, Süpermenmiş. Süpermen, Kungfucuymuş. Aslında birden fazla matriks varmış, çok karışık çok... 
     İlk filmde beyazperdeden gelip felsefenin kapılarını zorlayan Matriks, ikincisinde yine inanılmaz sinemasal, dijital ya da bilgisayar numaralarını yapıyor. Ama çok özür dilerim. Önce yönetmenlerinden, yapımcılarından, Trinitiden, Monikadan Allahım bu Monikamın Postacıdan bu yana kaçıncı harcanışı tabii morfeustan ve tüm Nabukadnezar mürettebatından hatta bizzat Nabukadnezar'dan. Herkesten özür dilerim ama ben filmin sonuna doğru salonda sıkılan insanlar gördüm... Ben de onlardan birisiydim. 
     
     FİLM BOYUNCA UÇUYOR 
     Esnediler, esnedim. Artık hiçbir şeyden emin olamıyoruz ama bana esnemeler gerçek gibi geldi. Demek ki beş yüz milyon dolar bile bazen seyircinin sıkılmasına mani olamıyor. Benim en şaşırtıcı sinemasal numaram günlüğü on bin dolara kiralanmış bir uçan kameradır. Benim param bir kamerayı üç gün uçurmaya yetti, Neo bütün filmde uçuyor. Ama bir film bir kez seyretmeyle anlaşılmaz. Ben bir daha seyredeceğim. 
     
     YA GERÇEKSE... 
     Gelelim felsefi boyuta... İlk film herkese şu duyguyu vermişti 
     Ya gerçekse 
     Ya her şey bir kurguysa 
     İkinci filmse şu soruyu getirdi aklıma 
     Ya değilse Ya hiçbir şeyin bir kurgusu yoksa 
     Ya her şey bir rastlantılar karmaşası ise... Ya bir Kurtarıcı yoksa 
     Ya da her şey iki d hi kardeşin yaptığı çok görkemli bir filmden ibaretse 
     Aslında "Malkoçoğlu" da, "Dünyayı Kurtaran Adam" da, "Neo" da aynı şeyin peşinde. O sırada dünya öyle bir duruma geliyor ki ya Keanu Riivs ya Cüneyt Arkın ya bir Deli Emin gerekiyor meseleyi çözmek için... Kendimi bu araya koydum matrikse çalışırken, Vizontele promosyonunu ihmal etmeyelim diye 
     Hep dünyayı kurtarmak gerekir. Bütün mesele bunu yaparken inandırmaktır. İşte biz bunu onlar kadar yapamıyoruz. Ya paramız ya da becerimiz yetmiyor. Ama filmin sonunda keşke dedim, keşke bu film yaratıcıları gibi bir duyguyu bir gün yaşayabilsem. Yani "Sen yeter ki hayal et, yaparız ağbi" diyen bir sinema sektörünün içinde bulunabilsem. 
     Sonuç olarak tüm yazdıklarımı unutabilirsiniz. Belki de gerçek değil zira. Matriks işte. Hani "babana bile güvenme" diyorlar ya dünyamızın da meğer sebebi Matriksmiş 
     Ritz Carlton Otel'in büro katındayım... Tepemde Yaşar Çakmak ile Birsen Altuntaş ... Telefon çalsın ve beni buradan alın... Alın ağbi... Hadi ağbi... Yaşar diyorum Yaşar Çakmak... İmdaat... 
     

</TEXT>
</DOC>
