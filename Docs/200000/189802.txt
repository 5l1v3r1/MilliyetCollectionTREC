<DOC>
<DOCNO> 189802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/yasam/yas02.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yoga' ile hem ruhları hem kemikleri güçlendi 
</HEADLINE>
<TEXT>

   Cerrahpaşa Osteoporoz Merkezi'nde, kemik erimesi tedavisi öğretim üyeleri eşliğinde ilacın yanı sıra, egzersizle yapılıyor 
      ŞÜKRAN ÖZÇAKMAK 
   
   CERRAHPAŞA Tıp Fakültesi Fizik Tedavi Anabilim Dalı Başkanlığı, osteoporoz kemik erimesi hastalarına yoga eğitimi veriyor. Amaç postmenopozal osteoporozda yoga eğitiminin yaşam kalitesi üzerindeki etkisinin araştırılması ve çok pahalı olan ilaç tedavisinin sonuç vermesi için egzersizle desteklenmesi... 
   BİLİM dalı başkanlıklarındaki Osteoporoz Polikliniği kaldırılıp yerine Osteoporoz Merkezi kuruldu. Tedavi odaları yataklarından duvarlarına, pembe renge boyanıp egzersiz aletleriyle donatıldı. 
   TÜM bunlar, fakültenin maddi kaynağı olmadığı için ilaç firmalarının sponsorluğunda ve sempozyumdan arta kalan paralarla yapıldı. Merkezi kuran Fizik Tedavi Anabilim Dalı Başkanı Prof. Dr. Fikret Tüzün, kemik erimesinde yoga eğitiminin yararlarını şöyle anlattı 
   "YOGA eğitimi, hastaların iç sesini dinleyerek bedeninin farkına varmasını sağladı. Vücutlarında oluşan kamburluk gibi şekil bozuklukları düzeldi. Hastalar günlük aktivitelerini yardımsız yapar duruma geldi." 
   
   Hafife almayın 
   Bugün "Dünya Osteoporoz Günü". Dünya Sağlık Örgütü verilerine göre, 50 yaş üstünde her üç kadın ve her sekiz erkekten birinde kemik erimesi görülüyor. 
   
   
</TEXT>
</DOC>
