<DOC>
<DOCNO> 175650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/yazar/pulur.html </URL>
<DATE> 2003/08/14/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Teknoloji, insan ve İSKİ... 
</HEADLINE>
<TEXT>

   
   TELEFONDA "Sizi İSKİ Genel Müdürü Dursun Ali Çodur arıyor" dedikleri zaman niçin aradığını biliyorduk... 
   Mahmutpaşa'daki "Kürkçü Han"a, 2 milyar lira fatura geldiğini yazmıştık ya Onlara kartlı ödeme yaptıkları halde "Size ucuz su satmışız" diyerek farkı istiyorlardı. 
   Sayın Genel Müdür "Maalesef bugüne kadar tanışamadık" deyince, biz de "Siz şanslı İSKİ müdürüsünüz, su sıkıntısı olmayınca, sizi kim arar Su sıkıntısı olsaydı, bakın günde kaç kişi sizi arar ve tanışırdınız " dedik... 
   Sayın Çodur, bu şakamıza sitemle cevap verdi, aşağıda okuyacağınız açıklamada bu sitem de var. 
   Biz, teknoloji almak yetmez, önemli olan o tekniği uygulayabilmek, demiştik. 
   
   SAYIN İSKİ Genel Müdürü'nün "Basın Müdürlüğü" imzasıyla gönderdiği açıklama da bunu doğruluyor. 
   Açıklama özetle şu 
   "Öncelikle Türkiye gazeteciliğinin duayenlerinden olan zat - ı alinizin yazılarını büyük bir zevkle takip etmekte olduğumuzu ifade etmek isteriz. Kısa bir zaman dilimi içerisinde hayata geçirdiği yatırımlarla İstanbul'un yüzyıllardan beri bir türlü çözülemeyen su sorununu noktalayan ve yine gerçekleştirdiği çevre yatırımlarıyla İstanbulluları denizle barıştıran İSKİ gönül arzu ederdi ki bu başarılı çalışmalarıyla makalenize konu olabilseydik. 
   2001 yılı Kasım ayında İSKİ Genel Kurulu tarafından 2002 yılı için belirlenen su tarifelerinin kartlı sayaçlar için bilgisayar ortamına taşınması sırasında konutlar için belirlenen üç ayrı fiyat yerine konut 1 birim fiyatının işyerleri için belirlenen iki ayrı birim fiyat yerine, işyeri 1 birim fiyatının bilgisayar kayıtlarına hatalı olarak girilmesi sebebiyle abonelerimize gönderilen faturalarda kademe farkları meydana gelmiştir. Sizin de dile getirdiğiniz fark faturaları, bilgilerin bilgisayar ortamına yanlış aktarılması neticesinde yaşanmıştır. 
   Kademe fark faturası çıkan abonelerimiz geçmişte bu hata sebebiyle eksik bedel ödemişlerdir. 
   
   KARTLI sayaç abonelerimiz dilediği bedeli yatırarak bu bedele karşılık olarak kartlarına kontur yüklemekte ve kontur bitiminde aboneye sistem uyarı vererek suyunu kesmektedir. 
   
   ÖN ödemeli elektronik sistemli sayaçlarda abonelerin kontur karşılığı tüketimlerini takip için metreküp cinsinden sarf edilen suyu gösteren mekanik su sayacı mevcuttur. 
   Dolayısıyla abonelerimiz her zaman kullandıkları suyun metreküpünü ve birim fiyatını sayaçlarından ve aboneler ait cari kartlardan takip edebilmektedirler. 
   Yaşanan olumsuz durumun düzeltilmesi için İSKİ abonelerine ödemeler için sunacağı taksit süresi boyunca gecikme cezası uygulamaksızın 1 14 taksitle ödeme kolaylığı sağlamıştır. 
   Yaşanan bu olumsuz durum sebebiyle zat - ı alinizden ve çok değerli İSKİ abonelerinden özür diler, saygılarımızla çalışmalarınızda başarılar dileriz." 
   
   EVET, sadece teknolojiyi almak yetmiyor, önemli olan bilgilerin doğru oluşu. 
   Açıklamada "Bilgiler, bilgisayara yanlış aktarılmıştır" denmesi bu görüşün doğruluğunu göstermiyor mu 
   Bilgileri, bilgisayara kim aktarıyor 
   İnsan 
   
      
   
</TEXT>
</DOC>
