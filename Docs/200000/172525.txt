<DOC>
<DOCNO> 172525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sondun23.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol plajlarına petrol darbesi.. 
</HEADLINE>
<TEXT>

     İspanya'nın kuzey kesimlerindeki plajların, ''Prestige'' adlı tankerin 9 ay önce batması sonucu petrol yayılması sonucu itibarını yitirmek üzere olduğu belirtildi. 
     Ülkenin batı sahillerine göre tanker faciasından daha az etkilenmesine rağmen kuzey sahillerinin kalite ödülünün geri çekilmesi gündeme gelirken, bunun, Ağustos ayında turizm sektörüne büyük darbe olacağına dikkat çekiliyor. 
     Kuzeydeki Kantabrian kıyısında bulunan 30'dan fazla plaja, temizliği nedeniyle Haziran ayında mavi bayrak verilmişti. Ancak temizleme çabalarına rağmen tankerden sızan petrolün sahillerde görülmesi, merkezi Danimarka'da bulunan örgütü, ödülü geri çekmeye yöneltti. 
     Mavi bayrakları veren örgütten yapılan açıklamada, plajlar petrolden arınıncaya kadar mavi bayrakların ön tedbir olarak geri çekileceği kaydedildi. 
     
</TEXT>
</DOC>
