<DOC>
<DOCNO> 154978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/siyaset/siy03.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kadrolaşma doğru değil, aşırılık yok' 
</HEADLINE>
<TEXT>

Milliyet'in konuğu olan İçişleri Bakanı Abdülkadir Aksu, kadrolaşma iddialarının abartıldığını belirtti 
     TOLGA ŞARDAN Ankara 

     İçişleri Bakanı Abdülkadir Aksu, hükümetin kadrolaşmasına ilişkin iddiaların abartıldığını belirterek, "Kadrolaşma demek doğru değil, aşırı bir şey yok. THY'de lise mezunu bir başsekreter 5000 dolar alıyormuş" dedi. 
     
     'Paraşütle inmedi' 
     Milliyet'in konuğu olan Aksu, kardeşlerinin bürokraside görev almasıyla ilgili soruları da yanıtladı. Ailesinde bürokratlar olduğunu kaydeden Aksu, Kardeşim Azmi Siverek Süt Fabrikası'nda müdür olarak işe başladı. Şeker Fabrikaları'na genel müdür vekili oldu. Mesut Yılmaz, 'Aksu'nun kardeşi' diye görevden aldı. İki kez Danıştay kararıyla döndü. Biz geldik, Şeker Fabrikaları Genel Müdürü oldu. Havadan paraşütle inmedi" diye konuştu. 
     Aksu, Yılmaz'ın, Petrol Ofisi Genel Müdürü olan diğer kardeşi Hayrullah Aksu'yu da, başbakan olduğu gün görevden aldığını savundu. 
     
     'Önyargı vardı' 
     Aksu, 59 kişilik valiler kararnamesiyle merkeze alınan bazı valiler hakkında Genelkurmay Başkanlığı'nın eleştiriler getirdiği yönündeki haberlere de karşı çıktı. "Herkes valileri gördü. Giden valilerden 2. Ordu Komutanlığı memnun oldu" diyen Aksu, "Önyargı vardı. Ama onlar da gördüler ki, bunlar vali" dedi. 
     Cumhurbaşkanı Ahmet Necdet Sezer'in, valiler kararnamesi kapsamında aktif görev verilmesine karşı çıktığı Müsteşar Yardımcısı Şahabettin Harput'a sahip çıkan Aksu, "Harput, Hakk ri ve Şanlıurfa'daki görevleri sırasında başarılı olmuştur. O bir devlet adamıdır" ifadesini kullandı. 
     

</TEXT>
</DOC>
