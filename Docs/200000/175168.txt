<DOC>
<DOCNO> 175168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/yasam/yas07.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize kurtuluş 
</HEADLINE>
<TEXT>

      MURAT EĞİLMEZ DHA 
   
   İzmir Ege Üniversitesi Hastanesi sapağında refüje saplanan otomobilde sıkışan babayla oğlu, güçlükle kurtarıldı. 
   Karşıyaka'da dekorasyon atölyesi bulunan Ramazan Erdem 47 , dün saat 09.00 sıralarında lise ikinci sınıf öğrencisi oğlu Erdinç'le 16 Bornova'da bir evin dekorasyonu için yola çıktı. Ancak Erdem, aşırı hız nedeniyle kavşakta dönemeyince, araç yol ayrımındaki refüje saplandı. Hurdaya dönen otomobildeki baba Ramazan ve oğlu Erdinç Erdem otomobilde sıkıştı. 
   Polis, acil yardım ve itfaiye ekipleri, havalı makaslarla kaportayı keserek ağır yaralı Erdinç Erdem'i de araçtan çıkarabildi. Yaralı baba - oğul Ege Üniversitesi Tıp Fakültesi Hastanesi'ne kaldırıldı. 
   
   Bu ikinci kaza 
   Aynı sapakta 13 Mart sabahı benzer bir kaza yaşanmıştı. Menemenli emekli öğretmen İsmail Parlar, sapaktaki levhaları karıştırarak aynı refüje saplanmış, kazada Parlar hafif yaralanırken, eşi Munise Parlar ölmüştü. 
   
   
</TEXT>
</DOC>
