<DOC>
<DOCNO> 185805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sonspo05.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
F.Bahçe'de Aziz Yıldırım döneminin en iyisi DAUM... 
</HEADLINE>
<TEXT>

     Fenerbahçe'de, kulüp başkanı Aziz Yıldırım döneminde ligde ilk 7 maçlık bölümde en iyi sonuçları alan teknik adam Christoph Daum oldu. 
     Fenerbahçe'de başkanlık yaptığı 5 yılda 8 teknik adamı takımın başına geçiren Aziz Yıldırım, en rahat ilk 7 maçını Daum döneminde izledi. 
     Daum, ilk 7 maçta 5 galibiyet, 1 yenilgi ve 1 beraberlik alarak, Yıldırım dönemindeki 7 teknik adamı geride bıraktı. 
     
     DENİZLİ, 7 MAÇTA 2 YENİLGİ ALDI 
     2000-01 sezonunda Fenerbahçe'nin başına gelen Mustafa Denizli, ligde yaptığı ilk 7 maçta 5 galibiyet ve 2 yenilgi aldı. 
     Sezon sonunda takımı şampiyon yapan Denizli'nin görevine, 2. sezonunda 17. haftada deplasmanda Diyarbakırspor yenilgisinin ardından son veren Yıldırım yönetimi, Alman Werner Lorant'ı takımın başına getirdi. 
     İlk maçında Samsunspor'a 1-0 yenilen Lorant, Fenerbahçe'de görev yaptığı ilk 7 maçta Mustafa Denizli gibi 5 galibiyet ve 2 yenilgi elde etti. 
     
     EN KÖTÜSÜ GÜNEY 
     Yıldırım başkanlığında Fenerbahçe en kötü dönemini Tamer Güney yönetiminde yaşadı. 
     Geçen sezon Oğuz Çetin'in yerine 27. haftada sezon sonuna dek göreve getirilen Tamer Güney, ilk 7 maçında 1 galibiyet, 3 yenilgi ve 3 beraberlik elde etti. 
     Yıldırım döneminde en az görev yapan teknik adam olan ve 7 maç bile dayanamayan Rıdvan Dilmen, takımın başında olduğu 5 maçta 3 galibiyet, 2 beraberlik aldı. 
     Bu arada Ali Şen döneminde 1997-98 sezonunda göreve getirilen ve ilk 7 maçında 6 galibiyet ve 1 yenilgi alan Otto Bariç, 15 Şubat 1998'de kongrede başkan seçilen Yıldırım döneminde yaptığı 7 maçta, 5 galibiyet ve 2 yenilgi aldı. 
     
     YILDIRIM DÖNEMİNDE TEKNİK ADAMLAR 
     Aziz Yıldırım başkanlığı döneminde görev yapan teknik adamların ilk 7 maçlık performansları şöyle 
     
     
Sezon Teknik Adam G M B 2003-04 Christoph Daum 5 1 1 2002-03 Oğuz Çetin 3 2 2 Tamer Güney 1 3 3 2001-02 Werner Lorant 5 2 - 2000-01 Mustafa Denizli 5 2 - 1999-00 Zdenek Zeman 2 1 4 Turhan Sofuoğlu 4 1 2 1998-99 Joachim Löw 4 1 2 
     
</TEXT>
</DOC>
