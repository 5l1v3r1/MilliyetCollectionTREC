<DOC>
<DOCNO> 187655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/siyaset/siy04.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektörler Hükümet yetkimizi gasp etti 
</HEADLINE>
<TEXT>

   Hükümetle rektörler arasındaki kavga, 'imam hatip operasyonu' nedeniyle yeniden alevlendi 
      İSTANBUL Milliyet 

   
   İmam - hatip liseleri ve meslek lisesi mezunlarına üniversiteye girişte farklı katsayı uygulamasını ortadan kaldıran tasarı, YÖK yasası taslağıyla başlayan gerginlikte yumuşama sinyalleri veren hükümetle rektörlerin arasını yine açtı. Yıldız Teknik Üniversitesi'nde YTÜ toplanan Üniversitelerarası Kurul ÜAK , oybirliğiyle aldığı kararda "Tüm üniversite camiası dışlanarak hazırlanan bu yasa tasarısı, onarılması zor yeni bir güven bunalımına yol açmıştır" dedi. 
   ÜAK üyeleri sabah Taksim Atatürk Anıtı'na çelenk koyduktan sonra toplanarak, hazırlanan metin üzerinde bir saat çalıştı. 
   Kurul Başkanı Prof. Dr. Ayhan Alkış'ın açıkladığı ortak kararda şöyle denildi "Bu tasarı imam hatip liselerini, ayrıcalık ve üstünlük sağlayarak milli eğitim sistemimizi çağdışı bir eğitim sistemine dönüştürecektir. Ülkemizin geleceğini olumsuz yönde etkileyecek bu girişim ÜAK ve tüm üniversite camiasında büyük bir endişe ve üzüntü yaratmıştır." 
   Yükseköğretim Kurulu'na verilen anayasal hakkın üniversitelerden alınarak Milli Eğitim Bakanlığı'na devredilmesi girişimiyle, üniversite özerkliğinin ihlal edileceği vurgulanan açıklamada şu görüşlere yer verildi 
   "Siyasi iktidarın tek taraflı olarak bu kanun tasarısını TBMM'ye sevk etmesi, YÖK yasası çalışmalarıyla ilgili oluşturulan komisyonların ortak çalışmasını imk nsız hale getirmiştir. Tasarı TBMM Genel Kurulu'na gitmeden geri çekilmeli, daha önce yürütülen çalışmalar doğrultusunda ve yasa bütünlüğü içinde Anayasa'ya uygun bir şekilde ele alınmalıdır." 
   Alkış, tasarıyı, "Anayasa'nın YÖK'e verdiği yetkiyi, Anayasa'ya aykırı bir şekilde Milli Eğitim Bakanlığı'nın gasp etmesidir" diye değerlendirdi. Alkış, "Rektörler olarak imam hatip cumhuriyetine karşı bundan sonraki adımınız ne olacak " sorusuna, "Atatürk Cumhuriyeti'ni korumak" yanıtını verdi. 
   
   Cüppeli protesto 
   Yükseköğretim yasa tasarısı taslağı konusunda hükümetle karşı karşıya gelen öğretim üyeleri 25 Ekim'de Ankara'da düzenlenecek "80. yıl Cumhuriyet Yürüyüşü"ne topluca katılmayı planlıyor. Hükümetin yükseköğrenim kurumlarına ve yöneticilerine yönelik tutumunu protestoyu da amaçlayan yürüyüşe öğretim üyeleri cüppeleriyle katılacak. 
   
</TEXT>
</DOC>
