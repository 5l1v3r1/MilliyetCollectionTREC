<DOC>
<DOCNO> 191402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sonspo03.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da genel kurul süresiz ertelendi 
</HEADLINE>
<TEXT>

     Trabzonspor Yönetim Kurulu, aldığı olağanüstü genel kurul kararını erteledi. 
     Bordo-mavili kulübün yönetim kurulunun 2,5 saat süren toplantısının ardından bir açıklama yapan kulüp genel sekreteri Yusuf Ziya Yılmaz, 16 Eylül'de olağanüstü genel kurul kararı aldıklarını anımsatarak, ''Tam olarak hazırlıklar yapılmış ve adaylar ortaya çıkmıştı. Ancak kulüp olumsuz şartlara muhatap olmuştur. Bu da bizim yeniden şartları gözden geçirmemize neden oldu ve olağanüstü genel kurul kararını oy çokluğu ile süresiz olarak erteledik, iptal ettik'' dedi. 
     Yılmaz, yönetim kurulunun kulüp tüzüğüne göre olağanüstü genel kurulu erteleme ve iptal etme yetkisinin bulunduğunu da belirterek, ''Görev dağılımını ilerleyen bir dönemde ihtiyaç duyulması halinde gerçekleştirebiliriz'' diye konuştu. 
     
</TEXT>
</DOC>
