<DOC>
<DOCNO> 160660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/guncel/gun13.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kitap okumakla' cezalandırıldı 
</HEADLINE>
<TEXT>

İçkiyi fazla kaçırıp çevreyi rahatsız ettiği için kitap okuma cezasına çarptırılan Alparslan Yiğit kitap değil ama günde 2-3 gazete okuyor 
     ADEM YAZICI Ankara DHA 

     Yozgat Yeni Fakılı'da sarhoş olup çevreyi rahatsız ettiği için Türk hukuk tarihinde ilk kez "kitap okuma" cezasına çarptırılan Alparslan Yiğit 28 , önceleri işkence gibi bulduğu mahkeme kararı nedeniyle şimdi günde 2 - 3 gazete okuyor. Yiğit, Nisan 2002'de birahanade arkadaşlarıyla içki içtikten sonra sarhoş olunca yok yere çıkan tartışma sonucu kendini sokağa attı ve öfkeyle ilçe meydanındaki özel araçları tekmeledi. 
     İlçenin Sulh Ceza H kimi Yılmaz Parıltı da Yiğit'i araçları tekmelerken gördü ve olay adliyeye taşındı. Parıltı, Yiğit'e önce 15 gün hapis cezası verdi, sonra da sanığın mahkemedeki iyi halini göz önünde tutarak cezasını bir ay jandarma gözetiminde günde 1.5 saat Belediye Kütüphanesi'nde kitap okuma cezasına çevirdi. 
     
     Alışkanlık oldu 
     Kitap okumak yerine ameliyat olan kız kardeşinin yanına giden Yiğit, 25 gün sonra dönünce hakkında tutuklama kararı çıkarıldığına sevindi. Ancak tutuklama kararı kaldırılan Yiğit, kitap okuma alışkanlığı edinemese de günde 2 - 3 gazete okuma alışkanlığı edindi. 
     
     

</TEXT>
</DOC>
