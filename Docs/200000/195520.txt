<DOC>
<DOCNO> 195520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/soneko12.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı 2004'te GSMH 3.500-4.000 dolara çıkabilir 
</HEADLINE>
<TEXT>

     Maliye Bakanı Kemal Unakıtan, ''Mali disipline gözümüz gibi dikkat ediyoruz'' dedi. 
     Unakıtan, Stratejik Teknik Ekonomik Araştırmalar Merkezi STEAM tarafından Hilton Oteli'nde düzenlenen ''Vergi Arenası''nda yaptığı konuşmada, politikaların büyüyen ekonomiye uygun olması gerektiğini söyledi. 
     Unakıtan, ''Neden Çünkü büyüyen ekonomiden herkes istifade ediyor. AB'ye gireceğiz biliyorsunuz. Bu gelir düzeyi ile nasıl gireceğiz Uyum yasalarını çıkarıyoruz iyi güzel ama bana göre ekonomik kriterlerimizi de onlar gibi düzeltmemiz lazım. Bütçe açıklarımızı borçlanmamızı düzeltmemiz lazım. Enflasyonu ona göre indirmemiz lazım. O yönde iyi gelişmeler var. Mali disipline de riayet ediyoruz. Ona gözümüz gibi dikkat ediyoruz'' diye konuştu. 
     Unakıtan, Türkiye'nin hedefleri ve iddiaları olduğunu vurgularken, bir ara 3 bin doları aşan Gayri Safi Milli Hasıla'nın GSMH , krizlerin ardından 2 bin dolar seviyesine düştüğünü hatırlattı. 
     Türkiye'nin tekrar bir toparlanma içine girdiğini belirten Unakıtan, ''2004 yılı içinde işlerimiz iyi giderse, herkes üzerine düşeni yaptığı takdirde, kişi başına düşen Gayri Safi Milli Hasıla 3 bin 500-4 bin dolar arasında olacak'' dedi. 

     
</TEXT>
</DOC>
