<DOC>
<DOCNO> 184827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sontur06.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arazi ciplerinin hız limiti 10 kilometre artırıldı 
</HEADLINE>
<TEXT>

     Arazi ciplerinin yerleşim yeri dışı hız limiti 10 kilometre artırıldı. 
     ''Karayolları Trafik Yönetmeliğinde Değişiklik Yapılmasına Dair Yönetmelik'' Resmi Gazete'nin bugünkü sayısında yayımlanarak, yürürlüğe girdi. 
     Yönetmelik değişikliğiyle, N1G tipi araçlar da 4x4 arazi vitesli cipler minübüs, kamyon ve kamyonetlerin hız sınırlarına tabi olacak. Buna göre, bu araçlar yerleşim yerleri içinde 50, yerleşim yerleri dışında 80, otoyolda ise 90 kilometre hız sınırında seyahat edecekler. 
     Sözkonusu araçlar, daha önce, yerleşim yeri dışında 70, otoyolda ise 80 kilometre hız limitiyle seyahat edebiliyorlardı. 
     Değişiklikle, ''taksi dolmuş''un da tarifi yapıldı. ''Sürücüsü dahil en çok 8 oturma yeri olan ve insan taşımak için imal edilen, adam başına tarifeli ücretle yolcu taşıyan ticari motorlu araç'' taksi dolmuş olarak sınıflandırılacak. 
     
</TEXT>
</DOC>
