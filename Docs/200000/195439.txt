<DOC>
<DOCNO> 195439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/spor/spo05.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitlerimiz sönmesin 
</HEADLINE>
<TEXT>

   Ümit Milli Takımımız, Avrupa Şampiyonası elemeleri baraj maçında bugün deplasmanda Almanya ile karşılaşacak. Bay Arena Stadı'ndaki mücadele saat 21.30'da başlayacak 
      M.ALİ SABUNCU 

   
   Hakem Fransız 
   14. Avrupa Ümitler Şampiyonası finallerine katılmak için Almanya engelini aşması gereken Ümit Milli Takım baraj ilk maçını bugün deplasmanda yapacak. Hazırlıklarını dün akşam karşılaşmanın oynanacağı Bay Arena Stadı'nda tamamlayan Ay - Yıldızlı ekibimizin Almanya sınavını Fransız hakem Laurent Duhamel yönetecek. TSİ 21.30'da başlayacak karşılaşmayı Show TV naklen yayınlayacak. 
   
   Çetiner iddialı 
   SAĞ ön baldırında kanama tespit edilen ve MR'ı çekilen Kemal dün sürpriz bir şekilde idmana çıktı. Tedaviye olumlu cevap veren genç futbolcunun durumunun maç öncesi belli olacağı belirtildi. Servet ve Hamit Altıntop ise Schalke 04'ün doktoru Gadek tarafından kontrolden geçirildi. İki oyuncunun da oynayabileceği öğrenildi. Raşit Çetiner, "Kazanmak için elimizden geleni yapacağız" dedi. 
   
   
</TEXT>
</DOC>
