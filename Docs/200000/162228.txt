<DOC>
<DOCNO> 162228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun30.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas "İsrailli sivilleri hedef alacağız" 
</HEADLINE>
<TEXT>

     Aşırı dinci Hamas örgütünün ruhani lideri Şeyh Yasin, İsrail'in bugün Hamas liderlerinden Abdülaziz El Rantisi'yi hedef aldığı saldırının ardından, ''saldırıya İsrailli sivillere saldırarak karşılık vereceklerini'' söyledi. 
     Saldırıda yaralanan El Rantisi'yi Gazze'de kaldırıldığı hastanede ziyaret eden Şeyh Yasin, ''İsrail Filistinli sivilleri hedef alıyor, o halde İsrailli sivilleri hedef almak lazım. Şu andan itibaren Hamas üyeleri için tüm İsrailli siviller hedeftir'' dedi. 
     Şeyh Yasin, ''İsrail'in mesajını aldık. Onlar da buna yanıt beklemeli'' diye konuştu. 
     İsrail helikopterlerinin Gazze'de El Rantisi'nin aracına düzenlediği saldırıda El Rantisi bacağından yaralanmış, 3 Filistinli ölmüştü. 
     Hamas, 1996'dan beri düzenlenen İsrail karşıtı saldırıların büyük bölümünün sorumluluğunu üstlendi. 
     
</TEXT>
</DOC>
