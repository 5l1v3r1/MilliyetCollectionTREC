<DOC>
<DOCNO> 168695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sondun02.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Matkap ve kerpetenle beyin ameliyatı yapıldı 
</HEADLINE>
<TEXT>

     Peru'da, devlet hastanesinde bir doktor, uygun aletler bulunmadığı için beyin ameliyatını matkap ve kerpetenle yaptı. 
     Başkent Lima'nın 400 kilometre güneydoğusunda, ülkenin en yoksul bölgelerinden biri olan Andahuaylas'taki devlet hastanesinin doktoru Cesar Venero, ''Hastanede beyin ameliyatına uygun aletler bulunmadığı için, hırdavatçı dükkanına koşarak bir matkap satın almaktan ve arabamı tamir ettiğim kerpeteni kullanmaktan başka çarem yoktu'' dedi. 
     Centeno Quispe adlı hastanın, bir kavgada başına sert bir cisimle vurularak yaralandığı belirtildi. 
     Ameliyatın başarılı geçtiği, başkentteki bir hastaneye sevk edilen hastanın iyileşmekte olduğu kaydedildi. 
     
</TEXT>
</DOC>
