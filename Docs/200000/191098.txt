<DOC>
<DOCNO> 191098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/ekonomi/eko06.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcının güvenini kazandık, k rlı çıktık 
</HEADLINE>
<TEXT>

   Eczacıbaşı Holding Başkanı Eczacıbaşı, 20'nci yılını dolduran Eczacıbaşı Menkul'ün, yatırımcının güveni sayesinde uzun vadede k rlı çıktığını söyledi 
      
   Türkiye sermaye piyasalarında faaliyete geçen ilk aracı kurumlar arasında yer alan Eczacıbaşı Menkul Değerler, 20 yaşında. Eczacıbaşı Holding Başkanı Bülent Eczacıbaşı, Eczacıbaşı Menkul'ün kuruluş yıldönümünü kutlamasında, Türkiye'de derinliği ve genişliği olan sermaye piyasalarının ekonomiye katkısının önemini vurguladı. Eczacıbaşı Menkul'ün başarısının temelinde saydamlık ve hesapverirlik ilkesinin yattığını belirten Bülent Eczacıbaşı, "Yatırımcının güvenini kazandık ve uzun vadeli k rlı çıktık. Bugün Eczacıbaşı Menkul'ün 22 bin 700 müşterisi bulunuyor" dedi. 
   
   'Çin süper güç olacak' 
   Eczacıbaşı Menkul'ün 20'nci kuruluş yıldönümünün kutlandığı gecede, ünlü ekonomist, Princeton Üniversitesi ekonomi ve uluslararası ilişkiler profesörü Paul Krugman "Küresel Ekonomiye Bakış" konulu konferans verdi. Konuşmasında kısa, orta ve uzun vadede dünya ekonomisinin gelişimine ilişkin görüşlerini açıklayan Krugman, ABD ve Batı Avrupa'da ekonomide görülen başarılı gelişmenin bittiğini belirterek, "Birden bire bu güzel patlama 2001 başında gümledi. Durgunluk çıktı, yatırımlar azaldı" dedi. Krugman, krizlerden bahsederken de, "Gelişmekte olan bütün piyasalar için sorun yok, kriz bitti" dedi. Küresel ekonominin canlanmasının önemini vurgulayan Krugman, şunları söyledi 
   "Bizce Çin ekonomisi, ABD ekonomisinin yüzde 40 boyutunda ve yüzde 7 - 8 büyüme hızı var. ABD'de yüzde 3 - 4 büyüme hızı... Bu oranda giderse 25 senede Çin dünyanın süper gücü olacak. Bölgesel olarak olmaya başladı bile." 
   
   
</TEXT>
</DOC>
