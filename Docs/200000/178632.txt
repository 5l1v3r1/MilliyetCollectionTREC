<DOC>
<DOCNO> 178632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/yazar/akyol.html </URL>
<DATE> 2003/08/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Asker, toplum ve değişim 
</HEADLINE>
<TEXT>

   
   KOMUTANLAR arasında görüş farkı olur fakat Genel Kurmay Başkanı'nın ifade edeceği görüş ordu adına geçerli tek görüştür. Doğru ilke budur. 
   Buna rağmen, Hüseyin Avni Paşa ve Binbaşı Enver'in darbelerini saymasak bile, 1950'lerde toplumdaki kutuplaşma orduya, "ordu CHP iktidar" darbesiyle yansıdı, Türkiye istikrarsızlığa yuvarlandı. 
   12 Mart Muhtırası da toplumdaki sağ - sol kutuplaşmasının orduya yansımasının eseriydi 
   Bugün de toplumumuzda bir "değişim" ve "korumacılık" kutuplaşması var. Çok şükür ki, kutuplaşma eskisi gibi sert değil, orduda cuntalaşma yok. 
   Fakat komutanlar arasında görüş farkları olduğu belli 
   28 Şubatçıların, şimdi de Tuncer Kılınç, Çetin Doğan, Hurşit Tolon gibi generallerin bilinen konuşmaları... 
   Ve ordunun siyasi tartışmalardan uzak durmasını ve vizyonunu yenilemesini temsil eden Genelkurmay Başkanı Org. Özkök'ün konuşmaları... 
   
   BUGÜN Türkiye'de kentleşme ve dışa açılmanın kültürel sorunları, etnik hareketler sosyolojisi, din sosyolojisi gibi sosyal bilimsel bakış açılarına ve toplumun içinden bir hissedişe sahip olmadan din ve laiklik konularıyla Kürt meselesine sağlıklı bir yaklaşım yapmak mümkün mü 
   Eskiden bu bakış açılarına ihtiyaç duyulmadan, devlet gücünün toplumu her kalıba dökebileceğine inanılarak uygulamalar yapıldı. Bugün mümkün mü 
   Demek ki, iç güvenlik gibi bir mesele bile yeni bakış açıları gerektiriyor. 
   Org. Özkök de, TSK persoleninin "çok daha olgunlaşmış bir fikri yapıda olmasını" savunarak diyor ki 
   "TSK personeline kuvvetli bir entelektüel fikri temel kazandırmak zorundayız. Aksi halde... değişimin farkına bile varmadan yerinde sayanlardan kendimizi kurtarmamız mümkün olmayacaktır... " 
   Org. Özkök, "Soğuk Savaş'ın yerini bugün küreselleşmenin aldığına" da dikkat çekiyor. 
   Özkök haklıdır Türkiye'nin olumlu olumsuz sosyal dinamiklerini ve dünyadaki trendleri dikkate almadan Türkiye'nin güvenliği sağlanabilir mi 
   
   ESKİDEN köylere kapanmış olan etnik, din ve mezhep kimlikleri artık şehirleşme, ekonomik gelişme, eğitim, demokrasi gibi dinamiklerle belirgin hale geliyor Bu tablo, Tuncer Kılınç Paşa'nın da ifade ettiği şekilde, bölücülük ve irtica gibi kaygılar yaratıyor. 
   Ama, kimlikleri ortaya çıkaran sosyal dinamikler, aynı zamanda bu kimlikleri dönüştürüyor İşte İslami kesimin bu modernite dinamikleriyle muhafazakarlığa dönüşmesi 
   Tuncer Paşa ve onun gibi düşünenler "değişimin farkına bile varmadan" halkın geniş bir kesimini tehlike gösterip askeri vesayeti savunuyorlar. 
   En zoru etnik meseledir çünkü modernleşme bazı şartlarda etnik kimliği militanlaştırıyor, bazı şartlarda sakinleştiriyor. 
   "Hangi şartlar " sorusunun cevabı, sosyal bilimsel bir bakış gerektirir. 
   Çağımızda milletlerin gelişmesinde sosyal dinamikler belirleyici olduğu için, 'devletçilik' geriliyor, sivil toplum ve piyasa ekonomisi öne geçiyor. Türkiye de elbette bu yönde yürüyecektir. 
   Türkiye'nin sıkı disiplinli, 'tek sesli', güçlü bir orduya ihtiyacı vardır toplumu vesayet altında tutmak için değil, coğrafyasının gerektirdiği güvenlik politikaları için. 
   
      
   
</TEXT>
</DOC>
