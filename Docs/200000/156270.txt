<DOC>
<DOCNO> 156270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/guncel/gun00.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Desteğiniz devam etsin...’ 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer, Türkiye’nin AB üyeliği sürecinde İtalya’nın ve İtalya Başbakanı Silvio Berlusconi’nin çabalarının takdirle karşılandığını, bu çabaların, İtalya’nın AB dönem başkanlığı sırasında da sürmesini beklediğini kaydetti. Sezer, Kıbrıs sorununa Ada’daki gerçekler temelinde çözüm bulunabileceğini belirtti. KKTC’nin taraflar arasındaki güven bunalımının aşılmasına yardımcı olmak üzere bir dizi adım attığını hatırlatan Sezer, Kıbrıs Türk halkına uygulanan ambargonun kaldırılmasının önemini de vurguladı. Berlusconi ise Türkiye ile ilişkilerin eriştiği düzeyin ve gösterdiği gelişmenin memnuniyet verici olduğunu belirterek, İtalya’da kamuoyunun ve özel kesimin Türkiye’ye büyük sempati beslediğini söyledi. 
     
     

</TEXT>
</DOC>
