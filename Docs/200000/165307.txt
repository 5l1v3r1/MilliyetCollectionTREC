<DOC>
<DOCNO> 165307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/yasam/yas04.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskanç koca hedef şaşırdı 
</HEADLINE>
<TEXT>

Karısının yasak aşkına pusu kuran öfkeli koca, sokakta oynayan çocuğu vurdu... 
     NİHAT DÜZGÜN, HAKAN YAĞLI Gaziantep DHA 

     Gaziantep'te bir çocuk babası Bayram Dağ 26 , eşi Cemile Dağ'ın 23 sevgilisi olduğunu iddia ettiği Mehmet Budak'la 23 birlikte kaçacağını duyunca, evinin yakınında pusu kurdu. 
     Bayram Dağ, bir süre sonra evinin önüne otomobiliyle gelen Budak'a ateş etmeye başladı. 
     Budak kaçmayı başarırken, kurşunlardan biri o sırada sokakta kardeşiyle birlikte oynayan 4 yaşındaki Mustafa'ya isabet etti. 
     Sokakta oynayan çocuğu vurduğunu fark eden Dağ, bir otomobille olay yerinden kaçtı. 
     
     İkisi de yakalandı 
     Ağır yaralanan Mustafa ise, annesi Emine Çelik ve teyzesi Hamide Yazin tarafından hastaneye kaldırıldı. Çelik'in vücudundan 20'ye yakın saçma çıkarıldı. Teyze Yazin, misafirliğe gelen yeğenine kimin ateş ettiğini görmediğini belirtirken Budak ve Dağ, polisin kısa süren takibi sonrası yakalandı. 
     
     

</TEXT>
</DOC>
