<DOC>
<DOCNO> 162720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko41.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp Geçit projesi için 3 Ekim'de fiyat teklifleri alınacak... 
</HEADLINE>
<TEXT>

     Marmaray olarak adlandırılan İstanbul Boğazı Demiryolu Tüp Geçişi ve Gebze-Haydarpaşa, Sirkeci-Halkalı banliyö hatlarının yapımının en önemli etabını oluşturan Boğaz Tüp Geçit yapımında teklif tarihi belli oldu. 
     Japon Uluslararası İşbirliği Bankası'nın JBIC inşaat ihalesiyle ilgili şartnameleri onaylayarak Ulaştırma Bakanlığı'na gönderdiği ihalede 4 firma grubundan 3 Ekim 2003'de fiyat teklifleri alınacak. 
     Aralarında Japonya'nın ''tüp geçit'' teknolojisine sahip çok sayıda firma ile Türk inşaat firmalarının içinde bulunduğu 4 konsorsiyumdan alınacak teklifler kısa süre içinde değerlendirilerek sistemin yapımını üstlenecek konsorsiyum belirlenecek. 
     Programa göre, Tüp Geçit ile ilgili inşaat çalışmalarına en geç önümüzdeki yılın ilk aylarında başlanması öngörülüyor. Firma seçimi ile ilgili sürecin uzamaması halinde sisteme ilk kazma yıl sonunda da vurulabilecek. 
     
     FİRMA GRUPLARI 
     Yaklaşık 1.5 milyar dolarlık bir kredi ile JBIC'in finanse edeceği tüp geçit ile ilgili olarak teklif alınması planlanan fima grupları, firmaların uzmanlık alanları şöyle 
     ''1- Kumagai Gumi Cop. tüp tünel teknolojisi , Taisei Corp inşaat yapımı , Gama Endüstri inşaat yapımı , Nurol İnşaat inşaat yapımı , 2- Obayashi Corp. tüp tünel teknolojisi , Yapı Merkezi inşaat yapımı , Kiska İnşaat inşaat yapımı , Metiş İnşaat inşaat yapımı , 
     3- Kajima Corp. tüp tünel teknolojisi , Nishimatsu CVons inşaat yapımı , 
     Mitsubishi Heavy Int. inşaat yapımı , Enka İnşaat inşaat yapımı , Doğuş İnşaat inşaat yapımı , 4- Hazama Corp. tüp tünel teknolojisi , Penta Oceon inşaat yapımı , Yüksel İnşaat inşaat yapımı , Güriş İnşaat inşaat yapımı .'' 
     
</TEXT>
</DOC>
