<DOC>
<DOCNO> 152668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur51.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu operasyonunda 2 kadın tutuklandı... 
</HEADLINE>
<TEXT>

     Bursa'da, esrar maddesi sattıkları belirlenen 2 kadın tutuklandı. 
     Alınan bilgiye göre, Sevcan Ünlüyayla'nın 29 uyuşturucu madde sattığı yönündeki bir ihbarı değerlendiren Bursa Emniyet Müdürlüğü Kaçakçılık ve Organize Suçlar Şube ekipleri, bu kişinin merkez Yıldırım İlçesi'ne bağlı Beyazıt Mahallesi'nde bulunan evine operasyon düzenledi. 
     Eşi İbrahim'in esrar satmak suçundan cezaevinde olduğu öğrenilen Sevcan Ünlüyayla'nın üzerinde ve evinde yapılan aramada, Afganistan'dan getirildiği ifade edilen ''Takoz'' olarak adlandırılan 220 gram esrar maddesi ele geçirildi. 
     İkinci operasyonda ise merkez Osmangazi İlçesi'ne bağlı Kızyakup Mahallesi Alan Sokak'da uyuşturucu madde sattığı ve bulundurduğu ihbar edilen Tülin Arıkoğlu 44 ile alıcı gibi davranarak temasa geçen polis, zanlıyı 10.5 gram esrarı satmaya çalışırken suçüstü yakaladı. 
     Emniyet Müdürlüğü'ndeki sorgulamalarının ardından adliyeye sevk edilen Sevcan Ünlüyayla ''Satmak maksadıyla yabancı menşeli esrar maddesi bulundurmak'', Tülin Arıkoğlu ise ''Esrar maddesi satmak ve bulundurmak'' suçlarından tutuklandılar. 
     





</TEXT>
</DOC>
