<DOC>
<DOCNO> 151446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sontur10.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
8 aylık hamile kadına koca dayağı 
</HEADLINE>
<TEXT>

     Kayseri'de 32 yaşındaki işsiz Yılmaz Acar, sabah kahvaltısı için Ekmek al' diyen 8 aylık hamile 32 yaşındaki ikinci eşi Hanım Acar'ı döverek hastanelik etti. 
     İddiaya göre, 2.5 yıllık evli olan Hanım Acar sabah kahvaltısı için eşinden ekmek almasını istedi. Buna sinirlenen koca eşine tekme tokat saldırdı. Kendini savunamayan 8 aylık hamile Acar'ın yüzü kan ve morluk içerisinde kaldı, ardından da kapı önüne konuldu. Mahalle muhtarına giderek kardeşi İbrahim Aktaş'a telefon açıp durumu anlatan Hanım Acar, yardım istedi. Gelen kardeşi, ablasını hemen Kayseri Devlet Hastanesi Acil Servisi'ne götürdü. 
     Ayakta tedavi edildikten sonra Melikgazi Polis Merkezi'nde ifade veren Hanım Acar, Eşime sadece kahvaltı yapmak için ekmek al dedim. Ama sebepsiz yere birden bire bana saldırmaya başladı. Uzun süre tekme tokat beni dövdükten sonra kolumdan tutarak kapının önüne koydu. Kocam uzun zamandır işsiz ve daha önce de beni dövdü. Boşanma davası açarak bu çileyi bitireceğim'' dedi. 
     Yakalanarak dayaktan nöbetçi mahkemeye çıkarılan Yılmaz Acar ise, tutuksuz yargılanmak üzere serbest bırakıldı. Yılmaz Acar, Sabah kalktığında eşin tatlı dille değil de küfürle ve hakaretle konuşursa, her erkek aynı tepkiyi gösterir. Ben, suçlu değilim. Ayrıca beni istemeyeni ben hiç istemem. Boşanmak istiyorsa ben de boşarım'' diyerek kendini savundu. 
     





</TEXT>
</DOC>
