<DOC>
<DOCNO> 167940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/spor/bnba.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kobe Bryant’a taciz şoku 
</HEADLINE>
<TEXT>

     Tutuklama kararı 
     NBA’DE Los Angeles Lakers forması giyen yıldız basketbolcu Kobe Bryant, cinsel tacizde bulunmakla suçlanıyor. Kimliği açıklanmayan bir kadının, kendisine cinsel tacizde bulunduğu ve zor kullandığı iddiasıyla 1 Temmuz’da, Bryant aleyhinde şikayetçi olduğu ortaya çıktı. Şikayeti inceleyen bölge savcısının, yeterli kanıt bulunduğuna karar vererek, polis karakoluna 24 yaşındaki Bryant’ı tutuklama yetkisi verdiği belirtildi. 
     
     Kefaletle serbest 
     POLİSE teslim olan Bryant’ın, 25 bin dolarlık kefalet bedelini ödemesinin ardından aynı gün serbest bırakıldığı kaydedildi. Savcı Hurlbert, Bryant’ın ifadelerini içeren polis tutanağını görmediği için ünlü basketbolcu aleyhinde dava açılıp açılmayacağına henüz karar vermediğini söyledi. Bryant’ın kulüp menajeri Kupchak da suçlamaya inanmadıklarını ifade etti. NBA’in en çok sayı atan ikinci oyuncusu olan Bryant, 2 yıldır evli ve bir kızı var. 
     

</TEXT>
</DOC>
