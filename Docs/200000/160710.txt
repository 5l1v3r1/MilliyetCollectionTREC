<DOC>
<DOCNO> 160710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/yasam/yas09.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cesur kürek' 
</HEADLINE>
<TEXT>

Daha önce İstanbul'dan Antalya'ya kürek çeken Hüseyin Ürkmez'in yeni hedefi 4 metrelik kayık ve iki kürekle Ege turu... 
     ASLI ÖKTENER İstanbul 

     Daha çocuk yaşında denize sevdalanan Hüseyin Ürkmez 31 , İstanbul-Dalyan ve İstanbul-Antalya -Samandağı yolculuğunun ardından bu kez de küreklere asılıp Ege kıyılarını kayığıyla dolaşacak. İstanbul'dan yola çıkacak olan Ürkmez'in rotası Çanakkale -Saros-Selanik-Atina-Bodrum olacak. 
     Ürkmez, iki deniz tutkunu arkadaşıyla çıkacağı turuna Standart Marine Group'un tahsis ettiği yaklaşık 4 metrelik iki yeni kayıkla ağustos başında başlayacak. 
     
     Tek tehlike yalancılar 
     Yaklaşık 2.5 ay sürmesi planlanan yolculuk boyunca ekip, yeri geldiğinde 30 mil kürek çekecek, fırtınalarla, aniden bastıran yağmurlarla ya da yüksek dalgalarla mücadele edecek. Yolculuğa çıkmadan önce hava ve deniz kontrollerini sürekli yaptığını belirten Ürkmez şöyle konuştu "Gerekli önlemler alındığında bu işin tehlikesi yok. Benim için en büyük tehlike küçük balıkçılar oluyor. 'Şu kayaların ardında dinlenecek bir liman var mı' ya da 'Hava bozar mı ' diye soruyorum. Bana hep yalan söylüyorlar." 
     

</TEXT>
</DOC>
