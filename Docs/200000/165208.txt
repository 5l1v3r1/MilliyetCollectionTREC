<DOC>
<DOCNO> 165208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo27.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala Almanya'ya gidiyor... 
</HEADLINE>
<TEXT>

     Galatasaray'da geçtiğimiz sezon kiralık olarak forma giyen Ümit Davala, Almanya yolcusu. 
     Geçen sezon Galatasaray'da ise istenilen performansı sergileyemeyen Ümit Davala, prensip anlaşmasına vardığı bir Alman Birinci Ligi kulübü ile görüşmek üzere 26 Haziran Perşembe günü Almanya'ya gidecek. 
     Futbolcunun menajeri Ahmet Bulut, bir Alman kulübü ile yüzde 90 anlaşmaya vardıklarını ifade ederek, ''Bu külüple çok ufak konular kaldı. Büyük bir ihtimalle anlaşacağız. Ayrıca Ümit, kulübün bulunduğu şehri gezecek'' dedi. 
     Bulut, anlaştığı takımı Almanya'ya giderken açıklayabileceklerini belirtirken, futbolcunun önümüzdeki sezon UEFA Kupası'na gidecek olan takımlardan Borussia Dortmund veya Hamburg SV ile görüşeceği ileri sürüldü. 
     
</TEXT>
</DOC>
