<DOC>
<DOCNO> 154648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sonspo18.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay garanti peşinde... 
</HEADLINE>
<TEXT>

     Altay Teknik Direktörü Hüseyin Kalpar, ''Samsunspor maçını kazanıp, ligde kalışımızı büyük ölçüde garantileyeceğiz'' dedi. 
     Hüseyin Kalpar, kümede kalma mücadelesi veren Altay için Samsunspor karşılaşmasının öneminin büyük olduğunu söyledi. 
     Beşiktaş ile anlaştığı belirtilen Sinan'ın performansında düşüş olacağına inanmadığını söyleyen Hüseyin Kalpar, ''Benim dışımda gelişen bir konu. Sinan'dan biz lig sonuna kadar faydalanacağımıza inanıyoruz. Sinan özveri içinde, ligin son haftasına kadar mücadele edecektir'' diye konuştu. 
     Öte yandan Samsunspor maçının hazırlıklarına başlayan Altay'da, kart cezalıları Murat Karakoç ve Fatih bu hafta oynayamayacak. 
     
</TEXT>
</DOC>
