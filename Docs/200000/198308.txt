<DOC>
<DOCNO> 198308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/spor/spo04.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba ömür biçti 
</HEADLINE>
<TEXT>

   Trabzonspor'un hocası, beş yıl sonra antrenörlüğü bırakacağını belirtti, "Artık aileme zaman ayırmak istiyorum. Bu kararım değişmeyecek" dedi 
      
   'Geleceğe bakalım' 
   TRABZONSPOR Teknik Direktörü Samet Aybaba, artık geleceğe bakmak istediğini söyledi. Aybaba, "Elazığspor maçından sonra bir takım açıklamalar yaptım. Bu bir birikimin sonucuydu. Konuştum ve rahatladım. Herkes de ne olduğunu anladı. Bundan sonra yeni sorunlar yaratmanın anlamı yok" dedi. 
   
   'Çocuklar büyümüş' 
   AYBABA tam 13 yıldır Anadolu'nun çeşitli illerinde teknik direktörlük yaptığını belirtti, "Aileme hiç zaman ayıramadım. Ben dışarda çalışırken, çocuklarım büyümüş. Eşim, çocuklarım her akşam evlerine giden babalara özeniyorlar. Bu nedenle karar verdim. 5 yıl sonra antrenörlüğü bırakacağım" diye konuştu. 
   
   Gözdağı verdi 
   DİYARBAKIR maçı öncesi futbolcularıyla da bir toplantı yapan Samet Aybaba, ilk yarıyı ilk iki arasında bitirmemeleri halinde 5 gün izin vereceğini belirtti. Herkesi tek tek uyaran Aybaba, "Hiç bir takımın bizden daha üstün yanı yok. Bu ligin en iyi ekiplerinden biriyiz. Bazı eksiklerimize rağmen hedefe ulaşabiliriz. Kendinize güvenin" ifadesini kullandı. 
   
   Trabzon yolcu 
   LİGDE Diyarbakırspor ile karşılaşacak olan Trabzonspor bu akşam özel bir uçakla Diyarbakır'a gidecek ve Dedeman Otel'de kampa girecek. Bordo - Mavili oyuncular son yıllarda şanslarının fazla tutmadığı rakiplerini bu kez yeneceklerini iddia ettiler. Sakatlıkları süren Van de Paar, Bayram ve Emrah'ın dışında cezalı Karel D'Haene kadroya alınmadı. 
   
   Ergül aday oldu 
   BORDO-Mavili Kulübün 21 Aralık'ta yapılacak olan olağanüstü kongresine Afacan Yılmaz Ergül de girme kararı aldı. Ergül dün Trabzon Gazeteciler Cemiyeti'nde basın toplantısı düzenleyerek başkan adaylığını açıkladı. Elazığ maçında sahaya giren iki taraftar dün camiadan özür diledi, "Hatalı davrandık ancak taşkınlık yapmadık" dediler. 
   
   
   
</TEXT>
</DOC>
