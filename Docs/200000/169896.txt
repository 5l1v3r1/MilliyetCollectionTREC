<DOC>
<DOCNO> 169896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/magazin/mag02.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yatırım için keşfe geldim' 
</HEADLINE>
<TEXT>

Mavi Tur'unu bitirip İstanbul'a dönen Adnan Kaşıkçı, Türkiye turunu sadece Milliyet'e anlattı 
     BAYRAM KAYGUSUZ 

     Suudi Arabistanlı silah tüccarı Adnan Kaşıkçı'nın son Türkiye seyahatinin sebebi belli oldu. 69 yaşındaki Kaşıkçı, Türkiye'ye yatırım yapmayı düşündüğünü, bunun için araştırma yaptığını açıkladı. . 
     
Türkiye'de yatırım yapmaya karar verdiniz mi 
     Hangi alanda, nerede yatırım yapabilirim, onu araştırıyorum. Yabancı yatırımcılar için önemli fırsatlar var. Türkiye'nin Irak'la olan durumuna, çıkacak yeni yasalara da bakmak lazım. 
     
Mavi turunuz sonucunda Bodrum'u nasıl buldunuz 
     Bodrum'a daha önce hep iş için gelip kısa kalmıştım. Bu kez her yerini gezdim çok sevdim. Orada bir arazi bakıyorum. Türkiye'de yapacağım ilk yatırım Bodrum'da bir arazi alıp ev yapmak olacak. Bir de Türk eş bulurum herhalde 
     
İstanbul'un eğlence hayatını nasıl buldunuz 
     Laila'ya Reina'ya gittim, çok şaşırdım. İnsanlar çok para harcıyor, dans ediyor, mutlu yaşıyor. Gençler, müzik eşliğinde çığlık atıp dans ediyor. Çok ilginçti. Dünyanın başka yerinde bunları görmedim. Çok mutlu bir jenerasyon geliyor Türkiye için... 
     
Türk şarkıcılardan kimleri dinliyorsunuz 
     Tarkan'dan başka Türk şarkıcı tanımıyorum. Gittiğim her yerde onun şarkısı çalıyordu. Ben de CD'sini aldım, dinliyorum. 
     
Ayda ne kadar harcama yapıyorsunuz 
     Bunun hesabını yapmam. Siz günde kaç bardak su içtiğinizin hesabını yapıyor musunuz Para her şey değil. Paranız çok diye üç katlı bir yatakta yatamazsınız. Günde üç öğünden fazla yemek yiyemezsiniz. Bütün insanlar aynıdır. Önemli olan para olunca ne yaptığındır. 
     

</TEXT>
</DOC>
