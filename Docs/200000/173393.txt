<DOC>
<DOCNO> 173393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/magazin/yazdud.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülben'den "Hodri meydan" 
</HEADLINE>
<TEXT>

   Kalitenin adı Maça Kızı, Salopet Marine fırtınası, Atılay Balıkçı, M M artık klasik, Ergin'in sürpriz doğum günü, Granca, Demet Akalın patladı, Antik Tiyatro'da konserler dizisi, Bodrum dedikoduları... 
   
      
   Hafta sonunda Bodrum'daydım, iki gece, üç gün süreyle yine her kapıyı çaldım. Özellikle Göltürkbükü'nde müthiş keyifli anlar yaşadım. Uçaklarda "Yer yok" deniyor ama niyetliyseniz yedek yazdırıp havaalanına gidin. Çünkü bana yer buluncaya kadar, sevgili asistanım Özgür Köylü ve Radikal Gazetesi'nin Genel Yayın Yönetmeni olan sevgili İsmet Berkan'ın dünya tatlısı sekreteri Dilek Karaarslan'ın göbeği çatladı. A, bir gittim ki bırakın benim cuma günü uçacağım 13.20 uçağını, 12.30'dakinde yer buldum. THY de haklı, n'apsınlar .. Pek çok iş adamı hafta sonlarına rezervasyon yaptırıyormuş, son anda işleri çıkınca iptaller başlıyormuş. Uçakta, CIP'de üç kişilik yer boştu. Tesadüf, yanıma Gülben Ergen düştü. Ne kaynattık, anlatamam. Dedikodu değil, kendimizden söz ettik. Gülben'i severim, delikanlı tarafı vardır. Tabii bazen de ser verip sır vermez. O gün keyifliydi. Ama menisküs ameliyatı olduktan sonra hakkında yağ aldırdı dedikoduları çıktı ya, valla medya haksızlık yapmış. Yara izlerini gördüm. Bir de fazla yoğun çalışmaktan diz kapağı şişmiş, yolculuk boyunca buz koyduk. Gülben, Rixos Otelleri'nin konukları için düzenlediği konserler çerçevesinde Bodrum'a gidiyordu. Sonra Antalya'ya geçecekti. Dünya güzeli annesi Gülser Hanım ise Bodrum'a ondan önce gitmiş, birkaç gün tatil yapacakmış. Önce Gülben'in kış başında çıkaracağı albümden söz ettik. Allem etmiş, kallem etmiş, Sezen Aksu'dan üç şarkı almış. Söz yazarı ve besteciliğinin dışında yakın dostu olan Şehrazat'tan üç, Nazan Öncel'den bir, Yıldız Tilbe'den de bir şarkı almış. Ben Şehrazat ve Sezen Aksu'nun birer şarkısını dinledim, Gülben yine ortalığı ayağa kaldıracak. Demedi, demeyin. Şehrazat'ın Ajda Pekkan'a verdiği 'Sen İste' adlı şarkıyı mırıldandı, acayip güzel söylüyor. Gülben "Hayatımda kıskandığım sayılı şarkıdan biri bu. Şehrazat bana vermedi diye başının etini yedim ama Ajda Hanım'a çok yakıştı" dedi. Bir ayda 5.5 kilo vermiş. Sihirli formülü şöyle her gün spor, haftanın iki günü yoga, bol meyva, mısırlı havuçlu salata ve bitkisel çaylar... Gülben içkili gazinolardan çok, halk konserlerinden yana. "Sana konserlerini görmelisin, yıkılıyor" dedi. Ardından da "Sahnenin tüm starlarına hodri meydan diyorum. Bakalım paralı halk konserlerinde kim kimi eziyor" diye konuştu. Halk konseri veren sanatçılar belli İbrahim Tatlıses, Ebru Gündeş, Seda Sayan, Hülya Avşar. Acaba Gülben onlara mı 'hodri meydan' dedi Ne dersiniz Bu kez Göltürkbükü'ndeki Maça Kızı'nda kaldım. Beş yıldızlı bir konfora, süper bir kaliteye sahip. Buranın patroniçesi Ayla Emiroğlu ve oğlu Sahir Erozan, personeli bile elemeden geçirerek işe almışlar. Özelikle restorandaki salon şefleri İbrahim ve Necip Koşar pırıl pırıl, sıcakkanlı insanlar. Mutfak Şefi Aret Şahakyan'ın ünü ise herkesin dilinde. Butik otelin odaları bembeyaz. 46 normal, iki süit odası var. İskelesi saat 11.00'den itibaren tıklım tıklım oluyor. Çok popüler. Öğle saatlerinde sunulan açık büfede ve akşamları restonda yer bulmak şansa kalmış. Öğlen bir-iki lokma atıştırayım istedim. Baktım, bir masada Ralf Tezman, Derin Mermerci ve arkadaşları kalabalık bir grupla oturuyorlar. Ralf tatilde olduklarını söyledi. Öğlen mönüsünde açık büfenin yanısıra sandöviçler, salatalar, pizza çeşitleri var. Yemek istemeseniz bile cezbediyor insanı. Bildiğimiz sucuklu, kaşarlı tost, jambonlu ve peynirli sandöviçler, tavuklu portakal salatası, hindistan cevizli, ıspanaklı, patlıcanlı pizzalar enfes. Özellikle yöresel otlu ve tulum peynirli pideyi mutlaka tadın. Akşam mönüsüne fazla çeşit sıkıştırmamışlar. Seçerken yorulmuyorsunuz. Kızarmış sarımsak ve şarap sosu ile fırınlanmış ahtapot, acı-tatlı hıyar salatası ile tavada kızarmış yengeç köftesi, yeşil soğan, lolorosso, incir, vinigret ile ızgara kuzu ciğerini antre olarak öneririm. Marine edilmiş kerevit salatası, ince kıyılmış rezene ve portakal ile fırınlanmış domates ve rendelenmiş balık yumurtası ile tel makarna, kabuklu deniz mahsulleri tenceresi, enginar, bakla ve bezelye taneli, dereotu ile tatlandırılmış ızgara Norveç somon filetosu özel yemekler arasında. Maça Kızı'nın telefon numarası 0252 377 62 72. 
   
      M M Balık, Granca Beach, Atılay'da mola    Göltürkbükü sahili müthiş. Yalnız bir yabancı turist görmedim. Ağırlık, bol paralı, medyatik tiplerdeydi. Otelin hemen yanında sevgili Melek Boz'un kalitesini yıllardır koruduğu meşhur balıkçısı var. Onun mezeleri de dillerde. Özellikle de bol madalyalı ve ödüllü aşçısı, ki henüz 22 yaşında, Rafet İnce ile Melek harikalar yaratıyorlar. Uğradığımda Melek ile sevgili arkadaşım Sinan Engin'in eşi Ayşe Karasu Engin scrabble oynuyorlardı. Ayşe, güzel kızını yanına tatile gelen annesine emanet etmiş, o nedenle rahattı. Bu arada 12 Ağustos Melek'in doğum günü. M M'de özel bir davet olacak. Neyse, beach tıklım tıklımdı. Buranın öğle yemekleri de müthiş. Piliç külbastı, kremalı piliç, sebze bastı, zeytinli makarna, paella, rokfor kros soslu tortellini, özel kasato soslu risotto her gün tek çeşit olarak sunuluyor. Bir de ev baklavası, diyet ev kurabiyeleri var ki, of of Akşam mı Özel piko soslu levrek farvella, laos poncini, incir yaprağında dil balığı ve Ege otlu kabak çiçeği dolması özel yemekleri. Akşamları gitarist Yakup'un nefis müziği ile daha da keyifli oluyor M M Balık. Şef Onur Erdemir, barmen Ümit, garsonlar Orçun ve Özgür öğle-akşam emrinizde. M M Balık'ın telefon numarası 0252 377 51 34. Sahil gerçekten hareketli. Maça Kızı, Maki, Fidele, Changa, Granca Beach yan yana. Melek'ten çıktıktan sonra Granca'da bir arkadaşıma rastladım. Göltürkbükü'nün beach olarak en büyük alana sahip mekanı Granca. Bar kısmı mimar Yılmaz Değer tarafından yelkenli şeklinde yapılmış. İşletmeci, Canan Eren. Mitolojide tanrıça anlamına gelen Granca'da beş çayları çok modaymış. Profiterol de bu çayların özel tadı. Sabahları ise ev tipi kahvaltı veriliyor. Bodrum'un havasından mı suyundan mı bilemiyorum ama saat 17.30 sıralarında karnım acayip acıktı. Sırdaşım İsmail ile birlikte Atılay Balıkçısı'nda aldık soluğu. Buranın sahibi Atılay ikimizin de sevdiği bir isim. Henüz masa konmamış, iskele beach şeklinde. Müşteri kaynıyor. Biz de kapının önüne koydurduk masayı. Güzel bir roka salatası, jumbo karides ve ızgara kalamar yedim. Bir de bira içince balığa yer kalmadı. Komik bir rakam ödedik. Atılay'da fiyatlar genelde düşük zaten. Gündüz paket mönü var köfte, salata, cips, kola veya tavuk ızgara, salata, cips, kola veya barbun ızgara, salata, bira... Her biri 12.5 milyon lira. Şef Sait Yunus, garson Osman Ermiş. Akşamları da 8 çeşit meze, 4 çeşit ara sıcak, balık, limitsiz yerli içkiden meydana gelen fiks mönünün fiyatı 30 milyon. Atılay Balık'ın telefon numarası 0252 377 50 95. 
   
      Canan'dan Ergin'e sürpriz parti, Salopet yıkılıyor    Bodrum'a gidiş nedenlerimden biri 20 yıllık arkadaşım sevgili Ergin Tanca'nın Ejder doğum günü partisiydi. Maalesef ancak partide görüşebildik. Ne Canan Yaka ne de Ergin ile Göltürkbükü'nde olmamıza rağmen bir kahve bile içemedik. Hatta telefonla bile görüşemedik. Malum, benim koşuşturmalarım... Salopet'teki doğum günü partisinden Ergin'in haberi yoktu. 70 kişilik özel bir davetti. Masaların konumundan garsonların giysisine, açık büfeye kadar her şey özeldi. Can dostum İzzet Çapa'nın eli ayağı olan 'kraliçe' Rose Kar, Ergin'in eşi ünlü modacı Canan Yaka ve dekoratör Ömer Şaşmaz gün boyunca Salopet'i süslediler. Bence İzzet Çapa'dan sonra ikinci beyin olan Aykut Gündüz, Salopet'in başarılı işletmecisi Tolga Sezgin, İzzet'in ortakları sevgili Feyzi Kalkavan ve annesi Nükhet de gecenin başarısına emek veren isimlerdi. Genç aşçı Mehmet Zeybek, şef Barış Demircan, garsonlar Tezcan, Hakan, Tekin, Özgür, kaptan Selçuk ve bar şefi Özgür'ün sabahtan gece yarılarına kadar özveriyle çalışmaları Salopet Marine'in başarısında büyük etken. Konuklar arasında Kosif Ailesi, Semra Özal, diş doktoru Uğur Tan, Ragıp Dönmez, Ergin'in babası Cemal Tanca ve eşi, kızkardeşi ve eniştesi, Muzi Karaata, Saffet Arıkan, çiçeği burnunda evliler diş doktoru Alper Cücenoğlu ve dünya güzeli eşi Şule, Kerem Alışık, Polo 13 ve Dodo Beach'in başarılı işletmecisi Ali Sayar, Salopet'in ortakları arasında olan sosyetenin altın kadınlarından Sema Çelebi ve diğer ortağı Özlem Borgonovi vardı. Açık büfedeki yemekler muhteşemdi buğday, makarna, kurutulmuş domatesli roka, mozzarellalı salata, patlıcanlı, domatesli ve midyeli pilav, barbunya, biber ve lahana dolması, porcini mantarlı fettuccini, ıspanaklı ve ricottolu ravyoli, zeytinli penne, laos buğulama, dana madalyon ve Meksika soslu tavuk... Tatlı bölümünde de kazandibi, tavuk göğsü, irmik helvası, dondurma ve ev baklavası vardı. Salopet Marine öğle ve akşam mönüleriyle de çok sükse yapmış. Bence müziğin gürültüsüne gerek yok, can dostum sırf yemek satsa gider. Kaliteli, lezzetli yemek isteyenler için Salopet Marine ideal. Özellikle öğle saatlerinde atıştırma tabağı, çıtır parmak tavuk, kovada patates, etli dürüm, hele pide ve lahmacun çeşitleri harika. Ama ahhh kilolar .. Davetin konukları arasında olan Semra Özal yorgunluktan yakındı. Bodrum Antur'daki evinin temizliği 3 gün sürmüş. O gece mavi şifonlar içindeydi. 'Kıro' lakabını taktığım sevgili Kerem Alışık'ın kışa büyük bombaları var. Tek kişilik bir oyun sergileyecek. Tüm anılarından anekdotlar almış. Müzik ve şiir de olacakmış. Biz Kerem'le bunları konuşurken baktım, bir telefon havada uçuyor. Ali Sayar neredeyse ağlayacak. "Benim hiç dostum yokmuş, herkes masa arkadaşı" diye kendi kendine konuşuyor. Polo 13 yıkılıyormuş, herkes masa istiyormuş. Ali şaşırmış, bütün öfkesi ve telefonu fırlatması bu yüzdenmiş. Salopet Marine telefon numarası 0252 377 52 87. Bu arada Göltürkbükü'nde hangi beach ve bara gittiysem Demet Akalın'ın son albümünde yer alan ve albüme ismini veren 'Unuttum' şarkısı ortalığı inletiyordu. Kenan Doğulu'nun 'Aşkım Aşkım'ı, Ajda Pekkan'ın 'Sen İste'si ve Yıldız Tilbe'nin tüm şarkıları çalıyordu her yerde. Bodrum'da müzik Antik Tiyatro'da BKM'nin Beşiktaş Kültür Merkezi Yıldızlı Geceleri ile devam ediyor. Bu akşam 21.15'te Nilüfer, 9 Ağustos'ta Kıraç, 10 Ağustos'ta Goran Bregoviç, 16 Ağustos'ta da Yaşar var. Evet efendim, bugünlük bu kadar. Yarın yine Bodrum dedikodularına ve ünlü eğlence yerlerine devam edeceğim. Hoş kalın, hep mutlu yaşayın. 
   
      
   
</TEXT>
</DOC>
