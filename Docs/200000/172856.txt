<DOC>
<DOCNO> 172856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sontur21.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Sağlık durumum gayet iyi" 
</HEADLINE>
<TEXT>

     Başbakan Recep Tayyip Erdoğan, dün geçirdiği kazanın ardından sağlık durumunun ''gayet iyi'' olduğunu söyledi. 
     Erdoğan, Hilton Oteli'nde yapılan Türkiye İhracatçılar Meclisi'nin TİM 10'uncu genel kurul toplantısından ayrılırken, geçmiş olsun dileğinde bulunan gazetecilerin sorularını yanıtladı. 
     Sağlık durumunun sorulması üzerine, ''gayet iyi olduğunu'' belirten Başbakan Erdoğan, ''Hakikatten ben dedim belki hamlıktan kaynaklanan ağrı, sızı olur, ama böyle beklediğim bir şey de olmadı'' diye konuştu. 
     Çevresindekilerin ata binmemesi için uyarıda bulunduğu yönündeki haberlerin sorulması üzerine de Erdoğan, ''Arkadaşlarımın arasında o dediğinizi diyenler olduğu gibi, çoğunlukla binmemizi tavsiye edenler de oldu, tabii'' dedi. 
     ''Arkadaşlarınızın kurbanı mı oldunuz '' sorusuna da Erdoğan, ''Kurban filan yok ortada, gördüğünüz gibi'' karşılığını verdi. 
     
</TEXT>
</DOC>
