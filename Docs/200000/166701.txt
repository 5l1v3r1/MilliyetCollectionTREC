<DOC>
<DOCNO> 166701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sontur30.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar Emniyet Müdürü'nün çantısını alıp kaçtı 
</HEADLINE>
<TEXT>

     Kapkaççılar, İzmir Araştırma Planlama Koordinasyon APK Çalışma Merkezi Başkanlığı'nda görevli Emniyet Müdürü Mustafa Tekin'in aracından, içinde yaklaşık 1000 euro olan çantasını çaldı. Tekin, 2 kişi olan kapkaççılardan birini yakaladı. 
     Alınan bilgiye göre, Tekin, Bornova İlçesi Özkanlar Semti Mustafa Kemal Caddesi'nde alışveriş yapmak için mağazaya giren eşini otomobilinde beklerken,, 2 genç yanına yaklaştı. Gençler Tekin'e, Migros mağazasına nasıl gideceklerini sordu. Tekin'in mağazayı tarif ettiği sırada, açık olan camdan elini uzatan gençlerden Hacı Mehmet K. 22 ön koltuktaki el çantasını aldı ve yanındaki arkadaşı Ahmet Ç. 25 ile kaçmaya başladı. 
     Araçtan inerek kapkaççıların peşinden koşan Emniyet Müdürü Tekin, Ahmet Ç.'yi yakaladı. Yakaladığı kapkaççıyı otomobiliyle karakola götüren Tekin'in çantası, polislerin yaptığı arama sonucu olay yeri yakınında bir arazide bulundu. 
     Tekin'in çantasında bulunan 1000 euro civarındaki paranın alındığı, kimlik ve kredi kartlarının bırakıldığı görüldü. 
     Ahmet Ç. hakkında yasal işlemlere başlanırken, kaçan kapkaççı Hacı Mehmet K.'nın yakalanmasına çalışıldığı bildirildi. 
     
</TEXT>
</DOC>
