<DOC>
<DOCNO> 195188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/yasam/yas04.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil hasta etmesin 
</HEADLINE>
<TEXT>

   Tatilde gideceğiniz bölgeye özgü koşulları öğrenmek, sağlıklı bir tatil için ilk şart. Grip virüsünün kalabalıkları sevdiğini de unutmamak l zım 
   Ayşegül Aydoğan 
   
   YAKLAŞAN bayram nedeniyle uzmanlar özellikle tatile gidecekleri uyarıyor. Tatillerin aynı zamanda hastalık nedeni olabileceğini hatırlatan International Hospital Seyahat Hastalıkları Kliniği'nden Dr. Dilek Mamçu, özellikle yurtdışına çıkacak tatilcilere şu önerilerde bulunuyor 
   
   Suya dikkat 
   "GİDİLECEK bölgeye özgü koşulları öğrenmek sağlıklı bir tatil geçirmek için büyük önem taşır. Tatilde sadece ambalajlı ya da kaynatılmış sular içilmeli ve sadece pişirilmiş yiyecekler yenmeli. Çiğ sebze - meyveler mutlaka soyarak tüketilmeli." 
   
   Klimalar riskli 
   GRİP virüslerinin en çok kalabalık ortamlarda bulaştığını anımsatan Mamçu, "Bayram tatillerinde uçak yolculuklarının sık yapılması ve öpüşme, tokalaşma nedeniyle risk artar. Klimalar da havadaki nemi aldığı için burundaki koruyucu mukoza ortamını kurutur ve infeksiyona yatkın hale getirir" dedi. 
   
   Tatile çıkanların 
   Yüzde 65'i herhangi bir nedenle bir süre kendini hasta hissediyor. 
   Yüzde 15'inde ciddi hastalık belirtileri çıkıyor. 
   Yüzde 8'i hastalık nedeniyle doktora gidiyor. 
   Yüzde 6'sı döndüğünde hastaneye yatırılıyor. 
   Yüzde 6'sı seyahatin yarısında dönmek zorunda kalıyor. 
   Yüzde 2'si geri döndüğünde kendini işe gidemeyecek kadar hasta hissediyor. 
   Yüzde 0.4'ü gittiği ülkede hastaneye yatırılmak zorunda kalıyor. 
   
   
   
   
   
</TEXT>
</DOC>
