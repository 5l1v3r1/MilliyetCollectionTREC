<DOC>
<DOCNO> 198273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/guncel/gun90.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Çeşitlemeler... No 1 Sulanma çeşitlemeleri...    1 Normal Sulanma... Klasik sulanmadır. Bir dişiye bir erkeğin çeşitli yollar kullanarak sözle, elle ve hatta dille yaptığı yakınlaşma amaçlı hareketlerdir. Bu yolda her yol mubahtır. Bunlardan en unutulmazı şovmen Beyaz'ın programına davet ettiği Çağla Şıkel'in omzunu -dayanamayarak- canlı yayında yalamasıdır. Malum bir süre sonra da sevgili oldular... 
   2 Magazinsel Sulanma... Son yıllarda listeye eklenmiştir. En dandik ama televolesel program kameralarının abone olduğu gece kulübünde sahneye çıkan karga sesli şarkıcılara yapılan gündeme gelme amaçlı sulanmadır. 100 şişe şampanya şampanyaya da hakaret oldu ama neyse açtırılır, hatta mümkünse bir de küçük kavga attırılır ve "otomobil, aslan vs..." bir lakap kazanılır, murada erilir. İki-üç yüz milyon harcanarak dakikalarca ekranda kalınır... 
   3 Bitkisel Sulanma... Sayın Kamer Genç'ten öğrendiğimiz, meclis tutanaklarına kadar girmiş bir türdür. Kalıp, argo sözlüklerine dahi girmiştir. "Kadın çiçektir" lafını benimseyen bünyelerce benimsenmiştir. Daha nasıl anlatsak, en iyisi Kamer Bey'in yine meclis tutanaklarına geçmiş başka bir açıklamasına göz atalım "Eee nasıl derler anlayana derler davul zurna az, eee pardon neyse şey.... şaşırdık, tamam yani sivrisinek az davul zurna meselesi yani .." 
   4 Beyin Sulanması... Sırf bol yumruk yiyen boksörlerde görüldüğü sanılsa da aslı öyle değildir. Bir anda olur. Memleketimize özgü bir türdür. İnsan daha iki gün önce hiçbir şey iken besteci-magazinci bir sevgili sayesinde duruma göre sakallı bir tavernacı da olabilir kendini assolist, star, dünya güzeli ve en kötüsü "sanatçı" olduğunu sanmaya başlar. Hadi bunları anlarız BBG'yi de geçtik, Ben Evleniyorum'a katılıp Nazan'mış ismi "Ben Türkiye'nin geliniyim " de diyebilir. Der mi der valla, Allah hepimizi bu sulanma çeşidinden korusun .. 
   5 Bilgi Sulanması... Bu literatüre 2 gün önce girdi. Başbakanımızın katkılarına teşekkür ediyoruz... İngilizlerin "Türkiye'de yeni terör saldırıları olabilir " diye önce UEFA, sonra basına yaptığı açıklamalara karşı yapılmış bir yorumdur. Olması muhtemel olayları kendiniz kestiremez de başkalarından duyarsanız kullanabilirsiniz. Mesela "Tezkereyi geçirdiniz ama, yine de asker gönderemeyebilirsiniz, iyi düşünün " derse birileri, "hadi ordan, bilgi sulandırıcı sen de " diyebilirsiniz... 
   
   Bölgelere göre "misket" Top10    1 Misket Marmara 
   2 Bilye İç Anadolu 
   3 Kaflik Ege 
   4 Mile Karadeniz 
   5 Ütmeç Akdeniz 
   6 Cimdaki Trakya 
   7 Cilli Marmara 
   8 Meşe Ege 
   9 Gülle Akdeniz 
   10 Pate Trakya 
   
   Yaklaşmayın atarım vallahi kendimi aşağıya .. 
   Superman 
   
   Ne Güzel 
   "Buradaki sanatçıların bazıları kara kalem, bazıları yağlı boya, bazıları da tuval çalışmış..." 
</TEXT>
</DOC>
