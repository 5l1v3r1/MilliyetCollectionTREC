<DOC>
<DOCNO> 152057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun23.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni soykırımı iddiaları Gürcistan Parlamentosu'nu da karıştırdı 
</HEADLINE>
<TEXT>

     Ermeni soykırımı iddialarını Gürcistan parlamentosunun gündemine getirme çabaları gerginliğe neden oldu. 
     Ermeni asıllı parlamenterlerin bugünkü oturumda sözde soykırım kurbanları anısına saygı duruşu yapılması talebini olumlu karşılayan Parlamento Başkanı Nino Burjanadze, ''Söz konusu olayların Ermeni halkının trajedisi olduğunu, saygı duruşunun Gürcü-Abhaz, Gürcü-Oset ve Yukarı Karabağ çatışmalarında hayatını kaybedenleri de kapsayacak şekilde yapılması'' çağrısında bulundu. 
     Parlamentodaki Azeri asıllı parlamenterler, buna karşı çıkarak, saygı duruşuna katılmazken, ''Gelişmelerin provokasyon amaçlı olduğunu, Ermenistan değil Gürcistan parlamentosunda bulunduklarını'' vurguladılar. 
     Burjanadze, gerginliğin artması üzerine oturuma ara verdi. 
     Öte yandan, ülkedeki Ermeni kuruluşlarından ''Genç Ermeniler Birliği'' 24 Nisan sözde soykırım günü nedeniyle bugün bir toplantı düzenledi. 
     Ermenilerin bugün öğle saatlerinde kentteki bir parkta gösteri yapması da bekleniyor. 
     Ülkedeki Ermeni diasporası temsilcileri, 2 gün önce Parlamento Başkanlığı'na bir mektup göndererek, sözde soykırımın ''resmi olarak tanınmasını'' talep etmişti. 
     Geçen yıl 24 Nisan'da da benzer bir talepte bulunulmuştu. 
     





</TEXT>
</DOC>
