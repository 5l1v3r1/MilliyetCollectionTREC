<DOC>
<DOCNO> 152009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas04.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Meraklı komşuya işportacı tuzağı 
</HEADLINE>
<TEXT>

'Duvarın arkasındaki komşunuzu dinleyebilirsiniz' diye satılan 'casus alet' burnunun dibini bile duyamıyor 
     ÖMER ERBİL İstanbul 

     İnternette bir ilan... "Artık hiçbir şey gizli kalmayacak. Uzakdoğu harikası teknoloji cihazıyla siz de bir ajan olabilirsiniz. 10 - 15 metre uzağınızda fısıltıyla konuşulan her şeyi dinlemek, duymak ister misiniz ... Aynı duvarı kullandığınız komşunuzu, işyerinde kısık ses tonuyla özel görüşme yapan arkadaşınızı ya da patronunuzun özel görüşmelerini bu küçük cihaz sayesinde dinleyebilirsiniz." 
     Bu ilanla satılan ve özel hayatı ihlal eden dinleme cihazı, internetin yanı sıra artık işporta tezg hlarında da serbestçe satılıyor. 
     İnternette 19 milyon lira olan casus kulaklık, Tahtakale'de 'el altından' 4 milyon liraya satılıyor. Satanların iddiası o ki fısıltılı konuşmayı bile dinleyebiliyorsunuz. Ancak, 4 milyon liraya aldığımız cihaz değil 15 metre, 2 metrede bile bir işe yaramıyordu. Yani gerek internette gerekse işportada 'komşu dinlemeye' meraklılar için satılan bu cihaz, basit bir kulaklıktan başka bir şey değil. 
     

</TEXT>
</DOC>
