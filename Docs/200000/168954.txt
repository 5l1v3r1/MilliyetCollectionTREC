<DOC>
<DOCNO> 168954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/soneko03.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrikte gecikme faizi yüzde 5 oranında uygulanıyor 
</HEADLINE>
<TEXT>

     TEDAŞ Genel Müdürlüğü'nün, zamanında ödenmeyen elektrik bedellerine uygulanan gecikme faizini, yüzde 7'den yüzde 5'e indirdiği bildirildi. 
     Konya ve bölgesine elektrik dağıtımı yapan Meram Elektrik Dağıtım A.Ş, MEDAŞ Genel Müdürlüğü'nden yapılan yazılı açıklamada, bugüne kadar, zamanında ödenmeyen elektrik tüketim bedellerine her ay için ayrı ayrı olmak üzere yüzde 7 gecikme zammı uygulanmakta olduğu belirtildi. 
     TEDAŞ Genel Müdürlüğü Yönetim Kurulu'nun aldığı kararla bu oranın değiştirildiğinin ifade edildiği açıklamada, ''Son kararla, elektrik borcunu zamanında ödemeyen abonelerimize 3 Temmuz 2003 tarihinden geçerli olmak üzere her ay için ayrı ayrı olmak üzere yüzde 5 gecikme zammı uygulanacaktır'' denildi. 
     
</TEXT>
</DOC>
