<DOC>
<DOCNO> 168221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yasam/yas14.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncak kör ediyordu 
</HEADLINE>
<TEXT>

     İlköğretim öğrencisi kızları Merve Yakar'ın 7 marketten aldığı "Saklı Hazine" adlı oyuncağın içinde bulunan ve oynarken yüzüne sıçrayan bir madde nedeniyle alnının yandığını savunan ailesi, Şişli Cumhuriyet Başsavcılığı'na başvurdu. Kızlarına Adli Tabiplik'ten üç günlük rapor alan anne Seyhan Yakar, oyuncağın içindeki maddenin incelenerek üretici firma hakkında dava açılmasını istedi. 
     Ailesinin iddiasına göre, Merve geçtiğimiz pazar günü Pangaltı'ndaki bir marketten "Saklı Hazine" adlı bir oyuncak aldı. Sandık şeklindeki oyuncağın içinden bir sakız ve elinde içine su doldurulup, sıkılan bir plastik tutan oyuncak cadı çıktı. Merve oyuncakla oynarken bu balona benzeyen plastiğin içindeki sıvı, anlına sıçrayıp burayı yaktı. 
     Şişli Cumhuriyet Savcılığı'na suç duyurusu dilekçesi veren anne Yakar, üretici firma hakkında dava açılmasını istedi. Adli Tabiplik'e sevk edilen Merve'ye anlında oluşan 1.5 santimlik yanık nedeniyle üç gün iş göremez raporu verildi. 
     

</TEXT>
</DOC>
