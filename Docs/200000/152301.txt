<DOC>
<DOCNO> 152301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun20.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
BBC, ABD TV'lerinin savaş yayınlarını eleştirdi... 
</HEADLINE>
<TEXT>

     BBC Direktörü Grek Dyke, ABD'de birçok TV'nin, Irak Savaşı'nı, olayları sorgulamadan ve vatanseverlik gösterisi şeklinde aktardığını söyledi. 
     Dyke, Londra Üniversitesi'ndeki konferansında, birçok Amerikan TV'sinin çatışmalarda taraflı olduğunu, bu tutumlarının, güvenilirliklerini kaybetmeleri riskini taşıdığını belirtti. 
     Grek Dyke, ''Savaş sırasında gelişmelerin hiçbir sorgulamaya girilmeksizin aktarılması, beni çok çok şaşırttı. Irak Savaşı hiçbir şey kanıtlamadıysa bile şunu kanıtladı BBC, vatanseverlik ile gazeteciliği karıştırmamalı. Ama bu ABD'de oldu ve eğer devam ederse, ABD'nin elektronik medyasının güvenilirliğini dinamitler'' diye konuştu. 
     Bazı TV kanallarının bu tutumlarına hala devam ettiklerine işaret eden Dyke, ''Demokrasinin sağlığı için, Amerikan yayıncıların sergilediği bu örneği izlememeliyiz'' dedi. 
     Dyke, ABD medyasında tarafsızlığın yerini yurtsever slogancılığın alması sürecinin 11 Eylül terör saldırısının ardından başladığını sözlerine ekledi. 
     





</TEXT>
</DOC>
