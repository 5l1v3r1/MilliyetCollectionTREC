<DOC>
<DOCNO> 160186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/soneko07.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalar... Dolar ve borsa yükseldi, altın düştü... 
</HEADLINE>
<TEXT>

     Uluslararası borsalarda dolar geçen hafta önemli para birimlerinin çoğu karşısında değer kazandı. Altın fiyatları ise ons başına 4 ila 8 dolar düştü. 
     ABD'de Şikago bölgesinde imalat sanayii endeksinde Nisan-Mayıs döneminde beklenmedik ölçüde yükselişin Amerikan ekonomisine dair iyimserlik havası yaratması sonucu, New York döviz borsasında ABD Doları geçen haftayı değer kazanarak kapadı. 
     ABD Başkanı George W. Bush'un güçlü dolar taahhüdünü teyid edişinin yanı sıra, Japonya Başbakanı Junichiro Koizumi'nin Japon Yeni'nin değerini düşürmeye yönelik sözlü çabaları, dolara kaybettiği zemini kısmen geri verdi. 
     Bununla birlikte, döviz borsalarında dolara yönelik talep zayıf ve durgun, borsacılar, doların Cuma günkü toparlanışını hafta sonu öncesinde yatırımcıların işlem pozisyonlarını yeniden düzenlemelerine bağlıyor. Euronun ise gücünü bir süre daha koruması bekleniyor. 
     New York'ta dolar Cuma günü 118.01 yenden 119.35 yene yükselirken, euro 1.1901 dolardan 1.1775 dolara indi. Dolar 1.2855 İsviçre Frangı'ndan 1.2992 franga çıktı, sterlin ise 1.6521 dolardan 1.6363 dolara indi. 
     Euronun değer kazanması ihracatçıları kaygılandırır, ekonomistler durgunluk uyarısında bulunurken, politikacılar ve merkez bankaları yetkilileri durumdan endişe duymuyor. Euro, yılbaşından bu yana dolar karşısında yüzde 30'dan fazla değer kazandı. 
     Londra borsasında Pazartesi günü 1.1807 dolardan işlem gören euro, Cuma günkü kapanışta 1.1764 dolara indi. 
     ABD Doları'nın Avrupa döviz borsalarında bazı önemli para birimleri karşısında Pazartesi günü öğleyin ve Cuma günkü kapanış itibariyle belirlenen değerleri şöyle oldu 
     
     
PARA BİRİMİ PAZARTESİ CUMA Japon Yeni 116.85 119.45 İsviçre Frangı 1.2896 1.3006 Kanada Doları 1.3759 1.3707 
     Londra borsasında sterlin geçen hafta 1.6400 dolardan 1.6382 dolara indi. 
     
     ALTIN FİYATLARI 4-8 DOLAR DÜŞTÜ 
     Altın fiyatları geçen hafta ons başına 4 ila 8 dolar arttı. Altının ons fiyatı bazı borsalarda Pazartesi günü öğleyin ve Cuma günkü kapanış itibariyle şöyle idi 
     
     
BORSA PAZARTESİ CUMA Londra 372.35 363.20 Zürih 369.20 361.48 Hong Kong 370.50 366.15 
     Londra borsasında gümüşün ons fiyatı geçen hafta 4.63 dolardan 4. dolara indi. 
     
     MENKUL KIYMETLER BORSALARI 
     ABD yönetiminin temettü ve sermaye iradı vergilerini düşürmesi New York menkul kıymetler borsası Wall Street'i pek fazla etkileyip canlandıramadı. Borsada Dow Jones Endeksi geçen hafta 248.88 puan yüzde 2.9 artışla 8,850.26 puana çıktı. 
     Borsada Nasdaq Endeksi 85.82 puan yüzde 5.7 artışla 1,595.91 puana, Standard Poor's 500 endeksi geçen hafta 30.37 puan yüzde 3.3 artışla 963.59 puana çıktı. Küçük ve orta ölçekli işletmelerin endeksi Russell 2000 geçen hafta yüzde 5.4, ABD'de yerleşik 5 bin 700'ü aşkın şirketin izini süren Wilshire 5000 Total Market endeksi ise 140.78 puan kazandı. 
     Borsada Mart ayı ortasından beri Nasdaq Endeksi yüzde 25, S P Endeksi yüzde 20, Dow Jones Endeksi de yüzde 17 değerlendi. Mayıs ayında Dow Jones Endeksi yüzde 4.4, S P yüzde 5.10, Nasdaq da yüzde 8.99 artış kaydetti. 
     Londra menkul kıymetler borsasında FTSE-100 endeksi geçen hafta 68.3 puan, Mayıs ayında da 122.1 puan artışla 4,048.1 puana çıktı. 
     Tokyo menkul kıymetler borsasında Nikkei Endeksi geçen hafta 239.75 puan kazanarak 8,424.51 puana yükseldi. 
     
</TEXT>
</DOC>
