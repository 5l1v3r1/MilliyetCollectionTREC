<DOC>
<DOCNO> 157074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/soneko14.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların karı yılın ilk çeyreğinde düştü... 
</HEADLINE>
<TEXT>

     Halka açık bankaların karlılığı yılın ilk çeyreğinde azaldı. 
     Borsa'da hisseleri işlem gören 12 bankadan 8'i bilançolarını açıklarken, 6'sının karlılığında büyük düşüş gözlendi. Bir banka karlılığını artırmayı başarırken, bir banka da zarar bildirdi. 
     Geçen yılın Ocak-Mart döneminde 0 trilyon 485 milyar lira olarak gerçekleşen net karlılık toplamı, bu yılın aynı döneminde 142 trilyon 10 milyar liraya geriledi. 
     Akbank'ın net karı 144 trilyon 773 milyar liradan 62 trilyon 491 milyar liraya, Yapı ve Kredi Bankası'nın net karı 92 trilyon 880 milyar liradan 32 trilyon 62 milyar liraya, İş Bankası'nın net karı 90 trilyon 380 milyar liradan 15 trilyon 348 milyar liraya indi. 
     Garanti Bankası'nın net karı 47 trilyon 349 milyar liradan 27 trilyon 199 milyar liraya gerilerken, geçen dönem yüksek kar açıklayan bankalardan Alternatifbank'ın net karı 88 trilyon 985 milyar liradan 1 trilyon 59 milyar liraya düştü. Dışbank'ın karı da azalarak 34 trilyon 129 milyar lira düzeyinden 2 trilyon 465 milyar liraya indi. 
     Tekstilbank, bilanço açıklayan 8 bankadan zarar bildiren tek banka oldu. Ocak-Mart 2002 dönemini 28 trilyon 986 milyar lira karla kapatan Tekstilbank, bu yılın aynı dönemini 2 trilyon 999 milyar lira zararla noktaladı. 
     Kar açıklayan Türk Ekonomi Bankası ise, net karını yüzde 46 artırarak 4 trilyon 385 milyar liraya çıkardı. 
     31 Mart 2003 tarihinde sona eren 3 aylık döneme ait enflasyona göre düzeltilmiş mali tablolara ilişkin bağımsız sınırlı denetimden geçmiş mali tabloları yayınlanan bankaların, 2002 ve 2003 yılları ilk 3 aylık dönemleri itibariyle net dönem kar veya zararları şöyle 
     
     
ŞİRKET ADI 31.03.2003 milyar lira 31.03.2002 milyar lira AKBANK 62,491 144,773 ALTERNATİFBANK 1,059 88,985 DIŞBANK 2,465 34,129 GARANTİ BANKASI 27,199 47,349 İŞ BANKASI 15,348 90,380 TEKSTİLBANK -2,999 28,986 TÜRK EKONOMİ BANKASI 4,385 3,003 YAPI VE KREDİ BANKASI 32,062 92,880 
     
</TEXT>
</DOC>
