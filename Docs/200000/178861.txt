<DOC>
<DOCNO> 178861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/spor/bbas.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nefesimiz yetmedi 93-91 
</HEADLINE>
<TEXT>

   Basketbol Milli Takımımız, Efes Cup'ta İstanbul'da devirdiği Sırbistan Karadağ'a rakip sahada kıl payı boyun eğdi. Son iki dakikadaki yedi sayı üstünlük 12 Dev Adam'a galibiyeti getirmedi 
      
   Hidayet sakat 
   AY - Yıldızlı ekibimiz, Sırbistan Karadağ ile Novi Sad'da oynadığı hazırlık maçını iki sayı farkla kaybetti. Boynu tutulan Hidayet'in forma giyemediği maçta başa baş geçen ilk iki çeyreğin ardından üçüncü periyoddan itibaren oyuna hakim olan Milli Takımımız, bitime iki dakika kala sahip olduğu yedi sayılık üstünlüğü koruyamayınca, sahadan yenik ayrıldı. 
   
   Rövanş bu gece 
   İSVEÇ'TE düzenlenecek 2003 Avrupa Şampiyonası öncesinde Sırbistan Karadağ maçındaki performansıyla olumlu bir görüntü çizen ekibimizde Ender, İbrahim ve Haluk skor yükünü omuzladı. Rakip takımda ise Stojakovic, Drobnjak ve Gurovic galibiyette önemli rol oynadılar. Millilerimiz, bu gece TSİ 21.00'de zorlu rakibi ile ikinci bir maç oynadıktan sonra yurda dönecek. 
   
   Maçın karnesi    HAKEMLER Neskovij, Jovcic Sırbistan - Karadağ 
   SIRBİSTAN KARADAĞ Vukcevic 5 1, Koturovic 6 6, Bogovac 5 3, Rakocevic 4 2, Stojakovic 9 27, Ostojic 5 4, Avdalac 5 5, Drobnjak 8 18, Askrabic 4 , Vujanic 4 , Milojevic 4 , Gurovic 8 21 
   TÜRKİYE Kerem Tunçeri 6 10, Mirsad 6 7, Kerem Gönlüm 4 , İbrahim 7 15, Kaya 7 7, Hüseyin 5 4, Mehmet 7 9, Haluk 8 15, Ömer 6 7, Ender 8 17 
   1. PERİYOT 25 - 24 Sırbistan Karadağ 
   2.PERİYOT 49 - 48 Sırbistan Karadağ 
   3. PERİYOT 70 - 70 
   MAÇ SKORU 93 - 91 Sırbistan Karadağ 
   
   Aydın Örs keyif aldı    A Milli Basketbol Takımı Başantrenörü Aydın Örs, oyuncularının performansından memnun kaldı. Tecrübeli coach, "İyi bir Sırbistan - Karadağ karşısında takımımın sergilediği oyundan son derece memnunum. Avrupa Şampiyonası başlayana kadar tüm eksiklerimizi gidereceğiz" açıklamasını yaptı. 
   HİDAYET'İN yokluğuna rağmen kadrodaki tüm oyuncuların görevini başarıyla yaptığına dikkati çeken Aydın Örs, şöyle devam etti "Ne yazık ki yine tam takım oynayamadık. Hidayet'in yokluğunda diğer tüm oyuncularımız canla başla mücadele ettiler. Hüseyin'in de daha iyi olacağına inanıyorum". 
   
   
</TEXT>
</DOC>
