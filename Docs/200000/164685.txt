<DOC>
<DOCNO> 164685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/spor/spo06.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyamet günü 
</HEADLINE>
<TEXT>

İspanya şampiyonunu belirleyecek son 90 dakikalar bu akşam oynanacak. Athletic Bilbao'yu konuk eden Real Madrid'e galibiyet yetecek. Real Sociedad ise Atletico Madrid'i yenip, rakibinin sonucunu bekleyecek 
     İSPANYA Ligi'nde şampiyonluk düğümü bu akşam çözülecek. 2002 - 2003 sezonunda ipi göğüslemek için kıyasıya bir yarış içine giren Real Madrid ile Real Sociedad, bu akşam son kozlarını oynayacak. Milli oyuncularımız Nihat Kahveci ile Tayfun Korkut'un da yer aldığı Real Sociedad, San Sebastian Anueta Stadı'nda Atletico Madrid ile karşı karşıya gelecek. Müsabaka TSİ 22.00'de başlayacak. 
     LİG lideri ve Real Sociedad'ın iki puan önündeki Real Madrid ise Athletic Bilbao ile Madrid Bernabeu Stadı'nda yine aynı saatte mücadele verecek. Real Sociedad'ın iki puan önünde yer alan Real Madrid, maçı kazandığı taktirde şampiyonluk ipini göğüsleyecek. Mutlak galip gelmesi gereken Real Sociedad ise bu durumda Real Madrid'in berabere kalmasını ya da yenilmesini bekleyecek. 
     
Mini Yorum Bask milliyetçiliği      MEHMET ÇİFTÇİ 

     Bir yanda İspanya'nın en milliyetçi takımı Athletic Bilbao, Real Madrid ile son dakikayı oynuyor. Diğer yanda ise her ne kadar ezeli rakip dense de, Real Madrid'in şampiyonluğunu içten içe destekleyen Atletico Madrid, Bask bölgesine gelip Real Sociedad'ın şampiyonluğunu engellemeye çalışıyor. İspanya'da komplo teorileri pek fazla üretilmese de, şampiyonluğun kaderini Bask milliyetçiliği belirleyecek. Bilbao'nun, Real Madrid'i Bernabeu'da yenip UEFA Kupası'na gitmesi uzak bir ihtimal. Fakat berabere kalıp, diğer Bask takımı Real Sociedad'ı şampiyon yapması ise oldukça yüksek bir olasılık. Ancak Sociedad bu sene alacağını çoktan aldı. Şampiyonluk için ise, "Olmasa da olur" diyorlar. 
     
PUAN DURUMU TAKIMLAR O G B M A Y P 1. R.Madrid 37 21 12 4 83 41 75 2. R.Sociedad 37 21 10 6 68 45 73 3. Deportivo 37 21 6 10 65 46 69 4. Celta 37 17 10 10 45 34 61 5. Valencia 37 16 9 12 53 35 57 6. Athletic B. 37 15 10 12 62 58 55 7. Barcelona 37 14 11 12 61 47 53 8. R.Betis 37 13 12 12 52 52 51 9. Sevilla 37 13 11 13 38 36 50 10. Mallorca 37 13 10 14 48 56 49 11. A.Madrid 37 12 11 14 51 53 47 12. Malaga 37 11 13 13 44 48 46 13. Valladolid 37 12 9 16 36 39 45 14. Villarreal 37 11 12 14 43 49 45 15. R.Santander 37 13 5 19 52 61 44 16. Osasuna 37 11 11 15 37 46 44 17. Espanyol 37 10 13 14 47 52 43 18. R.D.Huelva 37 8 11 18 35 61 35 19. Alaves 37 8 10 19 37 67 34 20. R.Vallecano 37 7 10 20 31 62 31      
     

</TEXT>
</DOC>
