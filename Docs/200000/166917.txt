<DOC>
<DOCNO> 166917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sontur22.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi... 94 yaşında, 7'inci kez evlenmek istiyor 
</HEADLINE>
<TEXT>

     Nevşehir'de yaşayan 8 çocuk, 56 torun sahibi 94 yaşındaki Nazmi Gökmen, 7'inci kez evlenmek ve kendisinden 20 yaş küçük resmi nikahlı eşinin üzerine kuma getirmek istiyor. 
     Merkez ilçeye bağlı Kavak Beldesi'nde çiftçilik yapan, günlerini bahçe ve bağında çalışarak geçiren Nazmi Gökmen, sağlığı ve düzenli yaptığı sporla adeta gençlere taş çıkartıyor. 
     Daha önceki 2 eşi ölen ve 3 eşinden de boşandıktan sonra altıncı evliliğini kendisinden 20 yaş küçük Emeti Gökmen ile yapan Nazmi Gökmen, eşinin kulağının iyi duymadığını, bu nedenle ona yardımcı olması için evlenmek istediğini söyledi. 
     Güne evinin önündeki bahçesinde spor yaparak başladığını anlatan Nazmi Dede, şunları söyledi 
     ''Bu yaşıma kadar ciddi bir rahatsızlık geçirmedim, hiç doktora gitmedim. Sabah sporundan sonra bağıma gidip çalışıyorum. Çalışmak ile insan yorulmaz, ben çalışmadığım zamanlar hasta oluyorum. Gençlere de sürekli çalışmalarını tavsiye ediyorum. Sağlığımı spor yapmamın yanı sıra sağlıklı beslenmeme bağlıyorum. Soframdan pekmezi ve cebimden kuru üzümü eksik etmem. 94 yaşında olmama rağmen kendimi çok sağlıklı ve güçlü hissediyorum.'' Emeti Gökmen 74 ise eşinin üzerine kuma getirmesine karşı çıktığını söyledi. 
     
</TEXT>
</DOC>
