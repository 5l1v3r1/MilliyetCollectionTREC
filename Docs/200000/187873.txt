<DOC>
<DOCNO> 187873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/ekonomi/eko07.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a yeni sınır kapısı 
</HEADLINE>
<TEXT>

   Bakan Tüzmen Habur'un güney batısında ikinci bir sınır kapısı açılacağını söyledi 
      ANKARA Milliyet 
   
   Devlet Bakanı Kürşad Tüzmen Türkiye ile Irak arasında ticaret kapısı olan Habur'un güneybatısındaki Ovaköy'de yeni bir sınır kapısı açılacağını belirtti. 
   Tüzmen, İstanbul Sanayi Odası İSO Başkanı Tanıl Küçük ve beraberindeki heyetle görüşmesihre, Ovaköy'de ikinci sınır kapısının açılmasıyla Irak'a ihracatın daha rahat yapılacağını söyledi. Bu konuda Dışişleri Bakanlığı, Gümrük ve Dış Ticaret Müsteşarlıkları ve ilgili diğer kurum ve kuruluşlar arasında çalışmalar yapıldığını belirten Tüzmen, bu çalışmaların, Habur Sınır Kapısı'nda TOBB'la birlikte yürütülen projeyle eşanlı olarak sürdürüldüğünü kaydetti. 
   
   'Askerle ilgisi yok' 
   Tüzmen, sınır kapısının Irak'a asker göndermeyle ilgisi bulunup bulunmadığı yönündeki sorulara, "Hayır, bizim yapmaya çaılıştığımız dış ticaretin çok önemli araçları olan kapıların Türk dış ticaretini rahatlatması ve diğer ülkelerin de aynı şekilde bu kapıları kullanarak dünya ticaret hacmine katkıda bulunmasıdır" yanıtını verdi. 
   
   
</TEXT>
</DOC>
