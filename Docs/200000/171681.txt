<DOC>
<DOCNO> 171681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur25.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK toplantısı İstanbul'da başladı... 
</HEADLINE>
<TEXT>

     Milli Güvenlik Kurulu MGK , Cumhurbaşkanı Ahmet Necdet Sezer'in başkanlığında İstanbul'da toplandı. 
     MGK'nın temmuz ayı olağan toplantısı, Harp Akademileri Komutanlığı'nda, yeni yapılan Harp Oyunları Similasyon Merkezi'ndeki salonda saat 14.00'te başladı. 
     Toplantıya, Cumhurbaşkanı Sezer'in yanı sıra Başbakan Recep Tayyip Erdoğan, Genelkurmay Başkanı Orgeneral Hilmi Özkök, Devlet Bakanı ve Başbakan Yardımcısı Mehmet Ali Şahin ile MGK üyesi bakanlar ve kuvvet komutanları katılıyor. 
     Dışişleri Bakanı ve Başbakan Yardımcısı Abdullah Gül'ün ABD ziyareti nedeniyle katılamadığı toplantıda, iç ve dış gelişmeler ele alınacak. 
     Bu arada, Cumhurbaşkanı Ahmet Necdet Sezer, saat 13.50'de geldiği Harp Akademileri Komutanlığı'nda, Genelkurmay Başkanı Orgeneral Özkök ve Harp Akademileri Komutanı Orgeneral İbrahim Fırtına tarafından askeri törenle karşılandı. 
     
</TEXT>
</DOC>
