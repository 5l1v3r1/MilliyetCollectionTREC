<DOC>
<DOCNO> 176069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/spor/bbas.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Panzer elden kaçtı 83-82 
</HEADLINE>
<TEXT>

   12 Dev Adam, Nürnberg'teki hazırlık maçında güçlü Almanya'ya kılpayı boyun eğdi, yükselen performansıyla İsveç'e hazır bir görüntü verdi 
      GÖKHAN TÜRE 

   
   Önce aksadı 
   AVRUPA Şampiyonası'na hazırlanan Basketbol Milli Takımımız, Nürnberg'teki hazırlık maçında Almanya'ya tek sayı farkla teslim oldu. Milli Takımımız, büyük bölümünü geride götürdüğü mücadelede ilk yarıda savunma zaafları gösteririp, ribaundlarda aksadı. Hücumda da İbrahim'den verim alamadı, devreyi 47 - 44 geride kapadı. 
   
   Sonra açıldı 
   ÜÇÜNCÜ çeyrekte bir ara 11 sayı kadar geriye düşen millilerimiz, bu periyot bitmeden Ender'in oyunu süratlendirmesiyle toparlandı ve farkı kapadı. Son çeyrekte Mirsad, Hidayet ve Ender'in üst üste üçlükleriyle 32. dakikada öne geçen millilerimiz, kalan bölümü kıran kırana geçen maçı tek farkla kaybetti. 
   
   İstatistik    ALMANYA OYUNCU TS 2S 3S SA R Mithat 2 1 2 0 4 1 6 4 Okulaja 13 2 6 2 5 3 5 7 Garris 4 2 3 0 2 - 3 Femerling 13 3 3 - 7 8 4 Nowitzki 24 5 10 1 6 11 13 11 Schultze 11 4 5 1 2 - 2 Pesiç 7 2 2 1 3 - 1 Nikagbatse 7 1 2 0 1 5 5 3 Arigbabu - - 0 1 - 2 Willoughby 2 1 2 - 0 2 - Jagla - 0 2 - - - TOPLAM 83 21 38 5 24 26 33 38 
   
   TÜRKİYE OYUNCU TS 2S 3S SA R Hidayet 18 4 11 2 3 4 5 4 İbrahim 5 1 2 1 3 0 4 3 Kaya 7 1 2 0 1 5 6 6 Mehmet 19 4 6 1 1 8 9 - Serkan 4 1 3 0 1 2 2 1 Mirsad 16 4 6 2 3 2 2 3 Ender 8 1 1 2 3 - 2 Haluk 3 - - 3 4 - Ömer 2 1 2 0 1 - - Kerem G. - - - - 1 TOPLAM 82 17 33 8 16 24 32 26 
   
   1.PERİYOT 23 - 20 Almanya , 2.PERİYOT 47 - 44 Almanya , 3.PERİYOT 63 - 60 Almanya , MAÇ SKORU 83 - 82 Almanya 
   HAKEMLER Efim Resser, Oliver Krause Almanya 
   
   Örs İyi yoldayız    Basketbol Milli Takımı Coachu, her geçen gün takımda taşların daha da yerine oturduğunu söyledi 
   ALMANYA karşısında Basketbol Milli Takımımız'ın ortaya koyduğu oyun Coach Aydın Örs'ü memnun etti. İyi bir maç çıkardıklarını belirten tecrübeli çalıştırıcı, "Son bölümde daha dikkatli olsaydık, rahatlıkla galip gelebilirdik. İtalya'daki hazırlık kampına oranla çok mesafe aldığımız ortada. Burada oyuncular arasındaki uyum pekişti. İyi yoldayız. İsveç'e her yönüyle hazır durumda gideceğiz" açıklamasını yaptı. 
   
   Gençler farklı    21. Avrupa Genç Erkekler Basketbol Şampiyonası Eleme Grubu'ndaki 3. maçında Türkiye, Avusturya'yı 112 - 74 mağlup etti. Milliler, dördüncü maçını bugün TSİ 18.30'da Ukrayna ile yapacak. İstanbul'daki Uluslararası Cumhuriyet Bayanlar Basketbol Turnuvası'nda ise Türkiye, dördüncü sınavında Çek Cumhuriyeti'ne 90 - 63 teslim oldu. Ekibimiz, son maçında bugün 18.15'te Rusya ile karşılaşacak. 
   
   
   
</TEXT>
</DOC>
