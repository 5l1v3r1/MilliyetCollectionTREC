<DOC>
<DOCNO> 193996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/soneko04.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan, Türkiye'ye yeni yardım... 
</HEADLINE>
<TEXT>

     Dünya Bankası, Türkiye'ye yönelik yeni yardım stratejisi başlatıyor. 
     Dünya Bankası'ndan yapılan açıklamaya göre, bu program önümüzdeki 3 yıl için 4.5 milyar dolara kadar destek öngörüyor. 
     Açıklamada, Dünya Bankası Direktörler Kurulu'nun, Türkiye için yeni bir Ülke Yardım Stratejisi CAS hakkında görüştüğü ifade edildi. 
     Açıklamada, CAS için gelecek 3 yıl içinde verilmesi öngörülen borç programının yanı sıra Türkiye'deki özel sektör, Dünya Bankası'nın özel sektör kolu olan IFC'nin sağladığı ikrazlardan, yatırımlarından ve danışmanlık hizmetlerinden ve Dünya Bankası Grubu'nun bir başka üyesi olan MIGA tarafından sağlanan ticari olmayan risklere karşı verilen teminatlardan da yararlanabilecekleri kaydedildi. Açıklamada şu görüşlere yer verildi 
     
     DÜNYA BANKASININ AMACI 
     ''Dünya Bankası Grubunun stratejisinin amacı Türkiye'nin ekonomik savunmasızlığını azaltacak, yüksek ve dengeli büyümeye ulaşmasını sağlayacak temel reformların uygulamasına yardımcı olmaktır. Dünya Bankası Grubu aynı zamanda yeniliklere ülke, Avrupa Birliği'ne girme hazırlığı içindeyken uzun süredir ihmal edilen bazı sosyal ve çevresel sorunları da çözmekte yardımcı olmaktır.'' 
     
     YENİ CAS NELER GETİRİYOR 
     Açıklamada, Yeni CAS çerçevesinde önceliğin Kamu Sektörü Reformunun tamamlanmasında olacağı vurgulanırken, böylelikle hükümetin, sosyal güvenlik sistemi içindeki reform çabaları desteklenecek, kamu harcamaları yönetiminin etkinliği arttırılacak ve belediyelerle ilgili reformun uygulanmasına destek verilecek. Yargı sisteminin güçlendirilmesinde de bu yardımdan yararlanılabilinecek. 
     Açıklamada, ekonominin hem 2002 hem de bu yıl büyümekte olmasına rağmen, pek çok vatandaşın sağlık ve eğitim hizmetlerine erişmekten yoksun olduğu bildirildi. Yeni CAS ile orta eğitimi takip eden eğitim sektöründe yapılan reformu desteklemeye devam edileceği ve yetkililere sağlık sektörünün dönüşümünde yardımcı olunacağını ve sosyal koruma üzerinde odaklanacağı ifade ediliyor. 
     Yeni CAS programı ile finans sektöründeki reformların devam edilmesinin devam edileceği vurgulanan açıklamada, işletmelerin ihracatlarını arttırmalarına yönelik fonların sağlanacağını ve Küçük ve Orta Ölçekli İşletmelerin güçlendirileceği vurgulandı. 
     Türkiye'nin yüksek sismik risklerini ve geçmişte olan sellerin göz önüne alınarak acil durumlara karşı hazırlıklı olmasının büyük önem taşıdığı belirtilirken, Yeni CAS ile hem hükümetin bu konudaki çabalarını hem de hükümet için öncelik olan çevre ve doğal kaynak yönetiminin destekleneceği bildirildi. 
     
     KIZ ÇOCUKLARIN OKUL KAYIT ORANI ARTTI 
     Açıklamada, bir önceki CAS'ın 2001-2003 dönemini kapsadığı, bu sürede uygulanan projelerden olumlu sonuçlar alındığı, bu projeler arasında kızların okula kayıt oranındaki artış gibi somut gelişmelerin, 1999 depremini takiben fiziksel ve psikolojik rehabilitasyon, banka sisteminin stabilizesinin güçlendirilmesi, kamu sektörü yönetiminde ilerlemeler, tarımsal politikaların modernleştirilmesi, daha etkin doğal kaynak yönetimi ve en yoksul kesim için sosyal refahın arttırılmasının sayılabileceğine dikkat çekiliyor. 
     CAS'ın uygulanması sırasında IMF, AB ve UN sistemi üyeleri ve bağış sahipleri gibi Dünya Bankasının kalkınma ortakları ile güçlü işbirliği içinde bulunmaya devam edileceği kaydedildi. 
     
     DÜNYA BANKASI TÜRKİYE DİREKTÖRÜ VORKİNK 
     Yeni Ülke Yardım Stratejisine ilişkin Dünya Bankası Türkiye Ülke direktörü Andrew N. Vorkink de yaptığı açıklamada, şunları kaydetti 
     ''Banka, Türkiye'nin kamu sektörü ve iş ortamının iyileştirilmesine odaklanan ekonomik reform programını desteklemeyi sürdürebilir, yüksek ekonomik büyüme koşullarını yaratmasına yardımcı olmaya ve AB entegrasyonuna hazırlanmasına yardım etmeye devam edecektir. 
     Bizim planladığımız yardım programı, aynı zamanda insan gelişimine de büyük önem vermektedir. Yetkililere, Türkiye'de eğitim, sağlık ve sosyal korunma sistemlerini modernleştirmekte, aynı zamanda bilgi ekonomisini geliştirmekte yardımcı olmaya hazırız. Önümüzdeki yıllarda Türkiye ile kurduğumuz güçlü ortaklığı devam ettirmeye kararlıyız.'' 
     
</TEXT>
</DOC>
