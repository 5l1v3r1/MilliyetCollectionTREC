<DOC>
<DOCNO> 153048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo31.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor rehavet kurbanı... 
</HEADLINE>
<TEXT>

     Diyarbakırspor Asbaşkanı Nedim Özbek, rehavete kapılmaları nedeniyle Ankaragücü maçında yenildiklerini söyledi. 
     Özbek, Beşiktaş ve Trabzonspor maçında aldıkları galibiyet nedeniyle rahatladıklarını, bu rahatlama nedeniyle Ankaragücü maçına tam konsantre olamadıklarını ifade ederek, şöyle dedi 
     ''Ankaragücü maçını kaybettik. Ama çok şey kaybetmiş değiliz. Çünkü lig sıralamasında altımızda yer alan takımlarda puan kaybetti. Bu nedenle üzüntümüz çok fazla değil. Rehavete kapıldığımız için maçı kaybettik. 2 derbi maçının ardından motivasyon eksikliği oldu. Taraftarlarımız bu yenilgi nedeniyle endişeye kapılmasınlar. Bu hafta kendi sahamızda oynayacağımız Gaziantepspor maçını kazanarak üst sıralara yükselmeye çalışacağız.'' 
     




</TEXT>
</DOC>
