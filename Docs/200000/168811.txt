<DOC>
<DOCNO> 168811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur18.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte parayla aleme alışmışlar... 
</HEADLINE>
<TEXT>

     Bursa'da, 4 ay önce sahte parayla alem yaparken yakalanan ve 20 gün önce cezaevinden tahliye edilen 2 kişi, yine sahte parayla alem yapmaya giderken yakalandı. 
     Bursa Emniyet Müdürlüğü Kaçakçılık ve Organize Suçlar Şube Müdürlüğü'nden alınan bilgiye göre, 16 GL 251 plakalı otomobilde bulunan kişilerin, İznik İlçesi'nde 3 benzin istasyonuna sahte 100 Euro verdikleri ihbarını değerlendiren ekipler, Bursa-Mudanya Karayolu'nda gördükleri otomobili durdurdu. 
     Otomobilde kimlikleri açıklanmayan 2 kadınla birlikte alem yapmaya giderken yakalanan Tayfun S. 21 ve Ünal K'nın 28 üzerlerinden 3 adet sahte 100'lük Euro ve 2 adet sahte nüfus cüzdanı ve içinde esrar maddesi bulunan özel sarım sigara ele geçirildi. 
     Gözaltına alınan zanlıların kimlik kayıtlarıyla ilgili araştırmada, Mart ayında da, Mudanya'nın Bademli Köyü'nde sahte parayla alem yaparken yakalandıkları ve cezaevinden 20 gün önce çıktıkları belirlendi. Tayfun S'nin 9 ayrı hırsızlık, 2 ayrı piyasaya sahte para sürme olayı ile sahte nüfus cüzdanı bulundurmak, Ünal K'nın ise kız kaçırmak ve piyasaya sahte para sürmek suçlarından sabıkalarının olduğu anlaşıldı. 
     Bu arada, zanlıların ifadeleri doğrultusunda, oto hırsızlığı suçundan sabıkası olan Tayfun S'nin ağabeyi Ömür S. ile Gemlik Belediyesi'nde çalışan Hamit B. de piyasaya sahte para sürdükleri iddiasıyla Gemlik İlçesi'nde gözaltına alındı. 
     Sorgulamaları tamamlanan 4 zanlı, piyasa sahte para sürmek suçundan adliyeye sevk edildi. 
     
</TEXT>
</DOC>
