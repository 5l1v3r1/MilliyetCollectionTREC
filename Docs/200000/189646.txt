<DOC>
<DOCNO> 189646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/yazar/altan.html </URL>
<DATE> 2003/10/19/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
"Madem çoban değildin, arkandaki sürü ne " 
</HEADLINE>
<TEXT>

   
   Yıl 1598... Osmanlı tahtında Padişah III. Mehmet oturuyor. Vezir - i azamı da, sonradan idam edilecek olan Yemişçi Hasan Paşa... 
   Hazine yine tamtakır. O kadar tamtakır ki, Padişah III. Mehmet, o sırada idam edilmiş olan Tırnakçı Hasan Paşa'nın elbiselerinin satışa çıkarılmasını ve parasının kendine verilmesini istiyor vezir - i azamdan. Ama elbiseler de, fazla bir para etmiyor. 
   İşte o dönemlere ait bir "vergi" fıkrası 
   Vüzera heyeti, yani bugünkü deyimiyle bakanlar kurulu, Hazine'ye para bulmak için ne yapacağını şaşırmış, kendi arasında görüşüp duruyor. 
   Derken içlerinden biri 
   - Piç Mehmet Paşa diye, aklı evvel bir zat vardır, bir de ona soralım, belki o bir çare bulur diyor. 
   Piç Mehmet Paşa'yı çağırıyorlar Ayak Divanı'na... 
   Piç Mehmet Paşa 
   - Para bulmak kolay, diyor, hemen bir "baca vergisi" salın. Nasıl olsa herkesin evinde bir baca vardır. 
   
   Rivayet edilir ki, Piç Mehmet Paşa'nın "baca vergisi alınması" teklifi üzerine, vezir - i azam, şeyhülislama dönüp sormuş 
   - Efendi hazretleri, "fiili livata - eşcinsellik" mi daha rezilane bir şeydir, yoksa "fiili zina" mı 
   Şeyhülislam 
   - Efendim, demiş, "fiili zina" ne de olsa tabiata uygun bir rezilliktir. O nedenle de "fiili livata", "fiili zina"dan daha rezilane bir şeydir. 
   Vezir - i azam 
   - Yok demiş, "fiili zina", "fiili livata"dan daha korkunç bir rezilliktir. "Fiili livata"dan bir şey çıkmaz ama "fiili zina"dan böyle bir piç çıkar ortaya, ümmet - i Muhammedin başına bela olur. 
   
   Bekri Mustafa'ya sormuşlar 
   - Hey Bekri, bizim Başbakan Tayyip Bey, neler yaptı Brüksel'de 
   Bekri, bir fırt çekmiş elindeki şişeden 
   - Elindeki bir cep aynasıyla en çok ensesine bakmaya çalıştı, demiş. 
   - Allah Allah, neden 
   - 2004 yılında, AB üyeliği için Türkiye ile müzakerelerin başlamasını, ancak ensesinde görebileceğini anladığı için... 
   
   Ünlü bir saptamadır. Bir yazar için, bir romana başlarken "ilk satırı yazmak, yarısını yapmaktır" derler. 
   Roman yazmaya özenen bir genç de, masasının başına oturup, ilk satırı yazmış 
   "Adam gece yatağına yattı." 
   Sonra başlamış düşünmeye 
   - Evet ama, sabah olunca adam yatağından çıkacak, o zaman ne yapacak 
   İlk satırı silmiş ve yeni bir satır yazmış 
   "Adam öğle yemeği için bir lokantaya girdi." 
   Ve yine başlamış düşünmeye 
   - Lokantadan çıkınca ne yapacak adam 
   Yeniden yazdığı o satırı da silmiş ve şöyle yazmış 
   "Adam gece yatağına yattı ve öldü..." 
   Arkasından da 
   - Oh, demiş, adamın öldükten sonra yapabileceği bir şey yok. Böylece roman da bitmiş oldu... 
   
   Bizim Irak'a asker gönderip göndermeyeceğimiz sorunu da roman yazmaya özenen gencin ilk eserine benzedi. 
   Tezkere Meclis'ten geçti. 
   Tezkere Meclis'ten geçmedi. 
   İzin Meclis'ten çıkmayabilir. 
   İzin Meclis'ten çıktı. 
   Top şimdi Washington'da ve izin iktidarın cebinde. 
   Washington'da patlayıp söndü top izin de iktidarın cebinde kaldı. 
   İşte Ankara'nın, üstünde onca uğraş verdiği şahyapıtı. 
   
   İncili Çavuş'a sormuşlar 
   - Washington'un şamar oğlanına çevirdiği ülkeler, neden bunun bir türlü bilincine varamıyorlar 
   Çavuş 
   - Soğuk Savaş yıllarından kalma bir alışkanlık, demiş Washington'un yüzlerine doğru uzanan avucunun, okşamak için olduğunu sanıyorlar hala... 
   
   "Erken öten horozun başın keserler" denmiş Böylece güneşin doğması önlenecek sanıldığından... 
   Ve güneş doğarmış yine. Enseyi karartmayın. 
   
      
   
   
   
</TEXT>
</DOC>
