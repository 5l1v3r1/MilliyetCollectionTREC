<DOC>
<DOCNO> 188246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/spor/spo07.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim tutar seni 
</HEADLINE>
<TEXT>

   Formula 1'de şampiyonluk yine Michael Schumacher'in oldu. Alman pilot altıncı zaferiyle rekor kırarken, markalarda da Ferrari zirveden inmedi 
      
   Klasikleşti 
   FORMULA 1'DE kurallar değişti ama şampiyonlar yine değişmedi Michael Schumacher ve Ferrari... Sezonun son yarışı Japonya Grand Prix'sini takım arkadaşı Rubens Barrichello kazanırken, sekizinci sırayı alarak bir puana ulaşan Michael Schumacher, üst üste dördüncü kez zirveye çıktı, toplamda da altıncı rekor şampiyonluğa imza attı. Alman pilot böylece, 1950'lerin Arjantinli yıldızı Juan Manuel Fangio'nun beş şampiyonluk rekorunu da tarihe gömdü. 
   
   Raikkonen ikinci 
   SUZUKA Pisti'ndeki yarışın 7. turunda BAR pilotu Sato ile çarpışınca kanadı kırılan ve pit stop yapmak zorunda kalan Schumacher'in başarısı, Almanya'da doğduğu Kerpen'de de 30 bin kişi tarafından çılgınca kutlandı. Yarışı kazanması ve Schumi'nin puan alamaması durumunda şampiyon olacak McLaren'den Kimi Raikkonen ise ancak ikinci sırayı alırken, takım arkadaşı Coulthard ise üçüncü oldu. 16 yarıştan altısını kazanan Ferrari ise markalarda ipi önde göğüsledi. 
   
   SÜRÜCÜLER KLASMANI 1. M.Schumacher Almanya Ferrari 93 puan 2. K.Raikkonen Finlandiya Mercedes McLaren 91 puan 3. J.P.Montoya Kolombiya BMW Williams 82 puan 4. R.Barrichello Brezilya Ferrari 65 puan 5. R.Schumacher Almanya BMW Williams 58 puan 6. F.Alonso İspanya Renault 55 puan 7. D.Coulthard İngiltere Mercedes McLaren 51 puan 8. J.Trulli İtalya Renault 33 puan 
   
   MARKALAR KLASMANI 1. Ferrari 158 puan 2. BMW Williams 144 puan 3. Mercedes McLaren 142 puan 4. Renault 88 puan 5. Honda BAR 26 puan 6. Sauber Petronas 19 puan 7. Jaguar 18 puan 8. Toyota 16 puan 
   
   
</TEXT>
</DOC>
