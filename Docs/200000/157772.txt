<DOC>
<DOCNO> 157772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/yazar/sazak.html </URL>
<DATE> 2003/05/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Nihat ve İlhan Mansız 
</HEADLINE>
<TEXT>

     Nihat bu haftaki golüyle Real Sociedad'ı liderliğe taşıdı. İspanya'daki temsilcimiz 20. golünü attı. Bu hızla Nihat, sezon sonunda çifte zafer yaşayabilir. Takımı şampiyon, kendisi de gol kralı olabilir. 
     Sonuç ne olursa olsun Nihat İspanya'da şimdiden en iyi 'yabancı' olmaya aday, televizyonda maçlarını izlerken tribünlerden yükselen 'Nihat.. Nihat' sesleri gurur verici. 
     İspanyol spiker, son maçı anlatırken 'Bu Türk gol makinesi, Nihat... Kovaçeviç ikisi Real Sociedad'ı şampiyon yapacak' demiş. 
     Bir Beşiktaşlı olarak Nihat'la ne kadar övünsek az. 
     Galatasaray'dan sonra Beşiktaş'ın da artık dışarıda 'yıldız oyuncu'su var. 
     Nihat, İspanya'da Ronaldo, Figo, Zidane gibi oyuncular arasında 2003 sezonuna damgasını vuruyor. 
     Beşiktaş, Nihat'ı geçen yıl İspanya'ya gönderdiğinde bu satış çok tartışılmıştı. Gelir elde edilmişti ama ligin ikinci yarısında Nihat'ın gidişiyle takımın hızı kesildi. 
     Nihat İspanya'daki başarıyı Türkiye liglerinde sergileyebilir miydi Bu da tartışmalı... Ancak Nihat gibi bir golcünün bu yıl Beşiktaş'ta oynaması halinde şampiyonluğun çoktan garantilenmiş olacağı tartışılmaz 
     İki golcüden söz ettik. 
     Nihat ve İlhan Mansız. 
     İlhan'ın da Beşiktaş'ı uçurması gerekmiyor mu 
     Gençlerbirliği deplasmanı Beşiktaş için artık son dönemeçti, güle oynaya Ankara'ya gidildi ve taraftarla kavga eden İlhan o coşkuya gölge düşürdü. Maç başlar başlamaz yardımcı hakemin üzerine yürümesi, gol atmaktan çok 'ağız dalaşı'nı sevmesi bu futbolcuya olan sevgiyi eritmeye başladı. İlhan Mansız, h l 'Dünya Kupası rantı'nı yiyor. Ancak, krediyi tükettiği kesin. 
     Kazım Kanat'ın dünkü yazısından gereken sonucu çıkarmalı 
     "Mansız'a sormak gerekir, seyircinin bu sevgi dolu ilgisine nefretle tepkinin amacı nedir Kaan Dobra gol atıyor, herkes sarmaş dolaş, bu sevince en son ortak olan sensin. Bütün takım savaşırken oyundan atılmak için her şeyi yapan da sensin. Beşiktaş İkinci Başkanı Sayın Hüsnü Güreli, 'Talibi varsa satarız' dedi. Antrenör Lucescu devre arasında, 'Sen benim en değerli oyuncumsun. Seni kaybetmek istemiyorum. Rica ederim kendini oyundan attırma...' dedi. Taraftar ise şu noktada birleşti İlhan Mansız artık Beşiktaş'a zarar veriyor." 
     Nihat ve İlhan... Şampiyonluğa koşan golcüler. 
     Beşiktaş'a yakışan bu hafta Galatasaray'ı yenerek turu atmaktır. 
     Şampiyonluk golü İlhan'dan gelmeli. Mansız, hırsını topa yansıtırsa Nihat'tan geri kalmaz, Beşiktaş'a yakıştığını kanıtlar 
     
     

</TEXT>
</DOC>
