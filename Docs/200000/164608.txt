<DOC>
<DOCNO> 164608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sonspo12.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu akşamki rakibimiz Kamerun'u tanıyalım 
</HEADLINE>
<TEXT>

     Kamerun Milli Futbol Takımı'nda yer alan oyuncuların tamamı Avrupa liglerinde top koşturuyor. 
     Kamerunlu oyuncuların büyük bir kısmı Fransız takımlarında oynarken, yıldız oyunculardan Etoo, İspanya'nın Real Majorca'da, Foe ile Mettomo İngiltere'nin Mancester City takımında, Joe ile Geremi ise yine İngiltere'nin Middlesbrough takımında top futbol yaşamlarını sürdürüyorlar. 
     
     EN GENÇ OYUNCULAR 
     Kamerun, FİFA Konfederasyon Kupası'na katılan en genç takımların başında geliyor. Seint-Etienne futbol takımında oynayan 1984 doğumlu kaleci Mameni de kupaya katılan en genç futbolcu unvanına sahip. 
     Fransa'nın Sedan takımında forma giyen 1975 doğumlu Njanka ise Kamerun takımının en yaşlı oyuncusu. Kamerun ayrıca, turnuvaya katılan en atletik oyuncuları kadrosunda bulunduran takımların da başında geliyor. 
     
     EN UZUN BOYLU TAKIM 
     Boy ortalaması 1.80 santimetreyi geçen Kamerun takımının en kısa oyuncusu Fransa'nın Sedan takımında oynayan 1.72'lik Mbami, en uzun boylu oyuncusu da İngiliz Mancester City takımında yer alan Foe. 
     Kamerun'un en tecrübeli oyuncusu, 71 kez milli formayı giyen Fransa'nın Lens takımında oynayan Song. Bu oyuncuyu 54 kez milli formayı giyen Foe izliyor. 
     Kamerun Mili Takımı'nın en golcü oyuncu unvanına, Real Majorca takımında forma giyen ve Milli takım formasıyla 12 kez rakip fileleri havalandıran Etoo sahip. 
     
</TEXT>
</DOC>
