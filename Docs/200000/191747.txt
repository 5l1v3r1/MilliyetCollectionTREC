<DOC>
<DOCNO> 191747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/yasam/yas03.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Üşümesin derken, onu tehlikeye atmayın 
</HEADLINE>
<TEXT>
   Bebek fazla sıcak sevmez 
   Bebeklerin bulunduğu ortamın sıcaklığı 16-20 derece arasında olmalı... Ancak aileler daha sıcak olması gerektiğini düşünüyor 
      DIŞ HABERLER SERVİSİ 
   
   İdeal ısıyı bilmiyor 
   İNGİLTERE'DE Bebek Ölümleri Çalışması Derneği'nin FSID araştırmasına göre ebeveynlerin yüzde 56'sı, bebekleri için ideal oda ısısını bilmiyor. Araştırmaya göre her beş ebeveynden biri, bebeğin bulunduğu ortamın ısısının tavsiye edilen ısı olan 16 - 20 santigrat dereceden fazla olması gerektiğini düşünüyor. Araştırmaya katılan beş ebeveynden sadece biri bebek için ideal oda ısısını artı, eksi 2 derecelik bir yanılmayla bilebildi. 
   
   Termometreleri bile yok 
   BİR yaşın altında bebek sahibi 187 ebeveynin sadece üçte birinin bebek odasında termometre bulundurduğu öğrenildi. Gereğinden fazla sıcak tutulan bebeklerin ani ölüm riskiyle karşı karşıya olduğunu söyleyen FSID yöneticisi Joyce Epstein, şu mesajı verdi "Aşırı sıcak olup olmadığını görmek için bebeğinize bakın ve dokunun. Basit bir oda termometresi edinmek, bebeğiniz için güvenli bir uyku ortamı yaratır." 
   
   
</TEXT>
</DOC>
