<DOC>
<DOCNO> 172106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sondun22.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerlerinden protestoculara plastik mermi.. 
</HEADLINE>
<TEXT>

     Batı Şeria'da, İsrail'in güvenlik çiti inşasını protesto eden göstericilere askerler göz yaşartıcı bomba ve plastik mermilerle müdahale etmesi sonucu 5 kişi yaralandı. 
     Batı Şeria'nın Anin köyü yakınındaki çatışmada yaralananların birinin Amerikalı olduğu ve hastaneye kaldırıldığı belirtildi. Diğer yaralılar, olay yerinde tedavi edildi. 
     Görgü tanıkları, çitin her iki tarafında toplanan 300 kadar gösterecinin arasında 30 kadar İsrailli ve 50 yabancının bulunduğunu söylediler. 
     İsrail, çiti intihar komandolarının geçmesini önlemek için yaptığını belirtiyor. 
     
     KAYIP ASKERİN CESEDİ BULUNDU 
     Bu arada, İsrail polisinin bir haftadır kayıp olan bir askerin cesedini bulduğu bildirildi. 
     İsrail radyosunun haberine göre, 21 Temmuz'da kaybolan askerin cesedi İsrail'in kuzeyinde gömülü bulundu. 
     Polis, askerin militan gruplar tarafından kaçırılma olasılığı üzerinde dururken, Savunma Bakanı Şaul Mofaz, bu konuda spekülasyon yapmaktan kaçındı. 
     İsrail askeri, son olarak üzerinde üniformasıyla Celile'nin Cana köyü yakınında görülmüştü. 
     
</TEXT>
</DOC>
