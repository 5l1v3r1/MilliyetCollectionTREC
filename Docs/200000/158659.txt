<DOC>
<DOCNO> 158659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sondun04.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfowitz'den eleştirilere yanıt... 
</HEADLINE>
<TEXT>

     ABD Savunma Bakan Yardımcısı Paul Wolfowitz, Türkiye'ye ilişkin sözlerinin bazı çevrelerde Türk demokrasisine zarar verecek ifadeler olarak değerlendirildiğini hatırlatarak, bu iddiaları gerçeği yansıtmadığını söyledi ve Türkiye'de güçlü bir demokrasinin dünyaya örnek olacağını belirtti. 
     Wolfowitz, bu görüşlerini ''Boston Globe'' gazetesinde yayınlanan mektubunda dile getirdi. 
     Paul Wolfowitz, mektubunda, Türkiye'de yankı uyandıran açıklamalarına ABD'de yöneltilen ''Wolfowitz, Türk demokrasisine zarar veriyor'' eleştirilerini reddetti. Wolfowitz, mektubunda şunları kaydetti 
     ''Türkiye'nin parlamenter sürecine uygunsuz bir askeri müdahaleyi önererek Türk demokrasisine zarar vermeyi amaçlamadım. Türk Dışişleri Bakanı Abdullah Gül, demecinde Türk demokrasisini güçlü bir şekilde desteklediğimi anlıyor. Gül, Wolfowitz'in başlıkları medyada verilenden farklı. Metne baktığınızda Wolfowitz geçmiş geçmiştir geleceğe bakalım diyor. Bu dönemin en büyük projesinde işbirliği yapabiliriz diyor.'' Wolfowitz, Türkiye'de güçlü bir demokrasinin, Ortadoğu'da bir hükümetin nasıl aynı zamanda Müslüman, demokrat, ılımlı ve batı yanlısı olabileceğine örnek teşkil ettiğine inandığını vurguladı. 
     Paul Wolfowitz, AK Parti'nin seçimle işbaşına gelmesinin ardından Aralık'ta Londra'da yaptığı bir konuşmasında, AK Parti'nin İslamcı sıfatını reddettiğini, Türkiye'nin kaderini Avrupa'da gördüğünü anlattığını söyledi. Wolfowitz, Londra'daki konuşmasında ''AK Parti, Türk demokrasisinin temeli olan din ve devlet işlerinin ayrılmasına desteğini defalarca dile getirdi'' dediğini de anımsattı. 
     Wolfowitz, mektubun son paragrafında şu ifadeleri kullandı 
     ''Benim de desteklediğim yeni seçilmiş sivil hükümet, en önemli müttefiki olan ABD'nin yanında yer alınması yönündeki hükümet kararına Türk ordusunun desteğini dile getirmesini istemişti. Ulusal güvenlikle ilgili olan bu konuda görüş dile getirilmesi, Türkiye'nin uluslararası politikasına bir müdahale değil, hala yeni olan sivil hükümete destek verilmesi niteliğini taşıyacaktı.'' 

     
</TEXT>
</DOC>
