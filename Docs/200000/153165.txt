<DOC>
<DOCNO> 153165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/yasam/yas06.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beyaz yalan' mutlu beraberlik formülü 
</HEADLINE>
<TEXT>

Bin kadının katıldığı ankete göre, kadınlar fiziksel görünümleriyle ilgili iltifatların yalan olduğunu bilse bile, bunları duymaktan mutlu oluyor 
     DIŞ HABERLER SERVİSİ 

     KADINLAR ve erkekler arasındaki mutlu ilişkinin "beyaz yalana" dayandığı bir kez daha ortaya kondu. "She" dergisinin 1000 kadın üzerinde yaptığı anket gösterdi ki, kadınlar fiziksel görünümleri söz konusu olduğunda doğruları duymaktansa, erkeklerin yalan söylemesini tercih ediyor. 
     
     Duymak istediğim yeter 
     ANKETE katılan kadınların yüzde 55'i, kilolarının fazla olup olmadığı ve kalçalarının büyüklüğü ile ilgili sorulara, erkeklerin, kendilerinin hoşuna gidecek ama düpedüz yalan olan cevaplar vermelerini hoş karşıladığını söyledi. 
     AYRICA kadınların üzde 98 gibi ezici bir çoğunluğu insanlara kiloları ve beslenme sıklıkları konusunda sürekli yalan söylüyor. Anketin ilginç saptamalarından bir diğeri de, kadınların, eşlerinin cinsel ilişki sırasındaki performansları hakkındaki düşüncelerini gizlemeleri. 
     
     Erkekler incinmesin diye... 
     KADINLARIN yüzde 36'sı eşlerini "kırmamak" için onların cinsel yetersizliklerini yüzlerine vurmadıklarını söyledi. She'nin editörü Eve Cameron'a göre, "kadınlar sadece erkeklerin duygularını incitmemek için" yalana başvuruyor. 
     


YAŞAM 






















</TEXT>
</DOC>
