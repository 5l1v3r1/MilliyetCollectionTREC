<DOC>
<DOCNO> 161923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/spor/bnba.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
NBA'DE NET KAZANÇ 
Final serisinin San Antonio’daki ikinci maçında bu kez New Jersey güldü. Spurs evinde iki sayıyla mağlup olurken, saha avantajını da rakibine kaptırdı 
     METE AKTAŞ 

     San Antonio’da ilk maçta alınan galibiyetten sonra erken başlayan şampiyonluk gösterisi hazırlıkları, New Jersey’in süper guardı Jason Kidd’in gayreti sayesinde askıya alındı. 1. maçta vasatın altında oynayan All-Star guard, bu kez 30 sayı 7 ribaund 3 asistlik performansı ile Nets’in, final serisi 2. maçında San Antonio Spurs’ü, SBC Center’da 86-85 mağlup ederek seriyi 1-1’e getirmesini sağladı. 
     
     Kidd uyanınca 
     Spurslü oyuncular ikinci maça çıkarken karşılarında daha agresif hatta Stephen Jackson’ın deyimiyle "kafalarını kopartmaya niyetli" bir Nets takımı bulacaklarını biliyorlardı. Ama maç başladığında görüldü ki, Nets ilk maçın şokunu hala üzerinden atamamıştı. Spurs maça 7 - 0’la başlayıp, çeyreğin ortasına doğru 10 - 2’lik bir üstünlük kurmuştu ki, Jason Kidd üzerindeki ölü toprağını atmaya karar verdi. Kidd’in liderliğinde Nets çeyreğin devamında 17 - 8’lik bir seri yakaladı ve ilk çeyreği 19 - 18 önde tamamladı. 
     İkinci çeyrekte ise sahneye unutulmaya yüz tutmuş bir süperstar, Dikembe Mutombo çıktı. 1. maçta 6 dakika oynayabilen "Mount" Mutombo, ikinci çeyreğin tamamında oynarken, Tim Duncan’a yaptığı savunma ve blok tehdidi sayesinde Spurs’ün hücum düzenini bozmayı başardı. Ayrıca Nets coachu Byron Scott’ın inadı bırakıp, Duncan’a sıkça ikili sıkıştırma uygulatması da, Spurs’ün hücum sistemini maç boyunca felç etti. Spurs bu çeyrekte sadece 6 18 şut isabetiyle oynarken, Nets benchinden ve özellikle Lucious Harris’den aldığı skor desteği ile devreyi 41 - 35 önde kapattı. 
     
     İki saniye kala 
     Maçın dönüm noktası olan 3. çeyrekte Nets, Kidd’in sayı ve asistleri ile 17 - 5’lik bir seri yakaladı ve farkı 15 sayıya kadar çıkardı. 66 - 56 Nets lehine biten bu çeyrekten sonra Spurs son çeyrekte toparlandı ve maçı 21 sayı ile bitiren Tony Parker , Malik Rose ve Tim Duncan ile sayılar bularak farkı azalttı, bitime 24 saniye kala skoru 82 - 80’e getirdi. Jason Kidd son 20 saniyede kendisine yapılan faullerde 5 6 isabet ile oynarken Spurs, skor 87-85 iken, 2 saniye kala Stephen Jackson ile maçı kazanma şansı elde etti. Ancak Jackson’ın attığı üç sayılık atış girmeyince Nets 87 - 85 galip geldi. 
     Önümüzdeki 3 maçın New Jersey’de olduğunu düşünürsek dün geceki galibiyet Nets için büyük önem taşıyordu. Bu zaferle Nets oyuncuları hem seriyi dengeye getirdiler, hem de Spurs gibi haftalardır şampiyonluğun tek adayı olarak gösterilen bir takım karşısında dişe diş mücadele ettiler. 
     
     SAYILARLA 2. MAç 
     100 İlk 2 maçta kullandığı 3 üç sayılık atışın 3'ünde de isabet bulan Spurs'lü Bruce Bowen, finallerde şu ana kadar tüm oyuncular arasında en yüksek 3 sayı isabet oranına sahip. 
     46 İkinci maçta Nets, Spurs'e gerçek hasarı hiç beklenmedik bir şekilde pota altından bulduğu sayılarla verdi. İlk maçta Spurs'e karşı boyalı alanda 48 - 34 boyun eğen Nets, bu maçta rakibine 46 - 40'lık üstünlük kurdu. 
     45.8 Şut isabet oranı. İlk maçtaki Jason Kidd ile ikinci maçtaki Kidd arasındaki en belirgin fark şut isabetlerinde ortaya çıktı. Kidd, ilk maçta 23.5 şut isabeti ile oynarken 2. maçta bu oranı 45.8'e yükseltti. 
     21 Top kaybı. Spurs'ün 2. maçta çözüm getiremediği en büyük problemlerden biri de top kayıpları oldu. 
     3 Tim Duncan maç boyunca kullandığı 10 serbest atışın sadece 3'ünü sokabildi. Maç genelinde Spurs'ün 56 gibi çok düşük bir serbest atış isabetiyle oynaması yenilgide ki en önemli faktörlerden biriydi. 
     0 Dikembe Mutombo'nun rotasyona iyice girmesiyle Nets benchinin önemli uzunu Aaron Williams'ın da dakikaları azalmaya başladı. İlk maçta 11 dk. oynayan Williams 2. maçta benchten kalkamadı. 
     
     NE DEDiN, NE DEDiN 
     "8'de 0 çekmeye hiç niyetimiz yoktu." Nets guardı Jason Kidd geçen yıl NBA Finali'nde Lakers'a 4 - 0 yenilmelerinin ardından bu yıl da Spurs'e 4 - 0 yenilmeyi hiçbir zaman düşünmediklerini söyledi. 
     "Rakibinize saygı duymazsanız, başınıza gelecek şey budur." Spurs coachu Greg Popovich, 2. maçtaki yenilgiyi hazırlayan faktörlerin başında oyuncularının rakiplerini yeterince ciddiye almamaları olduğunu düşünüyordu. 
     
SKORBORD Final 1 2 3 4 Toplam New Jersey 1-1 19 22 25 21 87 San Antonio 1-1 18 17 21 29 85      
     NJ Kidd 30 Sayı, Harris 7 Rib., Martin 4 Ast. 
     SA Parker 21 Sayı, Duncan 12 Rib., Parker 5 Ast. 
     
NEW JERSEY NETS OYUNCU POZ. DAK. RiB. SAYI Kidd G 42 7 30 Jefferson F 39 3 8 Collins C 34 4 6 Martin F 33 5 14 Harris G 27 7 10 Kittles G 21 4 8 Mutombo C 20 4 4 Rogers F 18 5 7 Johnson G 6 0 0 Williams C 0 0 0 Scalabrine F 0 0 0 Slay G 0 0 0      
     Blok Mutombo 3, Martin 2 
     Asist Martin 4, Kidd 3, Jefferson 3, Rogers 2, Harris 1, Johnson 1, Kittles 1, Collins 1 
     Top çalma Kittles 3, Martin 2, Jefferson 2, Harris 1, Collins 1 
     Top Kaybı Kidd 4, Jefferson 3, Collins 1, Martin 1, Harris 1, Kittles 1, Rogers 1, Johnson 1 
     
SAN ANTONiO SPURS PLAYER POZ. DAK. RiB. SAYI Duncan F 43 12 19 Parker G 41 5 21 Jackson G 40 2 16 Robinson C 33 8 10 Ginobili G 29 6 4 Bowen F 26 5 3 Rose F 19 3 7 Claxton G 7 0 5 Kerr G 1 0 0 Willis C 1 2 0 Smith G 0 0 0 Ferry F 0 0 0      
     Blok Duncan 3, Robinson 2, Jackson 1, Parker 1 
     Asist Parker 5, Duncan 3, Ginobili 3, Jackson 3, Kerr 1, Robinson 1, Rose 1 
     Top çalma Robinson 2, Jackson 2, Rose 1, Ginobili 1 
     Top Kaybı Duncan 4, Parker 1, Jackson 7, Robinson 1, Ginobili 3, Bowen 2, Rose 2, Claxton 1 
     

</TEXT>
</DOC>
