<DOC>
<DOCNO> 160888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/guncel/gun02.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletin 'isim yasağı' mahkemeden döndü 
</HEADLINE>
<TEXT>

Çocuklarına Bawer, Ronah ve Xebat isimlerini vermek isteyen baba hakkında açılan davayı mahkeme, "ismin özgürce seçilmesi haktır" diyerek reddetti 
     BELMA AKÇURA İstanbul 

     Çocuklarına Bawer, Ronah ve Xebat isimlerini vermek isteyen Zeki Geriş hakkında "Türk örf detlerine uygun olmadığı" gerekçesiyle açılan davayı mahkeme "ismin özgürce seçilmesi haktır" diyerek reddetti. Mahkeme ayrıca Xebat ismini, Türk alfabesinde "X" harfi yer almadığı için "Hebat" olarak değiştirdi. 
     13 kişilik ailesiyle Siirt'ten Mersin'e yerleşen Zeki Eriş, 9 yaşındaki ikiz oğullarına "inanç" anlamına gelen "Bawer" ile "çalışma" anlamına gelen "Xebat", iki yaşındaki kızına da "aydınlık" anlamına gelen "Rona " isimlerini vermek için geçen yıl Mersin Nüfus Müdürlüğü'ne başvurdu. 
     Mersin Nüfus Müdürlüğü, söz konusu isimleri "Türk örf ve detlerine uygun olmadığı" gerekçesiyle reddetti. Baba Geriş hakkında da "Türk örf ve detlerine aykırı hareket ettiği" iddiasıyla 10 Ekim 2002'de dava açtı. 
     Mersin 3. Asliye Hukuk Mahkemesi 16 Nisan 2003'te davayı "isim yasağı kamu vicdanını incitir" gerekçesiyle reddetti. Mahkeme şu gerekçelere yer verdi "İsim olarak konulan yabancı kökenli bir sözcüğün Türk dilinde değişik anlamlara gelmesi, kişiye isim olarak verilmesine engel oluşturmayacağı gibi, bu durumun kamu vicdanını inciteceği ve ayrıca örf, adet ve kültürümüze aykırılığından söz edilemez. Kişinin adının özgürce seçilmesi kendisine ve velayeti altında bulunduğu anne ve babasına tanınmış bir temel kişilik hakkı olup, bu hak anayasamızda güvence altına alınmış bulunan temel hak ve özgürlükler kapsamındadır" 
     

</TEXT>
</DOC>
