<DOC>
<DOCNO> 189164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/guncel/agun.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Batman intiharlarının çoğu cinayet olabilir ' 
</HEADLINE>
<TEXT>

   Güneydoğu'da 1800 kadınla görüştüklerini belirten KAMER Başkanı Akkoç, 'Yüzde 15'i ölüm tehdidi almış. Balkondan atlıyorlar mı, itiliyorlar mı Şüphelerimiz var' diyor 
      UTKU ÇAKIRÖZER 

   
   Güneydoğu Anadolu'da kurulan Kadın Merkezleri'ne KAMER başvuran 1800 kadınla yapılan görüşmeleri değerlendiren KAMER Başkanı Nebahat Akkoç, intihar vakalarına kuşkuyla bakılması gerektiğini söyledi. Diyarbakır, Kızıltepe, Batman ve Bingöl'deki kadın merkezlerinin kurucusu olan Akkoç, kendilerine başvuranların yüzde 15'inin sürekli ölüm tehdidi aldığını, yüzde 7'sinin de intiharı düşündüğünü vurguladı. Akkoç, 1997 - 2003 yılları arasında Acil Yardım Hattı'na başvuran kadınlarla yapılan 5 bin 100 görüşmeden çıkan en önemli sonucu, "Güneydoğu'da kadının koca, baba, aile ya da aşiretten gördüğü şiddet nedeniyle korku içinde yaşadığının tespit edilmesi" olarak açıkladı. 
   
   'İNTİHAR ET' BASKISI 
   Tüm dünyanın dikkatini çeken intihar vakaları konusunda görüştükleri kadınlardan farklı izlenimler edindiklerini kaydeden Akkoç, şunları söyledi "Bu vakaların çoğu intihar değil, cinayete benziyor. Birçoğunda aile ya da aşiret üyeleri namuslarının kirlendiği gerekçesiyle ölüme mahk m ettikleri kıza 'Seni biz öldüreceğimize kendin intihar et' diye baskı yapıyor. Bazı durumlarda da namus cinayetlerine intihar görünümü verildiğini düşünüyoruz. Vakalara bakarsanız ya balkondan atlamışlar ya da kendilerini zehirlemişler. Atladı mı, itildi mi Zehri kendisi mi içti, içirildi mi Bu konuda ciddi şüplerimiz var." 
   
   İNFAZ 3-5 AY SONRA 
   Akkoç, sözlerini şöyle sürdürdü "Kocaya, babaya itaatsizlik de namus sorunu kabul ediliyor. Örneğin bir kızın sinemaya gitmesi, bir diğerinin de radyodan şarkı istemesi namus sorunu olmuş. Aile meclisinin aldığı ölüm kararları hemen değil, 3 - 5 ay içinde infaz ediliyor. Devreye girebilirsek bu sürede müdahale edip kurtarmaya çalışıyoruz." Namus cinayetlerini önlemek için Diyanet İşleri Başkanlığı'ndan yardım isteyeceklerini de belirten Akkoç, "Çünkü infaz kararları birtakım yerel dini otoritelere danıştıktan sonra uygulanıyor" dedi. 
   
   
   Şiddetin her türlüsü var 
   Nebahat Akkoç, KAMER'e başvuran 1800 kadının maruz kaldığı şiddet istatistiklerini de şöyle sıraladı 
   Yüzde 99 psikolojik şiddet, Yüzde 57 fiziksel şiddet, Yüzde 8 tecavüz, Yüzde 74 sözlü taciz, Yüzde 46.9 cinsel taciz, Yüzde 19 ensest ilişki. 
   
   
</TEXT>
</DOC>
