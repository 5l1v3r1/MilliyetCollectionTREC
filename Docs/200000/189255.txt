<DOC>
<DOCNO> 189255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun19.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Global hırsızlık Çinli ve ABD'lilerin araçları Moskova'da çalındı 
</HEADLINE>
<TEXT>

     Rusya'nın başkenti Moskova'da Amerikalı ve Çinli diplomatlara ait iki araç çalındı. 
     İtar-Tass ajansına açıklama yapan bir emniyet yetkilisi, otomobil hırsızlarının kentin merkezi bir bölgesinde park eden araçları, alarmı etkisiz hale getirdikten sonra çaldıklarını söyledi. 
     Polis, Amerikalı bir diplomatın birkaç gün önce satın aldığı Niva-Chevrolet tipi aracının önceki gün, dün de Çin Büyükelçiliği birinci katibinin Mercedes marka otomobilinin çalındığını açıkladı. 
     Moskova'da her gün yaklaşık 50 aracın çalındığı belirtilirken, bu yıl 12 bin kişinin araçlarının çalındığı şikayetiyle polise başvuruda bulundu. Emniyet yetkilileri, bu yıl 9 bin aracın bulunarak sahiplerine teslim edildiğini bildirdiler. 
     
</TEXT>
</DOC>
