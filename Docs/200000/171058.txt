<DOC>
<DOCNO> 171058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/siyaset/siy02.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Gül Kargaşa yok 
</HEADLINE>
<TEXT>

   ANKARA Milliyet 

   
   Dışişleri Bakanı Abdullah Gül, ABD'ye hareketinden önce, Türk askerinin Irak'taki İstikrar Gücü'nde yer alması konusunda kargaşa olmadığını söyledi. ABD'nin, 26 Mart'ta aralarında Türkiye'nin de bulunduğu 50'ye yakın ülkeye savaş sonrası Irak'ın geleceğine ilişkin katkılarının neler olacağı sorusunu ilettiğini, Türkiye'nin de kendi olası katkılarını bildirdiğini vurgulayan Gül, "Bunun dışında resmi talep söz konusu değil" dedi. Adalet Bakanı Cemil Çiçek de, Irak Savaşı'ndan sonra ABD'nin gönderdiği sualnameyle ilgili şunları söyledi "ABD koalisyon ülkesi ülkelere, ne gibi katkılarınız olabilir diye sualname gönderdi. Biz de bir tugaya kadar askeri katkı sağlayabiliriz diye not düştük. Dışişleri Bakanlığı Müsteşarı Uğur Ziyal de ABD ziyaretinde burada yazılanları söyledi" dedi. 
   
   
</TEXT>
</DOC>
