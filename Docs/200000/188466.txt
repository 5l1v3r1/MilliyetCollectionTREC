<DOC>
<DOCNO> 188466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/spor/spo06.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avantajları Tugay 
</HEADLINE>
<TEXT>

   Gençlerbirliği'nin teknik patronu Ersun Yanal, milli yıldızın oyunu yavaşlatması nedeniyle B.Rovers önünde galibiyet şanslarının arttığını söyledi 
      
   Rakibe gözaltı 
   AVRUPA'DA daha önce iki kez ilk tur kapısından dönen Gençlerbirliği, bu kez şeytanın bacağını kırıp, 3 - 1'in rövanşında İngiltere'den zaferle dönmenin hesaplarını yapıyor. Teknik Direktör Ersun Yanal, dün üç saat boyunca futbolcularına rakibin teknik analizini ekranda gösterdi, çeşitli uyarılarda bulundu. Blackburn Rovers'ın zaaflarını ve güçlü yanlarının altını çizdi. 
   
   "Gol bulmalıyız" 
   ÖZELLİKLE savunmada dikkatli olunmasını isteyen genç teknik adam, risksiz oyun üzerinde durdu. Yanal, "Tur yakın. Ancak kimse bunu garanti görmesin. Önce golü bulmalıyız" dedi. Rakibin hızlı adamlarla gol arayacağına işaret eden Ersun Yanal, Tugay'ın topu oyuna yan paslarla sokmasının ve tempoyu ağırlaştırmasının kendileri için avantaj olduğuna değindi. 
   
   
</TEXT>
</DOC>
