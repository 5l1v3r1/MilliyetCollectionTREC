<DOC>
<DOCNO> 182769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/ekonomi/eko03.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçk ğıtçıların yükünü çekmek zorunda değiliz 
</HEADLINE>
<TEXT>

   Unakıtan, mevduattaki yüzde 100 güvenceyi kaldıracaklarını belirterek, "Millet artık üçk ğıtçıların yükünü çekmek zorunda değil" dedi 
      EKONOMİ SERVİSİ 
   
   Maliye Bakanı Kemal Unakıtan, banka mevduatında yüzde 100 devlet güvencesini kaldıracaklarını belirterek, ''Konu, Meclis açıldıktan sonra gündeme gelecek. Bunun birden bire mi yoksa kademeli olarak mı kaldırılacağı henüz belli değil. Türk milleti olarak artık üçk ğıtçıların yükünü çekmek zorunda değiliz'' dedi. 
   Unakıtan, Ekonomi Muhabirleri Derneği'nce EMD düzenlenen sohbet toplantısına katılarak, soruları yanıtladı. Unakıtan, "Güvencenin kaldırılması, kuvvetli olmayan bankaları belki biraz sıkıntıya sokabilir. Eskiden halk faizi nerede fazla alıyorsa oraya gidiyordu. Riskin fazla olduğu yerde gelir de fazla oluyor. Vatandaş bundan sonra kararını ona göre verecek. Bence devlet güvencesinden dolayı kuvvetli bankalar ile zayıf bankalar arasında haksız rekabet yapılıyordu" dedi. 
   Unakıtan, Türkiye'de bankacılık ve finans sektöründeki vergi yükünün biraz hafifletilmesi gerektiğini ifade ederek, şöyle konuştu "Vergi yükünün, en azından diğer ülkelerle eşit olması gerekir. Finans sektörünü kuvvetlendirmeli, ayakları üzerinde duracak hale getirmeliyiz. Devlet, hiçbir topalın değneği değil. Devletin değneğiyle hiç kimse ayakta durmamalı.'' 
   Unakıtan, TL'den altı sıfır atılmasının enflasyonun düşmesine bağlı olduğunu belirterek, "Enflasyon 12'ler civarına düşmeden TL'den altı sıfır atılırsa bu sefer iş terse teper. 2004 sonunda düşündüğümüzü tahakkuk ettirirsek, sıfırlar atılacak'' dedi. 
   
   Yabancı bankalar yolda 
   ABD seyahatindeki görüşmelerde yabancı bankaların Türkiye'ye ilgili olduklarını gördüğünü anlatan Unakıtan, şunları söyledi 
   "Türkiye'de yabancı bankalar var. Bundan sonra da gelecek olanlar var. Devletin elindeki Vakıfbank, Halk Bankası ve Ziraat Bankaları satılacak. Kimler alacak Parası varsa yerli, yoksa yabancı alacak. Bununla ilgilenenler var mı Var. Yakın zamanda Türkiye'ye yabancı bankalar gelecek." 
   
   
</TEXT>
</DOC>
