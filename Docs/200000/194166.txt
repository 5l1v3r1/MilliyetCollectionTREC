<DOC>
<DOCNO> 194166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/spor/spo15.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Pistte skandal    100 metre Avrupa Şampiyonu İngiliz atlet Dwain Chambers'ta doping çıktı. Ünlü sprinterin en az 2 yıl ceza alacağı, İngiltere Olimpiyat Komitesi'nden kendisine ömür boyu Olimpiyat Oyunları'ndan men cezası çıkma olasılığının da yüksek olduğunu öğrenildi. Dünya Şampiyonası'nda erkekler 4x100 metre bayrak yarışında İngiltere'nin kazandığı gümüş madalyanın, Chambers'ın da takımda olması nedeniyle geri alınacağı kaydedildi. 
   
   Yeni başkan Ahmet Göksu    DİYARBAKIRSPOR'UN dün yapılan olağanüstü kongresinde başkanlığı bırakan Mücahit Can'ın yerine, Ahmet Göksu kulübün başına getirildi. Kongrede yeterli çoğunluk sağlanmadığı görülünce, İl Emniyet Müdürü Atilla Çınar, anons yaparak, kongre üyesi polisleri genel kurula çağırdı. Göksu, borçları temizleyip, kulübün başarılara imza atmasına çalışacaklarını söyledi. 
   
   Rizespor'a doping    ÇAYKUR Rizespor'da, zorlu Fenerbahçe maçı öncesi futbolculara maç başı alacakları ve transfer taksitleri olarak toplam 300 milyar lira ödendi. Genel Sekreter Mustafa Tüylüoğlu, "Hocamıza güvenimiz tam. Yeniden çıkışa geçmek istiyoruz. Bunu da Fenerbahçe maçında gerçekleştireceğimize inanıyoruz" dedi. 
   
   Trabzon Belediyesi fark attı 44-24    HENTBOL'DA erkekler EHF Kupası 3. tur ilk maçında Trabzon Belediyesi, Azerbaycan'ın HC Spartak Bakü takımını 44 - 24 mağlup etti. Karşılaşmanın ilk yarısını da 23 - 9 önde tamamlayan evsahibinde Barış attığı 10 sayı ile yıldızlaştı. 
   
   
</TEXT>
</DOC>
