<DOC>
<DOCNO> 188156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sonspo06.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Tomas, tek başına çalıştı... 
</HEADLINE>
<TEXT>

     Fenerbahçe'de, sakatlığı nedeniyle hafta içindeki antrenmanlara katılamayan Stjepan Tomas, Bursaspor maçına yetiştirilmeye çalışılıyor. 
     Hırvat futbolcu, sarı-lacivertli takım bugün izin yaparken, antrenman eksiğini kapatmak için bireysel futbolcu ve rehabilitasyon antrenörü Dr.Gunnar Gerisch yönetiminde Samandıra Tesisleri'nde bir çalışma yaptı. 
     Ayak bileğindeki sakatlığının tedavisinin sürdüğü bildirilen Tomas'ın, 19 Ekim Pazar günü Bursaspor ile deplasmanda yapılacak zorlu maça büyük bir olasılıkla yetiştirileceği ifade edildi. 
     Fenerbahçe, Bursaspor maçının hazırlıklarını milli takımlardan dönecek futbolcuların da katılacağı antrenmanla yarın sürdürecek. 
     
</TEXT>
</DOC>
