<DOC>
<DOCNO> 156975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/guncel/gun05.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman bilim adamından tuhaf iddia 
</HEADLINE>
<TEXT>
Cennette huriler yok ’ 
     FRANKFURT Milliyet 

     Kuran dilinin, İslam öncesi Arap dünyasında yaygın olan Aramice’nin de etkisi altında olduğunu savunan bir Alman bilim adamı, bazı bölümlerin yüzyıllardır yanlış okunduğu ya da çarpıtıldığı görüşünü savundu. "Christoph Luxemberg" takma adını kullanan Sami dilleri uzmanının kaleme aldığı kitabı, Almanya’nın önde gelen gazetelerinden Die Zeit’ta, "Cennet’te Huriler Yok" başlığı altında verildi. 
     
     HURİ SANILAN ŞEY ÜZÜM’ 
     Büyük yayınevlerinin "yeni bir Şeytan Ayetleri vakası"ndan çekindikleri için yayımlamadıkları kitap, Berlin’de "Das Arabische Buch" adlı küçük bir yayınevi tarafından 2000’de basıldı. Arapça ve Aramice’nin birbirine yakınlığından kaynaklanan çok sayıda yanlış yorumlamanın söz konusu olduğunu savunan Luxemberg, Kuran’da "Cennet’teki büyük gözlü hurileröden bahsedilmediğini, burada söz edilen şeyin "beyaz üzümler" olduğunu iddia etti. Bu konunun geçtiği ayetlerdeki "hur" kelimesinden "beyaz gözlü bakire kadınlar" anlamı çıkarıldığını öne süren yazar, Arami kaynaklarına bakıldığında problemin kolaylıkla çözüldüğünü söyledi. 
     

</TEXT>
</DOC>
