<DOC>
<DOCNO> 167619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sondun05.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt'te köktendinciler sandalyelerin üçte birini aldı... 
</HEADLINE>
<TEXT>

     Kadınlara oy hakkı tanınmayan Kuveyt'te dün yapılan parlamento seçimlerinde, köktendinci adayların Parlamento'daki sandalyelerin üçte birini kazandıkları bildirildi. 
     İçişleri Bakanlığı'nın seçimlerin resmi sonuçlarını bugün açıklaması bekleniyor. 
     Kuveyt gazeteleri ve televizyonunun haberlerine göre, 250 adayın yarıştığı seçimlerde köktendinciler Parlamento'daki 50 sandalyenin yaklaşık üçte birini elde etti. 
     Köktendincilerin 16, hükümet yanlılarının 20 kadar milletvekili kazandıkları sanılıyor. Liberallerin ise 8 sandalyenin 6'sını kaybettikleri belirtiliyor. 
     Yeni Parlamento'nun 24 üyesi, ilk kez milletvekili seçildi. Daha önce 6 milletvekili ile temsil edilen Şiiler, bu seçimlerde 5 milletvekili çıkardı. 
     Kadınların ve kısa süre önce vatandaş olanların oy kullanma hakları bulunmadığından, ülkenin 850 bin kişilik nüfusunun yalnızca yüzde 15'i oy kullanma hakkına sahip bulunuyor. 
     
</TEXT>
</DOC>
