<DOC>
<DOCNO> 182015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/ekonomi/eko08.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Merter'de satacağınıza Diyarbakırlı çocuğa dağıtın' 
</HEADLINE>
<TEXT>

   EVRİM ERGİN Diyarbakır 
   
   İstanbul Sanayi Odası İSO Yönetim Kurulu Başkanı Tanıl Küçük ve İSO Meclis üyelerinden oluşan 45 kişilik heyet Diyarbakır ziyaretlerinde ilginç bir istekle karşılaştı. 
   Diyarbakırlı bir iş adamı, bölgedeki yatırımların nasıl artırılabileceği konusunda görüş alışverişinde bulunan İSO heyetine, İstanbul'da üretilen ucuz tekstil ürünlerinin Merter'de çok ucuza satılması yerine Diyarbakır'da öğrencilere dağıtılmasını istediklerini söyledi. Öğrencilerin kaban, mont ve ayakkabı ihtiyacı olduğunun iletilmesi üzerine 
   İSO Meclis üyesi Mehmet Büyükekşi 2 bin çift ayakkabı göndereceğini söyledi. 
   İSO Başkanı Tanıl Küçük, burada yaptığı konuşmada, devletin uygun teşvik ve finansman politikalarıyla az gelişmiş bölgelerdeki yatırımları canlandırması gerektiğini söyledi. 
   
   
</TEXT>
</DOC>
