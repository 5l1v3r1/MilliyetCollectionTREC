<DOC>
<DOCNO> 192651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/yazar/zbirand.html </URL>
<DATE> 2003/11/01/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
AB ilk defa iyi rapor verdi 
</HEADLINE>
<TEXT>

   
   Avrupa Komisyonu, Türkiye'nin Kopenhag kriterlerine ne oranda uyum sağladığını araştıran "ilerleme raporunun" taslağı basına sızdı. Taslak, önümüzdeki günlerde üye ülke başkentlerinde ele alınacak ve önümüzdeki hafta Çarşamba günü kesinleşecek. Asıl önemlisi, sonuç bölümünde söylenecek sözler de açıklanacak. Sonuç bölümünde AB komisyonunun Türkiye'ye tarih verilmesi konusundaki görüşü ilgiyle beklenecek. 
   Raporun taslağına baktığınız zaman, süpriz hiçbir yeni unsur yok. Şimdiye kadar Türkiye ile ilgili yazılmış en olumlu rapor olduğunu söyleyebiliriz. 
   AB komisyonu hiçbir zaman siyah veya beyaz rapor yazmaz. Herşey güllük gülistanlık dahi olsa yine de gri renkte rapor yapar. Her isteyenin istediği gibi yorumlaması, siyasi otoritenin karar verme rahatlığını elinde tutması için çaba harcar. 
   Bu taslağın genel havası, Türkiye açısından son derece olumlu. Bugüne kadar Komisyon'dan böylesine övgü dolu cümleler duyulmamıştı. Eleştiriler de var tabii, ancak kullanılan kelimeler son derece dikkatli 
   
   EKSİKLERİ BİZLER DE BİLİYORUZ 
   AB Komisyonu raporunda sözü edilen eleştiriler, Ankara'nın çok yakından bildiği konuları kapsıyor. 
   Bürokrasinin direnişi ortada. Çıkarılması gereken yönetmeliklerin gecikmesi, savcı ve yargıçların uyum yasalarını henüz yeterince bilmemeleri, bu yasaların hızla uygulanamamasıyla sonuçlanıyor. 
   Hükümette bunun farkında. Sırf bu amaçla iç-dış ve adalet bakanlarından oluşan bir izleme komitesi kuruldu. 
   Bir de eksiklikler var. 
   Başta DGM'ler olmak üzere bir çok konu çözüm bekliyor. DGM'ler için anayasanın değişmesi, diğer eksikler için de yine yönetmeliklerin çıkması gerekiyor. 
   Avrupa Birliği Komisyon raporunda beni en çok kuşkulandıran konu, uygulamalarla ilgili bölüm. Doğrudur, uyum yasalarının uygulanması son derece önemli. Ancak, uygulama eksikliklerinin ölçümü de aynı derecede önemli. Hiçbir ülkede yüzde yüz uygulama bulunamaz. Eğer AB "tam uygulanmıyor" cümlesinin gerisine saklanıp Türkiye'ye tarih verilmesini ertelemeye kalkarsa tarihi bir hata etmiş olur. 
   AB, tutumuyla bu ülkede beklentileri ne oranda arttırdığını görmeli ve buna göre bir politika gütmelidir. Zira Türkiye'nin uğrayacağı hayal kırıklığının şok dalgaları bu ülke içinde kalmaz. Bölgeye de kolaylıkla yayılır 
   
   
   
   12 EYLÜL İMAM HATİPLERİ NEDEN KAPAMADI    Bir türlü inandırıcı yanıt alamadığım sorulardan biri de budur Neden 12 Eylül müdahelesi İmam Hatipleri kapatmadı veya kapatamadı 
   Doğru değil mi 
   Laik düzeni, Cumhuriyeti korumak bu kadar önemliyse 
   İmam Hatip liseleri böylesine bir tehlike ise 
   O zaman, 12 Eylül müdahelesi sırasında neden gereken adımlar atılmadı 
   12 Eylül yönetimi Türkiye'yi allak bullak etti. Değiştirmediği bir şey bırakmadı. Yasaklamadığı demokratik bir hak kalmadı. Anayasadan torun yasaya kadar herşeyi değiştirdi. 
   Ancak imam Hatiplere dokunmadı. 
   Nedenini çok merak ediyorum. 
   Acaba, 1980-83 arasında konu bugünkü kadar moda değil miydi de, Konsey görmezden geldi 
   Yoksa, Kürtlere karşı dinci örgütleri kullanmak için mi göz yumdu 
   Bilemiyorum. 
   Bildiğim, bu işin içinde bir garipliğin bulunduğu 
   
   
   
   YAPTIĞI İŞİ SORUGULAYAN GAZETECİ    Cüneyt Özdemir, Irak savaşı sırasında Amerikan ordusunun içine girip, gelişmeleri yerinden izleyen gazetecilerden biriydi. Başarılı bir çalışma yaptı. Şimdi bu son derece tartışmalı konuyu yeni kitabında Onlarlaydım Ama Onlardan Değildim ele alıyor ve enine boyuna kendi deneyimlerini de işin içine sokup anlatıyor. Cüneyt'in televizyon programlarında da kendine özgü bir dili vardır. Anlaşılması kolaydır. Kitap, bu açıdan çok kolay okunuyor. Bir gazetecinin anırlarıyla tartışılan konu çok hoş bir şekilde iç içe giriyor. 
   Cüneyt, 32.GÜN programıyla gözünü açtığı haber programcılığının, haber kanallarının CanlıYayın tutkuları nedeniyle giderek yok olduğuna inanıyor. Gerçeklerin tek yanlı yansıdığına dikkat çekiyor. Bir yerde haklı, ancak unutmamak gerekir ki Canlı Yayınlarında önemli bir işlevi var. 
   Cüneyt'in kitabını sadece İletişim öğrencilerine, meraklılarına değil, Uluslararası ilişkilerle ilgilenen herkese öneririm 
   
   
   
   BAZI EMEKLİ KOMUTANLAR NE DEDİKLERİNİ DUYMUYORLAR    Bazı öyle ömekli komutanlarımız var ki, "Allahtan emekli olmuşlar" ve "Allahtan ülke yönetiminde söz sahibi değiller". 
   Bazıları hem köşe yazarı, hem televizyon programcısı, bazıları sadece televizyonlarda boy gösteriyorlar ve aman Allahım nelrn neler söylüyorlar. Dediklerini, kulaklarının duymadığına eminim. 
   Biri çıkıyor, Kürtler kendi devletlerini kurmaya kalktıkları taktirde, Türkiye'nin derhal Kuzey Irak'ı istila etmesi gerektiğini söylüyor. Canhıraş bir sesle bağırıp çağırıyor. 
   Diğeri çıkıyor ve büyük stratejilerden söz edip en olmadık komplo teorileri örettikten sonra, bunları gerçekmiş gibi kabul edip Türkiye'nin ne yapması gerektiğini anlatıyor. 
   Bir başkası, Kıbrıs'ı Sakarya muharebesine benzetiyor bu muharebenin kaybedilmesi durumunda yani, Annan planı çerçevesindeki çözüme gidildiği taktirde Türkiye'nin paramparça olacağını, donumuza kadar herşeyin AB ve ABD tarafından alınacağını ileri sürebiliyor. 
   İnanılmayacak bir mantık 
   Ne yazık ki, akıllı ve bilgili komutanlarımızın çok azı konuşuyor. Emekli nice askerimiz sesini çıkartmıyor. 
   Soğuk savaş döneminde kalanların, Genelkurmay'da söz sahibi olan rütbelerde görev yaptıklarını düşünüyorum ve bu mantıkla ülkeyi nerelere taşımış olabileceklerini hesaplayıp ürküyorum. 
   Askeri liseler ve harp okullarında verilen eğitimin de artık çağdaşlaştırılması gerektiğini, bunun için zamanın geldiğini, bu emekli komutanlar konuştukça daha iyi anlıyorum. 
   
   
   
   KİTAP KÖŞESİ    Aydemir Balkan'ın "Akşam Nöbeti" ile yakın tarihe bakış 
   Paris Elçiliğindeki Basın Müşavirliğinin ardından UNESCO'da 24 sene geçiren Aydemir Balkan Akşam Nöbeti isimli bir kitap çıkarttı. Balkan kitabında yakın tarihi gerek yurdumuzda gerekse de dünyada yaşanan en çarpıcı olayları mercek altına alarak incelemiş. Yazarın Boyut Yayınları'ndan çıkan kitabında Türk Hava Kuvvetleri'nin eşsiz, unutulmaz simalarını, Galatasaray dünyasının tiplerini, acı, tatlı ölümsüz hikayelerini, "hariciye çarkı"nın ilginç serüvenlerini bulacaksınız. 
   Rumeli ve Balkan bozgunlarından, I. Dünya ve İstiklal Savaşı'na, Kore, Vietnam savaşlarından, Kosova, İran, Irak olaylarına kadar giderek kalın perdeleri aralayacak, yeni ve eski savaş senaryolarına şahit olup Birleşmiş Milletlerdeki gizli oyunları, UNESCO'daki didişmeleri izlemek isteyenler için Akşam Nöbeti kaçırılmaması gereken bir kitap 
   
   
   
   ÖZEL EĞİTİME MUHTAÇ ÇOCUKLARIMIZA YARDIM EDELİM    Özel Eğitime Muhtaç Çocuklara Yardım Derneği'nin katkılarıyla yapımına başlanan ilköğretim okulu'nun temel atma işlemi bitti. Şimdi sıra kat çıkmaya geldi. Okul yaptırmak gibi yüce bir amaca hizmet vermek ve hayatlarında hiç okula gidememiş çocuklarımıza yardım etmek bizim elimizde. 
   Ramazan ayı dolayısıyla fitre ve zekatlarınızı Özel Eğitime muhtaç çocuklarımıza yardım için vermek isterseniz banka hesap numaraları 
   İş Bankası Fatih Şubesi 1272653 TL 
   İş Bankası Fatih Şubesi 639758 EURO 
   Ziraat Bankası Karagümrük Şubesi 45525 TL 
   Ziraat Bankası Fatih Şubesi 125348 EURO 
   
   Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır. 
   
      
   
</TEXT>
</DOC>
