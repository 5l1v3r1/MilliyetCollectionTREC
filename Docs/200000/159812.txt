<DOC>
<DOCNO> 159812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sontur30.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopan gerilim hattı can aldı... 
</HEADLINE>
<TEXT>

     Ankara Siteler'de gerilim hattının kopması sonucu bir kişi yaşamını yitirdi. 
     Siteler Uluğbey Mahallesi'nde gerilim hattının kopması sonucu 17 yaşındaki Emrah Yiğit, elektrik akımına kapıldı. Arkadaşlarının yardımıyla Ankara Hastanesi'ne kaldırılan Yiğit, kurtarılamadı. Olayla ilgili soruşturma başlatan emniyet birimleri, havanın yağışlı olması sonucu kopan elektrik hattının bahçede duvarına oturmaya çalışan Emrah Yiğit'in yaşamına malolduğunu belirlediler. Olayla ilgili TEDAŞ görevlilerinin de ifadesinin alındığı bildirildi. 
     Beştepe Mahallesi Meriç Sokak'ta meydana gelen olayda ise, 5 yaşındaki Meriç Kapucu, balkonda oynarken 7. kattan düştü. Gazi Üniversitesi Tıp Fakültesi'nde yoğun bakıma alınan küçük kız, kurtarılamadı. Olayla ilgili Çiftlik Karakolu tarafından soruşturma başlatıldı. 
     
</TEXT>
</DOC>
