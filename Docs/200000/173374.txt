<DOC>
<DOCNO> 173374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/dunya/dun01.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Militanların rehini oldu 
</HEADLINE>
<TEXT>

   Filistin lideri Arafat, Ramallah'taki kararg hı çevresindeki kuşatmanın kalkması için İsrail'in koşulu olan, buradaki 17 militanın tutuklanmasını kabul etti, ancak bunda başarılı olamadı. Kararg hta bu kez İsrail ordusu yerine Filistin polisinin tutuklama amaçlı baskını yaşandı. 
      BURÇUN İMİR Ramallah DHA 

   
   Filistin lideri Yaser Arafat, Ramallah'taki kararg hı üzerindeki kuşatmanın kaldırılabilmesi için İsrail'in arananlar listesinde bulunan ve kararg hta kalan El Aksa Şehitleri Tugayı'na mensup 17 militanın Eriha'da cezaevine naklini isteyince kıyamet koptu. Arafat'ın korumalarının üzerine yürüyen militanlar, isteklerini kabul ettirdi ve cezaevine gitmedi. 
   Filistin Yönetimi, önceki gün, Arafat'ın kararg hındaki militanların tutuklandığını ve Eriha'daki bir cezaevine gönderileceğini açıkladı. İsrailli kaynaklar, militanların varlığının, kararg h üzerindeki ablukanın sürmesine neden olduğuna işaret ediyordu. Ancak Arafat'ın ofisinde gerçekleşen görüşmede tansiyon yükseldi. Militanlar kararg hı terk etmeyi reddederken, bombalı intihar saldırıları düzenleyen El Aksa Şehitleri Tugayı, geçici ateşkese uymayacağını açıkladı. Dün sabaha kadar süren kriz, militanlarla yapılan anlaşmayla sona erdi. Anlaşmaya göre 17 militan Ramallah'taki kararg hta kalacak, ateşkes de devam edecek. Buna rağmen, dün Kudüs'ün güneyinde bir otomobili hedef alan, İsrailli bir kadın ve üç çocuğunun yaralandığı saldırıyı El Aksa Şehitleri Tugayı üstlendi. 
   Olay, ortaya iki önemli gerçeği çıkardı Arafat kendi özgürlüğü için, kendisine bağlı El Fetih Örgütü'nün silahlı kanadına mensup militanları, sorun yaratmayacakları bir yere göndermek istiyor, ancak kendine bağlı silahlı ve siyasi örgütlere bile söz geçiremiyor. 
   
   
</TEXT>
</DOC>
