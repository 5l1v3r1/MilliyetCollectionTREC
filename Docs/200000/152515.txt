<DOC>
<DOCNO> 152515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/yasam/yas01.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İki can aldı 3 ayda çıktı 
</HEADLINE>
<TEXT>

Beş aylık hamile Şeniz ve eşi Şenol Toksoy'un canını alan kazaya yol açan Fermani Özgür Altun, adresi belli olduğu için tahliye edildi... 
     ESRA ALUS İstanbul 

     4. Levent'te Metro altgeçidi kapalı olduğu için yoldan karşıdan karşıya geçen beş aylık hamile Şeniz ve eşi Şenol Toksoy'un ölümüyle sonuçlanan trafik kazasına ilişkin davanın tek tutuklu sanığı Fermani Özgür Altun, tahliye edildi. 
     Şişli 9. Asliye Ceza Mahkemesi'nde yargılanan Altun'un avukatları, üst mahkeme olan İstanbul 2. Ağır Ceza Mahkemesi'nde tutukluluğa itiraz ettiler. 
     İtirazı kabul eden mahkeme, yaklaşık üç aydır cezaevinde bulunan, Dünya Ehl - i Beyt Vakfı Genel Başkanı Fermani Altun'un oğlu Fermani Özgür Altun'un tahliyesine karar verdi. 
     Kararda, dosya içeriği, delillerin toplanmış bulunması, sanığın belirli ikametg h sahibi ve öğrenci olması ile Adli Tıp Kurumu'ndan raporun geç gelme ihtimalinin de dikkate alınarak itirazın kabul edildiği belirtildi. 
     
     4 - 10 yıl isteniyor 
     Bilirkişi raporunda, kazada hayatlarını kaybeden Toksoy çifti 8'de 5, Altun ise 8'de 3 oranında kusurlu bulunmuştu. 
     Şişli 9. Asliye Ceza Mahkemesi'nde dört gün önce yapılan duruşmada, kazaya karışan ikinci otomobilin sürücüsü Faruk Ürge'nin tahliyesine, Altun'un ise tutukluluğunun devamına karar verilmişti. 
     İddianamede, kazaya karışan 34 TT 895 plakalı aracın Altun'un, 34 EJP 02 plakalı aracın da Ürge'nin elinde olduğu ve ikinci otomobilin Ali Türdü adlı kişiden satın alındığı kaydediliyor. Araç sahiplerinin olaya karışmadıklarını beyan etmelerine rağmen, her iki aracın plakasının olay yerinde bulunanlar tarafından alınmış olmasının tesadüf olamayacağı kaydedilen iddianamede, Altun, Ürge ve Türdü'nün 'tedbirsizlik ve dikkatsizlik sonucu ölüme sebebiyet vermek' suçundan 4 - 10 yıl hapisle cezalandırılmaları talep ediliyor. 
     


YAŞAM 




















</TEXT>
</DOC>
