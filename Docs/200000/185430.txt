<DOC>
<DOCNO> 185430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/magazin/mag02.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal D, Türkiye'nin pop yıldızını arıyor 
</HEADLINE>
<TEXT>

      DENİZ ALTUNTAŞ 
   
   ÖN elemelerinin yapıldığı 7 ilde, 20 bine yakın adayın başvurduğu Kanal D'nin yeni yarışması 'Popstar'da finale az kaldı.. Ankara, İzmir, Antalya, Malatya, Adana, Samsun ve İstanbul'daki elemelerin ardından yarı finale kalan 50 'Popstar' adayı Merter Green Park Otel'de kampa girdi. Üç gün sürecek kampta "adaylara ses ve müzik eğitimi verilecek. Kampı başarıyla tamamlayan 12 aday, 11 haftalık zorlu bir maratona başlayacak. 
   KANAL D'DEN de canlı yayımlanacak yarışmada seyirciler her hafta bir adayı eleyecek. 12 hafta sonunda ipi göğüsleyip "Türkiye'nin Popstarı" olacak yarışmacıya DMC albüm yaparak şöhret kapısını aralayacak. Yarışmanın editörü Özgür Özatay, "Bu bir şarkı yarışması değil, gerçek bir star yarışması. Sesi çok güzel olup elenen bir hayli yarışmacı oldu. Bir elektrik, bir ışık, karizma, kendine baktırma gibi farklı ve üstün yeteneklere sahip olması gerekiyor. Yarışmayı kazanan Türkiye'nin popstarı olacak" dedi. 
   
   
</TEXT>
</DOC>
