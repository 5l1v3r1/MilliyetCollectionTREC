<DOC>
<DOCNO> 153751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/soneko26.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz hesapları, 58 milyar 872 milyon dolar oldu 
</HEADLINE>
<TEXT>

     Bankalardaki toplam döviz mevduat hesapları, 11-18 Nisan 2003 tarihleri arasında 1 milyar 151 milyon dolar azalarak, 58 milyar 872 milyon dolara indi. 
     Merkez Bankası'nın geçici verilerine göre, 11 Nisan'da toplam döviz mevduat hesapları 60 milyar 23 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları da aynı dönemde 1 milyar 320 milyon dolar azalarak, 44 milyar 56 milyon dolara geriledi. 
     Yurtiçi döviz tevdiat hesapları DTH toplamı 1 milyar 192 milyon dolar gerileyerek, 41 milyar 821 milyon dolar oldu. Yurtdışı DTH ise 24 milyon dolar azalarak, 1 milyar 975 milyon dolara indi. 
     Bankalararası interbankta döviz tevdiat hesapları ise 102 milyon dolar azalarak, 262 milyon dolar olarak gerçekleşti. 
     Öte yandan 18-25 Nisan 2003 tarihleri arasında kredi mektuplu DTH ve süper döviz hesapları ise 127 milyon dolar artarak, 14 milyar 943 milyon dolara yükseldi. 
     




</TEXT>
</DOC>
