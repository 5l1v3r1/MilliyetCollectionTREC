<DOC>
<DOCNO> 165738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/magazin/mag03.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dudu' stresi kilo aldırdı 
</HEADLINE>
<TEXT>

     BİRSEN ALTUNTAŞ 

     OPET'le 1.5 yıllık sponsorluk anlaşması yapan Tarkan, dün Koç Sanayi Müzesi'nde düzenlenen basın toplantısında kampanya ile ilgili bilgi verdi. Yeni kasetin isim parçası 'Dudu'nun bir bölümünü sözsüz çaldıran Tarkan, bir yandan da hareketli müzikle dans etti. 
     
     İlacı 'akupunktur' 
     BASIN toplantısı sırasında Tarkan, kulağındaki akupunktur bantı ve dikkat çeken kilolarını da şöyle açıkladı "Albüm çalışması sırasında oldukça stresli günler geçirdim. Kilolarımı atmak için özel konserler yetecek. Akupunktur bandını da biraz gerginliğimi atmak için takıyorum." 
     
     İki günü kaldı 
     İKİ gün sonra piyasaya çıkacak 'Dudu'da 5 şarkı ve remikslerinden oluşan 10 parçanın yer alacağını belirten Tarkan, "12 Temmuz'dan itibaren 20'ye yakın konser vererek tüm Türkiye'yi dolaşacağım. Ayrıca Bulgaristan'da da konser vereceğim" dedi. 

</TEXT>
</DOC>
