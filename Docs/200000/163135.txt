<DOC>
<DOCNO> 163135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/yasam/yas08.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gölgeye bile güvenmeyin 
</HEADLINE>
<TEXT>

Şimdi bronzlaşma zamanı ancak uzmanlar güneş ışınlarının zararlarına karşı uyarıyor Bazı saatlerde koruyucu kremlerle bile güvende değilsiniz 
     AYŞEGÜL AYDOĞAN İstanbul 

     CERRAHPAŞA Tıp Fakültesi'nden Prof. Dr. Ertuğrul Aydemir'e göre cilt kanserine yakalanmamak için güneş ışınlarından uzak durmak şart. Ultraviyole UV ışınlarının deride ve bazı bağışıklık sistemi hücrelerinde hasara neden olduğuna işaret eden Prof Aydemir, "UV ışınlarının uzun yıllar birikimi kansere neden olur" dedi. Aydemir, en tehlikeli kanser türlerinden melanomun genç yaşlarda ciddi bir artış gösterdiğini belirterek şunları söyledi 
     "ÇOCUKLUKTA güneş yanığı geçirenlerin ileride melanom olma riski çok yüksek. Normal sağlıklı bir cilt için 15 faktör ve üstü koruyucular kullanılmalı. Çok açık renkliler, çilliler, ailesinde cilt kanserleri olanlar, ben sayısı fazla olanlar yüksek koruma faktörlü ürünleri tercih etmeli." Uzmanlara göre koruyucu krem, güneşe çıkmadan yarım saat önce sürülmeli, üç saatte bir yenilenmeli. Denize giriliyorsa daha sık sürülmeli. 
     
Tatil evlilere dokunuyor      FRANKFURT Milliyet 

     GELMESİ için sabırsızlandığımız tatil dönemi, birçok yuvanın yıkılmasına neden oluyor. Alman psikolog Schmitz - Schretzmair'e göre bunun sebebi günlük hayatta birbirine çok az vakit ayıran çiftlerin, tatilde bunun tam tersini yaşamaları. Schmitz, sorunların tatilde kavgaya dönüştüğünü ve bunun da boşanmaya kadar gidebildiğini açıkladı. 
     

</TEXT>
</DOC>
