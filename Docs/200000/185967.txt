<DOC>
<DOCNO> 185967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sondun11.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkül ve Zeyna, universal stüdyolarına karşı... 
</HEADLINE>
<TEXT>

     Türkiye'de de beğeniyle izlenen televizyon dizileri Herkül ve Zeyna'da Herkül'ü canlandıran Kevin Sorbo ile Savaşçı Prenses Zeyna'yı canlandıran Lucy Lawless, dev film şirketi Universal Stüdyoları aleyhine iki ayrı kontrat ihlali davası açtı. 
     Sorbo ile Lawless, rol aldıkları sendikalı televizyon dizilerinin ayarlanmış brüt hasılatından kendilerine ödeme yapmayı reddettiği gerekçesiyle Universal Stüdyoları aleyhine dava açtıklarını belirttiler. 
     Sanatçılar, Universal Stüdyoları ile yaptıkları anlaşmaya göre, film şirketinin kendilerine dizilerden elde edilen hasılattan belli bir yüzde vermeyi taahhüt etmesine karşın, hasılat gelirlerini uygunsuz şekilde düşürmek, dağıtım ve yapım masraflarını artırmak suretiyle kendilerine bu ödemeyi yapmayı reddettiğini kaydettiler. 
     Lawless, film şirketiyle yaptığı anlaşma uyarınca dizinin hasılatından kendisine yüzde 5, Sorbo ise yüzde 8 hisse verilmesi gerektiğini ifade ettiler. 
     Universal Stüdyoları sözcüsü Jim Benson ise şirketin henüz açılan davaları görmediğini belirterek, halen devam eden bir dava hakkında yorum yapmayacağını kaydetti. 
     
</TEXT>
</DOC>
