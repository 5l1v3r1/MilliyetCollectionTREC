<DOC>
<DOCNO> 179218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sontur28.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kastamonu'da orman yangını 
</HEADLINE>
<TEXT>

     KASTAMONU'nun Taşköprü İlçesi'nde dün öğle saatlerinde başlayan yangında 50 hektar alan tahrip oldu. Rüzgar nedeniyle alevlerin sarp tepelere sıçraması nedeniyle söndürme çalışmaları güçlükle sürdürülüyor. 
     İlçeye bağlı Çambaşı Köyü Bardakçı Mahallesi'nde dün saat 12.00 sıralarında henüz belirlenemeyen nedenden dolayı orman yagını çıktı. Rüzgarında etkisiyle yayılan yangını söndürme çalışmalarına itfaiye ekipleri, vatandaşlar ve Kastamonu Jandarma Alay Komutanlığı'na bağlı askerler katıldı. Orman Genel Müdürlüğü'nden gönderilen bir uçakta havadan söndürme çalışmalarına katıldıktan sonra havanın kararması nedeniyle ara verdi. 
     Kastamonu Vali Vekili Fahri Oluk, 50 hektarlık alanda etkili olan orman yangınının rüzgarın da etkisiyle kontrol altına alınamadığını, 200 kişilik bir ekiple söndürme çalışmalarının devam ettiğini söyledi. Yangının yerleşim birimini tehdit etmediğini bildiren Vali Vekili Oluk, rüzgarın etkisini artırması nedeniyle söndürme çalışmalarının bazı bölgelerde güçlükle yapıldığını anlattı. Oluk, ''Bazı bölgelerde yangını kontrol altına aldık. Rüzgarın etkisiyle yangın tepelere sıçradı. Eğer, rüzgar kuvvetini artırmazsa yangı gece kontrol altına alabiliriz'' dedi. 
     
     6 KÖY BOŞALTILDI 
     Kastamonu'nun Taşköprü İlçesi Çambaşı Köyü Bardakçı Mahallesi yakınındaki ormanlık alanda dün öğlen saatlerinde çıkan yangını kontrol altına alma çalışmaları sürdürülüyor. Kastamonu'nun tüm ilçe itfaiyelerinin katıldığı söndürme çalışmalarına, Sinop'un Boyabat, Durağan ve Saraydüzü ilçelerinin itfaiye ekipleri ile askerler de destek veriyor. 
     Yangının enerji ve telefon hatlarına verdiği hasar nedeniyle civardaki yerleşim birimlerinin elektrik ve telefonları kesildi. Yangının tehdit ettiği 6 köy boşaltılırken, yanan alan konusunda henüz kesin bir açıklama yapılmadı. 
     
</TEXT>
</DOC>
