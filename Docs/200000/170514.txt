<DOC>
<DOCNO> 170514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yasam/yas02.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yüzü' Selvinaz'a, o hayata dönecek 
</HEADLINE>
<TEXT>

Selvinaz, 'yüzünü' kaybetti ve tam 25 ameliyat geçirdi. 'Artık çocuklar benden korkmuyor' diyen genç kız, kaderin de ona gülmesini umuyor 
     SEMRA KARDEŞOĞLU 

     Erzurum'un Akdağ Köyü'nde altı çocuklu bir ailenin kızıydı Selvinaz Mert. Ve hayatı, 18 yaşında bir anlık öfkeyle k busa döndü. İşte, hik yesi 
     "18 yaşımdaydım. Köye misafir bir genç geldi. Bu genç bir gün tarla kenarında otururken yanıma gelip benden hoşlandığını, istetmeyi düşündüğünü söyleyerek fikrimi sordu. Ben bir şey söylemeden annem çıkageldi ve onunla oturduğum için, köy meydanında saçımdan sürükleyerek dövdü. Çok ağırıma gitti. Eve geldik. Beni odaya kilitledi ve akşam babama söylemekle tehdit etti. O an bir cahillik yaptım. Odada bulunan av tüfeğini çeneme dayayıp tetiği çektim. Kurşun gözümden çıkmış ve yüzümün yarısını yok etmişti. Çıktığım genç de beni terk etti tabii." 
     
     Acı dolu sekiz yıl 
     Yoğun bakımda 10 gün kalan Selvinaz, Erzurum'dan İstanbul'a sevk edildi. İlk seferinde yedi ay kaldı hastanede. Sonra tam sekiz yıl süren acı dolu sayısız ameliyat ve operasyonlar... Başlangıçta nefes almakta zorlanan, yemek yiyemeyen genç kız, ameliyatlarla açıkları kapatılan yüzünün daha da değişeceğini umut etti. Erzurum - İstanbul arasında mekik dokudu. İki yıl önce 'Yüzünün ancak bu kadar olabileceği' söylendiğinde de yılmadı. Florence Nightingale Hastanesi'ndeki doktorlar yüzünü daha da düzeltebileceklerini söylediklerinde, televizyonda açılan bir kampanyayla bu parayı temin etti. 
     
     'Hayat çok değerli' 
     Ve yaklaşık 6 ay önce tekrar İstanbul'a gelerek, yeni bir mücadeleye başladı. 
     Doktoru Prof. Dr. Nazım Durak'ın "Artık amacımız, yüzdeki asimetriyi düzeltmek" dediği Selvinaz, 'yüzünü güldürmesini' umduğu son birkaç operasyon için İstanbul Valiliği Rotary Çocuk Evi'nde kalıyor. Şimdi 26 yaşındaki Selvinaz, yüzünün düzelmesinden sonra çalışmak istediğini söyleyip şöyle diyor 
     "Artık çocuklar benden korkmuyor. Konuşup yemek yiyor, su içebiliyorum. Yeni yüzümü sabırsızlıkla bekliyorum. Hayat benim için şimdi çok değerli. Gençlere sürekli hayatımı anlatıyorum. Sayısız kez narkoz aldım, yoğun bakımda kaldım. Hepsi avuçlarımdan kayıp giden bir hayatı yeniden yakalayabilmek için." 
     
     

</TEXT>
</DOC>
