<DOC>
<DOCNO> 198720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/ekonomi/eko00.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye adını kirletmeye izin yok 
</HEADLINE>
<TEXT>

   MURAT SABUNCU 
   
   Dün sabah İstanbul'daki bir otelin lobisinde buluştuk Devlet Bakanı Ali Babacan'la. Üzerinde bordo spor bir gömlek, jean pantolon ve ayağında timberland ayakkabılarla karşıladı bizi. 1.5 saat süren görüşmemiz boyunca karşımızda rahat ve kendine güvenen bir kişilik bulduk. İbrahim Ekinci arkadaşımız yan sütunlarda görüşmemizin detaylarını yazdı. Ben burada Bakan Babacan'ın özellikle yabancı sermaye ile ilgili verdiği mesajların altını çizmek istiyorum 
   Terör sonrası Türkiye Bakan Babacan Türk ekonomi yönetiminin terör saldırıları sonrası hükümetiyle bürokrasisiyle zamanında tedbir alarak yerli ve yabancı yatırımcıya doğru mesajları ilettiğini söylüyor. 'Irak savaşı'nın öncesi ve sonrasıyla büyük bir ders olduğunu, kendilerinin her türlü negatif etkiye hazırlıklı bulunduklarını' belirtiyor 
   'Patlama olduktan sonra HSBC'nin Londra'daki merkeziyle hemen irtibata geçtim. Yapabileceğimiz herhangi bir şey olup olmadığını sordum. Bu arada Merkez Banka'mız, borsa yönetimimiz de piyasalardaki olası etkilerini azaltmak izin önlem aldı. Elele bu olayı hallettik. 
   Doğrudan yabancı yatırım gelir mi Babacan 'saldırı sonrası faiz ve dolardaki' normal seyre işaret ederek 'borsada da anormal bir tepki beklemediğini' söylüyor. Kendisine 'kısa vade tamam ama futbol takımını günübirlik Türkiye'ye yollamayan yabancılar doğrudan yatırıma gelir mi 'sorusunu yöneltiyoruz. Örneklerle anlatıyor Toyota'nın yöneticileri kendisini ziyaret etmiş. Türkiye'de daha fazla üretim için karar almışlar, önümüzdeki günlerde yeni yatırımlar için harekete geçeceklermiş. Salı günü HSBC'nin yönetim kurulu başkanı Türkiye'ye gelecek. Bu da güvenin bir göstergesi olarak yorumlanabilir.Yabancılara düzenli bilgi veriyor Devlet Bakanı Babacan, yabancı yatırım bankaları, ticaret bankaları ve kurumsal yatırımcılara düzenli olarak bilgi veriyor. 'Etraftan yanlış bilgiler alacaklarına biz kendilerine gerçekleri anlatıyoruz. Her hafta ya onlar geliyor ya telekonferans yapıyoruz ya da biz gidiyoruz. Bu ilişkiler ve şeffaflık bizi önemli getiri sağladı' diyor. Bu arada Türk şirketleriyle sık sık ihtilafa düşen yabancı şirketlerin haklarını korumak için de özel bir yasa hazırlanıyor. Zira 'bazı şirketler Türkiye'nin adını kötüye' çıkarıyor. Ortak oldukları yabancı şirketlerin borçlarını ödememek ya da illegal yollarla onların sahip oldukları hisseleri üzerine geçirmek dönemi bitiyor. Hem Türkiye hem 'dürüst çalışan' Türk şirketleri için iyi bir haber... 
   
   
</TEXT>
</DOC>
