<DOC>
<DOCNO> 185034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/guncel/gun01.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşın antik değeri var 
</HEADLINE>
<TEXT>

   Alman turist Göttker'in tutuklanmasına neden olan taşın üzerinde keski izi bulundu 
      TESLİME TOSUN Antalya DHA 

   
   Alman öğretmen Stefan Göttker'in tutuklanmasına neden olan 20 santimetre büyüklüğündeki kireç taşta antik değer taşıdığını gösteren çizgi şeklinde keski izi yontu bulunuyor. Ülkesine dönmek üzere 14 Eylül'de Antalya Havalimanı'na gelen Göttker, oğlu Philipa'nın 9 çantasında bulunan yumruk büyüklüğündeki taş yüzünden tutuklandı. Antalya Müzesi uzmanları kireç taşın üzerindeki keski izinin antik bir esere ait olduğunu gösterdiğini belirtti. Benzer yasakların diğer ülkelerde de olduğunu kaydeden uzmanlar, "Bu suçu Almanya'da işleyenler de ceza alıyor" diye konuştu. 
   Göttker'in avukatı Bilal Kalaycı ise, taşı plajda bulduğu iddia edilen Philipa'nın öğretmeni A. Wulfert'in 30 Temmuz'da öğrenci ve ailelerine verdiği yazıyı delil olarak Türkiye'ye getirtti. Yazıda "Gittiğimiz ülke veya tatil yerlerinden midye kabuğu, deniz kabuğu, taş getirmeyi unutmayın" deniliyor. 
   
   
   
</TEXT>
</DOC>
