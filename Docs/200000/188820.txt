<DOC>
<DOCNO> 188820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/soneko39.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Merkez Bankası'nın 3 puanlık faiz indirimi haberiyle güne olumlu havada başlayan borsa, ikinci seansta 15,480 puan seviyelerindeki direnci geçemedi. 
     Maksimum 15,461 puanı gören endeks 15,382.24 puan seviyesinden günü tamamladı. 
     Endeks, 1. Seansta alıcılı seyirle 284.88 puan ve yüzde 1.90 oranında artarak 15,307.88 puandan kapandı. İkinci seansta durgunlaşan borsada işlem hacminde de ilk seansa oranla belirgin bir daralma yaşandı son 15 dakika içerisinde gelen alımlarla endeks 15,400 seviyesinin hemen altında kapandı. 
     Endeks ikinci seansta 74.36 puan artarak 15,382.24 puandan günü tamamladı. Endeksin günlük bazdaki artışı 359.24 puan ve yüzde 2.39 olarak gerçekleşti. 
     Hisse senetleri piyasasında günlük işlem hacmi 1 katrilyon 9 trilyon 78 milyar 863 milyon lira oldu. 
     Borsa uzmanları, yarın da mevcut bantlardaki hareketin sürebileceğini belirterek, 15,070 bölgesinin önemli bir destek olduğunu, 15,200 seviyesinin de altına inmeme ve bu seviyenin üzerinde konsolide olma çabasının devam edeceğini kaydediyor. 
     Uzmanlar, yarın yukarı yönde hareketin devamının gelebilmesi için 15,3 seviyesinin üzerinde kalınması ve 15,525 seviyesinin kırılması gerekeceğini savunuyor. 
     
     DOLAR 
     Dolar, Merkez Bankası'nın açıkladığı kurlarda ve serbest piyasada geriledi. 
     Kapalıçarşı'da dün 1 milyon 419 bin liradan kapanan dolar, güne 1 milyon 410 bin liradan, 1 milyon 6 bin liradan kapanan Euro da 1 milyon 651 bin liradan başladı. 
     Piyasa kapanışında doların satış fiyatı 1 milyon 410 bin lira, Euro'nun satış fiyatı ise 1 milyon 643 bin lira oldu. 
     Merkez Bankası, doların bugünkü efektif kurunu alışta 1 milyon 400 bin 681 lira, satışta ise 1 milyon 410 bin 5 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 7 bin 556 lira, satışta ise 7 bin 609 lira geriledi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisinde 0.78 puanlık düşüş oldu. 
     Bu kağıdın aynı gün valörlü işlemlerinin basit getirisi yüzde 29.38, bileşik getirisi yüzde 30.01 oldu. 
     Dün bu kağıdın aynı gün valörlü işlemlerinde basit getiri yüzde 30.14, bileşik getiri yüzde 30.79'dan kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 25.99 olarak belirlendi. 
     
</TEXT>
</DOC>
