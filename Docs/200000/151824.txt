<DOC>
<DOCNO> 151824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun10.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"100 bin dolarlık iş" için 70 bin başvuru.. 
</HEADLINE>
<TEXT>

     Amerikan NBC televizyonu, ilginç ve yeni bir ''reality show'' başlattı. New York'lu emlak kralı Donald Trump'un kuruluşlarından birinde yıllık geliri 100 bin dolar olan bir iş, yarışmanın büyük ödülünü oluşturuyor. 
     ''Çırak'' adlı yarışma programına katılmak isteyenler için internete konulan başvuru formunun, bir hafta içinde 70 bin kişi tarafından indirildiği ve bunun NBC tarihinde bir rekor olduğu açıklandı. 
     Aynı kanalın daha önce gerçekleştirdiği ''Survivor'' adlı yarışma programına başvuranların sayısı bunun üçte birini bulmuyordu. 
     NBC'nin yeni ''reality show''unda emlak kralı Donald Trump'un da işveren olarak rol alacağı bildirildi. 
     Yarışma kurallarına göre, başvuranlar içinden seçilecek 20 adaya her hafta belli görevler verilecek ve bunları yapmaları istenecek. Başarısız olanlar elenirken en sona kalacak olan yarışmanın galibi, yıllık kazancı en az 100 bin dolar olan işe kavuşacak. 
     





</TEXT>
</DOC>
