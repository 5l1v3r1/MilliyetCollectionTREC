<DOC>
<DOCNO> 180570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur19.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şofben, 2 gencin ölümüne neden oluyordu... 
</HEADLINE>
<TEXT>

     Bolu'da duş almak için girdikleri banyoda şofbenden sızan gazdan zehirlenen iki gencin hayatını, komşuları olan mahallenin imamı kurtardı. 
     Bolu'nun Sağlık Mahallesi'nde duş almak için banyoya giren kuzenler Süleyman 14 ve Ömer Yaylacı 18 , duşa girdikten sonra, evde bulunanlar gençlerin uzun süre banyoda kalmalarından şüphelenerek banyoya girmeye çalıştılar. İçeri giremeyince anne Ayşe Yaylacı komşulardan yardım istedi. 
     Annenin yardım çağrısını duyan Aşağısoku Mahallesi Camii İmamı İbrahim Özkan, eve gelerek çocukların bulunduğu banyonun camını kırarak, banyonun kapısını açtı. İmamın çağırdığı 112 Acil Yardım ekipleri şofbenden sızan tüp gazdan zehirlenen iki gence ilk müdahaleyi yaptıktan sonra Bolu İzzet Baysal Devlet Hastanesi Acil Servise kaldırdılar. 
     Acil Servis yetkilileri çocukların hayati tehlikelerinin bulunduğunu belirtti. 
     
</TEXT>
</DOC>
