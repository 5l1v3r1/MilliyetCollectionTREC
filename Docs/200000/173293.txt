<DOC>
<DOCNO> 173293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/yasam/yas04.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheci babalara FBI usulü DNA testi 
</HEADLINE>
<TEXT>

   Genetik hastalıkların kesin tanısı ve suçluların kimlik tespiti için kullanılan DNA testleri, "Çocuğun babası ben miyim " sorusuyla kıvranan babalardan da büyük ilgi görüyor 
      AYŞEGÜL AYDOĞAN İstanbul 
   
   Ücreti 500 milyon 
   ADLİ vakalarda çocuğun biyolojik babasını tespit için gerekli tesler, bugüne kadar ancak Adli Tıp'ta yapılabiliyordu. Artık özel merkezlerde de yapılabilen test, 'meraklı' babalar tarafından büyük ilgi görüyor. Sonuç için, 1 - 2 hafta sabretmek ve kişi başı 500 milyonu gözden çıkarmak gerekiyor. Acıbadem Sağlık Grubu'nda 4 aydır yapılan babalık testi için 100'den fazla baba başvurdu. 
   
   Haftada 10 başvuru 
   BABALIK testine başladıklarını hastane olarak duyurmadıkları halde gelen ilginin kendilerini şaşırttığını ifade eden yetkililer, bazı haftalar 10 test yaptıklarını belirtiyor. Acıbadem Hastanesi Başhekimi Doç. Dr. İbrahim Ünsal, babaların çoğunun merakını gidermek amacıyla başvurduğunu belirtiyor ve "Her zaman çocukların anneleriyle gelmiyorlar" diye ekliyor. 
   
   İsim yok, kod adı var 
   TEST için annenin gelmesinin şart olmadığını ekleyen Ünsal, şunları söyledi "Şu an FBI'ın kullandığı yöntemin aynısını kullanıyoruz. Yüzde 99.96 kesin sonuç veriyor. Gelenlere bir kod veriyoruz ve işlemleri bu kod üzerinden yapıyoruz. Zaten bazı hastalar bize ismini dahi söylemek istemiyor. Evli, bek r, çocuk gayri meşru mu sorgulamıyoruz." 
   
   
</TEXT>
</DOC>
