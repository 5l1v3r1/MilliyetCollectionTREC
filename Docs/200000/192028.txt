<DOC>
<DOCNO> 192028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/soneko11.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın gıda karşılığı petrol programında sorunlar yaşanıyor 
</HEADLINE>
<TEXT>

     Birleşmiş Milletler BM ve ABD, Irak'ın gıda karşılığı petrol programı hususunda sorunlarla karşılaşıyor. 
     BM Güvenlik Konseyi üyeleri, ABD ve İngiltere'den BM'nin Irak'ın gıda karşılığı petrol satışı programında BM'nin rolünün süresinin uzatılmasını istedi. Böylece, bu konudaki sözleşmelerin yeniden doğru dürüst müzakere edilebileceği bildirildi. 
     Irak Savaşı sona erdiğinde, BM Güvenlik Konseyi bu programın 21 Kasım'da sona erdirilmesine karar vermişti, fakat, bunu yapmanın tahmin edilenden çok daha zor olduğu anlaşıldı. 
     Irak Savaşı'nın başladığı Mart ayında bu program çerçevesinde 8.9 milyar dolarlık sözleşmeler sipariş verilmiş ve bedelleri Irak'ın petrol gelirleriyle ödenmiş bulunuyordu. 
     ABD ve İngiltere'nin BM nezdindeki büyükelçileri de BM Güvenlik Konseyi üyeleriyle geniş kapsamlı toplantıda, gıda karşılığı petrol sisteminin sona erdirilmesi konusunun Iraklılara havale edilmesi gerektiğini ve işgal yetkililerinin değişmeyeceğini bildirdi. ABD Büyükelçisi John Negroponte, bu devir işleminin de halen yapılmakta olduğunu kaydetti. 
     Sorunlardan biri, yeniden müzakere edilmekte olan sözleşmelerin savaştan önce imzalanması ve bazı malların artık kullanımdan kalkması ve diğer sözleşmelerin mevcut ihtiyaçlara göre değiştirilmesi gereği. 
     Bu geçiş döneminde birçok ülkenin şirketi ile Iraklı siviller zarar görecek ve BM kuruluşlarından BM'nin Irak özel hesabındaki fonları tutmak dahil, sıradaki sözleşmeleri temizlemeye devamı isteniyor. 
     
</TEXT>
</DOC>
