<DOC>
<DOCNO> 199138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/ekonomi/eko09.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pompada yazarkasa zulümdür' 
</HEADLINE>
<TEXT>

   ANKARA ANKA 
   
   Petrol Ürünleri İşverenler Sendikası PÜİS Başkanı Muhsin Alkan, akaryakıt istasyonlarında pompalara yazarkasa zorunluluğu getirilmesini "sektöre yapılan bir zulüm" olarak değerlendirdi. 
   Alkan, Maliye Bakanlığı'nın bu uygulamayı sektör temsilcilerinin görüşünü almadan getirmesini de eleştirerek, yazarkasaların maliyetinin Bakanlıkç1a karşılanmasını önerdi. Alkan, takılacak yazarkasaların maliyetinin 1996'da bin dolar olduğunu, şimdi ise bunun zorunluluk olması nedeniyle fiyatının 5 bin dolara çıkacağını öne sürdü. 
   Türkiye Serbest Muhasebeci Mali Müşavirler ve Yeminli Mali Müşavirler Odaları Birliği TÜRMOB ise tüm satışların belgelenmesinin kayıtdışı ekonomiyle mücadeleye önemli katkı sağlayacağını ve kaçak akaryakıt satışını önleyeceğini savundu. 
   
   
</TEXT>
</DOC>
