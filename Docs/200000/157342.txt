<DOC>
<DOCNO> 157342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sontur21.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanede nikah... 
</HEADLINE>
<TEXT>

     Çankırı'da, Türkan Kaya adlı bedensel engelli kadın, hastanede dünya evine girdi. 
     Devlet Hastanesi Göğüs Hastalıkları Servisi'nde astım-bronşit rahatsızlığı nedeniyle tedavi gören, sol bacağı ve kolu protez olan Türkan Kaya 51 ile Turhan Çakır 69 yeni bir yaşama merhaba demenin mutluluğunu yaşadılar. 
     Rahatsızlanarak tedavi altına alındığı Çankırı Devlet Hastanesi Göğüs Kliniği'nde bir refakatçi aracılığıyla Turhan Çakır ile tanışan Türkan Kaya, Çankırı Belediye Başkanı'nın eşi Necmiye Eryılmaz'ın katkılarıyla hazırlanan törenle dünya evine girdi. 
     Çiftin, nikah şahitliklerini Göğüs Hastalıkları Uzmanı Osman Öztürk ile sağlık memuru Ahmet Çelik yaptı. Nikahtan önce çifte nişan yüzüklerini ise Çankırı Belediye Başkanı Namık Kemal Eryılmaz'ın eşi Necmiye Eryılmaz taktı. 
     Kaya, son olarak Çankırı Huzurevi'nde kalıyordu. 
     
</TEXT>
</DOC>
