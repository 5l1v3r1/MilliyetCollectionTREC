<DOC>
<DOCNO> 158107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/astro/index.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı düşünceler 
</HEADLINE>
<TEXT>

     Bugün gökyüzü net düşünme, gerçekleri rahatça görme ve düşünsel faaliyetler açısından verimli enerjiler taşıyor ama saat 21 50'den sonra pek çok şey boşlukta kalabilir. Koç'lar kısa yolculuklar, hareket ve onlara yeni düşünceler getiren faaliyetlerden hoşlanabilirler. Ortaklaşa konular da sevindirici olabilir. Boğa'lar pek çok şeyi yoluna koyabilecekler. Ev ve yakınlarla ilgili konular, işle ilgili sorumlular onları fazlasıyla meşgul edebilir. İkizler bugün de akıcı bir günde ve görüşleri ile ilgi uyandırabilir. Sözlerini ciddiye alanlar yanılmayacaklar. Bu arada eğitim ve hareket gerektiren konularda da canlılık var. Yengeç'ler tam olarak istedikleri gibi hareket edemedikleri için duygusal kırıklık içinde olabilirler. Ortaklaşa konulardaki sorunlar daha rahat çözümlenebilir. Aslan'lar ortaklaşa konularda kendilerini baskı altında görseler de anlaşma zemini sağlanacak. Başkalarından çok şey öğrenebilecekleri bir gündeler. Başak'lar işle ilgili detaylar yüzünden yoğunluk yaşayabilirler. Akşam pek çok şey netleşmiş olabilir. Kararsız kalmamalılar. 
     Terazi'ler rahat bir gündeler. Yaratıcı konular ya da onları duygusal açıdan mutlu edecek gelişmeler beklenebilir. Akşam daha fazla huzur var. Akrep'ler yorucu bir gün geçirseler de pek çok şeyin temelini atabilirler. Ev ve güvenlikle ilgili konulara da önem vermeleri gerekebilir. Yay'lar düşüncelerini yapıcı biçimde ifade edebilecekleri bir gündeler. Bazı değişiklikler yapmak, iletişim dikkat çekiyor. Oğlak'lar bugün maddi konularda rahatlar. Akşam bazı belirsizlikler olsa bile istediklerini elde edebilirler. Bu arada kendi hayal güçlerine de güvenmeliler. Kova'nın heyecanı ve farklı görüşleri yine ortalığa ışık saçıyor Gün içinde kişisel konular, yeni düşünce var. Düşünceleri somuta indirgemeli. Balık'lar son birkaç gündür hazırlıksız ve karmaşa içinde olabilirler. Bugün ne istediklerine daha iyi karar verebilirler. Zira harekete geçme zamanı geldi. Duygusal konular da öne çıkacak. 
     

</TEXT>
</DOC>
