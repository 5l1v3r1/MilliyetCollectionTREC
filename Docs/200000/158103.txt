<DOC>
<DOCNO> 158103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sontur30.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkımdan öldürdüm' 
</HEADLINE>
<TEXT>

     Adana'da ablasına ait güzellik salonunda çalışan 19 yaşındaki Sıdıka Çığır'ı boğazını keserek öldürdüğü iddia edilen sevgilisi 24 yaşındaki Yusuf Almalı, "Aramıza başkası girince aşkımdan öldürdüm'' dedi. 
     Huzurevleri Mahallesi Ceren Apartmanı'nda oturdukları dairede 3 gün önce annesi 41 yaşındaki Saide Özkan tarafından öldürülmüş halde yatak odasında bulunan Çığır'ın katil zanlıları, Yusuf Almalı ile amcasının oğlu 40 yaşındaki İbrahim Almalı yakalandı. Cinayet Bürosu ekipleri, 2 katil zanlısına dün tatbikat yaptırdı. Sıkı güvenlik önlemleri altında olay yerine götürülen katil zanlılarından Yusuf Almalı, öldürdüğü Sıdıka Çığır'ı deliler gibi sevdiğini, aşkından katil olduğunu belirterek, "Sıdıka'ya aşıktım. Beni sevdiğini söylüyordu. Evlenmeyi düşünüyordum. Ancak, başka biri ile nişanlandığını, evleneceğini duyunca çıldırdım. Olay günü Sıdıka'nın aşkından sarhoş oluncaya kadar içtim. Yanımda İbrahim vardı. Konuşmak için Sıdıka'nın evine gittik. Sıdıka kapıyı açtı. Birlikte bir süre televizyon seyrettik. Sonra yorgunum diye yatak odasına geçti. Beni aldatmasına çok kızmıştım. O an yaşadığım çılgınlıkla yatak odasına geçip ağızını elimle kapatım bıçağımla boğazını kestim. İbrahim de sırtından yaraladı. Böyle olmasını istemezdim'' dedi. 
     İbrahim Almalı da, olay günü alkollü olduğunu, bir anlık çılgınlıkla cinayeti işlediklerini söyledi. Adliyeye gönderilen iki katil zanlısı nöbetçi mahkemece kasten adam öldürmek suçundan tutuklandı. 
     
</TEXT>
</DOC>
