<DOC>
<DOCNO> 190266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sontur41.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş'ten milletvekillerine mektup... 
</HEADLINE>
<TEXT>

     CHP İstanbul Milletvekili Kemal Derviş, kurultay öncesinde milletvekillerine göndermek üzere hazırladığı mektupta, parti politikalarına ilişkin önerilerini sıraladı. 
     Alınan bilgiye göre Derviş, kurultay öncesi tüm CHP milletvekillerine birer mektupla görüşlerini aktaracak. 
     Derviş mektubunda, son dönemde kendisine atfen basına yansıyan bazı haberler üzerine görüşlerini ifade etme gereği duyduğunu belirtti. Yaklaşık 4 sayfalık mektupta, gençlik yıllarından itibaren CHP'li olduğunu anlatan Derviş, 2002 yılında partiye katılım sürecinden de söz etti. 
     CHP Genel Başkanı Deniz Baykal'dan övgüyle söz eden Derviş, parti politikalarına ilişkin önerilerini aktarırken de ''Atatürkçülük ve sosyal demokrasi sentezinin'' önemini vurguladı. Kemal Derviş, siyasette başarı için takım çalışmasının önemine dikkat çekti. 
     Derviş, mektupta Parti Meclisi PM adaylığı konusuna değinmedi. 
     
</TEXT>
</DOC>
