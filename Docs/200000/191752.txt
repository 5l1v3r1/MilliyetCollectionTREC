<DOC>
<DOCNO> 191752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/yasam/yas08.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mal boşaltır gibi soyuyorlardı 
</HEADLINE>
<TEXT>

      DİNÇER ŞEREF İstanbul 
   
   Beşiktaş'ta çalıntı minibüsle işyerinden beyaz eşya çalan 3 kişi suçüstü yakalandı. Dikilitaş Zambak Sokak'taki beyaz ve elektronik eşya deposundan sabaha karşı eşya çıkarıldığını gören polis ekibi, durumdan şüphelendi. Deponun önündeki 3 kişi, yeni gelen eşyaları taşıdıklarını söyleyerek, polisi kandırmak istedi. Kepenk kilitlerinin kesildiğini fark eden polis, Mehmet Çubuk 24 ile Ethem Ersin'i 22 gözaltına aldı. Kaçmayı başaran İbrahim Çiftçi 58 ise polisin takibi sonucu saklandığı evde yakalandı. 
   K ğıthane'deki bir işyerinden de buzdolabı çaldıkları belirlenen zanlılarla birlikte, 19 televizyon, 4 müzik seti, demir kesme makası, 2 tornavida, 5 plastik eldiven, tescili yapılmamış 2004 model kapalı kasa minibüs, sahte trafik tescil belgesi ile bir çift çalıntı plaka ele geçirildi. Çiftçi'nin eskiden imamlık yaptığı bildirildi. Hırsızlıktan sabıkaları bulunan Çiftçi ve Çubuk ile Ersin tutuklanarak cezaevine gönderildi. Çalıntı eşyalar ise sahibine teslim edildi. 
   
   
</TEXT>
</DOC>
