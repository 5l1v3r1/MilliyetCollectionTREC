<DOC>
<DOCNO> 196783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sondun14.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de acil danışma hattı açıldı... 
</HEADLINE>
<TEXT>

     İngiltere Dışişleri Bakanlığı, İstanbul'daki saldırılarla ilgili olarak bilgi almak isteyen vatandaşlar için acil danışma hattı açtı. 
     Hattın numaralarını ulusal yayın yapan kanallar aracılığıyla duyuran bakanlık, merkezi Londra'da bulunan HSBC bankasıyla İngiltere'nin İstanbul'daki başkonsolosluk binasının saldırılarda hedef alınması nedeniyle, yakınlarıyla ilgili kaygı duyan vatandaşların bu numaradan bilgi alabileceğini bildirdi. 
     Bu arada, İngiltere'de resmi temaslarda bulunan ABD Başkanı George W. Bush ve Başbakan Tony Blair'in Başbakanlık konutunda yaptıkları görüşmenin bir bölümüne katılan Dışişleri Bakanı Jack Straw, İstanbul'daki gelişmeleri yakından izlemek üzere Dışişleri Bakanlığı'na geçti. 
     Straw'un ilerleyen saatlerde konuyla ilgili basın toplantısı düzenlemesi bekleniyor. 
     
</TEXT>
</DOC>
