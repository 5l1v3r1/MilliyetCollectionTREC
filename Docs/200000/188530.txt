<DOC>
<DOCNO> 188530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun35.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da otoyollarda uyuşturucu kontrolleri ertelendi 
</HEADLINE>
<TEXT>

     Hollanda'da, otoyollarda sürücülerin uyuşturucu ve sakinleştirici hap alıp almadıklarının denetlenmesi amacıyla yapılması kararlaştırılan kontroller ertelendi. 
     Ulaştırma Bakanlığı, erteleme kararının nedenini, kontroller için iyi bir test yönteminin henüz geliştirilememiş olması şeklinde açıkladı. 
     Bakanlık, uyuşturucu ya da uyuşturucu etkisi yaratan ilaçları alarak trafiğe çıkmanın ceza gerektirdiğini hatırlatarak, en kısa zamanda bu kontrollerin başlatılması için çalışmaların sürdüğünü bildirdi. 
     Hollanda'da son yıllarda uyuşturucu alarak trafiğe çıkan sürücü sayısının önemli ölçüde artması üzerine hükümet, otoyollarda sürücülerin uyuşturucu kontrolünden geçirilmesini kararlaştırmıştı. 
     Araştırmalar, 1997 yılında uyuşturucu alarak trafiğe çıkanların oranının yüzde 5, 2000 yılındaysa yüzde 11 olduğunu ortaya koyuyor. 
     
</TEXT>
</DOC>
