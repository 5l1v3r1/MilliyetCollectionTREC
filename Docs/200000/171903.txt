<DOC>
<DOCNO> 171903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/yasam/yas09.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşetin böylesi görülmedi 
</HEADLINE>
<TEXT>

   İstanbul'da parçalanmış kadın cesedi bulundu. Azeri uyruklu kadının başı Zeytinburnu'nda, ayakları Gaziosmanpaşa'da ortaya çıktı... 
   HALUK ATALAY İstanbul 
   
   Zeytinburnu'nda boş bir arsada bir kadına ait, kafası ve bacakları olmayan ceset bulundu. Tüyler ürperten cinayette Azerbaycan uyruklu Hicrat Topçu 30 olduğu belirlenen kişinin ayakları Gaziosmanpaşa'da, kafası ise yine Zeytinburnu'nda bulundu. 
   Nuri Paşa Mahallesi Zübeyde Hanım Caddesi'yle tren raylarını ayıran arsada dün sabah saatlerinde kafası ve bacakları kesilmiş yarı çıplak bir kadın cesedi ortaya çıktı. 
   
   Parçalar Adli Tıp'ta 
   Olaydan birkaç saat sonra ise Gaziosmanpaşa'da yol kenarında bir poşet içerisinde iki bacak bulundu. Polis bacakların Zeytinburnu'nda öldürülen kadına ait olduğunu belirtti. Bacaklar diğer parçalarla karşılaştırılmak üzere Adli Tıp Kurumu'na getirildi. Akşam saatlerinde ise Zeytinburnu Et Balık Kurumu önünde poşet içerisinde bir kadın kafası bulundu. Hunharca işlenen cinayetin kurbanının Azerbeycan uyruklu Topçu olduğu belirlendi. Öldürüldükten sonra balta ya da satır gibi bir aletle cesedi parçalara ayrılan Topçu'nun katil ya da katillerinin belirlenmesi için çalışmalar sürüyor. 
   
   
</TEXT>
</DOC>
