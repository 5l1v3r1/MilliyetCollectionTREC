<DOC>
<DOCNO> 194246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sonspo15.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 1 - Çaykur Rizespor 1 
</HEADLINE>
<TEXT>

     Stat Fenerbahçe Şükrü Saracoğlu Hakemler Ali Aydın xx, Erhan Sönmez xx, Cemal Gemici xx Fenerbahçe Recep xx, Fatih xx, Luciano xx, Tomas xx, Petkov x Dk. 61 Aurelio x , Serhat xx, Ümit xx, Yusuf x Dk. 75 Semih xx , Mahmut Hanefi x Dk. 46 Rebrov xx , Tuncay x, Van Hooijdonk xx Çaykur Rizespor Murat Yiğiter xxx, Şener xx, Ahmet xx, Koray xx, Victoria xx, Kürşat xxx, Ünal xx Dk. 84 Sedlak x , Serkan xx Dk. 55 Özgür xx , Murat Sözkesen xx, Uğurtan x, Okan xx Dk. 76 Evren x 
     Goller Dk. 67 Murat Sözkesen, Dk. 76 Semih Sarı Kartlar Dk. 29 Mahmut Hanefi, Dk. 82 Tuncay Fenerbahçe , Dk. 41 Victoria, Dk. 44 Uğurtan, Dk. 62 Şener, Dk. 72 Okan Çaykur Rizespor 
     Birinci Süper Futbol Ligi'nde Fenerbahçe ile Çaykur Rizespor 1-1 berabere kaldı. 
     10. dakikada Van Hooijdonk'un pasıyla soldan ceza alanına giren Yusuf, Şener'i geçip kaleci Murat Yiğiter ile karşı karşıya kaldı. Bu futbolcunun sol çaprazdan yaptığı vuruşta, kale çizgisine paralel giden topu, Koray kornere atarak tehlikeyi uzaklaştırdı. 
     14. dakikada Ümit'in uzaktan şutunda, top üstten auta gitti. 
     26. dakikada Ümit'in sağdan kullandığı serbest vuruşta, ceza alanında Mahmut Hanefi'nin kafa vuruşunda, meşin yuvarlak üstten auta çıktı. 
     33. dakikada Fenerbahçe'nin kazandığı serbest vuruşta, Van Hooijdonk'un ceza alanı dışından kaleyi cepheden gören pozisyondaki vuruşunda, top yandan auta gitti. 
     35. dakikada Serkan'ın ceza alanı dışından sert şutunda, top direğin yanından auta çıktı. 
     36. dakikada sağ çaprazda Koray'dan topu kapan Yusuf, hızla ceza alanına girdi. Sağ çaprazda kaleciyle karşı karşıya kalan Yusuf'un vuruşunda, top kaleci Murat Yiğiter'den döndü. Dönen topu savunma kornere attı. 
     Karşılaşmanın ilk yarısı da 0-0 sona erdi. 
     
     İkinci yarı 

     50. dakikada Rebrov'un ceza alanı dışından sert şutunda, kaleci Murat uzanarak topu kornere attı. 
     51. dakikada sağdan Rebrov'un kullandığı korner atışında, ceza alanında Van Hooijdonk'un kafa vuruşunda, meşin yuvarlak kaleci Murat'da kaldı. 
     52. dakikada savunmayı çalımlayarak ceza alanına giren Okan'ın kaleci Recep ile karşı karşıya kaldığı pozisyondaki şutunda, top yandan auta çıktı. 
     65. dakikada Ümit'in ceza alanı dışından sert şutunda, meşin yuvarlak yandan auta gitti. 
     67. dakikada sağdan Koray'ın ortasında, sol çaprazda savunmanın arkasına sarkan Murat Sözkesen, ceza alanında gelişine güzel bir plase vuruşuyla topu filelere gönderdi 0-1. 
     76. dakikada Rebrov'un sağdan kullandığı korner atışında, ceza alanında Van Hooijdonk'un kafayla altıpasa gönderdiği topu Semih yine kafayla filelere göndererek, eşitliği sağladı 1-1. 
     80. dakikada Serhat'ın soldan ortasında ceza alanında Rebrov'un kafayla altıpasa gönderdiği topa Semih'in vuruşunda, meşin yuvarlak üstten auta çıktı. 
     81. dakikada Fatih'in ceza alanına ortasında topla buluşan Van Hooijdonk'un kafa vuruşunda, top kaleci Murat'dan döndü. Dönen topu Tuncay tamamlamak isterken, savunma araya girdi ve daha sonra kaleci Murat, meşin yuvarlağa sahip oldu. 
     89. dakikada Van Hooijdonk'un soldan kullandığı serbest vuruşta, kaleci Murat topu iki hamlede kontrol etti. 
     Karşılaşma 1-1 sona erdi. 
     
</TEXT>
</DOC>
