<DOC>
<DOCNO> 153188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun01.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta, Doktor Mikrop'un eşi "maça 6" teslim oldu.. 
</HEADLINE>
<TEXT>

     Irak'ın eski Petrol Bakanı ve Saddam Hüseyin'in danışmanı Amir Raşid Muhammed El Ubaydi, Amerikan birliklerine teslim oldu. 
     Katar'daki ABD Merkez Komutanlığı'ndan yapılan açıklamada, ''Doktor Mikrop'' olarak bilinen mikrobiyolog Rihab Taha'nın eşi El Ubaydi, teslim olduktan sonra gözaltına alındı. 
     ABD'nin 55 kişilik en çok arananlar listesinde 47. sırada, üzerlerinde aranan Iraklı liderlerin resimlerinin bulunduğu iskambil destesinde ise ''maça altılısı'' olarak yer alan ''Füze Adam'' lakaplı El Ubaydi, Irak ordusunda da görev yaptı. 
     Silah dağıtımında Saddam'ın ''nokta adamı'' olan El Ubaydi, petrol bakanlığı görevine yükseltilmişti. 
     El Ubaydi'nin evli olduğu, Irak'ın gizli kimyasal silahlarından sorumlu gösterilen ''Doktor Miyop'' Rihab Taha da ABD tarafından aranıyor. El Ubaydi'nin veya karısının yakalanmasının, Irak'ta kimyasal, biyolojik ve nükleer silah arayan Amerikalı silahsızlanma uzmanlarını rahatlatacağına dikkat çekiliyor. 
     El Ubaydi, şu ana kadar yakalanan 14. Iraklı yetkili oldu. 
     




</TEXT>
</DOC>
