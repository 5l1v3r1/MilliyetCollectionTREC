<DOC>
<DOCNO> 164469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sontur20.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pendik'te 1,5 ayda 11 otomobili kundaklayan kim 
</HEADLINE>
<TEXT>

     Pendik'te son 1.5 ay içinde 11 otomobil kundaklandı. Olayların failinin aynı kişi olabileceğinden şüpheleniliyor. 
     17 Haziran gecesi de Fevzi Çakmak ve Esenler mahallelerinde park halinde bulunan 3 araç yakıldı. Bu araçlardan birinin bir polis memuruna ait olduğu ifade edildi. 
     Polis yetkilileri, camları kırılarak koltukların üzerine yanan maddeler atılan araçların aynı kişi tarafından kundaklanmış olabileceğinden şüphelenildiğini kaydettiler. 
     Olaylarla ilgili polisin yoğun çalışmalarından şu ana kadar sonuç alınamadığı da belirtildi. 
     
     KARTAL'DAKİ KUNDAKLAMALAR 

     Kartal'da da 10 otomobili yaktığı ve 3 otomobil, 1 ev ile 1 dükkandan hırsızlık yaptığı ileri sürülen ve ''Neron'' lakabı takılan Deniz Akdemir 22 , geçtiğimiz yıl yakalanmıştı. 
     Akdemir, Kartal 1. Asliye Ceza Mahkemesi'nce 10 yıl hapis ve 3 milyar 907 milyon lira ağır para cezasına çarptırılmıştı. 
     
</TEXT>
</DOC>
