<DOC>
<DOCNO> 182143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sontur04.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze'deki yangın tamamen söndürüldü 
</HEADLINE>
<TEXT>

     Gebze Organize Sanayi Bölgesi'ndeki GOSB Hacıoğulları Boya ve Kimya Sanayi A.Ş'ye HOB ait fabrikada çıkan yangın, sabaha karşı tamamen söndürüldü. 
     Dün saat 15.30 sıralarında imalathane ve dolum ünitesindeki gaz sızıntısından çıktığı sanılan yangın, bina içerisindeki kimyasal maddelerin tamamının yanmasının yanı sıra itfaiye ekiplerinin yaklaşık 13 saatlik çalışmasıyla söndürüldü. 
     Fabrikada işçi bulunduğu iddiası üzerine bölgeye gelen AKUT ekipleri de, tesislerde arama yaptı. Ancak, içeride olduğu söylenilen Cennur Demirci adındaki işçiye ulaşılamadı. 
     Fabrikadaki zararın 10 milyon dolar civarında olduğu tahmin ediliyor. 
     Bu arada, GOSB Genel Direktörü Okan Çağlar, bölgedeki diğer sanayi kuruluşlarıyla biraraya gelinerek, yanan tesisin sahiplerine nasıl yardım edileceğinin görüşüleceğini bildirdi. 
     
</TEXT>
</DOC>
