<DOC>
<DOCNO> 183477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sontur32.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK toplantısı bitti... Irak'a asker göndermeye tavsiye çıkmadı... 
</HEADLINE>
<TEXT>

     Milli Güvenlik Kurulu MGK toplantısında yapılan değerlendirmelerde, ulusal çıkarların ve güvenliğin etkinlikle korunması temel hedefini gözeten Türkiye'nin, Irak'ın en kısa sürede ulusal birlik ve bütünlük içinde esenliğe kavuşması, bölgede güvenlik ve istikrarın sağlanması yönünde yakın komşusuna verebileceği desteğin tüm boyutlarıyla ele alındığı bildirildi. 
     MGK Genel Sekreterliği tarafından yayınlanan basın bildirisinde, MGK toplantısında, Irak'taki gelişmeler ve bunların olası yansımaları ile Türkiye'nin katkıları üzerinde kapsamlı bir değerlendirmenin yapıldığı kaydedildi. 
     MGK bildirisi şöyle 
     ''Bu çerçevede, Irak'ta ve Türkiye'de Iraklı kesimlerle yapılan temaslar, Birleşmiş Milletler çerçevesindeki faaliyetler, terör örgütünün Irak'tan tasfiyesi, harekat sonrası dönemde bu ülkenin istikrarına ve yeniden yapılandırılmasına katkılarımız ayrıntılı olarak ele alınmıştır. 
     Yapılan değerlendirmelerde, ulusal çıkarlarımızın ve güvenliğimizin etkinlikle korunması temel hedefini gözeten Türkiye'nin, Irak'ın en kısa sürede ulusal birlik ve bütünlük içinde esenliğe kavuşması, bölgede güvenlik ve istikrarın sağlanması yönünde yakın komşusuna verebileceği destek tüm boyutlarıyla ele alınmıştır. 
     Ayrıca, Türkiye'nin güvenliğini yakından ilgilendiren diğer dış politik gelişmeler de ele alınmıştır.'' 
     
</TEXT>
</DOC>
