<DOC>
<DOCNO> 160903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/siyaset/siy10.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Polonya'dan asker talebi yok 
</HEADLINE>
<TEXT>

     Dışişleri Bakanı Abdullah Gül, Irak'taki istikrar gücünde rol alması kesinleşen Polonya'nın, Türkiye'den resmi bir asker talebinin olmadığını söyledi. NATO Dışişleri Bakanları İlkbahar Dönemi Toplantıları'na katılan Gül, Polonya Dışişleri Bakanı Wlodzimierz Cimoszewicz'le görüşmesinde asker talebi olup olmadığı sorusu üzerine şöyle konuştu "Bir talep söz konusu değil. Polonya'ya güneyde bir sektör verildi. Onlar da pek çok konuyu fikir olarak bizimle paylaşmak istiyor. Kuzey olsaydı, belki Türkiye de gelecekti. Sonra onlara Kerbela ve Necef tarafı düşünce, gelmesine gerek kalmadı." Gül, Türkiye'den yardım istediklerini ve Türkiye'nin de Polonya ile tecrübelerini paylaştığını kaydetti. 
     

</TEXT>
</DOC>
