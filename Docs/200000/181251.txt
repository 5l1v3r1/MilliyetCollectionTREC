<DOC>
<DOCNO> 181251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun44.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD askerlerine saldırılar sürüyor... 
</HEADLINE>
<TEXT>

     Irak'ta Amerikan askerlerini hedef alan 2 ayrı saldırıda, toplam 5 Amerikan askeri yaralandı. 
     Amerikan askeri ordusu sözcüsü, Ramadi'de bu sabah düzenlenen bir saldırıda 2 Amerikan askerinin yaralandığını açıkladı. 
     Sözcü, ilk saldırıdan yaklaşık 3 saat sonra da Felluce yakınlarında araçları mayına çarpan 3 Amerikan askerinin yaralandığını söyledi. Sözcü olayın kaza olduğunu açıklarken, mayına çarpan aracın etrafına toplanan yöre sakinlerinin Amerikan aleyhtarı sloganlar attıkları belirtiliyor. 
     Felluce'deki olayla ilgili ilk bilgilerde, toplam 4 Amerikan askerinin yaralandığı, birinin durumunun ağır olduğu belirtilmişti. 
     
</TEXT>
</DOC>
