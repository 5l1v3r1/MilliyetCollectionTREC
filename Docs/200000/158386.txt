<DOC>
<DOCNO> 158386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/spor/spo15.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Ceza yağmuru      PFDK dopingli ilaç gerekçesiyle Bandırmalı Hasan Zengin'e 6 ay, kulübüne de para cezası verdi. Denizlili Mustafa 2 maç, Altaylı Çağdaş ise 1 maç ceza aldı. 
     
İmza günü      MUSTAFA Denizli bugün Vestel Manisaspor ile resmi sözleşme imzalayacak. Taraftarların Denizli için 7 adet dana kesmeyi planladığı bildirildi. 
     
Hakan'a ilgi      BLACKBURN Rovers'tan ayrılan Hakan Şükür'e Japonya ve G.Kore'den teklif geldiği iddia edildi. Tecrübeli futbolcunun kararsız olduğu öğrenildi. 
     
Aigner emekli      34 yıldır UEFA'da görev yapan Gerhard Aigner emekli olmaya karar verdi. Aigner'in yerini İsveçli Lars - Christer Olsson'a bırakacağı vurgulandı. 
     
Cazip bilet      ANKARAGÜCÜ, yeni sezonun kombine biletlerini satmak için promosyon başlattı. Mankenler, otobüsle Ankara sokaklarını dolaştı. 
     
Sinan şoku      SÜPER Lig'de kritik günler yaşayan Altay'ın tecrübeli oyuncusu Sinan apandisit ameliyatı oldu. Golcü futbolcunun sezonu kapattığı bildirildi. 
     
Niyazi tamam      MALATYA transferde atağa kalktı. Sarı-Kırmızılılar'ın, İstanbulsporlu Niyazi ile iki yıllık sözleşme imzaladığı bildirildi. 
     
Antep atakta      GAZİANTEP, Kocaeli'den ayrılacağını açıklayan Lazarov ile söz kesti. Kırmızı-Siyahlılar, Bulgaristan'da yıldız futbolcuyla görüştü. 
     
Erol gözde      YUNANİSTAN'IN Panionios takımında oynayan Erol Bulut'a teklif yağdığı açıklandı. Gurbetçi futbolcunun, Panathinaikos ile görüştüğü bildirildi. 
     

</TEXT>
</DOC>
