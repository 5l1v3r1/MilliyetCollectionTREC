<DOC>
<DOCNO> 184290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun10.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da makineden para çalan Türk - Japon çetesi.. 
</HEADLINE>
<TEXT>

     Japonya'da, 16 Türk ile 3 Japon'dan oluşan bir çetenin, sigara, gazoz gibi şeylerin satıldığı makinelerden yaklaşık bir yıl içinde 65 milyon yen 790 milyar lira çaldığı bildirildi. 
     Gunma eyalet polisinin verdiği bilgiye göre, suçlarını itiraf eden çete üyeleri, ikili, dörtlü gruplara bölünerek karayollarında dolaşıyor ve buralardaki makinelerden para çalıyorlardı. 
     Çete üyelerinin Japonya'nın 23 şehrinde hırsızlık yaptığının sanıldığı belirtildi. 
     Çetenin, makineleri matkapla delerek bir gecede 10 ila 20 makinedeki paraları çaldığı, geçen yıl ekim ayından beri 2170 makineyi boşalttığı bildirildi. 
     Polis, Türk çete üyelerinin çaldıkları paraların bir kısmını Türkiye'deki ailelerine gönderdiklerini bildirdi. 
     Yakalanan çete üyelerinden birinin kadın olduğu, kaçak başka bazı çete üyelerinin de bulunduğunun sanıldığı belirtildi. 
     
</TEXT>
</DOC>
