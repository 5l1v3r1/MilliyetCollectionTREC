<DOC>
<DOCNO> 153219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun32.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar "dominant teyze" seviyor... 
</HEADLINE>
<TEXT>

     Toplam 6 ülkede yapılan bir anketin sonucuna göre, İtalyanlar, otoriter eş tercihinde 1. sırada. 
     Psikologlardan oluşan Eppa isimli bir grubun İtalya, İspanya, Fransa, Almanya, İsveç ve İngiltere'de yaptığı ankete, her ülkeden 25 ila 45 yaşlarında 2000'er erkek katıldı. 
     Anket sonucunda, İtalyan erkeklerin yüzde 38'inin otoriter kadınlardan hoşlandığı ortaya çıktı. 
     İtalyanlardan sonra sırasıyla İspanyollar yüzde 32, Fransızlar yüzde 26, Almanlar yüzde 20, İsveçliler yüzde 18 ve İngilizler yüzde 16'yla otoriter kadınları tercih ediyor. 
     Anketi yapan psikologlar, otoriter eşleri olan erkeklerin, diğer erkeklere göre, yüzde 30 oranında daha sık seks yaptığının da ortaya çıktığını söylediler. 
     Psikolog Massimo Cicogna, İtalyanların bu tercihinin ''gizli anaerkillik''le ilgili olduğunu belirterek, dominant kadının erkeğin annesinin rolünü devam ettirdiğini kaydetti. 
     




</TEXT>
</DOC>
