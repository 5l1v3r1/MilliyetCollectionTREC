<DOC>
<DOCNO> 196328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun26.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Irak ve Afganistan'da görevimiz sürecek" 
</HEADLINE>
<TEXT>

     ABD Dışişleri Bakanı Colin Powell, Irak ve Afganistan'daki görevlerinin, siyasi ve askeri güçlüklerine rağmen süreceğini bildirdi. 
     Powell, Le Monde gazetesinde yayımlanan yazısında, Afganistan'da devrilen Taliban yönetimi yanlıları geçmişe dönmek isterken, Irak'ta da eski rejimden geriye kalanların yakalanmalarının kaldığını kaydetti. 
     Washington'un bu iki ülkedeki görevini tamamlamak konusunda kararlı olduğunu belirten Powell, ''Afganistan ve Irak'ın, terörizme karşı küresel savaşta iki sahne olduğunu'' yazdı. 
     Görevi tamamlamak için sabırlı olacaklarını ifade eden Powell, Irak'ta, dışardan gelen teröristlerin de yenilgiye uğratılacağını belirtti. 
     Powell, Afganistan'ın, ''uluslararası topluluğun nasıl birlikte çalışabileceğine mükemmel bir örnek teşkil ettiğini'' de yazdı. 
     
</TEXT>
</DOC>
