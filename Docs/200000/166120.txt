<DOC>
<DOCNO> 166120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/siyaset/siy06.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadenizliler buluştu 
</HEADLINE>
<TEXT>

     TAHSİN AKSU İstanbul 

     Başbakan Recep Tayyip Erdoğan ve Doğan Holding Yönetim Kurulu Başkanı Aydın Doğan, Karadenizliler Vakfı’nın 12. kuruluş yıldönümü nedeniyle vakfın İstinye’deki tesislerinde düzenlenen yemeğe katıldı. 
     Bu tür gecelerin insanları birbirine daha da yaklaştırdığını belirten Erdoğan, "Bizim üç tane kırmızı çizgimiz var" dedi. Erdoğan, müsaade etmeyecekleri "üç tane kırmızı çizgiyi" ise şöyle açıkladı Dinin istismarı, ırka dayalı milliyetçilik ve bölgesel milliyetçilik. 
     Başbakan Erdoğan, konuşmasını şöyle sürdürdü "Şu anda burada sağ olsun kendi memleketinde okullar yaptıran, çeşitli yatırımlar yapan işadamlarımız var. Aydın Bey olsun, Mehmet Ali Bey olsun, İbrahim Bey olsun, örnekleri çoğaltabiliriz. Şimdi gelin, okul mu yapıyorsunuz Eskiden yüzde 5 gidere sayılıyordu. Şimdi bunun yüzde 100’ünü gidere sayalım. Yeter ki, okul yapın. Bunun kanununu da çıkardık." 
     

</TEXT>
</DOC>
