<DOC>
<DOCNO> 163430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sondun04.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood'un en gözde çiftleri... 
</HEADLINE>
<TEXT>

     Ünlü aktör Brad Pitt ile eşi ''Friends'' dizisinin sempatik yıldızı Jennifer Aniston, Hollywood'un en gözde ve birbirine yakışan çifti seçildi. 
     Internet sitesi ''netscape''in anketinde, ipi Jennifer Aniston ve Brad Pitt göğüsledi. İlk olarak birarada objektiflere yakalandıkları 1998'den bu yana çok sayıda söylentiye hedef olan ve hepsini bertaraf eden çift, 29 Temmuz 2000'de Malibu'da hayatlarını birleştirdi. 
     Pitt'in Juliette Lewis ve Gwyneth Paltrow ile nişanlanıp ayrılmasının ardından meydana gelen kendine güvensizliğini de aşmasına yardımcı olan Jennifer Aniston, en kısa sürede anne olmak istediğini belirtiyor. Brad Pitt de, ''Vanity Fair'' dergisinde yer alan röportajında, ''Bir aile olmanın özlemi içindeyim'' diyerek eşinin sözlerine destek veriyor. 
     
     ''MATRIX'' GÜZELİNİN MUTLU YUVASI 
     Aktör Will Smith ile ''Matrix Reloaded'' filminin yıldızlarından Jada Pinkett-Smith ankette ikinci. 
     Türkiye'de bir dönem ekranların gözde dizilerinden olan ''The Fresh Prince of Bel Air'' ile üne kavuşan Will Smith, ''Jada, bir gece aniden Eşim olmanı istiyorum. Sensiz yaşamam imkansız deyince yuvanın temeli atıldı'' sözleriyle evliliğe nasıl adım attıklarını yansıtıyor... 
     Hayranlarının aynı filmde birlikte rol almasını dört gözle beklediği çift, sinemanın örnek ailelerinden. 
     Reese Witherspoon ve Ryan Phillipe, listenin üçüncü sırasında. Genç yaşlarına rağmen mutlu bir evlilik yürüten oyuncu çiftten 21 yaşındaki Witherspoon, şu günlerde ''Unutma Beni-Sweet Home Alabama'' filmiyle Türk ve dünya izleyicisini fethetmekle meşgul. 22 yaşındaki aktör Phillipe, daha önce tanıştıklarını ancak arkadaş olduklarını belirterek, ''Bizimki ikinci görüşte aşk'' diyor. 
     Listenin dördüncü sırasında, ''Vampir Avcısı Buffy'' dizisinin yıldızı Sarah Michelle Gellar ile aktör eşi Freddie Prinze Jr. yer alırken, Madonna ve eşi yönetmen Guy Ritchie de listenin onuncu sırasına yerleşti. ''Hollywood'un En Gözde 10 Çifti'' anketinin sonuçları şöyle 
     1. Brad Pitt-Jennifer Aniston 
     2. Will Smith-Jada Pinkett-Smith 
     3. Ryan Phillipe-Reese Witherspoon 
     4. Freddie Prinze Jr.-Sarah Michelle Gellar 
     5. Ethan Hawke-Uma Thurman 
     6. Matthew Broderick-Sarah Jessica Parker 
     7. John Stamos-Rebecca Romijn-Stamos 
     8. Ben Stiller-Christine Taylor 
     9. Tim McGraw-Faith Hill 
     10. Guy Ritchie-Madonna 
     
</TEXT>
</DOC>
