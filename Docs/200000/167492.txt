<DOC>
<DOCNO> 167492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/soneko02.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
YPK, 2004 sonu itibariyle doların 1 milyon 920 bin lira öngörüyor 
</HEADLINE>
<TEXT>

     2004 yılsonu itibariyle tüketici fiyatlarındaki artış yüzde 12 olarak öngörülüyor. 
     Gelecek yıl Gayrısafi Milli Hasıla GSMH deflatörünün ortalama enflasyon yüzde 12.5, büyümenin ise yüzde 5 olması bekleniyor. Gelecek yıla dönük ortalama dolar kuru ise 1 milyon 920 bin lira olarak belirlendi. 
     Yüksek Planlama Kurulu'nun YPK , ''2004 Yılı Programı ve Mali Yıl Bütçesi'' Makro Çerçeve Kararı, Resmi Gazete'de yayımlandı. 
     
     ORTALAMA DOLAR KURU VE ÖNCELİKLİ YATIRIMLAR 

     YPK, 2004 yılında kuruluşların yabancı para cinsinden yapacakları harcamalar için gösterge niteliğinde olmak üzere, ortalama Dolar kurunu da, 1 milyon 920 bin lira olarak belirledi. 
     Kararda öncelik yatırımlar da düzenlendi. Buna göre, kamu bazındaki ödenek tahsislerinde sektörel ve bölgesel önceliklerin yanı sıra devam eden projelerden 2004 yılı içinde tamamlanarak ekonomiye kazandırılabilecek projelere, uygulamasında önemli fiziki gerçekleşme sağlanmış öncelikli projelere, yatırım programında yer alıp, dış finansmanı sağlanarak önemli fiziki gerçekleşme sağlanmış öncelikle projelere, başlatılmış bulunan diğer projelere bağlantılı veya eşzamanlı olarak yürütülmesi ve tamamlanması gereken öncelikli projelere, afetlerin önlenmesi ve afet hasarlarının telafisine yönelik projelere ağırlık verilecek. 
     YPK'nın kararında, Makro Politikalar ve Büyüklükler kapsamında sürdürülebilir bir büyüme ortamının oluşturulması amacına yönelik, sağlam bir mali yapının oluşturulması ve enflasyonun mevcut seviyesinden daha da aşağılara çekilmesi hedefleri çerçevesinde, 2004 yılında da öngürülen faiz dışı fazla hedefine ulaşarak mali disiplini sağlamak, öncelikler arasında gösterildi. 
     Yine eğitim, sağlık ve sosyal güvenlik başta olmak üzere insan kaynaklarının geliştirilmesine yönelik yatırımlara ağırlık verilmesi, Türkiye'nin AB'ye üyeliği yönünde ortaya koyduğu politika ve önceliklerin hayata geçirilmesi yönünde sürdürübilen çalışmaları hızlandırarak zamanında sonuçlandırıp, başlatılmış bulunan yapısal reformları kararlılıkla gerçekleştirmek de bu öncelikler arasında sayıldı. 
     
     MAKRO BÜYÜKLÜKLER 

     Bu politikalar çerçevesinde 2004 yılı sonu itibariyle tüketici fiyatları endeksindeki artışın yüzde 12, GSMH deflatörünün yüzde 12.5 ve GSMH büyümesinin de yüzde 5 olması öngörüldü. 
     Kararda, Bütçe Politikaları ve Büyüklükler tarif edilirken, bütün kamu kurum ve kurulaşlarının bütçe hazırlama süresince yapılacak çalışmalarda kendi kurumsal öncelik ve dengelerinin yanı sıra ülke ekonomisinin öncelik ve imkanlarını da göz önünde bulunduracaklarına vurgu yapıldı. 
     
     ANALİTİK BÜTÇE DÖNEM 

     Bu arada YPK kararı uyarınca, 1 Ocak 2004 tarihinden itibaren genel bütçeli daireler ile katma bütçesi daireler, 1 Ocak 2005 tarihinde itibaren mahalli idareler, sosyal güvenlik kurumları, kamu tüzel kişiliğine sahip kurul ve üst kurullar, fonlar ile bütçenin yatırım ve transfer tertibinden yardım alan kurum ve kurumluşlar ile 1 Ocak 2006 tarihinden itibaren döner sermeyeli kuruluşlar ile diğer kurum ve kuruluşlar kamu iktisadi teşebbüsleri hariç , bütçelerini ''analitik bütçe'' sınıflanmasına uygun olarak hazırlayıp uygulamaya başlayacaklar. 
     Geçmiş yıllarda konsolide bütçe kapsamındaki kamu idalerinin bütçe teklifleri, bir önceki yıl bütçe başlangıç ödeneklerinin hedef GSMH deflatörü ile çarpılması sonucunda ekonomik ayırım bazında personel, yatırım ve tranfer belirlenmekte idi. 
     Ancak 2004 yılından itibaren mevcut bütçe sınıflandırma sisteminin tamamen terk edilerek analitik bütçe sınıflandırma sistemine geçilmesi nedeniyle, bu şekilde bir tavanının belirlenmesi uygun bulunmadı. 
     Bu nedenle konsolide bütçe kapsamındaki kamu idareleri, 2003 yılı toplam başlangıç ödeneklerinin, kararda gösterge niteliğinde verilen GSMH deflatörü ile çarpılması suretiyle bulunacak olan toplam ödenek tavanı içinde kalmak ve analitik bütçe sınıflandırması ilke ve esaslarına uymak süretiyle 2004 yılı bütçe tekliflerini hazırlayacaklar. 
     
     KAMU YATIRIM PROGRAMININ RASYONELLEŞTİRİLMESİ 

     YPK ayrıca, kamu yatırım programında son iki yıldır sürdürülen rasyonelleştirme faaliyeti kapsamında, ilk aşamada, yatırım programlarında yer aldığı halde yapılabilirliğini ve önceliğini yitirmiş önemli sayıda projeyi programdan çıkararak, 2003 yılı Yatırım Prggramında yer alan projelerin ortalama tamamlanma süresini büyük oranda azalttı. 
     Acil ve çok zorunlu haller dışında yatırım programına yeni proje alınmayacak. Getirilen bu sınırlamaya, 2004 yılı Yatırım programı uygulama sürecinde de devam edilecek. 
     
</TEXT>
</DOC>
