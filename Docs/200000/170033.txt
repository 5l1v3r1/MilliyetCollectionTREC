<DOC>
<DOCNO> 170033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sonspo11.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Brugge'un santraforu, babasının ameliyat parasına transfer oldu 
</HEADLINE>
<TEXT>

     Belçika Birinci Ligi'nde geçen sezon şampiyonluğa ulaşan Club Brugge takımında, Perulu santrfor Andres Mendoza, transfer olmaya hazırlandığı Suudi Arabistan'ın Al Ain Kulübü'nden babasının ameliyat ücretini karşılamasını istedi. 
     Mendoza, başkent Lima'da yaşayan kalp hastası babasının acilen ameliyat olması gerektiğini ve Al Ain Kulübü Başkanı'nın transfer olduğu taktirde ameliyat masraflarını ödeyeceğini açıkladı. 
     Operasyonun ABD'nin Miami kentinde olması ve dünyanın en büyük doktorları tarafından yapılması gerektiğine dikkati çeken Mendoza, ''Bu parayı ödeyemeyeceğim. Ancak Al Ain takımına transfer olduğum taktirde babam kurtulacak'' dedi. 
     Suudi Kulübü yetkilileri ise Mendoza'yı hemen transfer etmek istediklerini, hem ameliyata, hem de Perulu santrfora yüksek ücret ödemeye hazır olduklarını açıkladılar. 
     Perulu futbolcunun transferiyle ilgili olarak Belçika Kulübü'nün henüz karar almadığı bildirildi. 
     
</TEXT>
</DOC>
