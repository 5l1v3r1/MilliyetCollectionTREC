<DOC>
<DOCNO> 161413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/yazar/tamer.html </URL>
<DATE> 2003/06/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sanayimizden sektörel fotoğraflar 4 
</HEADLINE>
<TEXT>

     5. İstanbul Sanayi Forumu’nda bana göre en ilginç konuşmalardan birini, deri ve ayakkabı sektörünü temsilen Seyit Ali Gündüz yaptı. Çünkü Gündüz, kayıt dışının sadece üretimde değil, ihracatta da ağırlıkta olduğu bir sektörden söz ediyordu. Tabii bu durumda sektörle ilgili veriler için de değişik hesaplama yöntemlerine başvurmak gerekiyordu. 
     Örneğin Gündüz, Başbakan Tayyip Erdoğan ve ekonomiyle ilgili 3 bakana hitaben yaptığı konuşmada Türkiye’nin kayıtlı artı kayıt dışı toplam deri ihracatının 2.5 milyar doları bulduğunu, şu hesaba dayanarak anlattı 
     
     İhracat 2.5 milyar mı 
     "Ülkemizde yılda 25 milyon küçükbaş, 4 milyon büyükbaş hayvan kesiliyor ve ham deri ihracı yasak olduğundan bunların tümü Türkiye’de kullanılıyor. Bu miktara ek olarak 2002’de 734 milyon dolarlık ham deri ithalatı yapıldığını da dikkate alırsak, Türkiye’de 1 milyar dolardan fazla değerde ham deri kullanıldığı sonucuna varırız. Bu ham deri, bitmiş deri, ceket ve ayakkabı haline geldiğinde 3 milyar dolarlık bir değere ulaşmaktadır. Bu hesaplama yoluyla, deri sektörümüzün yıllık en az 2.5 milyar dolarlık ihracat gerçekleştirdiği sonucuna varmak gerçekçidir." 
     
     Kayda geçmeyen ihracat 
     Pekiyi sektörde kayıtlara geçen resmi ihracat rakamı ne 
     Gündüz’ün verdiği bilgiye göre 2002’de beyannameli ihracat rakamı 750 milyon dolar. Yani gerçek ihracatın üçte birinden bile az. İhracatın kayda geçememesinin en önemli nedeni ise Rusya. 90’lı yıllardan beri sektörün en büyük ihraç pazarı Rusya Federasyonu ve Bağımsız Devletler Topluluğu. Ancak Gündüz’ün belirttiği gibi "Rusya’nın pazar yapısına hızla uyum sağlamak amacıyla konan özel faturalı ihracat uygulamasının da artık bir biçimde beyannameli ihracatla eşleştirilmesi gerek. Zira özel faturalı ihracatlarda da gümrük işlemleri yapılıyor, KDV’ler iade ediliyor, teşvik taahhütleri kapatılabiliyor, mal değerinin döviz olarak bankalarda bozdurulması mecburi tutuluyor, ama her nedense bu ihracatlar resmi rakamlara dahil edilmiyor." 
     Gündüz’ün verdiği bilgiye göre Türkiye’den her yıl bavul ticareti yoluyla yapılan 3 milyar dolarlık ihracatın üçte biri deri, ayakkabı ve saraciye mamulleri oluşturuyor. Sadece Yeşilköy Havaalimanı’ndan 2002’de 239 milyon dolarlık özel faturalı ihracat yapılmış. Diğer gümrük kapılarıyla birlikte bu rakam 500 milyon doları buluyor. 
     
     Öncelikli sorunlar 
     Deri mamulleri ve ayakkabı geleneksel aile işletmeciliğinin korunduğu, emek yoğun, katma değeri yüksek ve ihracata yönelik, "turistik" bir sektör. Turistik, çünkü ülkemize gelen yabancıların en fazla talep ettikleri 3 maldan 1’i diğer 2’si altın ve halı . AKP hükümetinden acil çözüm bekledikleri sorunlar ise 2 aşamalı. Öncelikle ihracat ağırlıklı oldukları için diğer ihracatçı sektörlerle ortak sorunlarını sıralıyorlar 

</TEXT>
</DOC>
