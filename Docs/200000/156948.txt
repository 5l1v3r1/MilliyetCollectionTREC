<DOC>
<DOCNO> 156948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sontur25.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdan azabına dayanamayıp teslim oldu... 
</HEADLINE>
<TEXT>

     Yalova'da, 15 gün önce bisikletle okula giden baba-kıza çarparak ölümlerine yol açtıktan sonra firar eden minibüs sürücüsü, ''Vicdan azabı duyduğunu'' söyleyerek teslim oldu. 
     Alınan bilgiye göre, Yalova Emniyet Müdürlüğü'ne kazaya karışan 34 VV 2527 plakalı minibüsüyle gelen Tahir Aslan, verdiği ifadede, Mehmet Şerif Gültepe 45 ve kızı Ebru Gültepe'nin 11 ölümüne sebebiyet verdiğini itiraf etti. 
     Yalova Depremzedeler Derneği'nin kurucu başkanı da olan Tahir Aslan, kaza anında ''Ağaca vurduğunu sandığını'', ancak gerçeği fark edince panik yaparak kaçtığını belirterek, şunları söyledi 
     ''Arabamı garajda sakladım. Baktım ki polis seferber olmuş beni arıyor, vicdan acabı çektiğim için kaza yaptığım araçla teslim olmaya karar verdim. Kaza gününden bu yana vicdan azabından dolayı gözüme uyku girmedi. Ticari sorunlarım nedeniyle çok dalgındım. Olayın nasıl olduğunu hala hatırlamıyorum. 15 gündür huzursuzluk çekiyorum.'' Tahir Aslan, sorgulamasının tamamlanmasının ardından sevk edildiği mahkemece tutuklandı. 
     
</TEXT>
</DOC>
