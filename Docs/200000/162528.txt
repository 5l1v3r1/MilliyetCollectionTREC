<DOC>
<DOCNO> 162528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sontur02.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Etiler'de 8 katlı apartmanda yangın çıktı... 
</HEADLINE>
<TEXT>

     Etiler'de 8 katlı apartmanda çıkan yangın, maddi hasara yol açtı. 
     Cengiz Topel Caddesi Uçaksavar Sitesi'ndeki Deniz Apartmanı'nın 4. katında bulunan Hülya Erdinç'in kaldığı dairede, henüz belirlenemeyen bir nedenle yangın çıktı. 
     Dairedeki eşyaların tutuşmasıyla kısa sürede büyüyen yangın sırasında içeride olan Erdinç, olay yerine gelen polislerce dışarı çıkarıldı. 
     Yangının yayılarak diğer katlara sıçrama ihtimaline karşı bina ile bitişiğindeki yapıda kalan ve uykuda olan vatandaşları tahliye eden polis, durumu itfaiyeye bildirdi. 
     Olay yerine gelerek merdiven yardımıyla 4. kata kadar ulaşan ve camı kırarak daireye giren itfaiye ekipleri, yangını diğer katlara sıçramadan söndürdü. 
     Yangının çıktığı dairede maddi hasar meydana geldi. 
     
</TEXT>
</DOC>
