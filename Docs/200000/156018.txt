<DOC>
<DOCNO> 156018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sontur09.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze'de trafik kazası 3 ölü, 16 yaralı 
</HEADLINE>
<TEXT>

     Kocaeli'nin Gebze İlçesi'nde dün gece meydana gelen zincirleme trafik kazasında 3 kişi hayatını kaybetti. Kazada 16 kişi yaralandı. 
     Dilovası'nda dün gece meydana gelen kazada, Ömer Çubuk yönetimindeki 41 DF 328 plakalı özel otomobilin ani fren yapması sonucu, arkadan gelen Erdal Şen idaresindeki 58 SC 554 plakalı tuğla yüklü kamyon bu araca çarpıp viyadükten uçtu. Arkadan gelen Recep Şenel'in kullandığı 42 SK 244 plakalı TIR ile Samsun yönüne giden Alaçam Seyahat Firması'na ait 55 TA 864 plakalı yolcu otobüsü de öndeki kontrolden çıkıp devrildi. 
     Kazada otomobilde bulunan Ömer Çubuk ve Aynur Karamus ile otobüs yolcularından Fahrettin Tasla hayatını kaybetti. 
     Zincirleme kazada yaralanan Mukaddes Çubuk, Meryem Karamus, Esma Karamus, Recep Şenel, Tacettin Arpa, Kader Güler, Osman Akar, Emine Tasla, İbrahim Aslan ve Dursun Alkan Gebze'deki hastanelerde, Hüseyin Akpınar, Erdal Şen ve Şükrü Koç Kartal Eğitim ve Araştırma Hastanesi'nde tedavi altına alındı. 
     Fatma Zengin, Nedime Bozdemir aynı hastanede ayakta tedavi edilerek taburcu edilirken, vatani görevini yapan er İdris Akyüz GATA Haydarpaşa Eğitim ve Araştırma Hastanesi'ne sevk edildi. 

     
</TEXT>
</DOC>
