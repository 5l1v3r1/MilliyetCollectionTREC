<DOC>
<DOCNO> 191669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sontur16.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den 7 Avrupa kentine indirimli uçuş... 
</HEADLINE>
<TEXT>

     Türk Hava Yolları THY , Avrupa'nın 7 önemli kentine indirimli uçacak. 
     THY'den yapılan yazılı açıklamaya göre, Avrupa'nın 7 kentine gidiş-dönüş biletlerinde uygulanacak indirimli ücretler ve tarihleri şöyle 
     1 Kasım 2003-31 Mart 2004 tarihleri arasında ekonomi sınıfında İstanbul'dan Frankfurt ve Münih ile Ankara ve İzmir'den Münih'e 189 dolar, Ankara ve İzmir'den Frankfurt'a 239 dolar. 
     1 Kasım-28 Aralık 2003 tarihleri arasında business sınıfında İstanbul, Ankara ve İzmir'den Zürih, Cenevre ve Basel'e 825 dolar, Türkiye'nin diğer noktalarından aynı kentlere 925 dolar. Aynı tarihler arasında ekonomi sınıfında ise İstanbul, Ankara ve İzmir'den Zürih'e 289 dolar, diğer noktalardan 389 dolar. Yine söz konusu tarihler arasında İstanbul, Ankara ve İzmir'den Cenevre ve Basel'e 329 dolar, diğer noktalardan da bu kentlere 429 dolar. 
     THY açıklamasında ayrıca, bu ayın içinde Frankfurt, Münih ve Düsseldorf seferlerinde yapılan indirimlerin 20 Kasım 2003 tarihine kadar devam edeceği belirtildi. Bu uçuşlarda ekonomi sınıfı gidiş-dönüş bilet ücretinin, İstanbul ve Ankara'dan Frankfurt, Münih ve Düsseldorf'a 239 dolar, İzmir'den Frankfurt, Münih ve Düsseldorf'a 289 dolar, Türkiye'nin diğer noktalarından da aynı kentlere 339 dolar olarak belirlendiği kaydedildi. 
     Açıklamada, aynı tarihe kadar ekonomi sınıfında devam edecek bir başka indirimin ise Varşova hattı olduğu vurgulanarak, bu kapsamda İstanbul, Ankara ve İzmir'den Varşova'ya gidiş-dönüş bilet ücretinin 239 dolar, diğer noktalardan da 339 dolar olduğu bildirildi. 
     Bu hizmetten yararlanmak isteyenler, THY'nin ''0 212 444 0 849'' numaralı telefonu ve ''www.thy.com'' web adresinden ayrıntılı bilgi alabilecekler. 
     
</TEXT>
</DOC>
