<DOC>
<DOCNO> 152531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/yazar/guclu.html </URL>
<DATE> 2003/04/26/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Keşfetmeyi seviyor musunuz 
</HEADLINE>
<TEXT>

     Kimi yeni kentler, yeni ülkeler görmeyi ister, kimi de yeni restoranlar keşfetmeyi. Eğlenme mek nlarından alışveriş merkezlerine kadar gezilecek, görülecek, keşfedilecek o kadar çok yer ve insan vardır ki bazen bir ömür bile yetmez. 
     Yorucu da olsa heyecan verir. Geride de öylesine anılar ve izler bırakır ki bir sonraki keşifler için kronometre çalışmaya başlamıştır bile. 
     Aşkı da k şifin keşfine benzetenler var. Kimi keşfettiği bir limanda kalır, kimi de arayışlarını sonsuza dek sürdürür derler. 
     Türk eğitim sistemi, her ne kadar insanın içindeki araştırmacı ruhu köreltmek için elinden geleni yapsa da tam olarak öldüremiyor. Ezberci eğitimin baskısından kurtulan hemen herkesin yeni limanlar arayışı hep bundan. Hayatı zevkli kılan da bu değil mi Her keşif bir heyecana dönüşüp size mutluluk veriyorsa bundan daha güzel ne olabilir... 
     
İstanbul Tıp Fakültesi      İstanbul Çapa Tıp'ı, yıllar sonra, önceki gün bir kez daha gezdim. En son Katırcıoğlu'nun dekanlığı döneminde gitmiştim. O zaman da aynı heyecanı duymuş, yapılanları, gayretleri takdirle karşılamıştım. Şimdi de. İleriye yönelik çok önemli adımlar atılmış. Yeni ameliyathaneler, laboratuvarlar, poliklinikler, yataklı tedavi üniteleri eklenmiş. Kütüphane, internet ofisleri, otopark ve daha pek çok yenilik. Gördüm, mutlu oldum. 
     Öğretim kurumlarını gezmek benim en büyük tutkularımdan birisi. Yurtiçi veya yurtdışında bir yerlere gittiğimde uğrak yerlerimden birisi de mutlaka öğretim kurumları olur. İddia ediyorum, üniversiteleri YÖK Başkanı ve YÖK üyelerinden çok daha fazla gezdim ve sorunlarını onlardan çok daha iyi biliyorum. Yine aynı şekilde Milli Eğitim Bakanlığı'na bağlı okulları da son 20 yılın bakanlarından çok daha fazla ziyaret ettim. Bütün bu gezileri işimin bir gereği olduğu kadar zevkle, heyecanla yaptım. Çünkü onların her biri benim için farklı bir dünya idi. 
     İstanbul Tıp'ın merdivenlerini tırmanırken, açılan her yeni kapıdan girerken hissettiğim de buydu. 
     Öğrenci, öğretim elemanları, çalışanları, hasta ve ziyaretçileri ile her gün asgari 50 bin kişiye ev sahipliği yapan İstanbul Tıp, o tıkış tıkış görüntüsünün ardında Amerikan filmlerinde izlediğimiz pırıl pırıl hastane ortamlarına da sahip. Hele hele hayırseverlerin yaptırdığı bölümler bir harika. Eğer kıyıda köşede nereye bağışlayayım diye düşündüğünüz bir paranız varsa, eğitim kurumları gibi yine en doğru adreslerden birisi sağlık kurumları olacaktır. Eminim en iyi şekilde değerlendirilecek ve size hayır dualarıyla birlikte geri dönecektir. 
     
Sağlık politikası      Eğitimde olduğu gibi sağlıkta da ulusal bir programımızın olmadığı her adımda karşınıza çıkıyor. Sağlık bakanlarının Amerika'yı yeniden keşfetmelerine gerek yok. Birkaç tıp fakültesi gezseler, doktor ve hastalar ile konuşsalar işe nereden başlayalım diye bir tereddütleri kalmaz. 
     Yeni sağlık bakanımız üniversiteden geldi. Ama fazlası ile içine kapanık. Erzurum'dan sonra Ankara'ya alışması zor oldu. Ama kendisini bekleyen o kadar çok sorun var ki bir an önce ben buradayım demeli. Yoksa kendi kendisini gölgelemiş olur. 
     Özetin özeti Türkiye'nin dört bir yanında öylesine güzide öğretim kurumlarımız var ki gezdikçe insana mutluluk veriyor. Tavsiye olunur... 
     
     







</TEXT>
</DOC>
