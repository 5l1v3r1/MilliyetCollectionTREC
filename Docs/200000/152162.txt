<DOC>
<DOCNO> 152162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sonspo38.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Efes Pilsen Futbol Ödülleri 2002' 28 Nisan'da verilecek... 
</HEADLINE>
<TEXT>

     A Milli Futbol Takımı'nın sponsorlarından Efes Pilsen'in organize ettiği ''Efes Pilsen Futbol Ödülleri 2002''ne layık görülen spor adamları, 28 Nisan Pazartesi günü gerçekleştirilecek törenle ödüllerini alacak. 
     Polat Renaissance Oteli'nde gerçekleştirilecek törenle, Futbol Plus Dergisi okurları tarafından ödüle layık görülen spor adamlarına ödülleri verilecek. 
     Gecede Dünya Kupası'nda 3. olan A Milli Futbol Takımı'nın yanısıra Milli Takımlar Teknik Direktörü Şenol Güneş, yardımcıları Ünal Karaman ve Mehmet Kulaksızoğlu ve menajer Can Çobanoğlu, Futbol Federasyonu Başkanı Haluk Ulusoy ile yönetim kurulu üyesi Hüsnü Hayali, Fenerbahçe kalecisi Rüştü Reçber ile futbolcu Tuncay Şanlı, Denizlisporlu Servet Çetin, Galatasaraylı Hasan Şaş, Beşiktaşlı İlhan Mansız, Ümit Milli Takım Teknik Direktörü Raşit Çetiner ve Türkiye Spor Yazarları Derneği Genel Başkanı Onur Belge, ödüllerini alacak. 
     





</TEXT>
</DOC>
