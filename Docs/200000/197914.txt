<DOC>
<DOCNO> 197914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yasam/ayas.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalar arasında Türk-Japon aşkı 
</HEADLINE>
<TEXT>

   Eriko ile Ömür, nik h için 16 Kasım'ı seçti. Bir gün önce patlayan Sinagog bombaları da, aşklarını durduramadı 
      ŞÜKRAN PAKKAN İstanbul 
   
   Türk arkeolog Ömür Tufan ile Japon ekonomist Eriko Kishimoto, üç yıl önce bir tesadüf eseri aşkları başladığında, dil, kültür ve gelenek farklarına rağmen tüm engelleri aşıp hayatlarına yeniden başlayacaklarını tahmin etmemişlerdi. 
   Geçen haftaki sinagog patlamaları olduğunda Kishimoto, saygıyı ve asaleti temsil eden krem rengi kimono gelinliğini hazırlıyordu Tufan ise davetli listesiyle ilgileniyordu. İstanbul Büyükşehir Belediye Başkanı Ali Müfit Gürtuna kıyacaktı nik hı. Ancak, patlamaların ertesi günü 16 Kasım devam eden kriz toplantıları nedeniyle Başkan Gürtuna, düğüne katılamadı. Buna rağmen çift, bir gün öncesinde hayatın durduğu Beyoğlu'ndaki nik h dairesinde hayallerini gerçekleştirip sade bir kutlamayla dünyaevine girdiler. 
   
   Aşk bir bursla başladı 
   Tufan, Topkapı Sarayı Müzesi'nde uzman ve araştırmacı olarak çalışıyordu. 2000 yılında, Japon hükümetinden bir burs kazandı. Kyushi Seramik Müzesi'nde bilgisayar uzmanı olan Eriko ile yolları burada kesişti. Arkadaşlıkları çay molalarında başladı. 
   
   Nefis 'kuru' yapıyor 
   Tufan Türkiye'ye döndükten sonra, Kishimoto da peşinden geldi. Sonra Türkiye - Japonya seferleri sıklaştı. Mail yoluyla devam eden aşkta evlenme kararı alındı. 
   Kishimoto, Sultanahmet'teki restoranlarda aşçılık kurslarına katıldı. Kuru fasulye, pilav ve karnıyarık en iyi yapabildiği yemekler arasında geliyor. Yakında, "Japon gözüyle Türk yemekleri" isimli bir kitap yazacak. Türkçe'yi ise dizilerden öğrendi. Asmalı Konak favorisiydi. 
   
   
</TEXT>
</DOC>
