<DOC>
<DOCNO> 178553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/astro/index.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkür dönüyor 
</HEADLINE>
<TEXT>

   
   
   Merkür bugün geri gitmeye başlıyor. Süregelen işlerinizi yeniden gözden geçirmenin zamanı geldi. önümüzdeki 3 hafta boyunca kararlarınızı yeniden gözden geçirmeniz için fırsatlar olacak. Tekrarlara hazırlıklı olmak gerekiyor. Koç'un yapacak çok işi var ama iş ortamında son derece verimli olabilirler. Düşüncelerini daha somut hale getirmeye özen göstermeliler. Boğa'lar ise üstlerindeki gerginlikten kurtulabilirler. Yaşam neşesi, yaratıcılık ve yeni girişimler vurgulanıyor. Abartıya kaçmadan şanslarına güvenmeliler. ikizler çok huzurlu olmasalar da yakın çevreleri ile daha çok ilgilenecekler. Duygusal tepkilere önem vermek gerekiyor. Eve ait konular vurgulanmakta. Yengeç'ler yoğun bir hareket içindeler. Yakın çevrelerinde hareket, kısa yolculuklar ve bolca iletişim var. Bazı kararsızlıklar yaşayabilirler. Aslan'lar ise para konusunda daha becerikliler. Sezgilerini kullanarak yeni kazanç yolları elde edebilirler. Bekledikleri paralar da gelebilir. Başak'lar öne çıkabilecekleri bir gündeler. Kendilerini daha iyi anlatacaklar. Bu arada kişisel isteklerini iyi planlamalılar. Terazi'ler pek keyifli olmayabilirler. Beklenmedik gecikmeler ya da sıkıntı verici koşullar canlarını sıkabilir. Beklemeyi öğrenmeliler, sabırlı olmaları lazım. Akrep'ler yapıcı olabilecekleri bir gündeler. Girişimlerinde beklenenden daha iyi sonuçlar alabilirler. Dostlardan da destek var. Yay'lar hafta içinde yaptıklarını gözden geçirmeliler. iş ortamında başarı söz konusu. Dikkat çekebilecekleri bir gündeler ama sert tepkilerden uzak durmalılar. Acele işe şeytan karışabilir. Oğlak'lar daha iyimser olabilecekleri bir gündeler. Hesapta olmayan ama hoşlarına gidecek gelişmeler mümkün. Duygusal alanda daha rahatlar. Yabancılarla karşılaşabilirler. Kova'lar başkalarının duygularına daha özen göstermeliler. Yanlış anlaşılabilirler. Bu arada borç alacak konularında daha olumlu adımlar söz konusu olabilir. Balık'lar hassaslık gösterebilecekleri bir gündeler. Daha esnek olmalılar. Ortaklık, evlilikle ilgili konular gündeme gelebilir. Evlilik hayatında daha toleranslı olmalılar. 
</TEXT>
</DOC>
