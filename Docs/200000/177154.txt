<DOC>
<DOCNO> 177154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sondun05.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Filistin'i saldırılar konusunda uyardı... 
</HEADLINE>
<TEXT>

     İsrail güvenlik kabinesi, Filistin hükümetini İsraillilere saldırılar düzenleyen İslami militan grupları engellememesi halinde barış konusunda bir ilerleme sağlanamayacağı konusunda uyardı. 
     İsrail Başbakanı Ariel Şaron'un, üst düzey güvenlik yetkilileriyle yaptığı görüşmenin ardından yapılan yazılı açıklamada, şu ifadelere yer verildi 
     ''Görüşmede Başbakan Ariel Şaron, İsrail hükümetinin hedeflerinin İsrail vatandaşlarının güvenliğini sağlamak ve diplomatik süreci ileri götürmek olduğunu söyledi. Güvenlik güçlerince terörist örgütlere yönelik aldıkları tedbirler süreç içinde ilerlermeyi sağlamak amacını taşıyor.'' ''Filistin hükümetinin, terörle savaşta gerçek ve anlamlı tüm adımları atmaması halinde diplomatik görüşme safhasına geçmek mümkün olmayacaktır'' ifadelerinin yer aldığı bildiride daha fazla ayrıntılı açıklamada bulunulmadı. 
     
</TEXT>
</DOC>
