<DOC>
<DOCNO> 185454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/spor/spo03.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Volkan'a şut 
</HEADLINE>
<TEXT>

   Adanaspor maçının son dakikalarında attığı şut sonrasında karın adalesinde sorun oluşan genç futbolcu, Real Sociedad maçının kadrosundan çıkarıldı 
      
   GALATASARAY'DA son dakika şanssızlığı... Adanaspor karşılaşmasının son dakikalarında attığı bir şut sırasında karın adalesinde sorun oluşan Volkan Aslan, Real Sociedad maçının kadrosundan çıkarıldı. Sarı - Kırmızılılar'ın dünkü idmanına çıkan genç futbolcu, Fatih Terim tarafından tesislere gönderildi. Kulüp doktoru Bülent Bayraktar, Volkan'ı riske etmemek için kadrodan çıkardıklarını söyledi. 
   SARI - Kırmızılı takımın Florya Metin Oktay Tesisleri'ndeki antrenmanına Lukunku da sakatlığı nedeniyle katılmadı. Ergün'ün bugünkü maçta büyük olasılıkla forma giyebileceği belirtilirken Fatih Terim'in Hakan Şükür'ü Juventus karşılaşmasındaki gibi yine tek forvet oynatacağı öğrenildi. Bu arada dün akşam kamptaki futbolcular ve teknik heyet antrenman sonrasında balık ziyafeti çekti. 
   
   Galibiyet hasreti    ŞAMPİYONLAR Ligi'nin gediklisi Galatasaray, bir yıldır Avrupa'da galibiyet göremedi. Geçen sezon grubundaki ilk maçında Lokomotiv Moskova'yı 2-0 mağlup eden Sarı - Kırmızılılar, bundan sonra oynadığı 6 karşılaşmadan da galibiyet alamadı. Bu süreç içinde sadece Club Brugge ile golsüz berabere kalan Aslan, diğer maçlardan hep yenik ayrıldı. 
   
   Aslan'ın son 6 maçı    2002-2003 sezonu Galatasaray - Barcelona 0-2 Galatasaray - Club Brugge 0-0 Club Brugge - Galatasaray 3-1 Galatasaray - L. Moskova 1-2 Barcelona - Galatasaray 3-1 
   
   2003-2004 Juventus - Galatasaray 2-1 
   
   
</TEXT>
</DOC>
