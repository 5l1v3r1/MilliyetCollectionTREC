<DOC>
<DOCNO> 189499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sondun08.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra'da metro treni raydan çıktı, ölen yada yaralanan yok... 
</HEADLINE>
<TEXT>

     İngiltere'nin başkenti Londra'da bir metro treninin son vagonu raydan çıktı. 76 yolcunun bulunduğu vagonda ölen ya da yaralanan olmadı. 
     Heathrow havaalanı ile başkentin kuzeydoğusu arasında sefer yapan Picaddilly hattında, dün gece geç saatlerde meydana gelen kazanın, raylardaki bir kırıktan kaynaklanmış olabileceği belirtiliyor. 
     Hammersmith ile Barons Court istasyonları arasında meydana gelen kazanın ardından bölgeye hemen kurtarma ekiplerinin gönderildiği ve metroya enerji sağlayan hatların kesildiği kaydediliyor. 
     Olayda ölen ya da yaralanan olmamasının büyük şans olduğunu söyleyen yetkililer, soruşturma başlattıklarını açıkladı. 
     Öte yandan, Londra metrosunda bir yıldan az bir zamanda meydana gelen bu ikinci kazadan sonra tüm sistemin gözden geçirilmesi gerektiği kaydediliyor. 
     
</TEXT>
</DOC>
