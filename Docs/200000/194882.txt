<DOC>
<DOCNO> 194882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur31.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Karaya oturan geminin yaydığı kirliliğe müdahale edilemiyor 
</HEADLINE>
<TEXT>

     Anadolufeneri açıklarında dün akşam karaya oturan Gürcistan bandıralı kuru yük gemisi ''Svatoy Panteleymon'' adlı geminin yaydığı kirliliğe, fırtına nedeniyle müdahale edilemediği bildirildi. 
     Çevre ve Orman Bakanlığı'ndan yapılan yazılı açıklamada, karaya oturduktan sonra ikiye bölünen gemiden denize sızan fuel-oil, dizel akaryakıt ve yağın deniz kirliliğine neden olduğu belirtildi. 
     Şiddetli fırtınanın yol açtığı dalga boyu yüksekliği nedeniyle, kirliliğe denizden müdahale edilemiyor. 
     İl Çevre ve Orman Müdürlüğü, Sahil Güvenlik Komutanlığı, Kıyı Emniyet Genel Müdürlüğü ve İstanbul Büyükşehir Belediye Başkanlığı Atölyeler Müdürlüğü ekiplerinin katıldığı karadan mücadele çalışmaları ise sürüyor. 
     
</TEXT>
</DOC>
