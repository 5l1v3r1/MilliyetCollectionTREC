<DOC>
<DOCNO> 150783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo23.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da son şanslar... 
</HEADLINE>
<TEXT>

     Ligin son sırasından kurtulma mücadelesi veren Kocaelispor, pazar günü kendi sahasında yapacağı Gaziantepspor maçından mutlak galibiyet bekliyor. 
     Teknik Direktör Güvenç Kurtar, pazar günü kendileri için çok zorlu bir maç yapacaklarını belirterek, ''Kazanmaktan başka çaremiz yok'' dedi. 
     Tüm futbolcuların ve teknik ekibin adeta galibiyete ''kilitlendiğini'' ifade eden Kurtar, şunları söyledi 
     ''Ligin sonuna kadar 15 puan almayı hedefledik. Bu puanları alırsak ligde büyük olasılıkla kalırız. Bunun için Gaziantepspor maçını da kazanmak zorundayız. Umudumuz hala sürüyor.'' Kurtar, taraftarlara da çağrıda bulunarak, maça gelmelerini ve maç boyunca desteklemelerini istedi. 
     Çalışmalarını sürdüren Körfez ekibinde sakat ve cezalı futbolcu bulunmuyor. 
     





</TEXT>
</DOC>
