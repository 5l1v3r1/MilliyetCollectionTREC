<DOC>
<DOCNO> 165963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/siyaset/siy02.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter’çiler DGM’de 
</HEADLINE>
<TEXT>

Ankara DGM’de h kim karşısına çıkan 37 Neşter sanığı SSK’yı suçladı. Onmed Medikal’in sahibi Nazif Edin, "Türk detlerine göre doktorlara hediye aldık, rüşvet vermedim" dedi 
     TÜRKER KARAPINAR Ankara 

     SSK’ya fahiş fiyatla tıbbi malzeme satan firmalar ve bu firmalardan rüşvet aldığı iddia edilen doktorlar hakkında açılan Neşter davasının ilk duruşmasında sanıklar SSK’yı suçladı. 
     Ankara 2 No’lu DGM’deki duruşmaya 9’u tutuklu 37 sanık katıldı. Sanıklardan SESA Medikal’in sahibi İbrahim Erdoğan, SSK’nın yıllardır kurum dışından atanan lise mezunu müdürlerce yönetildiğini iddia etti. Malzeme alımlarındaki sıkıntının SSK’dan kaynaklandığını kaydeden Erdoğan, "Bu sistem protokoller ve geri ödeme konuları halledilmeden çözülmez" dedi. 
     Onmed Medikal’in sahibi Mehmet Nazif Edin de, SSK’nın fiyatlarda indirim yapma teklifine yanaşmadığını, kuruma verdikleri tekliflerin kaybolduğunu öne sürdü. Bazı doktorları kongrelere gönderdiklerini kaydeden Edin, "Önemli günlerde Türk detlerine göre doktorlara hediye aldık. Bunları rüşvet saymıyorum" diye konuştu. 
     Medikim Medikal’in sahibi Cezmi Mutlu ise şöyle konuştu "SSK’ya 600 milyar lira borcum, 1 trilyon da alacağım var. İfade verdikten sonra yanıma gelen müfettişler beni ölümle tehdit etti. 15 bin kalp hastası beni bekliyor. Beni tahliye edin." Mutlu, kendisine referans olarak gösterdiği tanınmış kalp cerrahı Mehmet Öz için de, "Onu ben yetiştirdim. Benim ofisboyumdu" şeklinde konuştu. 
     
     Profesör Oral ağladı 
     Neşter kapsamında tutuklanan ve iki aydır cezaevinde bulunan ünlü kalp cerrahı Prof. Dr. Derviş Oral da suçlamaları kabul etmediğini belirtti. Paraya ihtiyacı olmadığını belirten Oral, "Bir insanın rüşvet alması için para hırsı olması lazım. O da bende yok. Vicdanınıza sığınarak tahliyenizi istiyorum" derken gözyaşlarını tutamadı. 
     
     

</TEXT>
</DOC>
