<DOC>
<DOCNO> 151052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur06.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da trafik kazalarında 4 kişi yaralandı... 
</HEADLINE>
<TEXT>

     Kadıköy'de, bariyerlere çarparak ağır hasar gören otomobilin sürücüsü ile yanındaki arkadaşı, hafif yaralı olarak kurtuldu. 
     Alınan bilgiye göre, Sebahattin Orhan'ın kullandığı 34 CRK 45 plakalı Mercedes marka otomobil, E-5 Karayolu Bostancı Köprüsü mevkiindeki yol ayrımında kontrolden çıkarak bir süre sürüklenmeye başladı. 
     Ardından bariyerlere vurarak durabilen otomobilin sürücüsü Orhan ile yanındaki arkadaşı Derya Aslan, hava yastıklarının açılmasının da etkisiyle hafif yaralı olarak kurtuldu. 
     Kazada ön kısmı tamamen parçalanan ve hasar gördüğü için kapıları da açılmayan otomobilden çıkamayan Orhan ile Aslan, itfaiye ekiplerinin yardımıyla dışarı çıkabildi. 
     Haydarpaşa Numune Hastanesi'ne kaldırılan bu kişilerin genel sağlık durumlarının iyi olduğu belirtildi. 
     Kaza nedeniyle bir süre aksayan trafik ise yolun itfaiye ekiplerince temizlenmesi ve aracın çekilmesinden sonra normale döndü. 
     Bu arada, Haliç Köprüsü'nde meydana gelen kazada, Topkapı yönüne giden Ata Şahin'in kullandığı 34 BDS 46 plakalı otomobil, yolun kaygan olması nedeniyle duramayarak, önünde giden 34 UP 8607 plakalı minibüse çarptıktan sonra savrulup bariyerlere vurdu. 
     Kazada, Şahin ve yanındaki bir başka kişi yaralanarak hastaneye kaldırıldı. 
     





</TEXT>
</DOC>
