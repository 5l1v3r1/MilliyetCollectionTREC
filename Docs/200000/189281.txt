<DOC>
<DOCNO> 189281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun45.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler yandı "Cinsel yalan makinesi" 
</HEADLINE>
<TEXT>

     ABD'de geliştirilen penis dedektörü penile plethysmograph veya PPG adlı cihaz, erkeklerin cinsel tercihlerini belirlemekte ve adli vakalarda kullanılıyor. 
     19 yaşında bir genç kıza tecavüz etmekle suçlanan NBA yıldızı Kobe Bryant'ın davasında da kullanılan cihaz, son olarak bir televizyon programında çocuklarına cinsel tacizde bulunmakla suçlanan bir babanın suçsuzluğunu kanıtladı. 
     ABC televizyonunda Prime Time'da yayınlanan bir haber programında, karısının ''çocuklara cinsel tacizde bulunuyor'' suçlamasına karşı penis dedektörüne bağlanmayı kabul eden bir babanın görüntülerine yer verildi. 
     Yaklaşık 2 saat dedektöre bağlı kalan babanın, çocuklarına tacizde bulunamayacağı uzmanların önünde kanıtlandı. Uzmanlar, dedektörün hata payının sıfıra yakın olduğunu belirtiyorlar. 
     Penis dedektörü, ABD'de cinsel suçların ortaya çıkarılmasında yoğun olarak kullanılıyor. 
     Cihaz, şöyle çalışıyor 
     ''Zanlının gözüne takılan bir aygıt çeşitli cinsel simgelerden oluşan fotoğraflar gösterirken, zanlının penisine bağlanan alıcılarla bir bilgisayara penisin hareketleri kaydediliyor. Penisin cinsel resimlere verdiği tepki ölçülüyor ve sonra bir program aracılığıyla bu ölçümler uzmanlarca değerlendiriliyor.'' Böylece, erkek zanlının tüm eğilimleri belirlenmiş oluyor. 
     
</TEXT>
</DOC>
