<DOC>
<DOCNO> 192838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sonspo10.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz kendini aştı... 
</HEADLINE>
<TEXT>

     Trabzonspor'un yıldız oyuncusu Gökdeniz Karadeniz, önceki sezona oranla, bu sezon daha golcü bir kimliğe kavuştu. 
     Geçen sezon ligde toplam 4 gol atan bordo-mavili oyuncu, dün İstanbulspor'a attığı golle 11 hafta sonunda gol sayısını 5'e çıkarırken, geçen sezondan daha fazla gol kaydetti. 
     Bordo-mavili oyuncu, Konyaspor, Adanaspor, Akçaabat Sebatspor, Ankaragücü ve son olarak da İstanbulspor'a 1'er gol atma başarısı gösterdi. 
     
     GEÇEN SEZONUN 11 HAFTALIK DÖNEMİ 
     Trabzonspor'da 1 yıllık sözleşmesi bulunan, ancak transferde hep ismi geçen Gökdeniz, geçen sezon 11 hafta boyunca hiç gol atamamıştı. 
     Gökdeniz, geçen sezon gol suskunluğunu ligin 12. haftasındaki Göztepe maçında attığı golle bozmuştu. 
     
</TEXT>
</DOC>
