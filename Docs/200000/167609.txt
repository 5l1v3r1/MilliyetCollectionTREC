<DOC>
<DOCNO> 167609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/yazar/pulur.html </URL>
<DATE> 2003/07/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Siyaset Rasim'le terlerken... 
</HEADLINE>
<TEXT>

     "Siyaset Rasim"in ağzı sanki teneke kaplı, bizim, "Hele biraz dursun, soğusun " dediğimiz çayı, o soğuk bulur garsonu azarlar... 
     
     ÇAYLAR tazelenirken, cebinden birkaç kupür çıkardı, Cenap Şahabettin'den özlü sözler... 
     
     MESELA menfaat, çıkar için 
     "Menfaat, sandalyeye benzer, başında tutarsan seni küçültür, ayağının altına alırsan seni yükseltir." 
     Zirvede, dorukta kimler bulunur 
     "Yüksek tepelerde hem yılana, hem de kuşa tesadüf edebilirsin, fakat biri sürünerek, öteki uçarak oraya çıkmıştır." 
     Hani, hiç ağzımızdan düşmeyen, hep uğruna haltlar karıştırdığımız halk... 
     Cenap Şahabettin, halkı "koyun sürüsü"ne benzetiyor 
     "Zavallı koyun sürüsü Çobanı da o besler, çoban köpeğini de, kurdu da " 
     
     ŞİMDİ durup dururken, Cenap Şahabettin'in özlü sözleri de nereden çıktı 
     Siyaset Rasim dinlemiyor bile... 
     "Bak Tanrı ile para arasındaki ilişkiyi nasıl anlatıyor... 
     "Tanrıdan her şeyi isteyebilirsin, yalnız para isteme... Çünkü Tanrı parayı sevmez ve sevmediği için de, sevmediklerinden bazılarına verir." 
     
     "SİYASET Rasim" bir an durdu 
     "Cenap Şahabettin'in Milli Mücadele'ye, Kurtuluş Savaşı'na karşı olduğunu bilir misiniz " 
     Bakalım lafı nereye getirecek 
     "Evet, biliriz, Milli Mücadele'ye karşı olduğu için, üniversite öğrencileri ayaklanmış ve onu üniversiteden uzaklaştırmışlardır." 
     "Sonra " 
     
     "SİYASET Rasim" bıyıklarını sıvazladı 
     "Kurtuluş Savaşı kazanıldı, Cumhuriyet kuruldu ve Cenap Şahabettin öyle bir dönüş yaptı ki, ondan daha keskin Atatürkçü ve devrimci kalmadı " 
     
     GÜLDÜK 
     "Cenap Şahabettin'ler tükenmez Bak adamın biri çıkmış Mustafa Kemal, Dolmabahçe'de kız kovalarken, sizin atalarınız Kars'ta Cumhuriyet kurdu demiş. Sonra da ben öyle demek istemedim ki, demeye getirmiş " 
     
     "SİYASET Rasim" böyle şeylere alışıktır, elinin tersiyle, şöyle bir itti 
     "Hiç merak etme, bakarsın bugünlerde Ankara'ya gider, Anıtkabir'de saygı duruşu yapar " 
     Fırsat bu fırsat taşı gediğine koyacaksın 
     "Saygı duruşuna pek meraklıdır, bir zamanlar da Erivan'a gidip, Ermenilerin meçhul asker anıtına da saygılarını sunmuştu." 
     Sustu, ama homurdandı, "Siyaset Rasim"in bu gibi hallerde ne diyeceği belli olmaz, çayları tazelettik ve terlemeye devam ettik. 
     
     

</TEXT>
</DOC>
