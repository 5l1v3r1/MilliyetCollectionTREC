<DOC>
<DOCNO> 160601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo33.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ataman'ın Siena'sı umutlandı, şimdi hedef beraberlik... 
</HEADLINE>
<TEXT>

     İtalya 1. Basketbol Ligi play off yarı final maçlarının serisinde Benetton Treviso karşısında 2-1 yenik durumda olan Montepaschi Siena, yarınki maçı kazanıp, finale kalan takımı son maçın belirlemesini istiyor. 
     Seride 2-0 yenik durumdayken, 31 Mayıs'ta deplasmanda Benetton'ı 84-76 yenerek umutlanan Siena, bu sezon oynadığı 6 maç sonrasında Benetton'ı yenerek ''şansızlık zincirini kırdığına'' inanıyor. 
     Siena'nın Türk antrenörü Ergin Ataman, İtalyan basınında yer alan demecinde, ''Onların evinde galip gelebileceğimizi gösterdik. Seri yeniden açıldı'' değerlendirmesinde bulundu. 
     Serinin 4. maçında yarın sahasında Benetton'u konuk edecek Siena, eğer bu maçı kazanırsa, yarı finalden çıkacak takımın belirlenmesi 5 Haziran'da Benetton'da oynanacak son maça kalacak. Siena, yenildiği takdirde ise elenecek. 
     
</TEXT>
</DOC>
