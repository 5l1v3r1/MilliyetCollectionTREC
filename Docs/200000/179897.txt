<DOC>
<DOCNO> 179897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/guncel/gun03.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Görüntüyle uyuşturuyor 
</HEADLINE>
<TEXT>

   İnternetteki 'dijital drugs' adı verilen renkli, hareketli görüntüler izleyenlerde uyuşturucu etkisi yaratıyor. Ancak bağımlılık tehlikesi yok 
      ÖNAY YILMAZ İstanbul 

   
   Sanal lem, uyuşturucuya da el attı. Sanal ortamda hazırlanan bazı renkli, hareketli ve sesli görüntüler, bunları izleyenlerde bir nevi uyuşturucu etkisine yol açıyor. Uzmanlara göre bu etki alışkanlık yapmıyor, ama bir nevi uyuşturuyor. ABD ve Avrupa'da son zamanlarda giderek yaygınlaşan "digital drugs" akımı İstanbul Üniversitesi Adli Tıp Enstitüsü tarafından 20 - 23 Eylül 2003 tarihleri arasında düzenlenecek olan "Uluslararası Adli Tıp Bilimleri Kongresi"nde gündeme gelecek. 
   
   Bağımlılık yaratmıyor 
   Hem yasal, hem de bağımlılık yapmayan "sanal uyuşturucular", tartışma masasına yatırılacak. Bu nedenle sanal uyuşturucuların yaratıcısı kabul edilen ABD'li Larry Carlson'ın da bu kongreye katılması bekleniyor. Görüntüler, uyuşturucunun etkisi altındayken görülen oldukça karmaşık illüzyon ve halüsinasyonların benzerini yaratıyor. Carlson, bu illüzyon görüntülerini hazırlamak için uyuşturucu alanlarla da görüşmüş. Bu görüntüler, onların uyuşturucunun etkisindeyken gördüğü görüntüler, renkler ve seslerden yola çıkılarak hazırlanmış. Adli nörologlar, dijital uyuşturucularda LSD etkisinin hissedildiğini belirterek, "Uyuşturucu etkisi altında görülen halüsinasyonların bir benzeri sunuluyor. Böylece geriye dönüş anı yani 'flashback' oluşuyor. Ağırlıklı olarak LSD etkisini andıran görüntüler kullanılmış" diyorlar. 
   
   
</TEXT>
</DOC>
