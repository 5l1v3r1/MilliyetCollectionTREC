<DOC>
<DOCNO> 199528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/soneko22.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL, taklit edilemeyen rakı üretimine başlıyor... 
</HEADLINE>
<TEXT>

     TEKEL Genel Müdürlüğü, taklit edilemeyen hologramlı rakı üretimine hazırlanıyor. 
     TBMM KİT Komisyonu'nda verilen bilgide, son yıllarda Tekirdağ ve Yeni Rakı'nın sahte üretiminin arttığı ve bu sahte üretimin insan sağlığına büyük zarar verdiği belirtildi. Körlüğe kadar varabilen sonuçlar doğuran sahte rakı üretimine TEKEL'in yeni bir önlem geliştirdiği kaydedildi. 
     TEKEL'in uygulamaya başlayacağı teknolojiyle rakı şişelerinin kapaklarına hologram takılacak. Şişenin başına geçirilecek hologramın sahte rakı üretimine son vereceği belirtilirken, getirilen teknolojinin şişe başına 30-35 lira maliyet getireceği hesaplandı. 
     Öte yandan taklit edilemeyen rakının deneme üretimine 20 Aralık tarihinde geçilecek. 1 Ocak 2004'ten itibaren Tekirdağ ve Yeni Rakı yeni ambalajlarıyla piyasaya sürülecek. 
     
</TEXT>
</DOC>
