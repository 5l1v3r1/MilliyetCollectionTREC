<DOC>
<DOCNO> 168601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/dunya/dun02.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimyasaldan umut yok 
</HEADLINE>
<TEXT>

     DIŞ HABERLER SERVİSİ 

     ABD ve İngiltere'nin Irak'a müdahalesinin üzerinden yaklaşık 4 ay geçmesine rağmen kitle imha silahlarının izine rastlanmazken, İngiliz hükümetinin, bu silahların bulunacağına ilişkin umudunun kalmadığı bildirildi. 
     Üst düzey bir İngiliz yetkili, Reuters haber ajansına yaptığı açıklamada, savaşın gerekçesi olarak gösterilen kitle imha silahlarının bulunmasının "son derece güç" olduğunu söylerken, silahların gizlendiğini, imha edildiğini ya da parçalara ayrıldığını ileri sürdü. 
     
     Saddam hepsini imha etmiş 
     İngiliz yayın kuruluşu BBC de, internet sitesinde yayınladığı haberinde, İngiliz yönetiminin üst düzey isimlerinin, kitle imha silahlarının bulunabileceğine artık inanmadıklarını yazdı. BBC'nin haberine göre, hükümet, Irak'ın savaştan önce kitle imha silahı programı geliştirdiğine, ancak savaş öncesinde Saddam Hüseyin'in silahları imha ettiğine inanıyor. 
     

</TEXT>
</DOC>
