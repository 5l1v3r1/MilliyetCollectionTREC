<DOC>
<DOCNO> 183345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sondun10.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA yıldızı Kobe Bryant'a "ahlaksız teklif".. 
</HEADLINE>
<TEXT>

     Amerikan Profesyonel Basketbol Ligi NBA yıldızı Kobe Bryant'ı tecavüzle suçlayan kadını öldürme teklifinde bulunan İsviçreli bir kişi tutuklandı. 
     Los Angeles'ın El Segundo banliyösünde yaşayan Patrick Graber adlı kişi, Bryant'a ulaşarak 3 milyon dolar karşılığında, tecavüz suçlamasında bulunan kadını öldürme teklifinde bulundu. 
     Vize süresi dolan ve Rus mafyasından olduğu iddia edilen 31 yaşındaki Graber, cinayet için bir çanta dolusu parayı sivil polislerden aldıktan sonra tutuklandı. 
     Vücut geliştirme koçu olan Graber'ın ''Yuri'' adıyla Bryant'a mektup yazarak ''sorunlarını çözebileceğini'', cinayeti işlediğini muhtemelen cesedin fotoğrafıyla kanıtlayabileceğini belirtti. 
     Bryant'ın korumalarının mektubu yetkililere bildirmesinin ardından, Graber'ın içi sahte para dolu çantayı aldıktan sonra tutuklandığı kaydedildi. 
     19 yaşındaki bir kadın, cinsel tacizde bulunduğu ve zor kullandığı iddiasıyla 1 Temmuz'da Bryant hakkında şikayetçi olmuş, şikayeti inceleyen bölge savcısı, yeterli kanıt bulunduğuna karar vererek, Bryant hakkında tutuklama emri çıkarmıştı. 
     Colorado polisine 4 Temmuz'da teslim olan Bryant, 25 bin dolar kefaletle aynı gün serbest kalmıştı. 
     
</TEXT>
</DOC>
