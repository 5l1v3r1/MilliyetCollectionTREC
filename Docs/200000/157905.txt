<DOC>
<DOCNO> 157905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/ekonomi/eko03.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Yayın Holding bir ilke imza atıyor... 
</HEADLINE>
<TEXT>

Doğan Yayın Holding bir yıl süreyle halka açık iştirakleri Hürriyet, Milliyet ve DBR hisselerine yatırım kararı aldı. Türkiye'de ilk kez böylebir uygulama yapacak olan holding aldığı hisseleri üç yıl satmayacak 
     Doğan Yayın Holding, önümüzdeki bir yıl içinde iştirakleri Hürriyet, Milliyet ve Doğan Burda Rizzoli hisselerine yatırım yapma kararı aldı. Yönetim Kurulu'ndan yapılan açıklamada, yatırım kararının bugünden itibaren uygulanacağı belirtildi. 
     Hisse alımı için Doğan Yayın Holding'in 2003 yılı konsolide faiz, amortisman ve vergi öncesi k rının FAVÖK yüzde 10'u kadar bir bütçe ayrılacak. Bu şekilde İMKB'den satın alınacak hisseler, yurtdışında yerleşik yabancı kurumsal yatırımcılara yapılacak blok satış haricinde, en az üç yıl süreyle portföyde tutulacak. Bu süreçte holding her yüzde 1'lik alım için mevzuat gereği kamuoyunu bilgilendirecek. Ayrıca bu tutarlar şirketin üçer aylık bilançolarında da açıkça gösterilecek. 
     
     Etik kurallara bağlılık 
     Doğan Yayın Holding CEO'su Mehmet Ali Yalçındağ da yaptığı açıklamada şu görüşlere yer verdi 
     'Bugünkü borsa fiyatları dikkate alındığında, bu başarılı şirketlerin henüz hak ettikleri değerlerin çok altında bulundukları görülmektedir. Grup şirketlerimizin oluşturduğu bütün, gerek tiraj ve izlenme payları bakımından, gerekse de reklam pazar payı bakımından, Türk medya sektörünün her alanında pazar lideri konumunda bulunmaktadır. Grubumuzun gerek operasyonel, gerekse de mali gücü göz önüne alındığında şirketlerimizin her türlü objektif değerleme kriteri bakımından geleceğe yönelik iyi birer yatırım enstrümanı oldukları aşikardır. Türkiye şartları iyileştikçe, şirketlerimizin değerlerinin bugünkünün çok üzerinde olacağına inancımız tamdır. Biz DMG olarak son derece şeffaf bir biçimde ve kurumsal çerçevede, Türkiye'de bir ilki gerçekleştiriyor ve bu açıklamamızı işlemlere başlamadan yapıyoruz. Bunun, piyasa değerinden memnun olmayan diğer şirketlere de örnek teşkil etmesini diliyoruz." 
     Bu arada Doğan Yayın Holding ile iştiraklerdeki tüm profesyonel yöneticilerin söz konusu şirket hisselerinde yaptıkları alım ve satım işlemleriyle ilgili periyodik açıklama yapılacak. Bu konudaki etik kurallarla ilgili açıklama önümüzdeki günlerde yapılacak. Bilindiği gibi Doğan Medya Grubu Yayın Konseyi ekonomi ve finans bölümlerinde çalışanların hisse senedi sahibi olamayacağına ilişkin bir etik kuralı daha önce uygulamaya koymuştu. 
     
'Küçük yatırımcı için yararlı olacak'      Doğan Yayın Holding CEO'su Mehmet Ali Yalçındağ, Doğan Yayın Holding olarak 14-17 Mayıs 2003 tarihleri arasında Miami Key Largo'da dünyanın en büyük aracı kurumlarından Merrill Lynch'in gelişmekte olan ülkeler için düzenlediği yıllık yatırımcı konferansına katıldıklarını belirterek "Konferansta Doğan Yayın Holding'i anlattık. Hepsi para kazanan iştiraklerimiz hakkında bilgi verdik" dedi. 
     Doğan Yayın Holding'in iştiraklerine ait hisse senetlerini satın alma fikrinin Miami'ye gitmeden önce fikir olarak oluştuğunu belirten Yalçındağ şunları anlattı 
     "Yatırımcılar şirketlerimizi tanıyorlar. Türkiye'yi ise bizden iyi biliyorlar. Konferansta bize sürekli olarak neden kendi hisse senetlerimize yatırım yapmadığımızı sordular. Biliyorsunuz, ülkemizdeki yasal mevzuata göre şirketlerin kendi hisselerini satın almaları mümkün değil. Ancak holdinglerin kendi iştirakleri ile ilgili bir kısıtlama yok. Biz ortada bir yönetim kurulu kararı olmadığı için bu taleplere olumlu ya da olumsuz yanıt vermedik. Ancak Türkiye'ye dönüşte SPK ve sektördeki kurumlarla konuştuktan sonra bu adımı atmaya karar verdik." 
     
     Diğer saygın kuruluşlar da izleyecek 
     Yalçındağ, küçük yatırımcı için çok yararlı olacak bu uygulamanın Türkiye'de ilk olduğunu belirterek, "Başka saygın kuruluşların da bizi izleyeceklerini umuyoruz. Uygun gördüğümüz anda, uygun gördüğümüz şirketimizin hisselerinden satın alacağız. Özellikle İMKB'de bir durgunluğun gözlendiği bu dönemde aldığımız kararın piyasaya olumlu etkisi olacağını düşünüyoruz" diye konuştu. 
     Yalçındağ, Türkiye'de bir ilki gerçekleştirerek, şirket fonlarının en k rlı yatırım alanlarından birinde kullanılacağını söyledi. Yalçındağ, Doğan Yayın Holding'in hisse senetleri İMKB'de işlem gören iştiraklerinin k rlı şirketler olduğunu belirterek şunları söyledi 
     "Doğan Yayın Holding'in yarattığı fonları çeşitli finansal enstrümanlarda değerlendiriyoruz. Bunların arasında euro bondlar var, Hazine bonoları var. Kimi kez döviz alıyoruz. Bilindiği gibi fon yönetimi, şirket yönetiminin çok önemli bir parçası. Doğan Yayın Grubu olarak 2001 krizi sonrası başlattığımız yeniden yapılanma çalışmasını başarıyla tamamladık. Şirketlerimizin hepsi para kazanıyor. Bu k rlı şirketlerin hisse senetlerine çok şeffaf bir şekilde yatırım yaparak Türkiye'de bir ilki gerçekleştiriyoruz." 
     
Dünyada çok yaygın      Şirketlerin halka açık olan hisseleri kendilerinin almaları dünyada son derece yaygın olarak kullanılan şeffaf bir sistem. 
     Bu yöntem, Toyota, British American Tobacco BAT gibi birçok büyük kuruluşun da programlı olarak gerçekleştirdiği bir sistem. Özellikle Batılı şirketler arasında çok yaygın olarak kullanılıyor. Hisse satın alımı Japonya'da da son dönemde bankacılık sektöründe çok yaygın olarak kullanılıyor. İşte bu şeffaf yöntemin kullanıldığı pek çok dünya devi şirketten bir kaç örnek 

</TEXT>
</DOC>
