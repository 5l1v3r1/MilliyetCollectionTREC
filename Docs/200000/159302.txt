<DOC>
<DOCNO> 159302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sontur01.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Deniz Saha Komutanlığı gıda ihalelerine soruşturma 
</HEADLINE>
<TEXT>

     Peynircilik alanında faaliyet gösteren bir şirketin ortağı ile eşinin de aralarında bulunduğu 15 kişi, ''Kuzey Deniz Saha Komutanlığı'ndaki gıda ihalelerine fesat karıştırıldığı'' iddiasına ilişkin yürütülen soruşturma kapsamında ifadelerine başvurulduktan sonra emniyetten ayrıldı. 
     İstanbul Mali Şube Müdürlüğü'ne getirilen Hayk Aslanyan ve eşi Ancel Aslanyan ile 21 kişinin, soruşturma kapsamında ifadeleri alındı. 
     Aslanyan çiftinin de aralarında bulunduğu 15 kişi, ifadelerinin alınmasının ardından Emniyet Müdürlüğü'nden ayrıldı. Soruşturmayla ilgili diğer 8 kişi ise halen Emniyet Müdürlüğü'nde bulunuyor. 
     Aynı konuya ilişkin yürütülen soruşturma kapsamında daha önce gıda toptancılığı yapan toplam 77 kişi gözaltına alınarak, askeri savcılığa gönderilmişti. 
     
</TEXT>
</DOC>
