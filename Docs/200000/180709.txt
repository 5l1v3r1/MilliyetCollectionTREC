<DOC>
<DOCNO> 180709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sondun06.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Başbakanı Abbas'ın istifa etmesi bekleniyor... 
</HEADLINE>
<TEXT>

     Filistin Başbakanı Mahmud Abbas'ın, Filistin parlamentosunun bugün yapacağı oturum öncesinde istifa etmeyi düşündüğü bildirildi. 
     Filistinli baş müzakereci Saib Erekat, Associated Press'e yaptığı açıklamada, ''Abbas, parlamento oturumundan önce Filistin lideri Yaser Arafat'a istifasını sunacak'' dedi. 
     Adının açıklanmasını istemeyen Abbas'ın bir yardımcısı da, Başbakan'ın, Filistin parlamentosuna hitap etmesinden hemen önce, bir saat içinde istifasını vereceğini belirtti. 
     Filistin lideri Yaser Arafat'la iktidar mücadelesine giren Abbas, 4 aydır Başbakan olarak görev yapıyor. 
     
</TEXT>
</DOC>
