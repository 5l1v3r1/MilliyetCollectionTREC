<DOC>
<DOCNO> 162006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/soneko15.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Kamu İhale Yasası'ndaki pürüzleri çözdük 
</HEADLINE>
<TEXT>

     Devlet Bakanı Ali Babacan, Kamu ihale Yasası tasarısında yapılacak bazı değişikliklere ilişkin olarak ''Takınılan bazı konular vardı, onları yüzde 99 oranında çözdük'' dedi. 
     Babacan, konuya ilişkin olarak yaptığı açıklamada, ihale konusunda anlaşılamayan bir iki konu olduğunu, onların da üzerinde çalışıldığını ve bu konu için Washington'dan bir uzman geldiğini söyledi. 
     Babacan, ''Bu işle ilgili çalışmalar bitmek üzere, sorun yok'' diye konuştu. 
     
     BAŞBAKAN BAŞKANLIĞINDAKİ TOPLANTI... 
     Babacan, dün gece Başbakan Recep Tayyip Erdoğan başkanlığında yapılan ekonomi toplantısı konusunda daşunları söyledi 
     ''Başbakanlık'taki toplantıda ekonomideki gelişmeleri değerlendirdik. Ekonomik programın neresindeyiz, önümüzdeki dönem neler yapılması gerekiyor onları görüştük.'' Yapılması gerekenlerin hızlandırılması açısından dünkü toplantının yararlı olup olmadığına ilişkin bir soruya karşın Babacan, ''Zaten hızlı bir şekilde yürüyor, Başbakanı da bilgilendirdik. Hangi noktadayız onları ele aldık, yararlı bir toplantı oldu'' şeklinde konuştu. 
     
</TEXT>
</DOC>
