<DOC>
<DOCNO> 169189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/dunya/adun.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz gazetecinin Delta Kampı izlenimi 
</HEADLINE>
<TEXT>
'Kampta olanları iyi ki görmedim' 
The Observer muhabiri Ted Conover, kapılarını ilk kez basına açan Guantanamo'daki Delta Kampı'nda tutulan terör zanlılarının halini görünce duygularını böyle özetledi 
     DIŞ HABERLER SERVİSİ 

     İngiltere'de yayımlanan The Observer gazetesinin muhabiri Ted Conover, ABD'nin Afganistan'da yakaladığı militanları tuttuğu Guantanamo'daki Delta Kampı'na giren ilk gazeteci oldu. Conover, mahk miyetlerinin ne kadar süreceğini bilmeyen tutsaklardan 24'ünün intihar girişiminde bulunduğunu anlattı. İngiliz gazeteci, izlenimlerini, "Burada çok şey olmuş, iyi ki yaşananları görmek zorunda kalmadım" diye özetledi. 
     İngiliz muhabir Ted Conover, Guantanamo'daki Delta Kampı'nda 2002 yılı boyunca 10 intihar girişimi yaşandığını, bu yılın ilk üç ayında da 14 kişinin intihara kalkıştığını söyledi. Conover'in aldığı bilgiye göre, intihar girişiminde bulunanlardan biri h l komada. 
     
     Çocuklar da var 
     Conover, ilk olarak yaşları 13 ile 15 arasında değişen üç erkek çocuğun kaldığı bölüme girdi. Conover'in anlattıklarına göre küçük esirler, top oynamak ve dil öğrenmek gibi etkinliklere yönlendiriliyor, Disney yapımı çizgi filmler izliyor. 
     
     Cenevre'ye uyulmuyor 
     Conover, Cenevre Sözleşmesi'nin savaş esirlerine tanıdığı kuralların tersine, mahk mların kişisel hiç bir eşyalarını yanlarına alamadıklarına, sigara içemediklerine ve kendi yemeklerini hazırlayamadıklarına dikkat çekti. 
     İngiliz muhabir, mahk mların namazlarını kıbleye dönerek kılabilmeleri için bazı bölümlerde Mekke'nin yönünü gösteren ok ve "Mekke 12 bin 793 kilometre" tabelasının bulunduğunu, mahk mlara Kur'an-ı Kerim, seccade ve tesbih verildiğini, ayrıca Amerikalı bir imamla görüşebilme olanağı tanındığını anlattı. 
     Guantanamo'daki mahk mların mektupları da sıkı bir sansüre tabi tutuluyor. The Observer muhabirinin aktardığı izlenimlere göre, sansür sürecinin kısa sürmesi ve mektupların bir an önce adreslerine ulaşabilmesi için mahk mlar, mektuplarını İngilizce yazmayı tercih ediyor. 
     

</TEXT>
</DOC>
