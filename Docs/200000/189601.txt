<DOC>
<DOCNO> 189601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/magazin/amag.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan 32 yaşında 
</HEADLINE>
<TEXT>

   Tarkan, yeni yaşını dev bir partiyle kutladı. Aynı gece ve partide doğum gününü kutlayanlar arasında, Özkan Uğur ile Nil Karaibrahimgil de vardı 
      BEKİR SAÇAR 
   
   Sorma ve Gülümse Kaderine adlı iki şarkısına 4 gün boyunca klip çeken Tarkan, yorgunluğunu doğum günü partisinde attı. Tarkan, 32. yaş günü şerefine, önceki gece The Ritz Carlton Oteli'nin çarşı katındaki sosyetenin gözde lokali Red Room'da, dostlarıyla eğlendi. 
   Aynı gecede, MFÖ'den Özkan Uğur 50, Nil Karaibrahimgil de 27. yaş gününü kutladı. 300 kişinin davetli olduğu partide, Ritz Carlton ve Red Room'un güvenlik görevlilerinin yanı sıra, Tarkan'ın kendi ekibi de görev yaptı. Tarkan'ın ekibi, partiye gelenleri listelerden kontrol ederek içeriye aldı. Listede adı olmayanlar, Tarkan'ın tanıdığı da olsa içeri alınmadı. 
   Tarkan, aynı binadaki dairesinden Red Room'a saat 23.30'da geldi. Özkan Uğur, Nil Karaibrahimgil ve Kenan Doğulu şarkılarıyla geceyi renklendirirken, Ozan Doğulu ve Yasemin Kozanoğlu de DJ'lik yaptı. 
   
   
   
   
</TEXT>
</DOC>
