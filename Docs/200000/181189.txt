<DOC>
<DOCNO> 181189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yasam/yas11.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya hali 
</HEADLINE>
<TEXT>

      DIŞ HABERLER SERVİSİ 
   
   'Keçi inadı' mısıra yetmedi    Fransa'nın güneydoğusundaki Saint Jean cap Ferrat Hayvanat Bahçesi'nde 'konaklayan' ve canı 'patlamış mısır çeken' dağ keçisi enteresan bir görüntü yarattı. Makineye '0.20 euro yaklaşık 300 bin lira vermeden' mısır yemeye çalışan keçinin inadı, karnını doyurmaya yetmedi. 
   
   Singapur'da SARS hortladı    Geçtiğimiz kasım ayında Çin'den başlayarak Kanada'ya kadar, 30 ülkede yüzlerce can alan akut solunum yetmezliği "SARS"ın yaz mevsiminin sonunda Singapur'da yeniden ortaya çıkması Asya'da paniğe neden oldu. Singapur Sağlık Bakanlığı Sözcüsü Bey Mui Leng, Singapur vatandaşı bir kişinin, ilk testlerde SARS virüsü taşıdığının belirlendiğini söyledi. 
   
   Ölümden sadık köpeği kurtardı    Amerika'nın Colorado eyaletinde yaşayan ve banyoda düşen 'multiple sclerosis' hastası Bruce Ashworth'u 55 , köpeği Libby kurtardı. Tekerlekli sandalyeyle hareket eden ve yalnız yaşayan emekli uzay mühendisi , banyoda düşünce, özel bir eğitim alan Libby, telefonu getirdi. Ancak şarj bitmişti. Sahibinin yüzünü yalayarak bayılmasını önleyen sadık köpek, zaman zaman da yere vurarak gürültü yaptı. 6'ncı günün sonunda da yardım geldi. 
   
   
</TEXT>
</DOC>
