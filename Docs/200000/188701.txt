<DOC>
<DOCNO> 188701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/spor/spo01.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Abarttı ama 
</HEADLINE>
<TEXT>

   Beşiktaş yönetimi, sözleşme yenilemek için 2 milyon dolar isteyen Ronaldo'ya, "Hayır" dedi 
      ORHAN YILDIRIM 

   
   SİYAH-BEYAZLI kulüp ile sezon sonunda sözleşmesi sona erecek olan Ronaldo, yıllık 2 milyon dolar talep etti. Lucescu ve Sinan Engin'e, "Sürekli teklif geliyor, ama ben burada kalmak istiyorum. Bu nedenle sözleşmemi yenileyin" diyen Brezilyalı oyuncudan beklemesi istenmişti. Ancak Rumen Teknik Direktör, yönetime, "Kendini futbola veremiyor" uyarısını yapmıştı. 
   LUCESCU'NUN isteği üzerine Menajer Sinan Engin, Ronaldo ile biraraya gelerek, düşündüğü parayı sordu. Brezilyalı futbolcu, "2 milyon dolar" deyince şaşıran Beşiktaş yönetimi, bu ücreti kesinlikle kabul etmeyeceğini bildirdi. Ronaldo da, 2 milyon dolardan aşağıya inmeyeceğini, bu şartlarda ayrılacağını, Siyah - Beyazlı yöneticilere iletti. 
   
   Tümer sakatlandı 
   BEŞİKTAŞ zorlu maç trafiğinin hazırlıklarına dün tam kadro ile başladı. Milli Takım'dan dönen oyuncularında katıldığı idmanda Tümer sağ ayak bileğinden sakatlandı ve çalışmayı yarım bıraktı. Siyah - Beyazlı futbolcunun durumunun bugün belli olacağı öğrenildi. Cordoba ile Pancu düz koşu yaparken Ahmet Yıldırım ve Yasin hafif sakatlık geçirdi. Sergen ve Ronaldo ise antrenmanın sonunu beklemeden çalışmayı bıraktılar. Bu arada Sakarya Colesium Spor Okulu'nun öğrencileri de Ümraniye'deki çalışmayı izledi. Beşiktaşlı futbolcular idmandan önce Memorial Hastanesi'nde grip aşısı oldu. 
   
   Chelsea berabere 0-0    ŞAMPİYONLAR Ligi'nde Beşiktaş ile aynı grupta bulunan Chelsea deplasmanda Birmingham ile golsüz berabere kaldı. Karşılaşmanın başından sonuna kadar rakip defansı aşmakta zorlanan Sarı - Lacivertliler bu sonucun ardından puanını 20'ye çıkardı ve Arsenal'in üstünde averajla liderliğe oturdu. 
   
   
</TEXT>
</DOC>
