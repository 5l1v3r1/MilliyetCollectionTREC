<DOC>
<DOCNO> 164234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/astro/index.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsantre olmak zor 
</HEADLINE>
<TEXT>

     Gökyüzünde dağınık enerjiler var. Bu arada süregelen transitler pek çok konuda önlemci olmamız gerektiğine işaret ediyorlar. Yengeç, Akrep ve Balık rahat hareket edebilecek. Koç'lar duygusal nedenlerle aşırılıklara kaçabilirler. Bu nedenle yapılacak harcamalarda bütçelerini etkileyecek. Abartılı harcamalardan kaçınmalılar. Boğa'lar ilişkilerinde tutarlı ve hassas davranmak zorunda. Eleştiriye açık durmasında fayda var. Ortaklaşa konular, yeni kontratlar gündeme gelebilir. İkizler günlük işlerinde bazı dikkatsizlikler yüzünden haftaya sorunlu başlayabilir. Özenli ve dikkatli olmak durumunda. Yengeç'ler haftayı olumlu enerjilerle bitiriyorlar ama bu arada zevk için yapılabilecek harcamalar yüzünden bütçeleri sarsılabilir. Aslan'lar inatçılıktan uzak durmalılar. Yakın çevrelerinde olup biten yüzünden gerçekçi olmak zorundalar. Eve ilişkin konular ve yeni girişimler var. Başak'lar iletişim ve yolculuk gibi konularda değişikliklerle karşı karşıyalar ama bu arada yanlış anlamalar ya da aşırı iyimserlik yüzünden hatalar yapabilirler. 
     Terazi'ler bugün parasal konularda akıllı olmak zorundalar. Özellikle öğleden sonra gereksiz alışverişler ya da yanlış kararlar nedeniyle maddi kayıplarla karşılaşabilirler. Akrep'ler ön plana geçiyorlar ve bazı adımlar atmak isteyecekler ama daha iyimser olmalılar. Duygusal nedenlerle kendilerini kısıtlanmış bulabilirler. Yay'lar da yeni girişimler için harekete geçseler bile kendilerini yalnız hissedebilirler. Elde olmayan nedeler yüzünden bazı beklemeler de olası. Sabırlı olurlarsa kazançlı çıkacaklar. Oğlak'lar yeni planlar peşinde ve düşüncelerini pek çok kişi ile paylaşabilirler. Ortak bir amaç için hareket etmek onlara yarar sağlayacak. Kova'lar iş hayatında aşırı duygusal davranmamalılar. Bazı çekişmeler ya da yanlış anlamalar yüzünden sinirlenebilirler. Balık'lar iyimser bir gündeler. Yeni enerjiler, yabancılar ve eğitimle ilgili konular göze çarpıyor. Duygusal alanda kendilerini daha iyi ifade edecekler. 
     

</TEXT>
</DOC>
