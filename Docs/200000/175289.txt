<DOC>
<DOCNO> 175289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sonspo23.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevilla'nın Uruguaylı yıldızı Silva sakatlandı 
</HEADLINE>
<TEXT>

     Sevilla'nın Uruguaylı milli golcüsü Dario Silva, sezon öncesi sakatlandı. 
     İspanyol kulübü, Silva'nın iyileşmesinin ne kadar zaman alacağı konusunda açıklama yapmazken, basın, Uruguaylı futbolcunun 3 hafta futbol oynayamayacağını belirtiyor. Bu durumda golcü futbolcu, takımının 31 Ağustos'ta başlayacak sezonun ilk maçında Atletico Madrid'e karşı forma giyemeyecek. 
     Dario Silva, pazar günü Panatinaikos ile yapılan özel maçta takımının galibiyet golünü attıktan sonra sakatlanmıştı. Kulüp bugün yaptığı açıklamada, Silva'nın sol uyluğundaki kaslarda hasar olduğunu bildirdi. 
     Bu sezon Malaga'dan 3 yıllığına transfer edilen Silva, bir önceki gün de eski takımına karşı oynamıştı. 
     
</TEXT>
</DOC>
