<DOC>
<DOCNO> 170583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sonspo07.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ringde ölüm 5. saniyede yediği yumrukla yaşamını yitirdi... 
</HEADLINE>
<TEXT>

     ABD'nin Utah eyaletine bağlı Cedar City'de yapılan bir boks maçında, Brad Rone adlı boksör, ilk raundda yaşamını yitirdi. 
     Rone, 6 raund üzerinden yapılan ağır sıklet maçının 1. raundunun 5. saniyesinde rakibi Billy Zambrun'dan aldığı darbeyle yere düştü. 10 saniye sonra gong çaldığında yerde yatan Rone'un nefes almadığı fark edildi, ardından kaldırıldığı Valley View Sağlık Merkezi'nde öldüğü açıklandı. 
     Kalp rahatsızlığı olduğundan şüphelenilen ABD'li boksöre Salt Lake City'de otopsi yapılacağı bildirildi. 
     Brad Rone'un arkadaşı Bruce Trampler, Rone'un hafta başında ölen annesinin cenaze masraflarını karşılamak için bu maça çıktığını söyledi. 
     Bu arada organizasyonda toplam 4 maçın yapılacağını belirten yetkililer, 3. maçta meydana gelen bu tatsız olaydan sonra son maçın iptal edildiğini açıkladılar. 
     
</TEXT>
</DOC>
