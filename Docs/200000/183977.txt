<DOC>
<DOCNO> 183977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur25.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları 7 ölü, 17 yaralı... 
</HEADLINE>
<TEXT>

     Yurtta meydana gelen trafik kazalarında 7 kişi öldü, 17 kişi yaralandı. 
     Denizli'nin Sarayköy İlçesi'ne bağlı Karataş Köyü yakınlarında, Celal Barut 27 yönetimindeki 35 R 0344 plakalı cip, aşırı hız sonucu kontrolden çıkarak şarampole devrildi. Araçta bulunan İngiliz uyruklu Anne Ross Gillian 51 ile sürücü Celal Barut hayatını kaybetti. 
     Afyon'un Dinar İlçesi'nde, Zekeriya Şahin yönetimindeki 77 AS 198 plakalı otomobil, İncesu Beldesi yakınlarında aşırı sürat sonucu takla attı. Kazada, Ayten Şahin 23 yaşamını yitirirken, Zekeriya, Ömer, Mediha, Necla ve Fatih Şahin yaralandı. 
     Edirne'nin Uzunköprü İlçesi'nde, Muharrem Örün'ün idaresindeki 44 FC 758 plakalı minibüs, Muhacırkadı Köyü yakınlarında aşırı hız nedeniyle direksiyon hakimiyetinin kaybedilmesi sonucu devrildi. Sürücü Örün, olay yerinde yaşamını yitirdi. Yaralanan Talat Örün, Nevzat Örün ve Mehmet Ali İpek, Uzunköprü Devlet Hastanesi'nde yapılan ilk müdahalenin ardından, Trakya Üniversitesi Tıp Fakültesi Hastanesi'ne kaldırıldı. 
     Kocaeli'nin Gebze İlçesi'nde, İstanbul yönüne giden Abit Demirci yönetimindeki 34 UNV 10 plakalı kamyon, yolun karşısına geçmekte olan Naim Birdal 67 'a çarptı. Birdal, yaşamını yitirdi. 
     Tekirdağ'ın Malkara İlçesi'nde, Cevat Çalık'ın 37 kullandığı 59 HF 450 plakalı otomobil, Gönence Köyü yakınlarında, aşırı hız ve dikkatsizlik sonucu yol kenarında yürüyen Şerife Esen'e 41 çarptı. Malkara Devlet Hastanesi'ne kaldırılan Esen, kurtarılamadı. 
     Çorum'un Kargı İlçesi'nde, Hüseyin Erdoğdu 67 yönetimindeki 57 AZ 517 plakalı motosiklet, virajı alamayarak devrildi. Devrilen motosikletin altında kalan Erdoğdu, olay yerinde yaşamını kaybetti. 
     Afyon'un Bolvadin İlçesi'nde, Halit Karalar yönetimindeki 09 NT 091 plakalı otomobil, Çobanlar Karayolu'nda başı boş bir ata çarparak takla attı. Kazada Halit Karalar, Malik Eser ve Zekeriya Çiğdem yaralandı. 
     Afyon'un Sandıklı İlçesi'nde, Nurettin Türk'ün kullandığı 03 LH 029 plakalı traktör devrildi. Alkollü olduğu belirlenen Nurettin Türk, yaralandı. 
     Afyon'da, Öztürk Tarkak yönetimindeki 03 EE 571 plakalı otomobille, Habib Tepe'nin kullandığı bisiklet çarpıştı. Kazada Tepe, yaralandı. 
     Afyon'un Sandıklı İlçesi'nde, Kamil Çelik idaresindeki 35 HMR 50 plakalı kamyon, aşırı hız nedeniyle şarampole yuvarlandı. Kamil Çelik ve Selman Genç yaralandı. 
     Afyon'da, Hasan Hüseyin Demirel yönetimindeki 03 AR 250 plakalı otomobil, Ankara Karayolu'nda Kamil Sarkın idaresindeki plakasız motosiklete arkadan çarptı. Kazada Kamil Sarkın, yaralandı. 
     Afyon'da, Veli Aktaş'ın kullandığı 03 RK 002 plakalı otomobil, yolun karşısına geçmekte olan Fatih S.'ye çarptı. Kazada Fatih S. 5 , yaralandı. 
     
</TEXT>
</DOC>
