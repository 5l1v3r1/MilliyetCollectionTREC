<DOC>
<DOCNO> 191297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/guncel/gunz1.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

   
   Sinan Kara hapse giremedi 
   İzmİr DHA 
   DYP eski lideri Tansu Çiller'in oğlu Mert Çiller'in korumalarını basın yoluyla tehdit ettiği gerekçesiyle 1 yıl hapis cezası alan gazeteci Sinan Kara, hafta sonu olduğu için işlemlerinin tamamlanmaması nedeniyle cezaevine giremedi. Kara, sahibi olduğu Datça Haber gazetesinin iki nüshasını zamanında kaymakamlığa vermediği için geçen yıl da üç ay hapis yatmıştı. 
   
   Bombacılar eylem öncesi yakalandı 
   İstanbul'da terör örgütü DHKP - C'ye yönelik operasyonda, bombalı eylem hazırlığı içinde olduğu öne sürülen bir kadın ile bu kişiye yardım ettiği belirtilen hemşire gözaltına alındı. Zeytinburnu'ndaki operasyonda, Fatma K.'nin, Birsen Ersen adına düzenlenmiş sahte kimlikle yakalandığını kendisine yardım eden diğer kişinin de Makbule C. olduğunu ifade ettiler. 
   
   2 bin doları polis otosuna sakladılar 
   İŞyerlerİndekİ kasalardan hırsızlık yaptıkları gerekçesiyle gözaltına alınan Cemal Sürgeç ile İlhan Sezer'in, yanlarındaki 2000 doları bindikleri polis aracına sakladıkları öne sürüldü. Sürgeç ifadesinde, "Üzerimde 2 bin dolar vardı. Bu parayı nereden aldığım sorulduğunda cevap veremeyecektim. Onun için parayı koltuğa gizledim" dedi. 
   
   MHP'li başkan misyoner dövdü 
   Bursa'da misyonerlik propagandası yaptığı öne sürülen iki kişiyi döven aralarında MHP İlçe Başkanı Metin Yıldıran'ın da bulunduğu üç kişi tutuklandı. Misyonerlik propagandası yapan Yakup Cindilli ve Tufan Orhan dövülerek boş bir alana bırakıldı. Soruşturma başlatan polis Hüseyin Bektaş ile İbrahim Sekman' ı tutukladı. Yıldıran da, cezaevine gönderildi. 
   
   
   
   
   
   
   
   
   
   
</TEXT>
</DOC>
