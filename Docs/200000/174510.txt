<DOC>
<DOCNO> 174510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sonspo14.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika futbolunda anket şoku... 
</HEADLINE>
<TEXT>

     Belçika futbolunda, ülkenin önde gelen basın-yayın organları tarafından yapılan ''Futbolda Doping ve Rüşvet'' konulu anketin şoku yaşanıyor. 
     Belçika Flaman Bölgesi Spordan Sorumlu Bakanı Marino Keulen, dün yapılan Belçika Birinci Futbol Ligi ve geneldeki anket sonuçlarının çok ciddi ve araştırılması gereken bir durum olduğunu söyledi. 
     Bakan Keulen, Belçika Futbol Ligleri'nde rüşvet ve doping alan veya tanık olan oyuncuların kulüpleri vasıtasıyla Belçika Futbol Federasyonu Disiplin Komitesi'ne bildirimde bulunmaları için de çağrıda bulundu. 
     İstatistiklerin çok düşündürücü ve üzücü olduğunu vurgulayan Keulen, ''Biz doping ve rüşvete karşı mücadele için çok para harcıyoruz. Çok sayıda kontroller yapıyoruz. Buna karşın halen bu kadar oyuncunun dopingle ilgilenmesi ve rüşvetlerin dönmesi normal değil. Konuyla ilgili yetkili kişileri toplayıp, sorgulamaları yürütmeleri için talimat vereceğim'' diye konuştu. 
     
</TEXT>
</DOC>
