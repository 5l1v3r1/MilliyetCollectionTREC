<DOC>
<DOCNO> 177612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yasam/yas00.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğacak çocuğuna bile acımadı 
</HEADLINE>
<TEXT>

   Cinayetten yattığı cezaevinden afla çıkan Adem Kol, dokuz aylık hamile karısı ile hasmını öldürdü 
      ERHAN GÖGEM Kırıkkale DHA 
   
   Kırıkkale'de oturan üç çocuk babası Adem Kol, ortalığı kana buladı. Ankara Türk Telekom'da çalışan Kol 33 , dokuz aylık hamile eşi Hatice Kol 25 ile önceki gece saat 23.00 sıralarında Kaletepe Mahallesi'ndeki evinde tartışmaya tutuştu. 
   Tartışma büyüyünce üç çocuğu yan odada uyuyan Kol, ruhsatsız tabancasıyla karısı Hatice'ye üç el ateş etti. Kafasına iki mermi isabet eden Hatice Kol olay yerinde ölürken, ambulansla hastaneye yetiştirilmeye çalışılan karnındaki bebeği de kurtarılamadı. 
   Cinayetten sonra Kırıkkale Emniyet Müdürlüğü ekipleri geniş güvenlik önlemi aldı, ancak sabaha karşı Karacalı köyü yakınlarından bir cinayet haberi daha geldi. 
   
   Müşteri gibi bindi 
   Karısını öldürdüktün sonra kaçan Kol, SSK Hastanesi'nde hastabakıcı olarak çalışan ve geceleri taksi şoförlüğü yapan Mustafa Yüzer'i 37 de öldürdü. 
   Kol, daha önce aralarında husumet bulunan Yüzer'in çalıştığı durağa gidip müşteri gibi aracına bindi. Aracı tenha bir yere götüren Kol'un üç kurşunla Yüzer'i de öldürdüğü belirlendi. 1995'te Kırşehir'de işlediği cinayet nedeniyle cezaevine giren ve 2000'de afla çıkan Kol, halen aranıyor. 
   
   
</TEXT>
</DOC>
