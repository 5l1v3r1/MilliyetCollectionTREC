<DOC>
<DOCNO> 153719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun29.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Viyana'da 1 Mayıs sloganı "Avcı uçak değil barış istiyoruz" 
</HEADLINE>
<TEXT>

     Avusturya'nın başkenti Viyana'da 1 Mayıs İşçi Bayramı kutlamaları sırasında hayat tümüyle durdu. 
     Kutmalar dolayısıyla otobüs, tramvay ve metro gibi toplu taşıma araçları sefere çıkmadı. 
     Sabah erken saatlerden itibaren kentin çeşitli bölgelerinden belediye sarayı önündeki tören alanına akın eden muhalefetteki Sosyalist Parti SPÖ ile Yeşiller Partisi taraftarları, Hıristiyan Demokrat eğilimli Halk Partisi ÖVP ile aşırı sağcı Özgürlükçüler Partisi'nin FPÖ oluşturduğu koalisyon hükümetini eleştiren pankartlar taşıdı ve sloganlar attılar. 
     ''Emeklilik maaşımdan elini çek'', ''Yaşamak ucuz ölmek pahalı'', ''Asalak değil sosyal devlet'', ''Avcı savaş uçağı değil barış istiyoruz'' sloganları atan göstericiler, ''daha iyi, daha güzel Viyana istediklerini'' dile getirdiler. 
     Belediye sarayı önündeki tören alanına, Avusturyalı örgütlerin yanı sıra aralarında ''Avusturya Aleviler Birliği'', ''Türkiyeli Sosyal Demokratlar'' SHD ile terör örgütü PKK KADEK'in yandaşlarının girişine de izin verildi. 
     Avusturya Komünist Partisi KPÖ de parlamento binası önünde 1 Mayıs kutlaması yaptı. Bu gösteriye de bazı terör örgütlerinin yandaşları katıldı. 
     




</TEXT>
</DOC>
