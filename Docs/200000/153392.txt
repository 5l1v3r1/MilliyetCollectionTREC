<DOC>
<DOCNO> 153392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/siyaset/asiy.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetin MGK sınavı 
</HEADLINE>
<TEXT>

Asker üyelerin Erdoğan hükümetinin politikalarını masaya yatıracağı kritik MGK'da, "Halk gerilim istemiyor, itidalli davranın" uyarısında bulunulacak 
     BARKIN ŞIK, ABDULLAH KARAKUŞ Ankara 

     Milli Güvenlik Kurulu'nun MGK askeri üyeleri, başta kadrolaşma olmak üzere AKP iktidarının izlediği politikaları masaya yatıracak ve "Halk gerilim istemiyor. İtidalli davranın" uyarısında bulunacak. AKP ise, sert tavır görmesi halinde karşı atağa geçerek, MGK Genel Sekreteri Orgeneral Tuncer Kılınç'ın yurtdışındaki konuşmalarını gündeme getirecek. 
     Genelkurmay Başkanı Orgeneral Hilmi Özkök, Cumhurbaşkanı Ahmet Necdet Sezer başkanlığında bugün Çankaya Köşkü'nde yapılacak toplantı öncesi kurmaylarıyla bir toplantı yaptı. MGK'da AKP'ye, "İrticai grupları cesaretlendiren politikalardan uzak durun" mesajının verilmesi üzerinde görüş birliği oluşurken, daha önce gerginlik yaratan şu gelişmeler de hatırlatılacak 

</TEXT>
</DOC>
