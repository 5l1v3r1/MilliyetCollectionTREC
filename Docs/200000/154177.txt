<DOC>
<DOCNO> 154177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/yasam/yas03.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
SARS'tan değil kıyametten korunuyorlar 
</HEADLINE>
<TEXT>

     DIŞ HABERLER SERVİSİ 

     Çeşitli doğal afetlerle 15 Mayıs'ta dünyanın sonunun geleceğine inanan ve "elektromanyetik dalgalardan korunmak için" tepeden tırnağa beyazlar giyen bir Japon tarikatı polise zor anlar yaşatıyor. 1995'te Tokyo'daki bir metroya gazlı saldırı düzenleyerek 12 kişinin ölmesine 5 bin kişinin de hastalanmasına neden olan Aum tarikatını akıllara getiren "Pana Dalgası Laboratuvarı" adlı grup, geçtiğimiz hafta kamp kurdukları, ülkenin orta kesimlerindeki Kiyomi köyünün dağ yolunda, bölgelerini beyaz kumaşlarla kapladılar. Grup, "Cumartesi gününe kadar buradan bir yere kıpırdamayız" diyerek de polise direniyor. Yuko Chino adlı hasta bir peygamberi görünmez bir düşmandan koruduklarını öne süren grup, 15 Mayıs'ta manyetik kutbun tersine döneceğine ve oluşacak gelgit dalgalarıyla depremler sonucu kıyamet kopacağına inanıyor. 
     


YAŞAM 

















</TEXT>
</DOC>
