<DOC>
<DOCNO> 163552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sontur19.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Manik depresyon 'gen'i bulundu 
</HEADLINE>
<TEXT>

     Amerikalı bilim adamları, manik depresyon hastalığıyla ilgili bir geni tespit ettiler. 
     Molecular Psychiatry dergisindeki makaleye göre, manik depresif hastalarda mutasyona uğramış bir gen, mutluluk hormonu dopamin düzeyindeki değişikliklerde aşırı duyarlılığa neden oluyor. 
     San Diego Üniversitesi'nde görevli bilim adamları, en az bir bireyinin manik depresif olduğu 400 ailenin DNA'larını incelediler. 
     Bilim adamları, bipolar bozukluk olarak da adlandırılan hastalığın teşhis edildiği kişilerde mutasyona uğramış bir genin, sağlıklı kişilere göre üç kat daha sık görüldüğünü tespit ettiler. 
     Dopamin hormonunun beyinde kenetlendiği noktaların uyarılmasını kontrol eden G-proteiniyle ilgili olan gende mutasyon olduğunu belirten bilim adamları, bu mutasyonun hastaların yüzde 10'unda aşırı duygusal dalgalanmalara neden olduğunu söylediler. 
     Araştırma başkanı John Kelsoe, tespit edilen genin yeni tedavilerin geliştirilmesi için kullanılabileceğini ifade etti. 
     
</TEXT>
</DOC>
