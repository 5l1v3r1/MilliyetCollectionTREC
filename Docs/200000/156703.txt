<DOC>
<DOCNO> 156703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur27.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Annesine küfreden kardeşini öldürdü 
</HEADLINE>
<TEXT>

     Van'ın Bostaniçi Beldesi'nde bir kişi annesine küfreden kardeşini boğazını keserek öldürdü. 
     Alınan bilgiye göre, Bostaniçi Beldesi Gündoğdu Mahallesi'nde oturan Emrah Koç, Jandarma Komutanlığı'nı arayarak kardeşi Cengiz Koç'u 35 annesi Saime Koç'a küfrettiği gerekçesiyle öldürdüğünü bildirdi. 
     Olay yerine giden Jandarma Komutanlığı ekipleri, Gündoğdu Mahallesi ile Gevenli Köyü arasında bulunan sulama kanalında Cengiz Koç'un boğazı kesilmiş ve karın boşluğundan bıçaklanmış cesedini buldu. 
     Cengiz Koç'un cesedi otopsi için Van Devlet Hastanesi morguna kaldırılırken, Emrah Koç 37 da gözaltına alındı. 
     Emrah Koç, kardeşi Cengiz'i annesine sürekli küfrettiğini ve eve içkili geldiği için öldürdüğünü itiraf etti. 
     
</TEXT>
</DOC>
