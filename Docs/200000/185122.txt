<DOC>
<DOCNO> 185122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sondun19.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da 4'ü Türk 6 işçi çöken iskelenin altında kaldı... 
</HEADLINE>
<TEXT>

     Hollanda'da, 4'ü Türk 6 işçi, bir elektrik santralındaki tankı temizlerken çöken iskelenin altında mahsur kaldı. 
     Polis, güneydeki Amercentrale elektrik santralında, kullanılmayan 85 metre derinliğindeki buhar tankını temizlemekte olan 4'ü Türk ve 4'ü Amerikalı olan 8 işçinin üzerinde bulunduğu iskelenin çöktüğünü açıkladı. 
     Kurtarma ekiplerinin iskele altında kalan işçilerden 2 Amerikalıyı kurtardığı, yaralı olarak kurtarılan bi işçilerden birinin durumunun ağır olduğu belirtildi. 
     Yetkililer, mahsur kalan işçileri kurtarma çalışmalarının devam ettiğini, kurtarma ekiplerinin işçilerden biriyle bağlantı kurduklarını, diğer işçilerin ölü ya da ağır yaralı olmasından endişe ettiklerini söylediler. 
     Polis, kazayla ilgili olarak ABD ve Türkiye büyükelçiliklerine bilgi verildiğini kaydetti. 
     
</TEXT>
</DOC>
