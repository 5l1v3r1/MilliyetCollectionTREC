<DOC>
<DOCNO> 153598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur18.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu'nun e-mail şifresi kırılmış.. 
</HEADLINE>
<TEXT>

     ''6. Uçan Süpürge Uluslararası Kadın Filmleri Festivali'' tanıtım toplantısı, Kültür ve Turizm Bakanı Erkan Mumcu, Uçan Süpürge Genel Koordinatörü Halime Güner ve festival yetkililerinin katılımıyla Anadolu Medeniyetleri Müzesi'nde yapıldı. 
     Kültür ve Turizm Bakanı Mumcu, bir soru üzerine, bugün bir gazetede yer alan AK Parti Bartın Milletvekili Asım Kulak'ı, İl Turizm Müdürlüğü'nce hazırlanan kent broşürünü sahiplenmeye çalışması nedeniyle Başbakan Recep Tayyip Erdoğan'a e-mail aracılığıyla ''şikayet ettiği'' yönündeki haberlerin gerçeği yansıtmadığını söyledi. 
     Mumcu, ''Benim elektronik posta şifrem kırılarak yapılmış. Yerel ölçekte birbiriyle rekabet eden ve bu kötü rekabetten çıkarı olan insanlar tarafından yapılmış olabilir'' dedi. 
     Broşürleri herkesin yararlanması için hazırladıklarını kaydeden Bakan Mumcu, ''Dolayısıyla, yapılan işi doğru bulmuyorum. İsmimin kullanılmış olmasından üzüntü duyduğumu ifade etmek istiyorum. Ben de bunu sizler gibi gazetelerden gördüm'' diye konuştu. 
     




</TEXT>
</DOC>
