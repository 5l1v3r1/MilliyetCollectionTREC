<DOC>
<DOCNO> 196262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/spor/spo02.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekle beni Fener 
</HEADLINE>
<TEXT>

   Aston Villa'dan ayrılma kararı alan 32 yaşındaki Faslı Mustafa Hadji, Fenerbahçe ile prensipte anlaştığını açıkladı, "Ocak ayında İstanbul'da olmak için sabırsızlanıyorum" mesajını gönderdi 
      MEHMET ÇİFTÇİ 

   
   'Talimat verdim' 
   SARI - Lacivertli kulüpte sürpriz bir şekilde Mustafa Hadji'nin ismi transferde gündeme çıktı. Faslı futbolcu, Fenerbahçe yönetiminden ciddi bir teklif aldığını savunup, "Menajerime talimat verdim. Ocak ayında Fenerbahçe'ye gidiyorum" diyerek, imza atmak için sabırsızlandığını ifade etti. Priemier Lig'de Aston Villa'da forma giyen Faslı yıldız, yeni teknik adam David O.Leary ile sorunlar yaşadığı için İngiltere'den ayrılma kararı aldı. 
   
   Üç kulüp sırada 
   OLAYLI bir şekilde Aston Villa'dan ayrılan Alpay'ın takım arkadaşı olan Mustafa Hadji, kulüpte hiçbir şeyin iyi gitmediğini, bu nedenle ayrılmasının iki tarafın da yararına olduğunu söyledi. 32 yaşındaki tecrübeli orta saha oyuncusu, Almanya'dan da iki teklif aldığını, İspanya'dan ise kendisini ısrarla isteyen Deportivo la Coruna ile görüşmelerinin devam ettiğini belirterek, "Ancak benim gönlüm Türkiye'den yana" yorumunda bulundu. 
   
   Kimdir 
   16 Kasım 1971 doğumlu Hadji, 2001'de geldiği Aston Villa'da üçüncü sezonunu yaşıyor. 1.84 boyundaki orta saha oyuncusu, daha önce 1997 ve 2001 yılları arasında Sporting Lizbon, Deportivo, Coventry, Deportivo, Coventry takımlarında gel-gitler yaşadı. 1998'de Afrika'da yılın futbolcusu seçilen Hadji'nin, Ada'da ilk onbirde sahaya çıktığı 46 maçta 3 golü bulunuyor. 
   
   Hollanda'nın silahı Pierre    Yıldızlar formsuz 
   AVRUPA Şampiyonası finalleri için İskoçya ile baraj müsabakası oynayan Hollanda'da, 1 - 0 yenildikleri ilk maçta forvetin etkisiz kalması sıkıntı yarattı. Manchester United'ın yıldızı Ruud van Nistelrooij ve Barcelona'da forma giyen Patrick Kluivert gözden düşerken, Teknik Direktör Dick Advocaat Fenerbahçe'nin tecrübeli golcüsü Pierre van Hooijdonk'a sarıldı. 
   
   Forması garanti 
   ADVOCAAT'IN, Glasgow'da şans vermediği Hooijdonk'a rövanşta ilk on birde oynatmasına kesin gözüyle bakılıyor. Tecrübeli futbolcu, Hollanda için tarihi önem taşıyan bu kritik karşılaşmada en büyük silah olarak gösteriliyor. Portakallar'ın 2002 Dünya Kupası finallerine katılamamasının ardından, Avrupa Şampiyonası biletinin de tehlikeye girmesi ülkede büyük telaş yarattı. 
   
   Samandıra'da işbaşı    Fenerbahçe, iki günlük aradan sonra Samsunspor maçının hazırlıklarını dün devam ettirdi. Almanya'dan dün dönen Daum'un katılmadığı idmanda çalışmayı Koch yönetti. İstasyon ile yarı sahada tek pas çalışmasının yapıldığı antrenmana 13 futbolcu çıktı. İzinli olan Erhan Albayrak ve Rebrov ile A2 milli takımına çağrılan Semih katılmadı. Daum'un bugün takımın başına geçeceği bildirildi. 
   
   Petkov mesaisi    SOL üst adelesinde ödem oluşan Bulgar futbolcunun Samsun maçına yetiştirilmesi için seferberlik ilan edildi. Daum'un, günde iki kez tedavi gören Petkov'a kendisini iyi hissetmesi halinde forma vermeyi düşündüğü bildirildi. Alman hoca, milli takımlarda bulunan oyuncular ile yeni iyileşen Serhat ve Yusuf'un durumlarını da yakından takip ediyor. 
   
   
</TEXT>
</DOC>
