<DOC>
<DOCNO> 150916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/spor/yaksoy.html </URL>
<DATE> 2003/04/19/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Suçlu 
</HEADLINE>
<TEXT>

     Avrupa’nın neresine baksanız futbol kulüplerinin neredeyse hepsi iflas eşiğinde. Almanya gibi bir ülkede bile lig takımlarının borçları toplam 600 milyon Euro’ya ulaşıyor. Bu yüzden para getiren televizyonların yayın hakları için her ülkede açık veya kapalı bir sürü oyunlar oynanıyor. Anlaşılıyor ki, son yıllardaki ekonomik zorluklara rağmen yine de futbol TV yayınları para getirmektedir. Diğer taraftan ne hikmettir ki, bu borçlu kulüplerin başına geçmek veya kalmak, olmak ya da olmamak derecesinde önemli sayılmaktadır. Hamlet’in dediği gibi, "To be or not to be." 
     Peki bu borçların sorumlusu kim İşin ekonomisini bilmemek mi, yoksa futbolcu alırken har vurup harman savurmak mı, yoksa piyasası gittikçe artan futbolun borsadaki alıcısı ile satıcısı arasındaki dengesizlik mi Denilebilir ki veya anlaşılıyor ki, bu suallerin cevabını verebilecek suçlu ortaya çıkarsa belki de futbolun sırtındaki borç kamburuna da çare bulunabilecek. Tabii suçlu ayağa kalkarsa. 
     


SPOR 




























</TEXT>
</DOC>
