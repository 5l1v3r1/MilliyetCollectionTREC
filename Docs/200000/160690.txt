<DOC>
<DOCNO> 160690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/spor/spo04.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TRANSFERDE EŞ İNADI 
</HEADLINE>
<TEXT>

Trabzonspor'un her konuda anlaşma sağladığı Belçikalı Geert De Wlieger ile Wan De Paar, hanımlarını öne sürerek imzalamadan ülkelerine döndü. İkisi de bir hafta süre istedi 
     Her yeri fotoğrafladı 
     TRABZONSPOR'DA transferler eşlere takıldı. Belçikalı iki futbolcu Geert De Wlieger ile Wan De Paar'ın, eşlerini öne sürerek imza atmadan ülkelerine dönmeleri, Bordo - Mavililer'i sıkıntıya soktu. Trabzon'a gelerek burada gezdiği her yeri fotoğraflayan Belçika Milli Takımı'nın kalecisi Geert De Wlieger eşinden olumlu yanıt alması durumunda, imza atacağını açıkladı. 
     
     Bahanesi hamileliği 
     WAN De Paar ise birlikte Trabzon'a gelen eşi Katja'nın 5 aylık hamile olduğunu öne sürüp, "Burada klinik var mı " diyerek sorun çıkardı. Yönetici Hüseyin Tütüncü ve menajer Adnan Demir'in çabalarına karşın hamile eş, bir türlü ikna edilemeyince babası devreye sokuldu. Belçikalı futbolcu, düşünmek için bir hafta süre istedi. Bu arada Bordo - Mavililer, Gökdeniz ile de uzlaşma sağladı. 
     

</TEXT>
</DOC>
