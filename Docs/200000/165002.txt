<DOC>
<DOCNO> 165002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur12.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavutköy'de bir işadamının evine girip bıçakladılar... 
</HEADLINE>
<TEXT>

     Beşiktaş'ta evine girdikleri işadamını bıçakla yaralayan 2 gaspçı, park halindeki cipi alarak kaçtı. 
     Arnavutköy Yeşilpınar Sokak 10 numaradaki Hande Apartmanı'nda oturan işadamı Ali Akatlı, sabah saatlerinde gürültüyle uyandı. Bu sırada dairenin içerisinde bulunan 2 kişi, kendilerine müdahale etmek isteyen Akatlı'yı kolundan bıçakla yaraladı. 
     Akatlı'dan cipinin anahtarını alan 2 kişi, dışarı çıkarak apartman önünde park halinde bulunan işadamına ait 34 FBG 70 plakalı ciple kaçtı. 
     Olay yerine çağrılan sağlık ekibince ayakta tedavi edilen işadamı Ali Akatlı'nın, polise verdiği ifadede, 2 kişinin açık bulunan balkon penceresinden eve girmiş olabileceğini söylediği öğrenildi. 
     Akatlı'nın, gaspçıların kendisini ölümle tehdit ettiğini de anlattığı bildirildi. 
     Ciple kaçan 2 kişinin yakalanması ve aracın bulunması amacıyla çalışmaların sürdürüldüğü kaydedildi. 
     
</TEXT>
</DOC>
