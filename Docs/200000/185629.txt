<DOC>
<DOCNO> 185629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur26.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci-yazar Tuğrul Şavkay toprağa verildi... 
</HEADLINE>
<TEXT>

     Geçirdiği kalp krizi sonucunda vefat eden gazeteci-yazar ve ünlü gurme Tuğrul Şavkay, toprağa verildi. 
     Yeditepe Üniversitesi Güzel Sanatlar Fakültesi Gastronomi ve Mutfak Sanatları Bölüm Başkanı da olan Yard. Doç. Dr. Şavkay için Teşvikiye Camii'nde düzenlenen cenaze törenine eşi Esen, ailesi ve yakınlarının yanı sıra, Hürriyet gazetesi Genel Yayın Yönetmeni Ertuğrul Özkök, Hürriyet gazetesi İcra Kurulu Başkan Yardımcısı Vuslat Doğan Sabancı, SHP Genel Sekreteri Fikri Sağlar, Şişli Belediye Başkanı Mustafa Sarıgül, Türkiye Şarap Üreticileri Derneği Başkanı Coşkun Güner, sanatçı Bedri Baykam ile Doğan Hızlan, Hıncal Uluç, Cengiz Çandar ve Güngör Uras'ın da aralarında bulunduğu çok sayıda gazeteci ile aşçı ve gurmeler katıldı. 
     Tuğrul Şavkay'ın cenazesi, öğleyin kılınan namazın ardından kaldırıldığı Nakkaştepe Mezarlığı'nda defnedildi. 
     
</TEXT>
</DOC>
