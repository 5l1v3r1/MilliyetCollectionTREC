<DOC>
<DOCNO> 164179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sonspo15.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham ilk kez konuştu Real ilginç bir deneyim olacak 
</HEADLINE>
<TEXT>

     İngiltere'nin Manchester United takımından İspanyol takımı Real Madrid'e giden İngiliz futbolcu David Beckham, büyük sansasyon yaratan transferiyle ilgili ilk kez konuştu ve İspanya takımında ilginç bir deneyim yaşayacağını söyledi. 
     Japonya'da bulunun Beckham, yaptığı basın toplantısında, ''Real Madrid takımında yer almak çok heyecan verici. Benim için yeni bir dönem ve heyecan verici bir deneyim olacak'' dedi. 
     İngiltere Milli Takımı'nın kaptanı Beckham, salı gecesi Real Madrid'in 4 yıl karşılığında 35 milyon Euroluk teklifini kabul etmiş, dün de ''Spice Girl'' grubunun eski üyesi olan eşi Victoria ile birlikte özel bir turla Japonya'ya gitmişti. 
     Geçen yıl Dünya Kupası'na Güney Kore ile birlikte ev sahipliği yapan Japonya'ya şampiyonadan sonra ilk kez giden 28 yaşındaki Beckham, havaalanında büyük bir ilgiyle karşılandı. 
     David Beckham, yeniden Japonya'da bulunmaktan büyük heyecan duyduğunu da belirtti. 
     
</TEXT>
</DOC>
