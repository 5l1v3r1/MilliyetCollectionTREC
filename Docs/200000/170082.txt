<DOC>
<DOCNO> 170082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/ekonomi/aeko.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlanın, kredileri alın’ 
</HEADLINE>
<TEXT>

TÜSİAD Başkanı, ABD kredisi ve ekonomik iyileşmenin devamı için gözden geçirmelerin tamamlanması gerektiğini söyledi 
     EKONOMİ SERVİSİ 

     Türk Sanayicileri ve İşadamları Derneği TÜSİAD Başkanı Tuncay Özilhan, IMF ile 5. ve 6. gözden geçirmelerin tamamlanması gerektiğini vurgulayarak, "ABD’den gelecek kredinin bir an evvel Hazine’ye girmesi sağlansın ve ekonomideki iyileşmeler devam etsin" dedi. 
     Boğaziçi Üniversitesi - TÜSİAD Dış Politika forumunca düzenlenen "Annan Planı Hayaller ve Gerçekler" konferansında soruları yanıtlayan Özilhan, gözden geçirmeler ne kadar çabuk biterse piyasaların reaksiyonunun o kadar müspet olacağını söyledi ve hükümete desteklerinin reformlara bağlı olduğunu belirtti. Özilhan, Kıbrıs sorunuyla ilgili olarak da "Çözümün ancak Annan Planı çerçevesinde gerçekleşebileceği açıktır" dedi. 
     
IMF Tarih için erken      IMF Dış İlişkiler Direktörü Tom Dawson, İcra Direktörleri Kurulu’nun, 4 Ağustos’taki yaz tatilinden önce, Türkiye’nin 5. gözden geçirmesini tamamlamak için toplanıp toplanmayacağının henüz belli olmadığını söyledi. Dawson, IMF merkezindeki toplantısında, Türkiye Masası Şefi Rıza Moghadam’ın bugün yapacağı açıklamayla durumun açıklık kazanacağını belirtti. Dawson, önceki gözden geçirmede çok fazla gecikme olduğunu ancak 5. ve 6. gözden geçirmelerin birleştirilmeyeceğini belirtti. 
     

</TEXT>
</DOC>
