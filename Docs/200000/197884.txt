<DOC>
<DOCNO> 197884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/guncel/gun15.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yıl gecikmeli gelen vefa... 
</HEADLINE>
<TEXT>

   AYŞEGÜL AYDOĞAN 
   
   Türkiye'de modern psikiyatrinin kurucusu Ord. Prof. Dr. Mazhar Osman Uzman'ın adı, iki yıllık mücadelenin sonunda Bakırköy'deki ruh ve sinir hastalıkları hastanesinin resmi adı olarak kullanılmaya başlandı. Hastanenin girişindeki tabelaya eklenen "M.O. Uzman" yazısı belli belirsiz kalsa da yeni başhekim tabelanın değiştirileceğini söyledi. 
   Mazhar Osman'ın adı, hayattaki tek asistanı ve hastanenin eski başhekimi Dr. Faruk Bayülkem'in girişimleriyle iki yıl önce kurucusu olduğu Bakırköy Ruh ve Sinir Hastalıkları Hastanesi'ne verilmişti. Sağlık Bakanlığı, ünlü doktorun ölümünün 50'nci yıldönümünde bu kararı almıştı. Ancak 2001'de alınan karar uygulanmamıştı. Hastane yönetimi tabelaya Mazhar Osman Uzman'ın adını yazmaya yanaşmamış, gerekçe olarak da "Mazhar Osman" adının tımarhane çağrışımı yaparak hastanenin imajına zarar vermesi"ni göstermişti. 
   
   
</TEXT>
</DOC>
