<DOC>
<DOCNO> 153577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo50.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 'oh' demek istiyor... 
</HEADLINE>
<TEXT>

     Samsunspor, cumartesi günü sahasında yapacağı Elazığspor maçının hazırlıklarını, günde tek idmanla sürdürüyor. 
     Karadeniz ekibi, bugünkü idmanını teknik direktör Sakıp Özberk, gözetiminde 19 Mayıs Stadı'nda yaptı. Teknik ağırlıklı yapılan çalışma, çift kale maçla tamamlandı. 
     İdmana, sakatlığı nedeniyle sezonu kapatan Serkan Dökme katılmazken, Ercan ise sakatlığı olmamasına karşın çalışmaya katılmayarak yalnızca izledi. 
     Özberk, yaptığı açıklamada, bu hafta kendileri için çok önemli bir maç yapacaklarını belirterek, puan cetvelinde yerlerini garantiye almaları için Elazığspor maçının çok önemli olduğunu söyledi. 
     Son maçları daha güçlü takımlarla oynayacaklarını kaydeden Özberk, şöyle konuştu 
     ''Önümüzdeki bu maçlardan galibiyetle ayrılmamız gerekiyor. Elazığspor maçından 3 puan alırsak büyük ölçüde rahatlarız. Bunun için de sahamızda yapacağımız bu maçı çok önemsiyoruz. Çalışmalarımız normal tempoda sürüyor. Umarım bu maçtan da yüzümüzün akıyla ayrılırız.'' Özberk, tek endişesinin, 6 oyuncusunun sarı kart sınırında bulunması olduğunu da sözlerine ekledi. 
     




</TEXT>
</DOC>
