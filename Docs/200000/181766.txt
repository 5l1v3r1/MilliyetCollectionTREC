<DOC>
<DOCNO> 181766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sontur27.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
''Banka görevlisiyim'' diyerek paraları alıp kaçtı... 
</HEADLINE>
<TEXT>

     Konya'nın Akşehir İlçesi'nde, kendini banka görevlisi olarak tanıtan bir kişi, aldığı 1 milyar 800 milyon lirayla kayıplara karıştı. 
     Alınan bilgiye göre, Akşehir'de ayakkabı dükkanı işleten Mehmet Aynacı, komşu esnafın çırağı F.O'ya 15 1 milyar 800 milyon lira vererek, yatırması için bankaya gönderdi. 
     Akbank Akşehir Şubesi'nde giderek, hesaba para yatırmak için bekleyen F.O'nun yanına gelen ve kendisini banka görevlisi olarak tanıtan uzun boylu, yeşil takım elbiseli bir kişi, ''Parayı bana ver ben sayayım. Bu arada sen de bana dışardan bir gazete al'' dedi. 
     Gazete aldıktan sonra bankaya gelen F.O, banka görevlisi olduğunu söyleyen kişiyi bulamayınca dolandırıldığını anladı. 
     Polis, eşkali belirlenen dolandırıcıyı yakalamak için soruşturma başlattı. 
     
</TEXT>
</DOC>
