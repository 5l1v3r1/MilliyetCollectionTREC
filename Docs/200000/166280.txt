<DOC>
<DOCNO> 166280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/magazin/mag03.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Biz geçerken denizden tekneyle... 
</HEADLINE>
<TEXT>

İpek Tuzcuoğlu 'Ajans'tan niye ayrıldı ... Zengin geylerin barı yeniden açıldı... Yılmaz Erdoğan filmi için mek n arıyor... Tekne gezilerine 'manalı' bir bakış 
     KAYNAMA NOKTASI 
Ahmet SALİH 

     'Köprü Üstü şıkları' filminde Denis Lavant ve Juliette Binoche, bir yük teknesinde Paris'i terk ederlerken kente doğru neşeyle haykırırlar Sen de çürümeye devam et, Paris. 
     Biz ne diye bağırmalıydık perşembe gecesi Milliyet gazetesinden bir grup, tekneyle Boğaz'ı kat ederken Sen de eğlenmeye devam et, İstanbul. 
     Peki, şey mi demek istiyorum yani İstanbul'daki bu eğlence tarzı, zaten bir çeşit çürümedir. 
     Birçok kişi bu saptamaya katılacak olsa da, ben bu yeni tip eğlenceyi, Laila, Reina gibi Boğaz kıyısı kulüplerini ahirete benzetiyorum. 
     Hepimiz, hayatlarımızı bir gün öleceğimizi unutmak üzerine kursak da cenazelerimize kimlerin geleceğini gizli gizli merak ederiz. 
     70'lerin, 80'lerin, hatta 90'ların burjuvalarının evlerinde verdikleri partiler, garden party'ler onların bu meraklarını giderirdi biraz da. 
     2000'lere sanki toplu bir intihar yoluyla geçmişiz gibi şimdi artık mahşeri kalabalıklar halinde, ahiret yeri gibi kulüplerde, kimsenin kimse için gelmediği yerlerde eğleniyoruz. 
     Eğlence, sanki biraz ölümden sonra hayata benziyor. Sanki ölmüşüz de ağlayanımız yok. Herkes eğleniyor. 
     
     'Şöhretini kullan' 
     Şimdi haberler Asmalı Konak'ın Diclesi İpek Tuzcuoğlu, Abdullah Oğuz'un Ajans'ından, kendisine şöhretini kullanma yolunda serinkanlılık tavsiye edildiği için ayrılmış. Tuzcuoğlu hızlı bir hipermedyatizasyon süreci tasarlıyormuş. Bakalım, Prisma topluluğu tezg hından geçen hanımefendi neler yapacak 
     
     Ödül üstüne ödül 
     Serra Yılmaz, İtalya'da iki ay içinde ikinci ödülünü aldı. Geçen ay Ciak dergisinin ödülünü alan Yılmaz, temmuz ortasında Fellini adına konulan bir ödül almaya gidecek. 
     Yılmaz Erdoğan, ikinci sinema filminin hazırlık çalışmalarını hızlandırdı. Erdoğan, şu sıralar Van'da çekim mek nlarını saptıyor. 
     
     Akademi 14 döndü 
     İstanbul'un, Taksim, Talimhane'deki ünlü gey barı Akademi 14, bar sahibi ile işletmecilerin anlaşmazlığı yüzünden kapılarını kapatmıştı. Akademi 14 bu hafta sonu Tepebaşı'ndaki eski Cahide'nin yerinde yeniden açıldı. Böylece zengin geyler de Prive, Hans, Neo gibi mütevazı gey barlardan kurtuldular. 
     

</TEXT>
</DOC>
