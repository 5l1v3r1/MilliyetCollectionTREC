<DOC>
<DOCNO> 170480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/magazin/amag.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar, Tony'nin evine park etti 
</HEADLINE>
<TEXT>

Umut Elçioğlu ile Pınar Altuğ'un boşanmasıyla ilgili olarak pek çok erkeğin adı geçti. Ancak bizim duyduklarımız, şüpheleri tek bir erkeğe çevirdi 
     Ali Eyüboğlu 

     Bu haberde yer alan bilgileri duyduğumuzda, açıkçası inanmakta güçlük çektik. Kime anlattıysak da "Aaaa inanmıyorum" gibi tepkiler aldık. Ancak haber kaynaklarımızın 'yüzde yüz güvenilirliği', duyduklarımızın gazetede yer almasına neden oldu. İşte şaşırtıcı bilgiler ve bir 'bomba haber' 
     Hik yenin, önce İstanbul'un Anadolu yakasında yaşanan bölümünü nakledelim Malum, Pınar Altuğ'un sürpriz boşanma kararını açıklamasının ardından birçok iddia ortaya atıldı. Kimileri Altuğ'un eşini Tony ile kimileri Ceri Behar, kimileri de İzzet Antebi ile aldattığını iddia etti. Altuğ, basın toplantısında, "Tamer Karadağlı ile bile adımı çıkardılar. Kim bilir daha neler çıkacak. Her şeyi zaman gösterecek" dedi. Biraz zaman geçti... Ve Beykoz Konakları'nda oturan bir arkadaşımın anlattıkları, Pınar Altuğ'un boşanacağını açıklamasıyla, sadece Prisma'nın sahibi Ceri Behar'ın birkaç trilyon lira kaybetmediğini, Beykoz Konakları'ndan birkaç kişinin de işinden olduğunu ortaya çıkardı. Nasıl mı 
     
     Ziyaretçi gizlenince.. 
     Beykoz Konakları üst düzey insanların oturduğu bir yer. Burada oturanları ziyarete gelenler, kapıdaki güvenlik tarafından ziyaret defterine kaydediliyor. Pınar Altuğ, eşi askerdeyken çok özel ziyaretçisinin yani Tony'nin kayıtlara geçilmemesini rica ediyor. Görevliler de 'hatırlı site sakini'nin isteğini yerine getiriyor. Boşanmanın ardından ortaya çıkan aldatma söylentilerinden sonra, mahkemeye delil olarak sunmak için site yönetiminden ziyaretçi listesi isteniyor. Ancak listeden o 'çok özel ziyaretçi'nin adı çıkmıyor. 
     
     İşlerinden oldular 
     Elçioğlu, olayı Beykoz Konakları'nın yöneticilerine aktarıyor. Yöneticilerin sıkıştırdığı görevliler, Altuğ'un 'malum kişi'nin kaydının tutulmaması ricasında bulunduğunu itiraf ediyor. Yöneticiler, olayda ihmali bulunanları işten çıkarıyor. Bunu duyan site sakinleri, "Onların ne suçu var Ya onları geri alın ya da bunu medyaya açıklarız" diye yönetime baskı yapıyor. Elçioğlu da Beykoz Konakları'ndaki evinin kapısını kilitleyip kışlasına dönüyor. Anlatılanlar böyle... 
     
     Artık Tarabya'da kalıyor 
     Sonra da Tarabya Çamlık Sitesi'nde oturan bir arkadaşımdan Altuğ'la ilgili ilginç bilgiler aldım. Öykünün Avrupa yakasındaki bölümüne gelince Arkadaşım, Pınar Altuğ'un Tony'nin evine sadece doğum gününü kutladığı havuz partisi için gitmediğini, adeta oraya park ettiğini söyledi. Tarabya Çamlık Sitesi'ndeki bir dairede oturan Tony'nin annesi Anita ile babası Yorgo, tatil için İstanbul dışına çıktı. Ve bunun üzerine Etiler Ulus civarında kendine ev aradığını söyleyen Pınar Altuğ'u misafir etmeye başladı. Altuğ "34 .. ...4" plakalı Cherokee marka cipini artık Tony'nin oturduğu Tarabya Çamlık Sitesi'ne park ediyor. 
     Anlatılanlar bunlar, tanıklarımız güvenilir, gerçekte daha nelerin olduğunu ise Pınar Altuğ'un dediği gibi 'zaman gösterecek'. 
     
     
     

</TEXT>
</DOC>
