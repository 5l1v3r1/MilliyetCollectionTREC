<DOC>
<DOCNO> 192605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/siyaset/siy20.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Generaller Vakit yazarına dava açtı    Kara Kuvvetleri Komutanı Org. Aytaç Yalman, Hava Kuvvetleri Komutanı Org. İbrahim Fırtına ve Deniz Kuvvetleri Komutanı Ora. Özden Örnek'in de aralarında bulunduğu 312 muvazzaf ve emekli general, Vakit yazarı Asım Yenihaber hakkında, 25 Ağustos 2003 tarihli köşe yazısında "TSK'nın üst düzey komutanlarına aşağılayıcı ve rencide edici yorumlarda bulunduğu" gerekçesiyle 624 milyar liralık tazminat davası açtı. Dava dilekçesi, dün Ankara Nöbetçi Asliye Hukuk Mahkemesi'ne verildi. 
   
   Işılay Saygın için toplu istifa...    SÜLEYMAN SAĞAT İzmir DHA 

   ANAP İzmir Buca İlçe Teşkilatı, ANAP'tan ihraç edilen Işılay Saygın ve Bilal Doğan'a destek vermek için toplu olarak istifa etti. Saygın ve Doğan'ın Genel Başkan Ali Talip Özdemir tarafından partiden ihraç edilmesini protesto eden Buca İlçe Yönetim Kurulu'na üye 2 bin 900 kişi dün partilerinden istifa etti. İstifalarının ardından Saygın lehine uzun süre slogan atan partililer, Özdemir'i eleştirdi. ANAP İzmir İl Başkanı Yunus Yunusoğlu ise yaptığı açıklamada, bin 20 üyesi olan Buca İlçe Teşkilatı'ndan 2 bin 900 kişinin nasıl istifa ettiğinin anlayamadığını söyledi. 
   
   
   
</TEXT>
</DOC>
