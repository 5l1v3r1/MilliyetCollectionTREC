<DOC>
<DOCNO> 197761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/yazar/guclu.html </URL>
<DATE> 2003/11/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öğretmenevleri satılmayacakmış... 
</HEADLINE>
<TEXT>

   
   Başbakan Erdoğan'ın talimatı üzerine öğretmenevlerinin satışından vazgeçilmiş. Milli Eğitim Bakanı Hüseyin Çelik de, Öğretmenler Günü nedeniyle bunu müjde diye açıkladı. 
   Bravo onlara Ama sormak gerekir Öğretmenevlerini satışa kim çıkarttı 
   Maalesef yine onlar. Yani AKP hükümeti. 
   Böyle bir satışın mümkün olamayacağı zaten en başından belliydi. Çünkü akla, mantığa, hukuka, etik kurallara ve kamu vicdanına aykırıydı. 
   Türkiye'nin dört bir tarafını dolaşanlar çok iyi bilirler ki, öğretmenevleri, özellikle gelişmekte olan kentlerde medeniyete açılan bir kapı konumundalar. 
   Onlar da olmazsa ne kalınacak bir otel, ne yemek yenilecek bir lokanta, ne de düğün dernek yapılacak bir salon bulabilirsiniz. Türkiye'nin neresine giderseniz gidin en ücra kasabalarda bile bayrak dalgalandıran bir öğretmenevi bulmanız mümkün. Öğretmenlere kucak açan, yalnızlıklarını ve itilmişliklerini unutturan, aldıkları üç kuruş maaşa olabildiğince uygun koşullar sunan bu çağdaş mek nlar, umarız artık satış konusu olmaz. 
   Batı'daki öğretmenler ya da yakınları Doğu illerine gittiklerinde, Doğu'dakiler de Ankara, İstanbul, İzmir, Antalya'ya seyahat ettiklerinde kalacak yer sorunu çekmezler. Bilirler ki, gittikleri her yerde kendilerine hoş geldiniz diyen bir öğretmenevi vardır. Tıpkı askerlerin, polislerin, maliyecilerin olduğu gibi. Ama onların satışı hiç gündeme gelmedi, gelemez de. Çünkü onların arkası güçlü, çünkü onların Ankara'da savunanları var... 
   Öğretmenevleri 12 Eylül'ün hayata geçirdiği ender güzelliklerden birisi. Öğretmenler Günü de onların eseri. Onlar önayak oldu, öğretmenler sahip çıktı ve bugünlere gelindi. 
   Halen 621 öğretmenevi, 201 öğretmen lokali ve 10 eğitim merkezi bulunuyor. 20 bine yakın yatak kapasiteleri var. 
   Devletin sağladığı cüzi olanakların yanı sıra öğretmen maaşlarından kesilen aidatlarla ayakta duruyorlar. İçlerinde Sabancı Öğretmenevi gibi bağışla öğretmenlerin hizmetine kazandırılanlar da yok değil... 
   Kamu kurum ve kuruluşlarının sosyal tesisleri içerisinde özelleştirilmesi gerekenler yok mu Elbette var. Örneğin yılda birkaç ay kullanılan ve devletin sırtına çok büyük yük getirenler. Ama öğretmenevleri öyle mi Yılın 12 ayı da gece gündüz açık. 
   Hükümet diğer eğitim konularında olduğu gibi hatalı davranmış ve geri adım atmıştır. Ama sanki bu bir alışkanlık haline geldi. Yanlış yapmadan, zaman kaybetmeden, tepki çekmeden doğru bir iş yapamıyorlar. Bu bir taktik mi, yoksa beceriksizlik mi Kararı artık siz verin. 
   Milli Eğitim Bakanlığı bu konuda ille de bir icraat gerçekleştirecekse, bir an önce bir öğretmenevleri yönetmeliği çıkartmalıdır. 20 yıldır h l vekalet ile yönetiliyorlar. Bu da hizmet kalitesinden kurumsallaşmaya kadar her şeye yansıyor. 
   Özetin özeti Hatadan dönmek de bir fazilettir. Öğretmenevleri konusunda yaşanan da budur. Ama artık eğitim yaz boz tahtası olmaktan kurtarılmalıdır. Öğretmenlerimize verilecek en güzel bayram armağanı bu yönde verilecek bir söz olabilir... 
   Tüm öğretmenlerimizin Öğretmenler Günü'nü, tüm okurlarımızın da Şeker Bayramı'nı canı gönülden kutluyoruz. Sağlıklı, keyifli, huzurlu bir bayram diliyoruz. 
   
      
   
</TEXT>
</DOC>
