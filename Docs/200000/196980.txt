<DOC>
<DOCNO> 196980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/yasam/yas07.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizlik için akşam beklendi 
</HEADLINE>
<TEXT>

   Herkes o kadar şaşkın ki, dükk n ve evlerin temizliğine patlamadan saatler sonra ancak başlanabildi 
      PINAR AKTAŞ 
   
   Levent'teki HSBC binasına yapılan saldırının ardından polis bölgeye giden her yolu tutmuştu. Öylesine şiddetli bir patlama olmuş ki, binanın ön cephesi neredeyse yok olmuş. Otobüs durağında oturan bir kişi patlamadan çok uzakta bir kemik parçası bulduğunu ve bunu kendi elleriyle gazeteyle kapattığını anlatıyor. 
   Olay yerine gelenlerin çoğu meraklı gözlerle olanları anlamaya çalışıyor. Vatandaşların kendi aralarında yaptıkları konuşmaların ortak noktası, bundan sonra hayatlarının eskisi gibi olmayacağı yönünde... 
   
   'Burası İsrail'e benzedi.. ' 
   Kimisi Neve Şalom ve Beth Israel sinagoglarına yönelik saldırıların hemen ardından yeni patlamaları İsrail'de ardı arkası kesilmeyen patlamalara benzetiyor. Kimiyse bu patlamaların süreceğini ve artık güvenli yaşamaya inançlarının kalmadığını vurguluyor. 
   Esnaf şaşkın. Bölgenin çok uzağındaki binaların bile camları kırılmış durumda. Camları kırılan ev ve dükk n sahipleri, yaşadıkları şoku ancak akşamüstü atlatabilmiş olmalılar ki, temizliğe ancak başlamışlar. 
   Temizlik işçileri de akşam saatlerinde işe koyuldu. Patlamayla yerlere saçılmış olan ceset parçaları, ağaç parçaları itinayla temizlendi. Olay yeri ertesi güne hazırlandı. 
   
   
   
   
   
</TEXT>
</DOC>
