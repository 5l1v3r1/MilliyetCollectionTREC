<DOC>
<DOCNO> 167694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sontur31.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tomris Uyar toprağa verildi... 
</HEADLINE>
<TEXT>

     Çağdaş Türk öykücülüğünün öncülerinden yazar Tomris Uyar'ın cenazesi, İstanbul'da toprağa verildi. 
     Uyar için, öğle vakti Teşvikiye Camii'nde cenaze namazı kılındı. Uyar'ın cenazesi, buradaki namazın ardından götürüldüğü Zincirlikuyu Mezarlığı'nda defnedildi. 
     Uyar'ın cenaze törenine, oğlu Turgut Uyar, kardeşi Süleyman Gedik, Oyuncular Meslek Birliği OYUNCUBİR Başkanı Can Kolukısa, yazar Adalet Ağaoğlu, tiyatro sanatçıları Genco Erkal, Gülriz Sururi, ressam Mehmet Güleryüz ile dostları ve sevenleri katıldı. 
     Tomris Uyar, yemek borusu kanseri nedeniyle tedavi gördüğü Metropolitan Florance Nightingale Hastanesi'nde 4 Temmuz Cuma günü vefat etmişti. 
     
</TEXT>
</DOC>
