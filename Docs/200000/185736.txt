<DOC>
<DOCNO> 185736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sondun04.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray-CIA skandalı... Bush Gerçeği bilmek istiyorum... 
</HEADLINE>
<TEXT>

     ABD Başkanı George Bush, Merkezi Haberalma Örgütü'nde CIA çalışan bir kişinin adının basına sızdırılmasıyla ilgili olarak, bu konuda bilgisi olanların ortaya çıkmasını istedi. 
     Bush, Chicago'da işadamlarıyla yaptığı toplantının ardından skandalla ilgili ilk kez konuşarak, yönetimin içinde ya da dışında bu konuda bilgi sahibi olan varsa, ortaya çıkmasına yardımcı olacağını söyleyerek, ''gerçeği bilmek istiyorum'' dedi. 
     Başkan Bush'un Irak politikasını kamuoyu önünde açıkça eleştiren eski büyükelçi Joseph C. Wilson'ın imajını sarsmak için Beyaz Saray yetkililerinin, büyükelçinin CIA'de çalışan eşinin adını basına sızdırması büyük bir skandala yol açmıştı. 
     ABD Adalet Bakanlığı da, bu konuda soruşturma başlatmıştı. Soruşturma, Beyaz Saray yetkililerinin aleyhine sonuçlanırsa 10 yıl hapis cezası alabilecekler. 
     
</TEXT>
</DOC>
