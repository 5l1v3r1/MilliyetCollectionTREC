<DOC>
<DOCNO> 151198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sonspo07.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor 0 - Gaziantepspor 3 maç bitti 
</HEADLINE>
<TEXT>

     Birinci Süper Futbol Ligi'nde Kocaelispor, kendi sahasında Gaziantepspor'a 3-0 yenildi. Kocaelispor, Gaziantepspor karşısında ilk yarıyı 1-0 yenik kapadı. 
     Karşılaşmaya her iki takım da temkinli başladı. Genellikle orta alan mücadelesi şeklinde geçen ilk yarıda ev sahibi Kocaelispor, yakaladığı fırsatları değerlendiremezken, Gaziantepspor ataklarından birinde golü buldu. 
     2. dakikada orta alandan gelişen Kocaelispor atağında, Uğur'un pasında topla buluşan Altan'ın şutunda top az farkla dışarı gitti. 
     5. dakikada sol kanattan gelişen konuk ekip atağında, Souza'nın pasında topla Erdal buluştu. Bu futbolcunun ceza alanından yaptığı sert vuruşta, topu kaleci Ahmet Şahin bloke etti. 
     11. dakikada Kocaelispor'un ceza alanının sağ köşesinde kazandığı serbest vuruşu Altan kullandı. Bu futbolcunun direkt kaleye gönderdiği topu, kaleci Ömer son anda önledi. 
     14. dakikada Gaziantepspor'un golü geldi. Sağ kanattan gelişen atakta, İlhan'ın ortasında, Souza topla ceza alanı içinde buluştu. Bu futbolcunun yakın mesafeden vuruşunda, top filelerle gitti 1-0 
     20. dakikada sol kanattan gelişen konuk ekip atağında Erdal'ın pasında topla Romashenko buluştu. Bu futbolcunun sert vuruşunda, topu kaleci Ahmet Şahin kornere çeldi. 
     44. dakikada ev sahibi ekibin sol kanatta kazandığı serbest vuruşu Altan kullandı. Kaleye gönderdiği topu, Ömer yükselerek bloke etti. 
     İlk yarı, konuk ekibin üstünlüğüyle kapandı. 
     Karşılaşmanın ikinci yarısına Kocaelispor, Kemoklidze'nin yerine Faruk'u x oyuna alarak başladı. 
     52. dakikada Kocaelispor'da Nuri sarı kart gördü. 
     55. dakikada Kocaelispor'da Engin, yerini İmedadze'ye x bıraktı. 
     59. dakikada Kocaelispor'un sağ kanattan kazandığı serbest vuruşda Altan'ın ceza alanına ortaladığı topa Faruk sert vurdu. Meşin yuvarlak üstten auta gitti. 
     61. dakika Gaziantepspor'dan Souza, hakem kararına itiraz ettiği için sarı kart gördü. 
     65. dakikada konuk ekibin ikinci golü geldi. Bu dakikada sol kanattan Souza'nın ortasına Bouazizi topa iyi yükseldi ve şık bir kafa vuruşuyla topu ağlara gönderdi 2-0 
     69. dakikada Murat'ın pasında topla buluşan Romashenko'nun sert vuruşunda meşin yuvarlak bir kaz daha ağlarla buluştu 3-0 
     70. dakikada konuk ekipte Murat'ın yerine Viola xx oyuna girdi. 
     75. dakika ev sahibi ekipte Cem Sinan çıktı, yerine Ömer x oyuna dahil oldu. 
     78. dakikada Gaziantepspor'dan Bülent, yerini Remzi'ye x bıraktı. 
     81. dakikada rakibine sert giren Kocaelisporlu Uğur sarı kart gördü. 
     85. dakikada Gaziantepspor'da Erdal çıktı, yerine Mustafa girdi. 
     Kalan dakikalarda başka gol olmadı ve Kocaelispor kendi sahasında Gaziantepspor'a 3-0 yenildi. 
     
     Künye 

     Stat İsmetpaşa. 
     Hakemler Kuddusi Müftüoğlu xx, Hakan Yavuz xx, Gürhan Güneykaya xx. 
     Kocaelispor Ahmet Şahin xxx, Kemoklidze xx, Engin x, Nuri xx, Uğur x, Ahmet Arslaner xx, Cem Sinan x, Altan xx, Emrah xx, Didava x, Hüseyin xx. 
     Gaziantepspor Ömer xx, Bouazizi xxx, İbrahim xx, Alper xx, Romashenko x, Souza xxx, Murat xx, Bülent xx, İlhan xx, Devran x, Erdal xx. 
     Gol Dk. 14 Souza. 
     





</TEXT>
</DOC>
