<DOC>
<DOCNO> 167959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/yasam/yas05.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum’da kör kurşun’ 
</HEADLINE>
<TEXT>

Club Türk’te eğlenen Onur Özbizerdik, masasına gelen Erdal Acar’ı tersledi. Gergin gecenin sonunda bir tabanca tek el patladı ve bir garson vuruldu... 
     MAGAZİN SERVİSİ 

     Pazar gecesi Bodrum heyecanlı’ bir gece geçirdi. Arto’nun sahne aldığı Club Türk’ün kapı girişinde patlayan silah, bir garsonun bacağından yaralanmasına sebep oldu. 
     Hareketli bir gecenin yaşandığı Club Türk’te, Dündar Kılıç’ın torunu Onur Özbizerdik ile Erdal Acar arasında gergin dakikalar yaşandı. 
     Özbizerdik, üç arkadaşı ve Binnaz Avcı ile birlikte Club Türk’e geldi. Zeynep Mansur, Fatih Ürek, Fenerbahçeli Fatih Akyel ve eşinin de bulunduğu mek nda eğlenen Erdal Acar, Özbizerdik’in geldiğini görünce merhaba’ demek için masasından kalkıp Özbizerdik’in masasına gitti. Ancak beklemediği bir tepki ile karşılaştı. 
     İkilinin arasında geçen konuşma sırasında Özbizerdik, eliyle Erdal Acar’ı itti. Bunun üzerine Acar’ın korumaları harekete geçerken mek nda eğlenen Murat Varol devreye girdi ve ikili arasında meydana gelecek olası kavgayı engellemeye çalıştı. 
     
     Bir silah patladı ve... 
     Varol, Acar’ı kulise götürerek sakinleştirmeye çalıştı. Bir süre sonra da Acar, adamlarıyla birlikte Club Türk’ü terk etti. Özbizerdik ise eğlencesine devam etti. Acar, ayrıldıktan 15 dakika sonra mekana gelen ve kimliği henüz belirlenemeyen bir kişi "Beni 20 kişi dövmeye çalıştı" diye bağırınca Club Türk boşalmaya başladı. Saat 04.00 sıralarıydı ki, mek nın önünde tek el silah patladı ve kör kurşun’ garsonlardan birinin ayağına isabet etti. 
     

</TEXT>
</DOC>
