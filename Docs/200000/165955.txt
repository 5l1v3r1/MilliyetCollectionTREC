<DOC>
<DOCNO> 165955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/guncel/gun03.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SİT alanı Foça da yağmaya açılıyor’ 
</HEADLINE>
<TEXT>

     ÖMER ERBİL İstanbul 

     Yüzden fazla yerli ve yabancı kazıya izin veren Kültür ve Turizm Bakanlığı’nın isteğiyle Bakanlar Kurulu’nun gerekçe göstermeden Foça’daki kazıları iptal etmesine, bölgedeki çalışmaların başkanlığını yapan Prof. Dr. Ömer Özyiğit tepki gösterdi. Özyiğit, Foça Belediyesi’ni rantçıları desteklemekle suçlarken, kazı izinlerini düzenleyen kurumun Kültür Varlıkları ve Müzeler Genel Müdürlüğü Genel Müdürü Nadir Avcı şöyle konuştu 
     
     GEREKÇESİ YOK 
     "Karar verilirken genel müdür değildim. Sadece Foça kazılarının teftiş geçirdiğini ve sonucunda olumsuz karar çıkmadığını biliyorum. Özyiğit ile ilgili bölgeden çok şik yet geliyor. Kazıların iptal edilmesinde bu etkili olmuş olabilir." Kazıların iptal olduğu dönemde genel müdür olan Alpay Pasinli ise, "İlgili genel müdür cevap versin" dedi. Foça kazıları daha önce de Refah Partili Kültür Bakanı İsmail Kahraman tarafından iptal edilmişti. 
     
     OTEL YAPILACAK’ 
     Kazı çalışmalarını 15 yıldır sürdüren Prof. Özyiğit ise şunları söyledi "Foça kaybetti. Ege ve Akdeniz kıyılarında betonlaşmamış tek kıyı kentiydi. Belediye rantçıları destekliyor. SİT alanı olmasına rağmen kaçak yapılaşmaya göz yumuyor. SİT alanlarını biz kolluyorduk. Arkeolojik alanlar SİT’ten düşürülüp yağmaya açılacak. Belediye SİT alanına 600 yataklı otel ile yat limanı yapmak istiyor. Sevinmelerinin nedeni bu." 
     Belediye başkanı ise iddialarla ilgili görüşme taleplerimize yanıt vermedi. 
     

</TEXT>
</DOC>
