<DOC>
<DOCNO> 161663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun18.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, Türkiye'den benzin aldı... 
</HEADLINE>
<TEXT>

     Irak'ın Perşembe günü Türkiye'den benzin aldığı bildirildi. 
     Irak'ta tükenen benzinin, resmi fiyatın 10 katına satılmasını önlemeye çalışan Bağdat'ın sivil yönetimi ve Irak Petrol Bakanlığı'nın girişimiyle Türkiye'den gönderilen benzinin istasyonlarda halka satılacağı belirtildi. 
     Irak Petrol Bakanlığı, Kuveyt ve Ürdün'den benzin satın almaya başlamıştı. 
     
     BAĞDAT'TA KARAKOLLAR ÇALIŞIYOR 

     Bağdat'ta yeniden çalışmaya başlayan karakollar halkın sorunlarıyla ilgileniyor. 
     Emniyet Müdürlüğü'nden bir kaynak, karakollarda görevli polislerin halkın şikayetlerini dinlemeye başladığını, hırsızlık, yağma, cinayet ve saldırı gibi olaylarla ilgilendiklerini söyledi. 
     Polislerin, koalisyon askerleriyle işbirliği yaptığı da kaydedildi. 

     
</TEXT>
</DOC>
