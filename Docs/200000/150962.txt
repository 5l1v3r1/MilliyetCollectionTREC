<DOC>
<DOCNO> 150962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun12.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nijerya devlet başkanını seçiyor... 
</HEADLINE>
<TEXT>

     Nijerya'da devlet başkanlığı seçimi için halk sandık başına gidiyor. 
     Seçimlerde yeni devlet başkanıyla birlikte, ülkenin 36 eyaletinin valileri de belirlenecek. 
     Nijerya Devlet Başkanlığı seçimine 20 aday katılıyor. Görev süresi sona eren Devlet Başkanı Olusegun Obasanjo'nun favori gösterildiği seçimde, emekli General Muhammadu Buhari, Obasanjo'nun en büyük rakibi olarak görülüyor. 
     Yaklaşık 61 milyon kayıtlı seçmenin bulunduğu ülkede, seçimler sırasında olay çıkmasını engellemek için güvenlik önlemleri artırıldı. 
     Nijerya'da 12 Nisan'da yapılan genel seçimlerden Obasanjo'nun Demokratik Halk Partisi zaferle çıkmıştı. 
     Petrol üreticisi Batı Afrika ülkesi Nijerya, Obasanjo'nun devlet başkanlığına seçilmesiyle, 15 yıllık askeri yönetimden sonra 1999'da demokrasiye geçmişti. 
     





</TEXT>
</DOC>
