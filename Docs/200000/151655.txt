<DOC>
<DOCNO> 151655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo16.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartkolik Beşiktaş... Kaan Dobra en centilmen... 
</HEADLINE>
<TEXT>

     Beşiktaş, 100. yılını kutladığı 2002-2003 futbol sezonunda ligde geçen sezona oranla daha hırçın bir görüntü sergiliyor. 
     Siyah-beyazlılar, geçen sezonun 28. haftası sonunda toplam 3 kırmızı, de sarı kartla cezalandırılırken, bu sezon ise aynı süre içinde 4 kırmızı, 66 da sarı kart gördü. 
     Beşiktaş'ın Brezilyalı futbolcusu Carlos Antonio Zago, forma giydiği 25 maçın 11'inde sarı kartla cezalandırılırken, takımının en çok kart gören oyuncusu oldu. 
     Sergen Yalçın 8 sarı, 1 kırmızı, İlhan Mansız ise 8 sarı kart görerek, en hırçınlar listesine girdi. 
     
     EN ÇOK KART TRABZONSPOR MAÇINDA 
     Ligde yalnızca ilk yarıda oynanan Adanaspor maçında kart görmeyen siyah-beyazlıların en hırçın oldukları maç ise ikinci yarıda deplasmanda oynanan Trabzonspor karşılaşması oldu. 
     Beşiktaşlı futbolcular, Trabzonspor karşısında toplam 6 sarı kartla cezalandırıldı. 
     
     9 FUTBOLCU TAKIMINI YALNIZ BIRAKTI 
     Beşiktaş'ta, ligde şimdiye dek 9 futbolcu cezaları nedeniyle takımlarını 16 maç yalnız bıraktı. 
     Siyah-beyazlılarda cezaları nedeniyle Nouma ve Sergen 3, Zago, Yasin Sülün 2'şer, İlhan Mansız, Ahmet Yıldırım, Tolga ve Tümer de 1'er maç forma giyemedi. 
     Ali Eren ise ligde bu sezon sadece 2 sarı kart görmesine karşın, sezon başında İsviçre'deki hazırlık maçında yaptığı centilmenlik dışı hareket nedeniyle 2 maç ceza aldı. 
     Bu arada Fenerbahçe maçında sarı kart görüp cezalı duruma düşen İlhan Mansız da takımının Elazığspor ile hafta sonunda oynayacağı maçta forma giyemeyecek. 
     
     EN CENTİLMENİ KAAN DOBRA 
     Beşiktaş'ta 28 lig maçının 19'unda görev yapan Kaan Dobra, bugüne dek tek bir sarı kart dahi görmeyerek, takımının en centilmen futbolcusu oldu. 
     Kaan Dobra'nın yanı sıra Tamer, çok fazla forma şansı bulamayan Serdar, Bayram, Niyazi ve Göksel de kart görmedi. 
     
     6 FUTBOLCU SINIRDA 
     Beşiktaş'ta ayrıca ligin son 6 haftasına girilirken, 6 futbolcu sarı kart cezası sınırında bulunuyor. 
     3'er sarı kartları bulunan Tayfur, İbrahim, Ahmet Dursun, Zago, Ahmet Yıldırım ve Nouma, bir sarı kart görmeleri halinde cezalı duruma düşecekler. 
     
     FUTBOLCULAR VE KARTLARI 
     Beşiktaşlı futbolcuların bu sezon lig maçlarında gördükleri kartlar şöyle 
     
     
Futbolcu Sarı Kırmızı Toplam C. Antonio Zago 11 - 11 Sergen Yalçın 8 1 9 İlhan Mansız 8 - 8 Ronaldo Guiaro 6 - 6 Yasin Sülün 4 1 5 Pascal Nouma 3 1 4 Tolga Doğantez 4 - 4 Tümer Metin 2 1 3 Ahmet Yıldırım 3 - 3 Tayfur Havutçu 3 - 3 İbrahim Üzülmez 3 - 3 Ahmet Dursun 3 - 3 Daniel G. Pancu 2 - 2 Oscar Cordoba 2 - 2 Ali Eren Beşerler 2 - 2 Amaral 1 - 1 Federico Giunti 1 - 1 
     





</TEXT>
</DOC>
