<DOC>
<DOCNO> 171068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/spor/aspo.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ORTEGA LİSANS ALDI 
</HEADLINE>
<TEXT>

   Sarı-Lacivertlilere 11 milyon Dolar ödemeden futbola dönmesinin olanaksız olduğu açıklanan Arjantinli oyuncunun, FIFA'dan geçici lisans aldığı ve River Plate ile anlaşacağı bildirildi 
      MEHMET ÇİFTÇİ 

   
   Menajeri açıkladı 
   FIFA düzeyinde yapılan girişimler sonucunda Fenerbahçe'ye 11 milyon Dolar borcunu ödemeden futbol oynaması yasaklanan Ariel Ortega'nın, geçici lisans aldığı ortaya çıktı. 31 Aralık'a kadar, Arjantin Milli Takımı dahil, hiçbir takımda forma giymemesi gereken Ortega'nın menajeri Caliendo, MİLLİYET'e yaptığı özel açıklamada, FIFA'ya yaptıkları başvurunun ardından geçici lisans aldıklarını söyledi. 
   
   "Herkesin işine gelir" 
   CALİENDO, bu lisans gereği, takımlarla pazarlıklara başladıklarını belirtti. Arjantinli Menajer, "Bu hafta içinde büyük olasılıkla, River Plate ile anlaşma yapacağız. Ama Ortega'nın sahalara dönmesi, herkesin işine gelir. Fenerbahçe'ye 11 milyon doları, para kazanmadan nasıl ödeyebilir " ifadesini kullandı. Bu gelişmeden haberi olmayan Sarı - Lacivertli kulübün karşı atağa geçmesi bekleniyor. 
   
   
</TEXT>
</DOC>
