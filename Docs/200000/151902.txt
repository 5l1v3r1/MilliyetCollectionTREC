<DOC>
<DOCNO> 151902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo40.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu futbolcular kimsesiz çocuklarla buluştu.. 
</HEADLINE>
<TEXT>

     Gençlerbirliği ile bu akşam yapacağı Türkiye Kupası final Maçı için Antalya'da bulunan Trabzonsporlu futbolcular, kamp yaptıkları Belek'teki Glorifa Golf Resort Otel'in çocuk kulübünde kimsesiz çocuklarla biraraya geldiler. 
     23 Nisan Ulusal Egemenlik ve Çocuk Bayramı dolayısıyla otel genel müdürü Cem Uzan'ın davetlisi olarak otele gelen ve yaşları 8 ile 12 arasında değişen Antalya Umutevi'nde yaşayan 20 çocuk, futbolcularla biraraya gelerek, yemek yediler ve sohbet ettiler. 
     Trabzonspor Kulübü yöneticisi Kenan Sönmez'in de katıldığı buluşmada çocuklar, Trabzonsporlu oyunculara başarı diledi. 
     Trabzonspor'un Fransız oyuncusu Oumar Dieng, kendisinin de sokaklarda büyüdüğünü belirterek, kimsesiz çocuklara sahip çıkılmasını istedi. Oumar Dieng, bugün çok duygulandığını söyledi. 
     





</TEXT>
</DOC>
