<DOC>
<DOCNO> 150081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/guncel/gun06.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu acıya yürek dayanmaz 
</HEADLINE>
<TEXT>

Talihsiz Bahçecioğlu ailesinin son kurbanı, kansere yenik düşen 24 yaşındaki Püren oldu 
     ASLI ÖKTENER İstanbul 

     Marmara Üniversitesi Kimya Mühendisliği son sınıf öğrencisi Püren Bahçecioğlu 24 , genç yaşta yakalandığı kansere yenik düştü. Talihsizlik, Bahçecioğlu ailesinin yakasını bir türlü bırakmadı. Antakya'da oturan baba Atilla ile anne Nuran Bahçecioğlu'nun ilk kızları Fulin, 1984'te 7 yaşındayken yakalandığı beyin tümörü nedeniyle yaşama veda etti. 
     Acılar dindi derken üçüncü kızları Ceylin'in doğumuna yakın bu kez de baba Atilla Bahçecioğlu trafik kazasında öldü. Eczacı anne Nuran Bahçecioğlu, kızları Püren ve Ceylin'le İzmir'e taşındı. Püren ve Ceylin üniversiteye başladı, ancak k bus peşlerini bırakmadı. İngiltere'de dil öğrenimi gören Püren'in sırt ağrıları başladı. 
     Türkiye'ye dönen Püren'e karaciğer kanseri teşhisi konuldu. Kemoterapi tedavisinin de sonuç vermemesi üzerine Püren, pazar günü yaşama veda etti. Püren'in cenazesi dün Ümraniye Ihlamurkuyu Mezarlığı'nda toprağa verildi. 
     
     


GÜNCEL 


















</TEXT>
</DOC>
