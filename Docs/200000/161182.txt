<DOC>
<DOCNO> 161182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sondun01.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen "AB, müslüman Türkiye'yi yanına almakla yarar sağlar" 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen, AB'nin Türkiye gibi bir Müslüman ülkeyi yanına almakla avantaj sağlayabileceğini söyledi. 
     Avrupa Parlamentosu'nda AP , bugün Türkiye ile ilgili toplantıda konuşan Verheugen, ''AB'nin Müslüman bir ülkeyi yanına alarak yarar sağlayacağını ve bunun Müslüman bir ülkenin bizim değerlerimizle aynı değerleri paylaşabileceğinin canlı kanıtı olacağını düşünüyoruz'' dedi. 
     Verheugen, konuşmasında ''Müslüman ülkelerle nasıl ilişki ve bağ kurulabileceği 21. yüzyılın büyük meselelerinden biri olacaktır ve Türkiye bu bakımdan bir rol oynayabilir'' ifadesini kullandı. 
     AP'de tartışılan Türkiye raporu, yarın oylanacak. 
     
</TEXT>
</DOC>
