<DOC>
<DOCNO> 192967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/yazar/akyol.html </URL>
<DATE> 2003/11/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Sosyolojiye Giriş' 
</HEADLINE>
<TEXT>

   
   
   SOSYOLOJİ konusunda çok beğendiğim bir kitabın ikinci baskısı çıktı Prof. İhsan Sezal'ın editörlüğünde, on altı akademisyen yazmış "Sosyolojiye Giriş", Martı Yayınları. ihsansezal gaziedu.tr 
   Prof. Sezal, "Neden Sosyoloji " bölümünde, bu bilimin "gözümüzün gördüklerinin ötesini araştırdığını" belirtiyor. Mesela basit gözüken müşteri - tezgahtar ilişkisi 
   "Biraz kurcalandığında bu ilişkinin arka planında hiç de ticari olmayan bir yığın faktör çıkar karşımıza Modadan toplumsal değerlerle beslenen kişisel zevk ve tercihlere, tezgahtarın tavır davranışlarından yaş ve cinsiyete kadar ilişki sürecindeki her teferruat sosyolojinin açıklamasını gerektiren muhtevalara sahiptir." Sf. 5 
   Mahmutpaşa'daki ve Vakko'daki tezgahtarlar geleneksel esnaflıkla kapitalizm arasındaki farklar... Ona göre değişen değerler, davranışlar, siyasetler... 
   
   
   PEKİ, 'öte'lere hangi açılardan bakacağız Kitapta Prof. Ayşe Durakbaşa "Sosyolojide Temel Kuramlar"ı yazmış. Mesela Max Weber, ticarileşmenin "rasyonelleşme"ye yol açacağını söylüyor. Sf. 28 
   Bunu anlamadan piyasa ekonomisinin değerler ve din dünyamızdaki etkilerini anlayamayız önyargılarımızla damgalarız 
   Kitapta Prof. Yusuf Ziya Özcan "Sosyolojide Yöntem" konususu yazmış. Sf. 49 
   Metod meselesini anlamazsak, sosyolojik bir araştırmaya "benim babaannem böyle değildi" diye itiraz ederiz 
   "Toplum ve Kültür" bahsini yazan Prof. Naci Bostancı "kültürel taassup" diye tercüme ettiği "etno - sentrizm"i anlatıyor 
   Kendi değerlerini, kültürünü aşırı yüceltip farklı kültürlere kapalı hale gelmek Bu otoriter tutum bağnazlık yaratıyor, gelişmeyi engelliyor. Demokratik tutum ise toleranslıdır, eleştiriye açıktır, gelişmeyi sağlar. "Kültürel taassup" gibi "yabancı hayranlığı" da bir maraz. Bizde ikisinden de bol örnekler var Sf.109 
   
   
   EĞİTİMİN işlevleri hakkında bir fikrimiz var. Doç. Dr. Osman Konuk, bunun ne kadar çok yönlü olduğunu anlatıyor. Mesela eğitimin göze gözükmeyen. 'gizli' işlevlerinden biri 
   "Bireyleri yeni toplumsal ilişkiler kurma ve farklı insanlarla tanışma imkanları sağlayarak dar ve sığ görüşlülükten kurtarır..." Sf. 267 
   Peki, birilerine eğitimi yasaklamak 'akılcılık' mı 
   Din konusunu çok tartıştığımız halde çok az bildiğimiz din sosyolojisi bölümünü Doç. Dr. Abdurrahman Kurt yazmış. Max Weber'e haklı olarak çok yer ayırmış aynı zamanda eleştiriyor. Mesele şu Toplumsal yapılarla dini duygular birbirini nasıl etkiler Sf. 395 
   "Toplumsal Değişme Gelişme" bölümünü yazan Prof. İnan Özer, bir toplumsal değişme olayı olan modernleşme sürecinin "dokuz özelliğini" anlatıyor. Sf. 561 
   Okurken düşündüm ki, biz bu "dokuz özellik"ten birkaçına kafayı takıp diğerlerini dikkatten kaçırıyoruz. 
   Bizde modernleşmenin tarihi eski ama, Prof. Özer rakamlarla gösteriyor ki, bu yönde asıl toplumsal değişme ulaşım, kentleşme vs. 1950'lerde başlamış büyük bir gecikme tabii... 
   Çağımızda yaşamak asgari bir sosyal bilim zihniyeti gerektiriyor. Bu kitabı tavsiye ederim. 
   
      
   
   
   
</TEXT>
</DOC>
