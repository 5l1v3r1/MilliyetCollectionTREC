<DOC>
<DOCNO> 188377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sonspo29.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor - Villarreal maçına doğru... 
</HEADLINE>
<TEXT>

     UEFA Kupası 1. turunda 15 Ekim Çarşamba günü Trabzonspor ile karşılaşacak olan İspanya'nın Villarreal takımı yarın Trabzon'a gelecek. 
     İspanyol ekiple birlikte, 26 Mayıs'ta Maçka İlçesi Şahinkaya Beldesi Koçkine Mezrası'nda İspanya Barışgücü askerlerini taşıyan uçağın düşmesi sonucu yakınları ölen 6 ailenin de Trabzon'a geleceği ve Villarreal Kulübü yöneticileriyle, hava şartlarının uygun olması halinde uçağın düştüğü yeri ziyaret edecekleri bildirildi. 
     Maçın oynanacağı gün 12.00'de Zorlu Grand Otel'den hareket edecek kafilenin, 14.00'de Koçkina Mezrası'nda olacağı ve saygı duruşunda bulunacağı bildirildi. 
     Afganistan'ın başkenti Kabil'den İspanya Barış Gücü askerlerini taşıyan Ukrayna tescilli uçak, 26 Mayıs 2003'de Trabzon'un Maçka İlçesi'ne bağlı Şahinkaya Beldesi Koçkine Mezrası'nda düşmüştü. Kazada, 62 İspanya Barış Gücü askeri ve 1'i Belarus, 12'si Ukraynalı olmak üzere 13 mürettebat ölmüştü. 
     
</TEXT>
</DOC>
