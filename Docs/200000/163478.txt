<DOC>
<DOCNO> 163478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/soneko20.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 49.35 oldu... 
</HEADLINE>
<TEXT>

     Hazine Müsteşarlığı, bugün düzenlediği referans bono ihalesi ile 91 gün vadeli, diğer bono ihalesi ile de 357 gün vadeli borçlandı. 
     Hazine'nin 91 gün vadeli referans bono ihalesine toplam 2 katrilyon 261 trilyon liralık teklif gelirken, ihalede nominal 1 katrilyon 723.6 trilyon liralık satış gerçekleşti. 
     İhaledeki net satış miktarı da, 1 katrilyon 586 trilyon lira olarak gerçekleşti. 
     Bono ihalesinde bileşik faiz yüzde 39.49, basit faiz ise yüzde 34.71 oldu. 
     Bonoların geri ödemesi, 17 Eylül 2003'de yapılacak. 
     
     357 GÜN VADELİ BONO İHALESİ 

     Hazine'nin 357 gün vadeli bono ihalesine de toplam 3 katrilyon 606 trilyon liralık teklif geldi. İhalede nominal 2 katrilyon 751.9 trilyon liralık satış gerçekleşti. 
     İhaledeki net satış miktarı 1 katrilyon 856.8 trilyon lira olarak gerçekleşti. 
     Bono ihalesinde bileşik faiz yüzde 49.35, basit faiz ise yüzde 49.15 oldu. 
     357 gün vadeli ihalede kamuya net 51 trilyon liralık satış gerçekleşti. Bononun geri ödemesi, 9 Haziran 2004'de yapılacak. 
     
     YARIN DA İKİ İHALE VAR 

     Hazine, yarın da iki ayrı ihale düzenleyecek. 
     Buna göre yarın, 18 Haziran 2003 valörlü ve 5 Kasım 2003 itfa tarihli 140 gün vadeli Türk Lirası cinsinden hazine bonosu ihalesi gerçekleştirilecek. 
     Yarın ayrıca, 11 Mayıs 2005 itfa tarihli, 3 ayda bir değişken faiz ödemeli devlet tahvili ihalesi de yapılacak. Söz konusu tahvilin ilk kupon ödemesi 13 Ağustos 2003 tarihinde gerçekleştirilecek olup, kupon ödemesine esas teşkil edecek faiz oranı, 14 Mayıs 2003 ihraç tarihli referans bono ihalesinde belirlenen oran olacak. 
     
</TEXT>
</DOC>
