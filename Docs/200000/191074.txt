<DOC>
<DOCNO> 191074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sontur21.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli genç, arkadaşını okul bahçesinde bıçakladı... 
</HEADLINE>
<TEXT>

     İzmir'in Basmane Semti'nde bir öğrenci, tartıştığı okul arkadaşı tarafından bacağından bıçaklandı. 
     Alınan bilgiye göre, Atatürk Ticaret Lisesi 1. sınıf öğrencisi F.B. 16 , ders bitimi verilen arada okul bahçesinde gezinirken, yine 1. sınıf öğrencisi olan A.U. 16 ile tartıştı. A.U, ceketinin cebinde taşıdığı bıçakla, F.B'yi bıçakladı. 
     F.B. öğretmenleri tarafından Eşrefpaşa Belediye Hastanesi'ne kaldırıldı. A.U. ise polis tarafından yakalandı. 
     F.B. ilk ifadesinde, A.U. ile dün arkadaşına laf atma konusu nedeniyle tartıştıklarını, bugün okul bahçesinde karşılaşınca, yeniden tartışmaya başladıklarını, ardından bacağından bıçaklandığını söyledi. 
     A.U'nun, yaşının küçük olması nedeniyle ifadesi alınmak üzere Cumhuriyet Başsavcılığı'na gönderileceği bildirildi. 
     
</TEXT>
</DOC>
