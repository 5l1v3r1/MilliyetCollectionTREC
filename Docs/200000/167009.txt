<DOC>
<DOCNO> 167009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yasam/yas02.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemek k bus olmasın 
</HEADLINE>
<TEXT>

Sıcak hava yetişkinler gibi küçüklerin de iştahını kesebilir. Bu özellikle tatil döneminde sorun yaratır. Ancak küçük önlemlerle bunun önüne geçebilirsiniz 
     SEMRA KARDEŞOĞLU İstanbul 

     En büyük sorun tatil 
     HAVALARIN ısınmasıyla birlikte çocuğunuzun iştahında bir azalma mı başladı. Sıcak hava ne yazık ki yetişkinler gibi küçüklerin de iştahını kesebiliyor. Özellikle tatil dönemlerinde aileler için çocuğun yemekten kaçınması büyük sorun yaratır. Ancak kimi önlemlerle onların yaz döneminde sağlıklı beslenmesini sağlayabilirsiniz. 
     
     Aşırı seçici oluyorlar 
     ACIBADEM Hastanesi Çocuk Sağlığı ve Hastalıkları Uzmanı Dr. Gamze Şarbat, anne babalara, çocukların yaz döneminde sağlıklı beslenmeleri için bir dizi öneride bulundu. 2 - 6 yaş döneminin, çocukların sağlıklı beslenme alışkanlıklarının geliştiği dönem olduğunu söyleyen Dr. Şarbat, şunları anlattı "Bu dönemde en sık karşılaşılan sorun, çocukların belli besinleri yemek istemeleri, aşırı seçici olmaları ve beslenmelerinin birkaç gıda ürünü ile kısıtlı kalmasıdır." 
     

</TEXT>
</DOC>
