<DOC>
<DOCNO> 153527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/soneko45.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
FED Başkanı Savaş sonrası ABD ekonomisinden ümitliyim 
</HEADLINE>
<TEXT>

     Amerikan Merkez Bankası FED Başkanı Alan Greenspan, Irak savaşı bitimi sonrasında Amerikan ekonomisinin, gelecek aylarda daha güçlü büyüme kaydedeceği hususunda ümitli olmaya devam ettiğini bildirdi. 
     Greenspan, ABD Kongresi Temsilciler Meclisi Mali Hizmetler Komitesi'ndeki konuşmasında, bununla birlikte, bu iyileşmenin sadece aşamalı olacağını vurgulayarak ''ihtiyatlı iyimserlik'' sergiledi. 
     FED Başkanı Greenspan, ''2001 yılındaki ekonomik durgunluktan kalan canlanmadaki yetersizliğin, Irak savaşıyla alakalı belirsizlikler ortadan kalktığında hızlanacağını'' ifade ettiği Şubat ayındaki görüşünü hala koruyor. 
     Uzmanlara göre, Amerikan ekonomisi beklenmedik ölçüde yeniden zayıflamadığı takdirde, FED'in faiz oranlarını öngörülebilir gelecekte değiştirmemekle yetineceği tahmin ediliyor. FED faiz oranlarını daha önce 6 Kasım'da, son 41 yılın en düşük düzeyi olan yüzde 1.25'e düşürmüştü. 
     




</TEXT>
</DOC>
