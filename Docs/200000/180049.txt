<DOC>
<DOCNO> 180049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sonspo08.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetiner Portekiz'in gücünü biliyoruz, ona göre oynayacağız 
</HEADLINE>
<TEXT>

     Ümit Milli Futbol Takımı, Portekiz ile yapacağı 14. Avrupa Şampiyonası Eleme Grubu maçı için THY'ye ait özel bir uçakla bu ülkeye gitti. 
     Teknik direktör Raşit Çetiner, kafilenin hareketinden önce Atatürk Havalimanı'nda yaptığı açıklamada, grubun final aylarına gelindiğini belirterek, ''Portekiz bunlardan bir tanesi, çok ciddi bir rakip, gücünü biliyoruz ve ona göre oynayacağız'' dedi. 
     Türkiye'nin de iyi bir takım olduğunu ifade eden Çetiner, şunları söyledi 
     ''Bizim için lazım gelen puan ya da puanları oradan alıp işimizi erken bitirmek istiyoruz. Sporcu arkadaşlar bu düşüncenin farkındalar. İnanıyorum ki güzel bir maç olacak. Bu milli maç haftasında önce biz, sonra da A Milli Futbol Takımı ülke insanına güzel günler geçirtecek diye düşünüyorum. İnşallah bu düşüncelerimizi gerçekleştiririz.'' Öncelikle hedeflerinin kazanmak olduğunu belirten Çetiner, ''Herşeyin başında kazanmak var. Kazanamıyorsak da kaybetmemek için oynayacağız. Çünkü, bizim için 1 puan da çok önemli. Ne istediğimizi bilerek gidiyoruz oraya ona göre de oyun oynayacağız'' diye konuştu. 
     
</TEXT>
</DOC>
