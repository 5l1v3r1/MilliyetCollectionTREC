<DOC>
<DOCNO> 199383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/ekonomi/eko10.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK Başkanı Cansızlar yasasını savundu... 
</HEADLINE>
<TEXT>

      ANKARA Milliyet 
   
   Sermaye Piyasası Kurulu SPK Başkanı Doğan Cansızlar, Sermaye Piyasası Kanunu'nun bazı maddelerinin iptali ve yürürlüğünün durdurulması istemiyle açılan davada, Anayasa Mahkemesi heyetine sözlü açıklamada bulundu. 
   Cansızlar, yaklaşık 1.5 saat süren anlatımının ardından SPK'nın 1999'da bazı maddelerinin değiştirildiğini ve kanunun bazı maddelerinin iptali istemiyle dava açıldığını anımsattı. Cansızlar, Anayasa Mahkemesi heyetine, özellikle iptali istenen maddelerle ilgili teknik açıklamalarda bulunduğunu söyledi. Yargı kararlarının çok önemli olduğunu ifade eden Cansızlar, karar verilinceye kadar bu konu üzerinde konuşmayı doğru bulmadığını ifade etti. 
   
   FP açmıştı 
   Anayasa Mahkemesi, sözlü açıklamanın ardından davayı esastan görüşmeye başladı. Dönemin anamuhalefet partisi olan ve 2001'de kapatılan Fazilet Partisi FP , 2 Şubat 2000'de 4487 sayılı Sermaye Piyasası Kanunu'nda Değişiklik Yapılmasıyla Kanun'un bazı maddelerinin iptali ve yürürlüğünün durdurulması istemiyle dava açmıştı. 
   
   
</TEXT>
</DOC>
