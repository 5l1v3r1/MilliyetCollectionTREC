<DOC>
<DOCNO> 157567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/spor/spo00.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER LİG PANORAMA 
</HEADLINE>
<TEXT>
HENÜZ BİTMEDİ 
Matematiksel olarak şansı h l var Galatasaray'ın ancak, mantıksal şampiyon Beşiktaş artık. Düşecek son takım için fikir yürütmek ise zor zanaat. Hesaplar altından kalkılmayacak kadar karışık 
     TAMER BAĞLAN 

     En zor maçıydı 20 haftadır liderlik koltuğunda oturan Beşiktaş'ın. İşi buraya kadar getirmişken kaybedilebilecek puanlar, stres yüklü bir derbiye ve belki çok daha fazlasına bile malolabilirdi. Son haftalarda Beşiktaşlılar'ın elini ayağını dolaştıran, güzel futboldan uzaklaştıran stres herşeyin yitirilebileceği tek maçlık bir finalde karşılarına dikilebilirdi. Bu açıdan bakıldığında şampiyonluğun mantıksal tek adayı Kartal, Anakara'da yalnızca Gençler'i değil, en büyük rakibini de yendi. "Matematiksel olarak..." şeklinde başlayan cümleler artık hayal tacirlerinin tek tesellisi... 
     Başta Lucescu ve Sinan Engin olmak üzere, Siyah - Beyazlılar bu sezon en çok kaçan penaltılara sıkıldılar. Dile kolay, kazandıkları dokuz atışın beşini ıskaladılar. Hiç şüphe yok, aklı selim Beşiktaşlılar'ın bir diğer can sıkıntısı da İlhan Mansız. Gol kaçırma becerisi neyse de, takımını eksiltmek için gösterdiği özel çabaları anlamak gerçekten imkansız Mansız'ın gidişatı, yöneticileri tarafından sezon sonunda herhalde değerlendirilecek. Mustafa Çulcu'nun ona gösterdiği hoşgörünün diğer tarifi ise, peygamber sabrı olsa gerek .. 
     Sezonun derbisi, kalbinden şikayeti olanların seyredemeyeceği kadar önemli bir hayat - memat meselesi değil artık. Ezeli rekabet, prestij, turun Samsun'a kalması gibi değerli unsurlar var elbet maçın içinde. Ancak, can alıcı nokta Lucescu - Terim, yani imparatorluk meselesinde. Lucescu'yu maçtan önce "İmparator" nidalarıyla karşılayacak olanlar, asıl maçtan sonra Fatih Terim oradayken aynı tempoyu tutma hevesinde... 
     "Hangi yüzle " demek abesle iştigal olur. Trabzonspor, Gençlerbirliği, Gaziantepspor kadar, gelecek sezon UEFA Kupası'na katılmak Fenerbahçe'nin de hakkı. Ancak, bu uğurda Sarı - Lacivertliler'in Diyarbakırspor engelini aşmaları gerekiyor öncelikle. İşte o zaman, son hafta tam bir kaynar kazan olacak ligin altı. Elazığspor'un İstanbulspor, Altay'ın Kocaelispor ve Bursaspor'un da Adanaspor karşısında kazandıklarını bir düşünün Adanaspor 36, Diyarbakırspor ve Bursaspor 35, Altay'la Elazığspor ise 34 puanla girerler son haftaya. İkili, üçlü, dörtlü averajlar, türlü türlü senaryolar ve ne yazık ki, bir türlü futbolumuzun dışına itemediğimiz çirkin dedikodular... Bu şartlar gerçekleşirse beş takımın içinde olduğu kümede kalma mücadelesinde, sezonun maçını Diyarbakırspor'la Elazığspor oynayacaklar... 
     
     HAFTANIN 11'İ 
     Milosevski Malatya 
     Mehmet Polat G.Saray 
     Zago Beşiktaş 
     Cem Beceren Elazığ 
     Ergün G.Saray 
     Gökhan Adana 
     Saidou İstanbulspor 
     Kaan Dobra Beşiktaş 
     Mehmet Yılmaz Trabzon 
     Ersen Martin Denizli 
     Okan Bursa 
     
     HAFTANIN TAKIMI 
     BEŞİKTAŞ Kartal, yüzdü yüzdü şampiyonluğun kuyruğuna geldi. Mutlu sona giden yolda en büyük engellerden biri olarak gözüken Gençlerbirliği'ni de devirerek gün saymaya başladı. 
     
     HAFTANIN TEKNİK DİREKTÖRÜ 
     MİRCEA LUCESCU Ankara'da takımını muhteşem yönetti. Ofansif gücü yüksek rakibi akıl dolu taktiklerle bozdu, galibiyette yine önemli pay sahibi oldu. 
     
     HAFTANIN FUTBOLCUSU 
     KAAN DOBRA Beşiktaş Durdu, durdu, Ankara'da turnayı gözünden vurdu. Hem de ne vurdu, müthiş füzesi belki de takımını şampiyonluğa uçurdu. Stresi yüksek maçta tecrübesini konuşturdu, alkışların en büyüğü şüphesiz onundu. 
     
     HAFTANIN HAKEMİ 
     ORHAN ERDEMİR Bursaspor-Altay maçını hatasız tamamladı. Oyunu büyük bir titizlikle süzdü, tartışma yaratmayacak kararlarla iki takım futbolcularından da takdir gördü. Kart uygulamalarında doğru düdükler çaldı, haftanın en kritik doksan dakikasından yüzünün akıyla ayrıldı. 
     
GOL KRALLIĞI Futbolcu Takım Maç Gol Okan Bursaspor 32 20 Necati Adanaspor 31 17 Ü.Karan Galatasaray 27 16 Augustine Ankaragücü 31 16      
     
ASİST KRALLIĞI Futbolcu Takım Maç Gol Pası Timuçin Malatya 26 14 Murat Diyarbakır 29 10 Gökdeniz Trabzon 29 10 Ortega Fenerbahçe 14 8      
     
     KART CEZALILAR 
     Kırmızı kart Çağdaş Altay , Mustafa Sert Denizlispor , Thomas Gençlerbirliği , Mehmet Malatyaspor 
     Sarı kart İnanç Altay , Bülent Gaziantepspor , Müslim Samsunspor , Petkoviç Trabzonspor 
     
     Haftanın maçları 
     G.Birliği - Beşiktaş 1-2 
     Kaan Dobra Dk. 34 ve 39, A.Hassan Dk. 41 
     G.Saray - Ankaragücü 3-0 
     Lukunku Dk. 3, Ü.Karan Dk. 72, Ergün Dk. 88 
     İst.Spor - F.Bahçe 2-0 
     Cenk Dk. 7, Bushi Dk. 34 
     Göztepe - Denizli 2-3 
     Serhat Dk. 74, Alp Dk. 79 ve 83, 
     Ersen Martin Dk. 80 ve 84 
     Diyarbakır - Malatya 1-1 
     Fazlı Dk. 48 pen., Deniz Dk. 63 
     Samsun - Adana 0-2 
     Gökmen Dk. 28, Necati Dk. 90 
     Kocaeli - Elazığ 1-3 
     Da Silva Dk. 14 pen., Cem Yanık Dk. 48, Mehmet Deliorman Dk. 85, Uğur Yasan Dk. 30 
     Bursa - Altay 2-1 
     Okan Dk. 34, Mustafa Er Dk. 50, Effa Dk. 59 
     Trabzon - Gaziantep 2-1 
     Mehmet Yılmaz Dk. 21 ve 53, Maxim Dk. 83 
     

</TEXT>
</DOC>
