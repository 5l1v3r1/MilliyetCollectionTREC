<DOC>
<DOCNO> 194205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sondun16.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary Clinton, 2004 Başkanlık seçimlerinde adaylığı düşünmüyor 
</HEADLINE>
<TEXT>

     Amerikalı senatör Hillary Clinton, gelecek yılki başkanlık seçimlerine aday olmayı düşünmediğini kaydetti. 
     Eski Başkan Bill Clinton'ın eşi, New York senatörü Hillary Clinton'ın açıklama yaptığı Japon gazetesi Asahi Şimbun'un haberinde, Hillary Clinton'ın 2008'deki seçimlerde aday olma olasılığının bulunduğu kaydedildi. 
     Hillary Clinton, gazeteye açıklamasında, 2004'teki başkanlık seçimlerine katılma planı olmadığını belirtti. 
     Gazetenin haberinde, açıklamasında ABD'nin yeni bir başkana ihtiyacı olduğunu belirten Hillary Clinton'ın ayrıca, Demokrat Parti içinde ve dışında popülerliğini artırmayı planladığının ve 2008'deki seçimlere olası adaylığının işaretlerini verdiği kaydedildi. 
     Demokratlar arasında sevilen Hillary Clinton'ın, başkanlığa aday olabileceği yönünde çeşitli söylentiler çıkmıştı. 
     Kamuoyu yoklamalarında da, Demokratların şimdiye kadar ortaya çıkan 9 adaydan daha çok Hillary Clinton'ı desteklemeye eğilimli olduğu ortaya konulmuştu. 
     
</TEXT>
</DOC>
