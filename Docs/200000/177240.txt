<DOC>
<DOCNO> 177240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sonspo09.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Reggie Miller, Indiana Pacers ile sözleşme yeniledi... 
</HEADLINE>
<TEXT>

     ABD Profesyonel Basketbol Ligi NBA takımlarından Indiana Pacers, Reggie Miller ile yeniden anlaştı. 
     Indiana Pacers Kulübü yetkilileri, 38 yaşına basacak Reggie Miller'in ne kadar süreliğine anlaştığı hakkında net bir bilgi vermedi. 
     Tüm zamanların lider skorerine, birçok takımdan transfer önerisi varken Reggie Miller, başka takımlarla anlaşmaya yanaşmayarak ilk NBA şampiyonluğunu Indıana Pacers'ta kazanmak istiyor. 
     Emektar sporcu, gözde olan takıma geçerek orada şampiyonluğu yaşamayı isteyen oyuncuların bulunduğunu ama kendisinin böyle olmak istemediğini söyledi. 
     Miller, 16 yıllık kariyerindeki tek NBA takımı olan Indıana Pacers'ta aktif spor yaşamına son verebileceğini bildirdi. 
     Şimdiye kadar hiç NBA Ligi şampiyonluğu yaşayamayan Miller, milli takımda 1992 yılında Olimpiyat Oyunları'nda altın madalya ve 1994'te Dünya Şampiyonası'nda da şampiyonluk yaşamıştı. 
     Geçen sezon dizindeki sakatlığın performansını etkilediği Miller, normal sezonda 12.6 sayı ve Boston Celtics'e elendikleri play-off serisinin ilk turunda da 9.2 sayı ortalamasıyla oynamıştı. 
     
</TEXT>
</DOC>
