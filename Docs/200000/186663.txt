<DOC>
<DOCNO> 186663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sontur29.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP YSK, olması gerekeni yaptı 
</HEADLINE>
<TEXT>

     DEHAP Genel Başkan Yardımcısı Ali Ürküt, Yüksek Seçim Kurulu'nun YSK 3 Kasım seçimlerinin iptali istemi üzerine aldığı kararın doğru olduğunu söyledi. 
     Ürküt, partisinin Gebze İlçe Örgütü'nce Metin Oktay Stadı'nda düzenlenen Demokrasi ve Barış Şöleni'nde, partilerine sahtekarlık yakıştırması yapılmasının kabul edilemez olduğunu belirterek, ''DEHAP'ın aldığı oylarla birileri Parlamento'ya girmeyi planlıyordu, ama plan bozuldu. YSK, olması gerekeni yaptı'' dedi. 
     Konuşmasında hükümeti de eleştiren Ürküt, şunları kaydetti 
     ''Hükümet, bir yıldır dünya ve Avrupa kamuoyuna şirin görünmeye çalışıyor. Ancak, yapılan tüm reformlar kağıt üzerinde, günlük hayata yansımıyor. Bu sürede emekçilerin ve çalışanların sorunlarına mı eğilindi İşsizlik mi azaldı Kriz daha fazla büyüyor. Halkın lehine uygulama yok. Demokrasi, insan hakları, düşünce özgürlüğü alanında da gelişme yok.'' Ürküt, Irak'a asker gönderilmesine karşı olduklarını da bildirdi. 
     Yerel müzik gruplarının konseri ve halkoyunları gösterilerinin de yapıldığı şölen dolayısıyla güvenlik güçleri statta ve dışında yoğun önlem aldı. 
     
</TEXT>
</DOC>
