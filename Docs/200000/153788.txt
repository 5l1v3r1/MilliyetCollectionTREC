<DOC>
<DOCNO> 153788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sonspo18.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonluk düğümü ne zaman çözülür 
</HEADLINE>
<TEXT>

     Futbolseverlerin merakla beklediği Birinci Süper Futbol Ligi'nde şampiyonun ne zaman belli olacağı, anketlere konu oldu. 
     İnternette spor haberleri yayınlayan ''www.ajansspor.com''da ''Şampiyon ne zaman ortaya çıkacak '' konulu anket düzenlendi. 
     Ankette, Beşiktaş'ın önde götürdüğü Birinci Süper Lig'de şampiyonluk yarışın biteceği hafta sorulurken, ankete katılanların çoğunluğu Beşiktaş-Galatasaray derbisine kalmadan ortaya çıkacağına inanıyor. 
     Katılımcıların yüzde 31'lik kısmı, 3 takımın şampiyonluk potasında olduğu ligde bitime 2 hafta kala olan Gençlerbirliği-Beşiktaş ve Galatasaray-Ankaragücü maçlarının sonunda şampiyonluğun ortaya çıkacağını bildirdiler. 
     Ankete katılanların yüzde 27.4'ü Beşiktaş-Galatasaray maçı sonrasında şampiyonun belirleneceği yönünde oy kullandı. Yarışın son haftaya dek uzayacağını belirten sporseverlerin oranı ise yüzde 24.1 oldu. 
     Katılımcıların yüzde 11.7'si 3 hafta kala, yüzde 5.8'i ise bu hafta sonunda şampiyonun belirleneceğini savundu. 
     




</TEXT>
</DOC>
