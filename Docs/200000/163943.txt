<DOC>
<DOCNO> 163943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/soneko41.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
5 Sümer Holding işletmesine 30 teklif... 
</HEADLINE>
<TEXT>

     Sümer Holding A.Ş'ye ait 8 işletmenin özelleştirilmesi amacıyla açılan ihalede 5 işletmeye toplam 30 teklif verilirken, 3 işletmeye teklif gelmedi. 
     Teklif gelmediği gerekçesiyle ihaleleri iptal edilen Van Deri ve Kundura Sanayi, Sarıkamış Ayakkabı ve Tercan Ayakkabı işletmeleri için yeniden ihale açılacak. 
     Başbakanlık Özelleştirme İdaresi Başkanlığı'ndan yapılan açıklamada, özelleştirme kapsam ve programında bulunan Sümer Holding A.Ş'ye ait 8 işletmenin özelleştirilmesi için 30 Nisan tarihinden itibaren açılan ihalede son teklif verme tarihi olan 17 Haziran'a kadar toplam 30 teklif verildiği bildirildi. 
     İhalede, Diyarbakır Pamuklu Sanayi İşletmesi 8, Malatya Pamuklu Sanayi İşletmesi 6, Adıyaman Pamuklu Sanayi İşletmesi 9, Akdeniz Pamuklu Sanayi İşletmesi 3 ve Çanakkale Sentetik Deri İşletmesi de 4 teklif aldı. 
     Teklif almadığı gerekçesiyle ihalesi iptal edilen Van Deri ve Kundura Sanayi, Sarıkamış Ayakkabı ve Tercan Ayakkabı işletmeleri için yeniden ihale açılacak. 
     
</TEXT>
</DOC>
