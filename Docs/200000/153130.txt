<DOC>
<DOCNO> 153130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/siyaset/siy03.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'ün Suriye gezisini CHP'li Öymen savundu 
</HEADLINE>
<TEXT>

Ankara'da bulunan ABD'li senatör, Türkiye'nin istikametinde sapma mı var " diye sorunca, CHP'li Öymen, "ziyaret normal" diye tepki gösterdi 
     ANKARA Milliyet 

     Dışişleri Bakanı Abdullah Gül'ün Suriye gezisi öncesinde Türkiye'ye gelen ABD Temsilciler Meclisi Üyesi ve Türkiye Dostluk Grubu Eş Başkanı Robert Wexler, "Türkiye'nin istikametinde sapma mı var " diye sorunca CHP'li Onur Öymen'in tepkisini çekti. Ziyaretin normal olduğunu vurgulayan Öymen, Türkiye'nin terör nedeniyle arasının açık olduğu dönemde ABD Dışişleri Bakanı'nın da Suriye'yi 22 kez ziyaret ettiğini hatırlattı. 
     
     Öymen hatırlattı 
     Wexler, dün ilk olarak TBMM Dışişleri Komisyonu Başkanı Mehmet Dülger'i ziyaret etti. Wexler, ziyarette Gül'ün bügünkü Suriye ziyaretine değinerek, "Gül, Suriye'ye ne mesajı götürecek " diye sordu. Bu soruya yanıt veren komisyon üyesi Öymen, şunları söyledi 
     "Terör nedeniyle Suriye ile ilişkilerimizin en kötü olduğu dönemde ABD'nin eski Dışişleri Bakanı Christopher, tam 22 kez Suriye'yi ziyaret edip de Türkiye'ye bir kez bile gelmediğinde biz de aynı soruyu sormuştuk. Biz de o zaman sizin düşündüğünüz gibi şeyler düşünmüştük. Bir bölge ülkesi olarak son gelişmelerin ardından Türkiye'nin Suriye'yi ziyaret etmesi normaldir." 
     Öymen ayrıca, Türkiye'nin Kuzey Irak'ta "Wellcome to Kürdistan" yazılı pankartlar değil, "Wellcome to Irak" yazılı pankartlar görmek istediğini söyledi. Wexler de, "Çok iyi bir mesaj, bunu Washington'a götüreceğim" karşılığını verdi. 
     Dülger'le görüşmesinin çok dostça ve verimli geçtiğini, ABD ile Türkiye arasındaki yanlış anlamaların giderildiğini belirten Wexler, "İlişkilerin önemine ve geleceğine inanıyoruz. Türk - ABD ilişkilerinin yeniden inşa edilmesini, geliştirilmesini istiyoruz" diye konuştu. 
     Dülger de, Irak'ın yeniden yapılanması sırasında Türk firmalarının da rol almasında siyasetin değil, ekonomik kuralların geçerli olması ve karşılıklı ziyaretlerin sürmesi konusunda görüş birliğine vardıklarını ifade etti. 
     


SİYASET 


















</TEXT>
</DOC>
