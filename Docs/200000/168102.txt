<DOC>
<DOCNO> 168102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sontur18.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafede silahlar konuştu, 2,5 yaşındaki İskoç çocuk öldü 
</HEADLINE>
<TEXT>

     İzmir'in Foça İlçesi'nde, bir kafede çıkan silahlı kavgada, 1'i çocuk 2 kişi öldü, 2 kişi yaralandı. 
     Alınan bilgiye göre, Fevzi Çakmak Mahallesi Kordon Caddesi'ndeki bir kafeye arkadaşlarıyla gelen Ali Bektaş 29 , kimliği henüz tespit edilemeyen 2 kişiyle tartışmaya başladı. Tartışmanın büyümesi üzerine silahını çeken ve kimliği henüz belirlenemeyen zanlı, Bektaş'ı kalbinden, yanında bulunan arkadaşları Yılmaz Ergün 24 ile Günay Özdemir'i 21 belinden yaraladı. Seken kurşunlardan biri de, kafede ailesinin yanında çocuk arabasında uyuyan 2,5 yaşındaki Alistar Gramason'un göğsüne isabet etti. 
     Kimliği bilinmeyen silahlı saldırgan ile yanındaki arkadaşı olay yerinden kaçarken, yaralılar Foça Sağlık Ocağı'na kaldırıldı. Ameliyata alınan Bektaş ile İskoçya vatandaşı Alistar Gramason adlı erkek çocuk kurtarılamadı. 
     Belinden yaralanan Özdemir ile Ergün ise İzmir Atatürk Eğitim ve Araştırma Hastanesi'ne sevk edildi. 
     Polis ekipleri, olaydan sonra kaçan zanlıların yakalanması için çalışmalara başladı. 
     
</TEXT>
</DOC>
