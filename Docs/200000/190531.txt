<DOC>
<DOCNO> 190531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sontur18.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da izinsiz gösteri yapan grup, polise taşla saldırdı 
</HEADLINE>
<TEXT>

     Diyarbakır'da AK Parti İl Başkanlığı önünde gösteri yapmak isteyen bir grup polise taşlı saldırıda bulundu. Çıkan arbedede göstericilerden 3 kişi yaralandı. 
     Demokratik Halk Partisi DEHAP Diyarbakır Kadın Kolları üyeleri, basın açıklaması yapmak amacıyla Diyarbakır'ın Yenişehir semtinde bulunan AK Parti İl Başkanlığı binası önünde toplandı. İzinsiz olduğu gerekçesiyle basın açıklamasına izin vermeyen polisle kadın kolları üyeleri arasında tartışma yaşandı. Göstericilerden bir grubun taşlı saldırıları üzerine polis cop kullanarak grubu dağıttı. Çıkan arbedede 3 gösterici yaralandı. 
     Daha sonra DEHAP binası önünde toplanan göstericiler, burada basın açıklaması yapmak istedi. Göstericiler, polisin uyarısı üzerine dağıldı. 
     
</TEXT>
</DOC>
