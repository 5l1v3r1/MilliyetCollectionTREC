<DOC>
<DOCNO> 196950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/siyaset/siy02.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yüksekova Çetesi'ne mahk miyet 
</HEADLINE>
<TEXT>

   Aralarında subay, özel tim görevlisi, korucu, PKK itirafçısı bulunan ve 7 yıldır süren 13 sanıklı 'Yüksekova çetesi' davasında beş hapis cezası kararı alındı... 
      ÖZGÜR CEBE Hakk ri DHA 

   
   Hakk ri Ağır Ceza Mahkemesi'nde, aralarında rütbeli asker, özel tim görevlisi, korucu, PKK itirafçısı, belediye başkanı ve kamu görevlilerinin de bulunduğu 13 sanıklı "Yüksekova Çetesi"yle ilgili davadan beş hapis cezası kararı çıktı. 
   Diyarbakır 4 No'lu DGM'de yargılanarak ceza alan sanıkları, Yargıtay'ın "görevsizlik" kararı üzerine yargılayan Hakk ri Ağır Ceza Mahkemesi, yedi yıldır süren yargılama sonucu emekli binbaşı Mehmet Emin Yurdakul'u 29 yıl, Yüzbaşı Bülent Yetüt'ü 7 yıl 4 ay 26 gün, özel harek t görevlisi Enver Çırak'ı 4 yıl 5 ay 10 gün, korucubaşı Kemal Ölmez'i 14 yıl 10 gün, PKK itirafçısı Kahraman Bilgiç'i 31 yıl 4 ay 20 gün ağır hapis cezasına çarptırdı, sekiz sanık hakkında da beraat kararı verdi. 
   Mahkemenin Yurdakul hakkında verdiği mahk miyet kararında şu ifadeler yer aldı 
   "Sanık Yurdakul'un komutasında bir birlik, teröristlerle sıcak temas sağlamıştır. Teröristlerin İran'a kaçması üzerine Ağaçlı köyüne gelen Yurdakul, buradaki köylülerin örgüte yardım ettiğini düşünerek Şemsettin Yurtsever, Mikdat Özeken ve Münir Sarıtaş adlı köylüleri dövmüş, yaşlı olan Yurtsever yediği tekmeler sonucu ölmüştür. Bunu gören Yurdakul, diğer iki köylünün de tanıklık edeceğini düşünerek öldürülmesi kararı vermiştir. İki köylü daha sonra tabura ait eğitim sahasında bir çukur içinde tarandıktan sonra benzin dökülerek yakılmıştır. Aynı çukura gömülen köylülerin cesedi köpekler tarafından çıkarılınca, köylülerin cesetleri bu kez taburun yakınlarından geçen çaya atılmıştır." 
   Yargıtay'ın cezayı onaması halinde, tutuklu Bilgiç dışındaki dört sanık hakkında gıyabi tutuklama kararı çıkarılacak. 
   
   
   
   
   
</TEXT>
</DOC>
