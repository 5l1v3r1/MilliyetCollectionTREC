<DOC>
<DOCNO> 158235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/soneko10.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz piyasası sakin seyrediyor... 
</HEADLINE>
<TEXT>

     Merkez Bankası'nın dünkü müdahalesinin ardından, İstanbul serbest piyasada döviz bugün sakin bir seyir izliyor. 
     Serbest piyasada Saat 11.00 itibariyle doların alış fiyatı 1 milyon 479 bin lira, satış fayatı ise 1 milyon 484 bin lira oldu. Euro da 1 milyon 724 bin liradan alınıp, 1 milyon 729 bin liradan satılıyor. 
     İstanbul serbest piyasada güne 1 milyon 484 bin liradan başlayan dolar, sabah saatlerinde birkaç bin liralık bir marjda seyrini sürdürdü. 
     Merkez Bankası'nın döviz piyasasına alım yönünde yaptığı müdahalenin ardından, 1 milyon 500 bin lira seviyesine kadar çıkan ve kapanışta 1 milyon 486 bin liradan alıcı bulan dolar, sabah saatlerinde 1 milyon 480-485 lira arasındaki seviyelerden satıldı. 
     Bankalararası piyasada da dolar kotasyonlarında sakin bir seyir gözleniyor. Saat 11.00 itibariyle alışta en düşük fiyat 1 milyon 477 bin lira, en yüksek fiyat 1 milyon 480 bin lira, satışta en düşük fiyat 1 milyon 482 bin lira, en yüksek fiyat da 1 milyon 488 bin lira seviyesinde bulunuyor. 
     
</TEXT>
</DOC>
