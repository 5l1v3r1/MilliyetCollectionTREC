<DOC>
<DOCNO> 171275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/guncel/gun90.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Okur Mektupları    Her gün yüzlerce e-mail, nam-ı diğer e-posta alıyoruz. Soran çok, soru çok. Ne yalan söyleyelim, cevaplamak için bizim pek vaktimiz yok. Kusura bakılmaya. Yapabilirsek, arada bir cevaplayacağız. Ama önce bir şeyi belirtmekte fayda var. Öyle sıradan, alışılagelmiş, hani nasıl derler basit sorular da gelmiyor bize pek Acayip, sıra dışı, şaşırtan, "Otomatik Portakal" tadında sorular bunlar. İşte başlıyoruz... 
   1 Merhaba. Çok mutsuzum. Ben okula gidiyordum uslu uslu. Emrah'ın Taksi isimli unutulmaz parçasında söylediği gibi, ilk-orta-fakülteyi bitirmek istiyordum güzelce. Hiç devamsızlık yapmadım. Derslerle bilgimi ve ufkumu genişletiyor, canım sıkıldı mı da Nez'i arayı veriyordum. Dinlemelere doyamıyordum. Şimdi baktım yeni reklamına, " Beni her yerden, işten, evden, okuldan arayabilirsiniz" demiyor. Ne oldu, ne değişti de Nez, artık eğitime gereken önemi vermiyor Okulda verilmeyen eksik bilgileri O tamamlıyordu, şimdi kimi arayacağız Aydınlatın derhal bizi, mersi. 
   2 İşsizim. Her şeyin yolunda gittiğini söylüyorlar ya, hep yalan. Ben bunları protesto etmek istiyorum. Şöyle yazar kasa eylemi gibi, ses getirecek bir eylem düzenlemek istiyorum. Elinizde fazla eylem var mı Ne yapsam Bir fikir, bir "Işık" lüften .. 
   3 Emre Altuğ, Emre Altuğ, hüooop, sana bir çift lafımız var. Kardeşim hasta mısın sen Burası Diyarbakır. Bildin mi Soldan sağa, Türkiye'de bir il. Sıcaklık 50 derece. Çıktık çatıya, açtık radyoyu. Karşımızda sen, ne diyon "Zıccak, daha da zıccak olacak". Sinir bastı, 3 akrep sokmuş, hissetmedim bile. SerinDuruşçu kardeşler, ben buna bir mektup yazıyorum. Bir deyim vardı hani, onu hatırlayamadım. "Ağzını hayra, bir şeyini bir şeye aç" mıydı neydi Neyse... Bu arada Diyarbakır'a bekliyoruz ha .. 
   4 Birader, 10 numara Ayraniç elimizde. O'nu canlı görmek istiyorsanız, aşağıdaki adrese 100 milyon getirin. Polisi karıştırmayın, yoksa siz bilirsiniz... 
   5 Eda Özülkü'nün "Varsa Varsa" parçasının bir klibi var. Kadınlar ellerinde çeşitli pankartlar taşıyorlar. Ana tema Kadın hakları. Sanki eziliyorlar, oy hakları yok, çarşafa girmek zorunda kaldılar hatta İran'dalar. Neyse, bu pankartların birinde "En iyi erkek ölü erkektir" yazıyor. Saddam'ın oğulları Uday ve Kusay, Amerikalılar tarafından çatışmada öldürüldü. Şimdi onlar da iyi birer erkek oldu mu 
   Biliyoruz, şimdi diyeceksiniz ki, "Hani cevaplar " Valla bu sorular cevapsız daha güzel durdu sanki. Var mı bu şekil sorularınız, sorunlarınız Söz, onları uzman birine cevaplattıracağız. Ahmet Vardar'dan iki gömlek öte bir abimizle anlaşmak üzereyiz. Sayın Dr.İsmet Salu sorun çıkarmazsa başlayacak işe inşallah. Evet, sorun, hadi başladı... 
   
   'Tarkan' sevmek için nedenler    1 sene boyunca haftanın her günü Bodrum'da ya da İstanbul'da gece kulüplerinde şarkı söylemesine gerek yok. Yılda 1-2 hafta geliyor, 2-3 konser verip 3-4 şarkılık bir maxisingle çıkartıyor, 4-5 milyon doları kapıp uzuyor. Diğerleri bütün yıl çalışıyor, Tarkancan'ın kazandığının 1 10'ini kazanamıyorlar. Adamlar doğal olarak kafayı sıyırıyor... Tarkancan'ı yılın 1-2 ayı görüyoruz, diğerlerinden 10-11 ay gibi bir süre daha az katlanmak zorundayız... Televole kameralarına fazla açıklamalarda bulunmadığı için Televolecileri kıl ediyor. Bu yüzden "Tarkan gümledi" haberlerine maruz kalıyor, ama yine sallamıyor, elemanlar iyice kuduruyor. Hatta konser yayını, Televole ile karşı karşıya gelince daha konser başlamadan rating kaygısından dolayı "Tarkan'ın konserine ilgi gösterilmedi" haberleri yazılıyor ve "Az Sonra" şeklinde yayına veriliyor... Adam sürekli sevgili değiştirmiyor, malzeme vermiyor... Sonra adam hem diğer hepsinden yakışıklı hem de sempatik, şekil dans ediyor, sağlam trip atıyor, doğruya doğru karizma sağlam... Otel odası yıktırma, "çişim geldi" gibi bir takım tuhaf eylemler dışında pek skandal işlerine girmiyor... 
   Biraz kassak daha yazarız da yeter bu kadar. İşte bu tip nedenler yüzünden Tarkancan'a karşı bir sempati duymuyor değiliz hani. Fakat hepsinden önemlisi diğer sanatçıları kıskandırıp kudurtuyor ya, esas olay bu işte... Aferin Tarkancan güzel iş çıkartıyorsun valla... 
   Bak Tarkancan, bu kıyağı da sana kimse yapmaz ha. Bi ara arayıver de içelim bi akşam. Böyle kuru kuruya olmaz Tarkancan. Hadi bye Duducan... 
   
   Her şey sadece gerçekten varolduğuna inanmaktan geçiyor. Önce kafanda yaratacaksın .. 
   Anne Geespot G noktasını keşfeden kadın 
   
   O Kadar Yılda Doğal 
   "Henüz daha 1921 yaşında olmasına rağmen 10 dünya şampiyonluğuna sahip bir yüzücü..." 
</TEXT>
</DOC>
