<DOC>
<DOCNO> 178736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sonspo12.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray-Gençlerbirliği maçı biletleri satışta... 
</HEADLINE>
<TEXT>

     Galatasaray ile Gençlerbirliği takımları arasında 31 Ağustos Pazar günü yapılacak Birinci Süper Futbol Ligi maçı biletleri satışa sunuldu. 
     Galatasaray Kulübü'nden yapılan açıklamaya göre, Atatürk Olimpiyat Stadı'nda saat 19.00'da başlayacak ligin 4. hafta karşılaşmasında, numaralı tribün üst kat bilet fiyatlarında indirime gidildiği bildirildi. 
     Diyarbakırspor ve CSKA Sofya karşılaşmalarında rakip takım taraftarlarına ayrılan bu tribün, Gençlerbirliği karşılaşmasından itibaren Galatasaray taraftarına hizmet verecek. Gençlerbirliği maçında numaralı tribün üst kat üçüncü kat bilet fiyatı 8 milyon lira olarak belirlendi. 
     Galatasaray-Gençlerbirliği maçı bilet fiyatları şöyle 
     VIP 1 110 milyon, VIP 2 83 milyon, VIP 3 56 milyon lira. 
     Numaralı Grup 1 33.5 milyon, Numaralı Grup 2 28 milyon, Numaralı Grup 3 ve Numaralı Alt 22.5 milyon lira. 
     Numaralı Üst üçüncü kat 8 milyon lira. 
     Kapalı Alt ve Üst 13 milyon lira. 
     Bu arada, Gençlerbirliği taraftarına ayrılan eski açık tribün biletlerinin fiyatının 6 milyon lira olduğu duyuruldu. 
     
</TEXT>
</DOC>
