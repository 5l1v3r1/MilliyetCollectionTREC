<DOC>
<DOCNO> 197084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur06.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı dumanın sırrı... 
</HEADLINE>
<TEXT>

     İSTANBUL Milliyet 

Levent ve Taksim'de meydana gelen patlamalar sonrası çevreyi yoğun bir sarı duman kapladı. Emniyet, yaptığı açıklamada sarı dumanın amonyum nitrattan kaynaklandığı belirterek, "Bu, amonyum nitrat ile potasyumun dışa vurumu. Siyah duman aşağıda kalır, basınçtan dolayı sarı duman yükselir" dedi. 
     Ancak Yıldız Üniversitesi Öğretim Üyesi Prof. Dr. Hüseyin Afşar patlamanın amonyum nitrattan kaynaklanmasının mümkün olmadığını söyledi. Sarı dumanın 'azot dioksit'ten kaynaklanmış olabileceğini belirten Afşar, "Amonyum nitrat olması mümkün değil. Bu klasik bir patlayıcı değil" dedi. 
     
     "Blast etkisi yüksek" 

     Sarı dumanın azotdioksitten kaynaklandığı kanaatinde olduğunu belirten Afşar, şunları söyledi 
     "Nitro bileşiği olduğunu tahmin ediyorum. Tüm nitro grupları patlama sırasında parçalanarak azot ve oksijen verir. Patlamada hazırlandığını tahmin ettiğim bileşimin patlayıcılar sınıfı listesinde ismi yoktur. Bu nedenle çok rahat alınır. Kimyevi madde olarak da ithal edebilirsiniz. Kontrolden daha rahat kaçabilir. Blast etkisi Ani olarak havayı genleştirme ve yüksek basınç meydana getirme özelliği çok yüksek. 
     Nitrat asit ve tiner olarak satılan 'poluen'i alarak evin mutağında bir saat içinde, 3 - 4 kilo yapılabilir. Burada poluen benzeri bir 'pikrik asit' olabilir. TNT kadar güçlü, hatta daha güçlü bir patlayıcı. İnce duvarları yıkabilir, 500 - 600 metre yakınındaki percereleri parçalayabilir. Bu olayda kullanılan tonlarca değil, 100 kilonun altındadır. Zaten çok daha fazla olsa felaket olur, o semti götürür." 
     
</TEXT>
</DOC>
