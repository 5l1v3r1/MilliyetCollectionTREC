<DOC>
<DOCNO> 167750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/spor/spo02.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eski devir kapandı' 
</HEADLINE>
<TEXT>

     YUSUF DURSUN 

     Başkan'a övgü 
     YÖNETİCİ, Mehmet Karasu bundan önceki yıllarda Fenerbahçe'nin transferde büyük zararlar gördüğünü, bu yüzden çok dikkatli davrandıklarını söyledi. Karasu, "Transferi erken yapacağız diye futbolculara fazladan milyon dolarlar veremeyiz" dedi. Karasu, Başkan Aziz Yıldırım'a da övgü yağdırdı, "Beş senedir onunla yatıyorum, onunla kalkıyorum. Fenerbahçe tarihine böyle bir başkan gelmemiştir. Bıraktıktan sonra kıymetini anlayacaklar ama iş işten geçmiş olacak" diye konuştu. 
     
     'Tabut bekletirler' 
     SERHAT konusunda, "Fenerbahçe camiasına yanlış yaptı" diyen Mehmet Karasu, Washington için, "Kamerunlu Foe sahada kaldı. Bu fotoğraftan sonra Washington'u oynatmak isteyen FIFA ve UEFA herhalde sahada tabut bekletecek" yorumunu yaptı. Karasu, Yusuf ile ilgili olarak da "Hayatının en önemli sezonunu yaşamak zorunda. Kendisine ben ve Başkanımız, 'Özel hayatına dikkat et. Evlen, çoluk çocuğa karış. Çeşme akarken, musluğu doldur' diye öneride bulunduk" ifadesini kullandı. 
     
İzin bitti Hüseyin Yavuz      Fenerbahçeli futbolcular bir günlük iznin ardından bugün Samandıra Tesisleri'nde yeniden topbaşı yapacaklar. Bu arada Johnson'un bugün İstanbul'a gelip, hem yöneticilerle masaya oturacağı, hem de Daum ile görüşüp akibetini soracağı öğrenildi. Kulüpten 340 bin dolar alacağı bulunan Ganalı futbolcu, bu parayı tahsil etmeye çalışacak. 
     
Mustafa kararlı      ALMANYA'NIN Köln takımı ile anlaşan Mustafa Doğan, Fenerbahçe'den alacağı olan 800 bin Euro'nun peşine düştü. Yöneticilerle sık sık görüşen ve parasını tahsil etmeye çalışan tecrübeli oyuncu aksi takdirde yasal yollara başvuracağını açıkladı. Yönetim ile sorunu çözmek için çareler arıyor. 
     
Rüştü'ye uğurlama      BARCELONA'YA transfer olan Rüştü için uğurlama töreni düzenleniyor. Yıllarca Fenerbahçe kalesini başarıyla koruyan Rüştü'yü unutmayan taraftarlar, Barcelona'ya gidecek olan eski kalecilerine havalimanında kapsamlı bir uğurlama töreni hazırlayacak ve hediyeler verecek. 
     
Kombinede kuyruk var      SARI-Lacivertli taraftarlar kombine biletlere büyük ilgi gösteriyorlar. Şükrü Saracoğlu Stadı'nda dün uzun kuyruklar oluşturan Fenerbahçe seyircisinin şu ana kadar 2500 kombine satın aldığı belirtildi. Toplam 6500 bilet satacak olan yönetim 7 trilyon lira gelir bekliyor. Transferlerin açıklanması ile birlikte satışların daha da artacağı belirtildi. 
     

</TEXT>
</DOC>
