<DOC>
<DOCNO> 173906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yazar/pulur.html </URL>
<DATE> 2003/08/06/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Timur Selçuk babasının şarkılarını niçin okutmuyor 
</HEADLINE>
<TEXT>

   
   KULAĞIMIZA bir yerde çalınmıştı "Timur Selçuk, babası Münir Nurettin'in şarkılarının okunmasına müsaade etmiyor." 
   Günlük hayhuy arasında unuttuk, Timur Selçuk'a soramadık... 
   Aradan zaman geçti, Timur Selçuk'un "Babamın Şarkıları" için yazdıklarını okuyunca öğrendik. 
   
   TİMUR Selçuk "Münir Baba'dan çok çektim " diye başlamış derdini dökmeye 
   "Gülmeyin, adamcağızın şarkılarını alırlar, notasını değiştirip söylerler, yani şarkının fiziki yapısını bozarlar. Ya da nota doğrudur, ancak üslup, meyhane üslubudur, şarkının ruhuna ihanet edilmiştir." 
   
   PEKİ, Timur Selçuk, babasının şarkılarının okunmasına izin vermeyecek mi 
   Verecek, onlara şimdiye kadar dediği gibi şöyle diyecek 
   "El yazmalarına sadık kalacaksınız, çünkü icra heyeti kayıtlarında çok hata var, bunu hepimiz biliyoruz. Bir de hocanızın kendi yorumları var, bunlar kasetçilerde satılıyor, gidin alın, dinleyin, tembellik etmeyin. Bu yorumlara ihanet etme iznini, sağ olduğum sürece, bu konularda aileyi temsil eden kişi olarak sizlere vermem." 
   
   TİMUR Selçuk, bu yüzden çok kere "kötü kişi" olmuş, ama bundan şikayetçi değil "Çok da iyi yaptım " diyor, yaptıklarını "devrimci mücadele ruhu"na bağlıyor, bu ruhu da kendisine ışık tutan iki "eşsiz Mustafa"dan aldığını söylüyor. 
   Kim bunlar 
   Birincisi "Bütün beşer yanıyla ilahi, zaman ötesi ve bir daha gelmeyecek olan..." 
   Ötekisi "Allah, her başı dertte olan ulusa böyle bir kahraman armağan etsin" dediği... 
   Yani, Peygamber, Hazreti Muhammet Mustafa ile Mustafa Kemal Atatürk... 
   
   TİMUR Selçuk, babasının 12 şarkısını, senfoni orkestrası, Türk musikisi sazları ve koro eşliğinde yönetmiş ve söylemiş... x 
   
   TİMUR Selçuk, şarkıları tanıtırken, sosyal, siyasal eleştiriler de yapıp, görüşlerini açıklıyor, çözüm için hedef de gösteriyor 
   "Çağdaş bir Kuvay - ı Milliye ruhuyla yeniden başlamak mecburiyetindeyiz." 
   Timur Selçuk'un bir de öğüdü var 
   "Allah'ın bizlere en büyük armağanı olan, ahlak ışığındaki aklınıza emanet olun. Çünkü ahlaksız akıl, atomu parçalar, sonra Hiroşima'yla, Nagazaki'nin tepesine bırakır." 
   Ya da Bağdat'ın... 
   
   x Balet Plak Ne Doğan Güne Hükmüm Geçer Bahçemde Açılmaz Seni Görmezse Çiçekler Beni Kör Kuyularda Merdivensiz Bıraktın Mahur Saz Semaisi Aşıka Bağdat Sorulmaz Kandilli Yüzerken Uykularda Bir Başka Tepeden Aziz İstanbul Kalamış Nihavent Longa Rindlerin Akşamı Endülüs'te Raks Otomobil Uçar Gider 
   
      
   
</TEXT>
</DOC>
