<DOC>
<DOCNO> 164666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/siyaset/siy06.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'AKP'liler sürgünle tehdit etti' 
</HEADLINE>
<TEXT>

     DELİCE Kırıkkale DHA 

     Eski AKP Delice İlçe Başkanı Ercan Han'ın 27 tacizine uğradığını iddia eden hemşire A.A. 26 , AKP'lilerin kendisini sürgünle tehdit ettiklerini öne sürerek, "Baskı sonucu geri çektiğim dilekçemi yeniden savcılığa vereceğim, haklılığımı kanıtlayacağım" dedi. 
     Delice Sağlık Ocağı'nda çalışan dul ve bir çocuk annesi A.A., iki çocuk babası Han'ın cep telefonundan kendisine taciz mesajları geçtiği iddiasıyla 30 Mayıs'ta suç duyurusunda bulundu. 13 Mayıs'ta bir trafik kazası nedeniyle tanıştığı Han'ın kendisini sürekli telefonla aradığını ve mesaj çektiğini öne süren A.A., Han'ın birlikte tatile gitmek istediğini, aksi halde kendisini süründüreceğini söylediğini iddia etti. A.A. şunları söyledi 
     
     "TAYİNİN ÇIKAR" 
     "Savcılığa şik yette bulundum. Ardından son seçimde oy verdiğim AKP Kırıkkale İl ve ilçe başkanları, AKP teftiş kurulundan 3 kişi ve 2 bölge milletvekili gelerek Han'ın görevden alınacağını söylediler. Şik yetimi geri almazsam çok uzaklara tayin edilebileceğim ve süründürüleceğim konusunda tehdit edildim. Zorunlu olarak şik yetimi geri aldım. Ancak, şu anda haksız durumda gösteriliyorum. Haklılığımı kanıtlamak için şik yetimi yineleyeceğim." 
     
     HAN SİYASİ KOMPLO 
     Taciz iddiasının siyasi komplo olduğunu öne süren ve önceki gün AKP Delice İlçe Başkanlığı görevinden istifa eden Han, ANAP Delice Belediye Başkanı Ekrem Karakaya, MHP Delice İlçe Başkanı Murat Tanır ve DSP Delice İlçe Başkanı Ekrem Okyay'ın kendisini karalama polemiğine girdiğini ve A.A.'yı kullandıklarını söyledi. 
     

</TEXT>
</DOC>
