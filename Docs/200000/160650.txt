<DOC>
<DOCNO> 160650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/guncel/agun.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet okurları türbanı tartışıyor 
</HEADLINE>
<TEXT>

Türban araştırması sonuçlarını ve konuyla ilgili röportajları yayımlamaya başladığımız günden bu yana yüzlerce faks ve e-posta aldık. İşte birkaçı... 
     TÜRBAN DOSYASI - 8 

İşte tartışma yaratan rakamlar      Türban araştırmasının en çok tepki gören bulgularından biri "Türkiye'deki hanelerin yüzde 77'sinde dışarı çıkarken başını kapatan bir kadın olması"ydı... Tepki gören bir diğer sonuç ise "başını kapatan kadınların sadece yüzde 5.4'ünün taktığı örtüyü tanımlarken türban kelimesini kullanması"ydı. Aynı araştırma, eğitim ve gelir düzeyi düştükçe, metropollerden kırsala gidildikçe başını kapatanların oranında büyük düşüş olduğunu da ortaya çıkardı... 
     
     Karnımızı doyuralım 
     Levent Doğru 

     Prof. Türkan Saylan'ın, "Kapatılmak aşağılayıcı bir durum" cümlesini kısmen saçmalık olarak yorumluyorum. Artık Türkiye'de yaşayan insanların neredeyse tamamı bu durumu sorun haline getirmiyor. Kişi isterse kapanır, isterse açılır. Türkiye için sorun bence şu "Hepimizin karnı aç. Önce karnımızı doyuralım." 
     
     Görünce utanıyorum 
     Burcu Ceylan 

     Türban laikliğin karşıtı bir simgedir. Türban, Atatürk'ün yaptığı kılık kıyafet devrimine karşı gelmektir. Yaşlanınca başını bağlamak ya da köylerimizde başa yazma bağlamak normal. Buna alışkanlık ya da gelenek diyebiliriz. Fakat kara kara çarşaflara sarınıp dolaşmak gericiliktir. Böyle insanları gördüğümde utanıyorum. 
     
     İnsanlar okumalı 
     Enver Enver 

     10 yıldır ABD'de yaşıyorum. Türban konusu senelerdir ülkenin tek sorunuymuş gibi lanse ediliyor. Türban taktıkları için insanların öğretim kurumlarına alınmaması bana saçma geliyor. Her şeyden önce okuyan insandan kimseye zarar gelmez. Bunun altında din düşmanlığı olduğunu düşünüyorum. Atatürk'ün adını kullanarak sebepler öne sürmeleri, bence Atatürk'ün kemiklerini sızlatıyordur. 
     
     Eskiden türban mı vardı 
     Ayşegül Altay 

     Türban siyasi bir simgedir. Tabii ki türban takanlar bunu ink r edecektir. "Evet, biz bunu siyasi bir simge olarak kullanıyoruz" dememeleri normal. Neden son yıllarda türban kullananların sayısı hızla arttı ki Bu insanlar birdenbire inanç değişikliğine mi uğradılar Tabii ki hayır. 
     
     Vehimleri bırakalım 
     A. Közde 

     Avrupa Birliği'ne girmek istediğimiz bir ortamda kısır tartışmalardan uzak, olaya demokrasi ölçüleri içinde bireysel bir hak olarak bakmalıyız. Aslında türbanlı ile türbansız birçok kişi çok samimi arkadaş olmaktadır ve kimse kimseyi öcü olarak görmemektedir. Sorun vehimlerle yola çıkıldığında başlamaktadır. Demokrasilerde vehim olmaz, bırakalım isteyen istediği kıyafeti giysin. 
     
     Kanada'dan bakınca... 
     Ahu 

     Türbanın, başörtü olmadığının vurgulanması beni rahatsız etti. Türban kelimesi bizim kültürümüze sonradan empoze edildi. Türkiye olarak bu tür simgesel kavramlardan çok şey kaybettiğimizi artık anlayalım. Ne olur yani, başörtü desek de türban demesek Başka insan mı oluyoruz Daha modern mi oluyoruz Yurtdışından bakınca Türkiye'nin ne kadar boş kavramlarla uğraştığı daha kolay görülüyor. 
     
     
     1980'den sonra çıktı 
     Özgür Kaan Gümüş 

     Türban bence kesinlikle laiklik karşıtı simgedir. Neden 1923 yılından 1950 yılına kadar bu kadar genç kızımız türban takmamıştır Neden 1950'lerden, özellikle 1980'den sonra Türkiye'ye İslami sermayenin, tarikatların girmesiyle bir anda türban takmaya başlamıştır genç kızlarımız .. 
     
Zoraki takiyeci      Cemil Aksüt 

     ODTÜ mezunuyum, yazılım mühendisliği yapıyorum. Manevi değerlere önem veren, elimden geldiğince inancımın gereklerini yerine getirmeye çalışan biriyim. Nişanlım da ODTÜ mezunu. Şu anda başka bir şehirde öğretmenlik yapıyor. Tesettürlü. Okula girdiğinde başını açıyor ama bu onun tercihi değil. Başı açık fotoğrafının olduğu CV ile İstanbul'da bazı özel okullara iş başvurusunda bulundu. En iyilerinden olumlu cevap geldi. Ama derslere başı açık girmeye razı olmasına rağmen dışarda kapalı olmasına tahammül etmeyecekleri kaygısıyla görüşme davetine gidemedi. Ben bugün telefon açıp onu görüşmeye davet eden okulun insan kaynaklarından bir yetkili ile görüşüp durumu izah ettim. "Olumlu bakmıyoruz" dediler. Bir kez daha kahroldum. Sahip olduğu formasyon en kaliteli okullarda eğitim vermesine imk n tanırken sırf başörtülü olduğu için dışlanıyor. Ben de kendimi öyle hissediyorum. Çalıştığım şirket tanınmış bir şirket. Nişanlımın başörtülü olduğunu çalışma arkadaşlarımdan gizlemek zorundayım. Zira adım gericiye çıkar, kariyer mariyer beri gelsin... Popüler ifadesi ile "takiye" yapıyorum. Saygılar... 
     
     Referandum yapılmalı 
     Lütfi Ay 

     Bu konu en güzel şekilde millet iradesine başvurularak bir referandumla halledilebilir. Böylece baskılardan, zorlamalardan kurtulup herkesin saygı göstereceği bir çözüm bulunur ve bu konu artık gündemden çıkarılır... Saygılarımla. 
     
     Türban simge değildir 
     Ercan Aydın 

     Annemin başı örtülü, erkek kardeşimin eşinin başı örtülü, kendi eşimin, kız kardeşimin ve kızlarımın başı açık. Bu dayatmalardan vazgeçilmesi lazım. Biz millet olarak her zaman dayatmaların karşısında olduk. Bu Meclis Amerika'daki birtakım karikatürlere kızarak tezkereye ret oyu vermedi mi Sonuçta o Meclis de bu toplumun bir yansıması. 
     
Türban kavgası yaşanmıyor...Türkiye'de türban kavgası olmadığını savunan Arınç, "Çok küçük bir kesim türbanı dışlamak istiyor. Geçer bunlar" diyor 
     TBMM Başkanı Bülent Arınç'ın eşi Münevver Arınç türban konusunda toplumda bir kavga ve gerginlik olmadığını, herkesin birbirine saygıyla yaklaştığını belirterek, "toplumda çok az bir kesimin türbanı dışlamak istediğini" söyledi. 
     Arınç, türban yazı dizisi çerçevesinde görüşlerini soran Milliyet'e şu değerlendirmede bulundu 
     
     'YENİ KAPANMADIM Kİ' 
     "Bence toplumda bir türban tartışması yok. Herkes birbirine saygıyla yaklaşıyor. Benim koyu solcu arkadaşlarım var. Ankara'ya geldiğimde bana ilk ellerini uzatan onlar oldu. Zaman zaman bir araya gelir, konuşuruz. Bana saygıyla bakarlar. Okumuş insanlar, çalışanlar arasında böyle bir tartışma yok. Geçer bunlar diye düşünüyorum. Toplumda gerginlik yaratmanın kimseye bir yararı yok. Benim türbanı protokole sokmak istediğim yazıldı, çizildi. 23 Nisan resepsiyonu beş gün önceden yazılmaya başlandı. Ben yeni kapanmış biri olsam neyse, 23 yıl önce başını örtmüş birinin bu şekliyle eleştirilmesi haksızlıktan başka bir şey değil. Umarım her şey yoluna girer, gerginlikler biter." n SALİHA ÇOLAK Ankara 
     
     YARIN 

</TEXT>
</DOC>
