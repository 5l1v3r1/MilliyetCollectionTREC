<DOC>
<DOCNO> 189799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/tv/ekran.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerle ittifak 
</HEADLINE>
<TEXT>

   Mahinur Ergun, "Kampüsistan"ın senaryosunu kızı Deniz Ergun ve onun arkadaşı Cenk Aksoyer'le beraber yazıyor 
      MEMETCAN DEMİRAY 

   Birçok TV dizisi ve sinema filmine imza atan Mahinur Ergun, en son "Asmalı Konak"ın senaryosuyla büyük yankı uyandırdı. Ergun, şimdi kızı Deniz 25 ve onun arkadaşı Cenk Aksoyer'le 27 beraber "Kampüsistan"ı yazıyor. 
   Setlerde yetişen, annesiyle daha önce birkaç dizide birlikte çalışan Deniz Ergun, "Kampüsistan"ın kendi fikri olduğunu söylüyor. Ergun, iki yıl önce bitirdiği veterinerlik fakültesini diziye konu ettiklerini belirtirken her role kendilerinden bir şey kattıklarını vurguluyor. Anne babaların gençleri pek tanımadıklarından yola çıktıklarını belirten Deniz Ergun'a göre dizi, "Onların kendilerini bulma çabasını ailelerine anlatıyor". 
   
   'Okumaya doyamadılar' 
   Cenk Aksoyer ise önce elektronik, sonra işletme okumuş. Sekiz yıldır tiyatroyla ilgilenen Aksoyer, şu anda da sinema "master"ı yapıyor. Bu noktada Mahinur Ergun, tüm vaktini "Kampüsistan"a ayıran iki gencin de "okumaya doyamadığı" esprisini yapıyor "Kampüsistan"ın senaryosuna daha çok yetişkinlerin gözüyle katkıda bulunduğunu söyleyen Mahinur Ergun, ekranda pek görmediğimiz bir dünyayı tanıttığı için dizinin başarılı olacağını ifade ediyor. 
   
   
   Yeşim'in "dedektif" babası    BaŞrollerİnİ Kaan Urgancıoğlu, Göksun Çam, Tuğçe Kazaz, Burak Altay, Irmak Ünal ve İpek Değer'in oynadığı "Kampüsistan"ın bu bölümünde Yeşim'in ailesi aniden çıkagelir. Sürekli bir şeylerden şüphelenen baba İzzet Bey, Yeşim'in ev arkadaşı rolünü zorla kabul eden Ilgın'ı bile sorguya çeker. 
   KANAL D 19.50 
   
   
   Nazar Cabbar'ı terk ediyor    "Kınalı Kar"da ilginç gelişmeler yaşanıyor. Başrollerini Emrah, Özlem Conker ve Nurseli İdiz'in oynadığı dizide Cabbar'ın Efe'ye bir şey yapacağından korkan Nazar, eşyalarını toplar ve oğluyla birlikte konağı terk eder. Ece ise Ali'ye hamile olmadığını söyler. 
   KINALI KAR KANAL D 21.20 
   
   
   Tasarım dünyası    CNN TÜRK'te yeni bir program başlıyor "Design 360"... Esra Güven'in hazırladığı, Tülin Hadi'nin sunacağı programda, tasarımcılar ve eserleri tanıtılacak. CNN International ile birlikte hazırlanan programın ilkinde Japon mimar Shigeru Ban'in ekolojik yapı projeleri ve "Sex and The City" dizisindeki kadınlar için özel ayakkabı tasarlayan Monolo Blahnik var. 
   DESIGN 360 CNN TÜRK 22.30 
   
   
   Van Hooijdonk canlı yayında    Fenerbahçe'nin Hollandalı yıldızı Pierre Van Hooijdonk, ilk kez canlı yayında bir programa konuk oluyor. Hooidjonk, "Taraftaria"da İhsan Topaloğlu'nun sorularını yanıtlayacak. 
   TARAFTARIA CNN TÜRK 20.30 
   
   
</TEXT>
</DOC>
