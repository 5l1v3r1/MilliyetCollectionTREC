<DOC>
<DOCNO> 169672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/siyaset/siy07.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'ye itfaiye mazotu 
</HEADLINE>
<TEXT>

Antalya'da itfaiyenin CHP'nin minibüsüne mazot verdiği iddia edildi. İki görevli hakkında beşer yıl ceza istendi 
     İBRAHİM OKUMAMIŞ Antalya DHA 

     Antalya Büyükşehir Belediyesi İtfaiyesi'ndeki işine son verilen Osman Yılmaz'ın, "CHP'nin minibüsüne itfaiye araçlarından mazot aktarılıyor" ihbarı üzerine başlatılan soruşturma sonunda iki belediye görevlisi hakkında dava açıldı. Amirlerinden aldıkları emirleri uyguladıklarını iddia eden iki görevli hakkında beşer yıla kadar hapis cezası talep edildi. Yılmaz'ın Yargıtay Cumhuriyet Başsavcılığı'na yazdığı mektup ortalığı karıştırdı. Müfettişlere ifade veren Yılmaz, 1999'dan 2002'ye kadar süren "mazot aktarımı"nı, üstlerinden emir alan Tahir Yiğit ve M. Kemal Yıldız'ın yaptığını söyledi. 
     Yiğit ve Yıldız olayı doğrularken, itfaiyeden emekli beş işçi de aynı yönde ifade verdi. Cumhuriyet Savcısı Ulutan Toraman, 7. Asliye Ceza Mahkemesi'nde dava açtı 
     

</TEXT>
</DOC>
