<DOC>
<DOCNO> 193930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/tv/ekran.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İki okul arasında 
</HEADLINE>
<TEXT>

   "Lise Defteri"nde rol alan Selin Demiratar, çekimler için üniversite öğrenimini ihmal ediyor 
      MEMETCAN DEMİRAY 

   
   Selin Demiratar'ı 20 "Lise Defteri"nin solcu kızı Güney olarak izliyoruz. Haftanın beş gününü dizi setine ayırdığını belirten Demiratar, bu yüzden üniversite öğrenimini ihmal ettiğini söylüyor. 
   Bilgi Üniversitesi İletişim Tasarım bölümünde birinci sınıf öğrencisi olan genç oyuncu, geçen yıl hazırlık okuduğu için okulu düzenli takip ettiğini ama bu yıl dizi çekiminden başka işe zamanı kalmadığını vurguluyor. 
   
   "Solculuk"la ilgisi yok 
   Anlaşması gereği "Lise Defteri" dışında bir iş yapamayan genç oyuncu, Mustafa Altıoklar'la Aralık ayında evlilik planladıklarını anımsatırken ünlü yönetmenin iş takvimine göre durumun netleşeceğini belirtiyor. 
   Peki "solcu öğrenci"yi oynamak nasıl Konuyla pek ilgisi olmadığını ama amcası ve emekli astsubay babası solcu olduğu için kolay bilgi edindiği söylüyor Demiratar. Ve role hazırlanırken Mustafa Altıoklar'ın verdiği kitaplardan yararlandığını da sözlerine ekliyor. 
   
   
   Beyaz'a iki konuk    BeyazIt Öztürk canlı yayınlanan şov programında bu hafta iki konuk ağırlayacak Kenan Doğulu ile Pınar Altuğ. İzleyicilerin de telefon bağlantısıyla katılacakları keyifli sohbet, Doğulu'nun şarkılarıyla bölünecek. Programda Öztürk'ün sevilen tiplemeleri Hüsmen Dayı, Concon Başar, Hamit, Adnan ve Emel - Erdal yeni maceralarıyla karşınızda olacaklar. 
   KANAL D 23.00 
   
   

   80 yıllık karne    TAHA Akyol, konuğu Prof. Dr. Şevket Pamuk ile "Cumhuriyet'in kuruluşundan bugüne ekonominin durumu"nu değerlendirecek. Akyol ve Pamuk, "Atatürk'ün ekonomi politikaları ve ne ölçüde başarılı olduğu" ve "Cumhuriyet'in 80 yıllık ekonomisinin başarılı olup olmadığı"nı konuşacak. 
   CNN TÜRK 23.05 
   
   

   KISA... KISA...    Popstar Türkiye'nin "pop star"ını arayan yarışmada, jüri üyeleri bu kez 18 finalisti 12'ye indirecek. KANAL D 19.50 
   Hayat Bilgisi Perran Kutman ve Tarık Pabuçcuoğlu'nun başrol oynadıkları dizide Afet Öğretmen okula dönünce, Amil Bey'in keyfi kaçıyor. SHOW TV 20.30 
   Ölümsüz Aşk Demet Akbağ, Şebnem Dönmez, Ufuk Özkan'ın oynadığı dizi artık cuma akşamları ekrana gelecek. Bu bölümde Suna şöhrete, Özgür aşka koşuyor. ATV 21.50 
   Yorumsuz Ege, Burhan Şeşen'in programına konuk olacak ve şarkılarını canlı performansla seslendirecek. TV8 21.00 
   
   
</TEXT>
</DOC>
