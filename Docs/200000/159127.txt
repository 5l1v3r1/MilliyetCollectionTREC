<DOC>
<DOCNO> 159127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/ekonomi/eko03.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye gelecek vaat ediyor' 
</HEADLINE>
<TEXT>

Türkiye'yi gelecek vaat eden piyasaların başında gösteren Mark Mobius, gelişmekte olan piyasalara yatırımın k rlı olduğunu söyledi 
     EKONOMİ SERVİSİ 

     Gelişmekte olan piyasaların gurusu olarak bilinen Templeton Fonu yöneticisi Mark Mobius, Türkiye'nin Irak ekonomisinin restore edilmesi ile Ortadoğu barış sürecinden olumlu etkileneceğini kaydetti. NTVMSNBC'nin haberine göre Mobius, Barron's dergisine verdiği röportajda, Irak savaşı ile SARS hastalığının gelişen piyasalara yansımasını değerlendirdi. Mobius, savaş belirsizliği nedeniyle gelişen piyasalardan kaçış yaşanmasının, bu piyasalardaki temel sorunlardan değil, piyasa güvensizliğinden kaynaklandığını vurguladı. 
     Mobius, sanılanın aksine, gelişmiş piyasaların gelişmekte olanlara göre daha "oynak" olduğuna dikkat çekti. Mobius, gelişmekte olan piyasalardan gelecek vaat edenlerin sorulması üzerine, Türkiye'yi bu sınıfa giren ilk ülke olarak gösterdi. Mobius, 40'tan fazla ülkede sunduğu çeşitli fırsatlarla gelişmekte olan piyasalara yatırımın her dönemde k rlı olduğunu vurguladı. 
     Uzun vadede şirketlerin temel göstergelerinin SARS'tan olumsuz etkilenmeyeceğini öngören Mobius, SARS nedeniyle yaşanan panik satışlarının ise ucuz hisse alımı için iyi bir fırsat yarattığına dikkat çekti. 
     

</TEXT>
</DOC>
