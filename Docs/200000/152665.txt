<DOC>
<DOCNO> 152665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur48.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı Türkmenler Kerkük'e dönmeye başladı... 
</HEADLINE>
<TEXT>

     Daha önce savaş ve diğer nedenlerle Irak'tan kaçarak Türkiye'ye gelen Türkmenler aileleriyle birlikte geri dönmeye başladı. 
     İstanbul ve Ankara'dan otobüslerle Şırnak'ın Silopi İlçesi'ne gelen bir grup Türkmen aile, buradan kiraladıkları araçlarla Irak'ın Kerkük kentine itmek üzere Silopi yakınlarındaki Habur Sınır Kapısı'na hareket ettiler. 
     Ailesiyle İstanbul'dan Silopi'ye gelen Türkmen Kemal Bezaz, 30 yıldır göçmen hayatı yaşadıklarını belirterek, ''Artık yeter, Saddam da gitti. Memleketimizde durum iyi de olsa, kötü de olsa döneceğiz artık'' dedi. 
     Bezaz, Körfez Savaşı'nda 10 kişilik ailesiyle İran'a geçtiklerini ve daha sonra da Türkiye'ye geldiklerini anlatarak, şöyle konuştu 
     ''Geride kalan evlerimiz Saddam yönetimi tarafından Araplara verildi. İçindeki eşyalarımız da yağmalandı. Türkiye'de durumumuz iyiydi. Ancak, Kerkük bizim memleketimiz. Bizim gibi Türkiye'de kalan tüm Türkmenler geri dönmek istiyor.'' Dönen aileler arasında bulunan Emel Sönmez ise ABD'nin Irak operasyonundan bir gün önce çocuklarıyla Türkiye'ye geldiğini ifade ederek, eşinin Kerkük'te kaldığını, Kerkük'te durumun düzelmesiyle İstanbul'da kalan çocuklarının da geri döneceğini bildirdi. 
     





</TEXT>
</DOC>
