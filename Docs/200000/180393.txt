<DOC>
<DOCNO> 180393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/guncel/gun02.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Emniyet kemeri arka koltukta zorunlu olsun' 
</HEADLINE>
<TEXT>

   Son günlerde meydana gelen kazalarda, arka koltukta kemer takılmaması sonucu yaşanan ölüm ve yaralanmalar, yeni bir zorunluluğu gündeme getirdi 
   ÜMRAN AVCI İSTANBUL 

   
   Yapılan araştırmalar, binlerce insanın hayatına ve yaralanmasına neden olan kazalarda kayıpları azaltmak için arka koltuk kemerinin takılmasının zorunlu olduğunu ortaya koyuyor. Milletvekilleri ve toplumun birçok kesimi de, "Arka koltuk kemerine evet" diyerek bu konunun Türkiye gündemine taşınması gerektiğine dikkat çekiyor. Yetkililer, arka koltukta emniyet kemerinin kullanılması halinde ölümle sonuçlanan kazalarda yüzde 40 oranında bir azalma olacağını belirtiyor. Ayrıca ölümlerin yüzde 20'sinin arka koltukta olduğunu vurguluyor. 
   
   ARAÇTAN FIRLAMA RİSKİ VAR 
   Arka koltukta emniyet kemeri kullanımı, arka koltukta meydana gelen ölüm ve yaralanmaların üçte ikisini, ön koltukta ölümlerin ise yüzde 6'sını önlüyor. TRL İngiltere Ulaşım Araştırma Laboratuvarı analizleri, ön koltuk yolcularının tamamına yakınının emniyet kemeri takmasına karşılık, daha düşük oranda emniyet kemeri kullanan arka koltuk yolcularının yaralanma riskinin iki kat, araçtan dışarı fırlama riskinin ise 7 kat fazla olduğunu ortaya koyuyor. Emniyet kemeri takmamış arka koltuk yolcuları en çok kafa, yüz ve boyun zedelenmelerine maruz kalıyor. 
   
   Konuyla ilgili kim, ne dedi    Zeynep Karahan Uslu AKP Milletvekili Arka koltukta da emniyet kemeri kullanılması konusunu Meclis gündemine getirebilirim. Başka arkadaşım getirirse de desteklerim. Bazı ülkelerde arka koltukta da emniyet kemeri zorunlu. Getirdiği katkı yapılan araştırmalarla da kanıtlanmış durumda. Ben şahsen kullanıyorum.Zeynep Damla Gürel CHP Miletvekili Trafik konusu başlı başına Meclis gündemine taşımalı. Arka koltukta kemer kullanımı çok önemli ve can kaybının önlenmesinde çok önemli rol oynayacaktır.Orhan Pamuk Yazar Kızımla bir yere giderken arka koltuğa oturduğumuzda emniyet kemeri takıyoruz. Bu benim kendi içgüdüsel davranışım. Kaza sırasında arka tarafın da en az ön koltuk kadar tehlikeli olduğu hep söyleniyor.Ercan Karakaş YTP Genel Skreter Yardımcısı Bu konu Meclis'e gelmeli. Sadece ön koltukta emniyet kemeri takarak kişi güvence altında olmuyor. Çünkü arka koltukta oturanların camdan fırladıklarına defalarca tanıklık edildi. Bu nedenle arka koltukta da zorunlu olmalı. Suat Yalkın İstanbul Esnaf ve Sanatk rlar Odaları Birliği Başkanı Son yönetmeliğe göre okul servislerinde her koltukta kemer olması zorunlu. Uymayanı önce ikaz ederiz, ardından çalışmasını yasaklarız, meslekten men ederiz. Semih Kaçanoğlu İstanbul Otomobilciler Esnaf Odası Başkanı Odamıza bağlı 18 bin taksi var. 15 bininde emniyet kemeri mevcut. Arka koltukta kemer uygulamasını biz de destekliyoruz. Müşterilerimizi arka koltuğa bindiklerinde kibarca kemer takmaları konusunda uyarabiliriz. 
   Üçüncü kattan düşme etkisi    Arka koltukta da kemer kullanılması için kampanya başlatan BP, hazırlattığı filmlerinde iki noktaya dikkat çekiyordu. Bunlardan ilki kaza sırasında arka koltuktan öne fırlayan 25 kilogram ağırlığındaki bir çocuğun cama bir yavru fil ağırlığında çarptığı, diğeri ise aynı ağırlıktaki çocuğun çarpma şiddetinin üçüncü kattan düşme ile aynı olduğuydu. 
   
   Ölüm riskini çok yükseltiyor    Bir kaza anında en büyük risk, aracın dışına fırlamak ya da aracın içinde kontrolsüzce savrulmak.Emniyet kemeri kullanımı, kaza sonrası meydana gelen ölümleri yüzde 45, ağır yaralanmaları ise yüzde 50 oranında azaltıyor.Araçlarda çocukların yüzde 80'i doğru şekilde oturmuyor.Kazalarda ölen 5-9 yaş grubu çocukların yüzde 46'sı emniyet kemeri kullanmıyor.Araçta doğru oturan çocukların yüzde 75'i kazalarda zarar görmüyor. 
   
</TEXT>
</DOC>
