<DOC>
<DOCNO> 178798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur41.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatları Öcalan'ın sağlık durumu kötüye gidiyor.. 
</HEADLINE>
<TEXT>

     Terör örgütü elebaşı Abdullah Öcalan'ın sağlık durumu konusunda avukatı Bekir Kaya İnsan Hakları Derneği İHD İstanbul Şubesi'nde, bir grup tutuklu yakını da CHP İstanbul İl Başkanlığı'nda basın toplantısı düzenledi. 
     Öcalan'ın avukatı Bekir Kaya, Beyoğlu'ndaki İHD İstanbul Şubesi'nde düzenlenen basın toplantısında, son görüşmesinde müvekkilinin sağlık durumunun kötüye gittiğini gözlemlediğini söyledi. 
     Kaya, Öcalan'ın uzun süreden beri rutubetli ortamda yaşamasından dolayı ciddi sağlık sorunları yaşadığını savundu. 
     İHD İstanbul Şube Başkanı Kiraz Biçici de kurulacak bağımsız bir heyetin Öcalan'ın sağlık durumuna ilişkin yerinde bir inceleme yapması gerektiğini söyledi. 
     Öte yandan, kendilerini ''Tutuklu Yakınları İnisiyatifi'' olarak tanıtan bir grubun katılımıyla, CHP İstanbul İl Başkanlığı'nda basın toplantısı düzenlendi. Grup adına açıklamada bulunan Melahat Gönül, ''Öcalan'ın sağlığı için gerekenin yapılmasını'' istedi. 
     CHP İstanbul İl Sekreteri Çetin Soysal ise kendilerinin bu basın toplantısıyla ilgilerinin bulunmadığını belirterek, ''Toplumun her kesiminden insanlar gelip bizlere dertlerini anlatırlar. Biz de onları dinleriz. CHP'nin bu konudaki tavrını herkes biliyor'' diye konuştu. 
     
</TEXT>
</DOC>
