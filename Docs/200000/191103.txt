<DOC>
<DOCNO> 191103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/guncel/agun.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bakire olmayanla kimse evlenmek istemez' diyen Prof. Soyaslan'dan yeni inciler 
</HEADLINE>
<TEXT>
   Tecavüz edenle evlenir, 'Hadi hayırlısı' derdim 
   'Tecavüz edenle evlenmek kurtuluştur' fikrini savunan Adalet Bakanlığı danışmanı Soyaslan, "Geliri olmayan, ırzına geçilmiş bir kız olsam ben de evlenirdim" diyor... 
      Elif Korap 
   
   Adalet Bakanlığı banışmanı ve Çankaya Üniversitesi Hukuk Fakültesi öğretim üyesi Prof. Dr. Doğan Soyaslan, "Kimse bakire olmayan biriyle evlenmek istemez" sözleriyle gündeme oturdu. Soyaslan, bu cümleyi Türk Ceza Kanunu üzerinde çalışan TBMM Adalet Alt Komisyonu'nun önceki günkü toplantısında söyledi. Tecavüz suçlularının mağdurla evlenmesi durumunda cezalarının tecil edilmesiyle ilgili madde gündeme geldiğinde bu cümleyi sarf eden Soyaslan'a ne demek istediğini ve bu konu hakkındaki görüşlerini sorduk. 
   
   'KÜÇÜK GÖRÜYORUZ' 
   "Kimse bakire olmayan biriyle evlenmek istemez" dediniz mi 
   Dedim. Kadın hakları temsilcileri diyorlar ki, "Bizim ırzımıza geçiliyor, erkeklerle evlendiriliyoruz ve bu adamlar kurtuluyor. Bu tecavüzü teşvik eden bir durum." Ben de "Türk toplumunun yüzde 80'i böyle düşünür" dedim. 
   Siz de öyle mi düşünüyorsunuz 
   Çok öğrencim var, okurlar bunu. Karımı da zor durumda bırakmış olurum. 
   Yüzde 80'in böyle düşündüğünü nereden biliyorsunuz 
   Kafa yapısıdır bu. Aile yapımızdan geliyor. Biraz kadını küçük görüşümüzden kaynaklanıyor. Şunu da söyleyeyim, kadın hakları savunucularının da büyük kısmı bakire bir kızla evlenmek ister. 
   
   'ÖZGÜR KADIN ÇOK AZ' 
   Gençlerin evlilik öncesinde cinsel ilişkiye girmelerini yanlış mı buluyorsunuz 
   Ben karışmam. Girebilir, neticelerine o katlanır. Ekonomik özgürlüğünü kazanmış, mesela doktor diyelim, böyle hanımlar özgür yaşıyor. Kadın haklarını isteyenler de bu kesim. Ama bunlar Türk kadının yüzde 5'i bile değil. 
   "Kaçıran kişi ırzına geçtiği kızla evlenince daha iyi olmuyor mu " demişsiniz. Neden daha iyi oluyor 
   Doğrudur, kaçırılan kızlar var. "Cinsel ilişkiden sonra evlenebilir" diyor kanun. Beş sene için erteliyor kusurunu. Savcılık da yaptım. Şimdi kız sevdiğiyle kaçıyor. Beraber oluyor. Sonra çocuk, "Ben ona doydum" diyor. 
   Ama bu tecavüz değil ki. İsteğiyle beraber olmuş. Bu yasa gerçekten tecavüze uğramış kişiler için de uygulanıyor. 
   Şimdi Türkiye'de bir kız tecavüze uğradığında değeri nedir Toplum onu hor görüyor. Bu kıza kimse talip olmaz. 
   
   5 KİŞİ TECAVÜZ EDERSE... 
   Tecavüzcü ödüllendirilmiş olmuyor mu 
   Bu ne oluyor Cinayet nedeni oluyor. Kız evlenerek aslında kendini kurtarıyor. Biz kıza soruyoruz. İstemiyorsa evlendirmiyoruz ki. 
   Ama bir kıza beş kişi de tecavüz etse, biri onunla evlenirse hepsi kurtuluyor. Bu suça teşvik etmiyor mu 
   Beş kişi tecavüz ederse, evlenen kurtulur. Diğerlerinin cezayı çekmesi lazım. Maalesef yanlış uygulama olabilir. 
   Siz tecavüze uğramış bir kadın olsaydınız, tecavüz edenle evlenir miydiniz 
   Şartlara bağlı olarak evet evlenirdim. Ama mesela ayda 1.5 - 2 milyar kazancım olsaydı, o zaman eş seçme özgürlüğüm daha fazla olurdu. Ama babamın eline bakıyorsam, "Kısmet böyleymiş, haydi hayırlısı" derdim. 
   Bu evlilikler yürüyor mu 
   Şimdi beş kişi ırzına geçmişse, o evlilik yıkılır. Çünkü o hain adam, öbürlerinin de tecavüz ettiğini biliyor. Ama yürüyen evliliklerin de olabileceğine inanıyorum. Anadolu'da ailesinin zoruyla evlenmiş o kadar çoktur ki. Ama evlilikleri yürüyor. Bu ırza geçmede de istemeye istemeye evlenir. Fakat zaman en iyi ilaçtır. Unutturur. Yıkılmaz bu evlilik. 
   
   'Kızım ilişkisinde ileri gitmemeli'    Birine tecavüz eden kişinin akli dengesinden şüphe etmez miyiz Tedavi görmesi gerekmez mi 
   Olabilir. Ama kız evlenip namusunu kurtarır. Sonra boşanır. Bu toplumda ırzına geçilmek, boşanmaktan daha kötü. 
   Ne kadar süredir Adalet Bakanlığı'nın danışmanlığını yapıyorsunuz 
   Yeni daha. Bir ay önce bu göreve geldim. Bakan Bey'i tanırdım. 'Müşavirim ol, yardımcı ol bana' dedi. Öyle başladım. 
   Kızınıza karşı tutumunuz ne olacak 
   Kızımın benimle her şeyi paylaşmasını isterim. Ciddi arkadaşlık etsin, fazla ileriye gitmeden. Böyle isterim. 
   
   
</TEXT>
</DOC>
