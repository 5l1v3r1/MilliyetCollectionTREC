<DOC>
<DOCNO> 150789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo29.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mitroviç Elazığspor'la ilk maçına çıkıyor... 
</HEADLINE>
<TEXT>

     Elazığspor, yarın oynayacağı Gençlerbirliği maçı için uçakla Ankara'ya gitti. Kulüp Başkanı Baki Aydın, takımın yeni Teknik Direktör Milorad Mitroviç'le ilk maçına çıkacağını belirterek, ''Mitroviç'in yönetimindeki ilk maçımızdan puanla dönmek istiyoruz'' dedi. 
     Aydın, A.A muhabirine yaptığı açıklamada, takımda durumların ve futbolcuların moralinin çok iyi olduğunu kaydederek, Ankara'dan puan ya da puanlarla dönmek istediklerini söyledi. 
     Futbolun 3 sonuçlu bir oyun olduğunu ifade eden Aydın, şöyle dedi 
     ''Gençlerbirliği, Türkiye liginde en iyi futbol oynayan ve koşan bir takım ve gücünü biliyoruz. Ancak futbolun 3 sonucu var. Her maçımıza puan almak için çıkıyoruz. Futbolcular ve teknik heyete güveniyorum. Bu maç bizim için çok önemli. Yeni teknik direktörümüz Mitroviç yönetimindeki ilk maçımızdan puanla dönmek istiyoruz.'' Elazığspor'un Gençlerbirliği karşısına, Orkun, Bülent, Ümit, Hacı Arif, Erdem, Mehmet Ali, Erhan Namlı, Eren, Czigene, Roberto, Meszaros ilk 11'iyle çıkması bekleniyor. 
     





</TEXT>
</DOC>
