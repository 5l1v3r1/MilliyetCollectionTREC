<DOC>
<DOCNO> 150862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/ekonomi/eko04.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç’tan hükümete uyarı... 
</HEADLINE>
<TEXT>
SÖYLEM DEĞİL İCRAAT ÖNEMLİ 
Tek çıkar yolun, söylemlerin kararlı bir tavır ile uygulanmasından geçtiğini söyleyen Koç Holding CEO’su Özaydınlı, "Kimse niyetleri öğrenmek istemiyor, somut uygulama görmek istiyorödedi 
     EYLEM TÜRK 

     Ekonomide güven tesisinin, doğru kararların ve programların artık kararlılıkla uygulanmasına bağlı olduğunu söyleyen Koç Holding CEO’su Bülend Özaydınlı, ekonomide güven tesisi için, bugün gelinen noktada, söylemlerden ziyade uygulamanın önem kazandığını vurguladı. 
     Özaydınlı, "Başbakan’ın IMF ile ortak yürütülen ekonomik programla ilgili açıklamaları olumludur. Ama bu açıklamalara piyasaların tepkisi sınırlı olmuştur. Çünkü artık kimse niyetleri öğrenmek istememekte, somut ve hızlı uygulama görmek istemektedir" dedi. 
     Özaydınlı, Koç Holding kamuoyunu bilgilendirme toplantısında yaptığı açıklamada, tek çıkar yolun, söylemlerin kararlı bir tavır ile uygulanmasından geçtiğini söyleyerek, "Uygulamalar IMF veya Dünya Bankası’nı tatmin etmek için değil, gerçekten gerekli olduğuna inanılarak yapılmalıdır. Türkiye’nin de gerçekleştirilebilir bir stratejik plan çerçevesinde yönetilmesi gerekmektedir" dedi. 
     
     Geleceğe güven tükendi 
     Belirsizliklerle karşı karşıya bulunulduğunu ifade eden Özaydınlı, belirsizliğin sadece Türkiye’nin değil, dünyanın da gerçeği olduğuna işaret etti. 
     Özaydınlı, "Bu durumda Türkiye’nin sadece kendi belirsizliklerini aşması değil, aynı zamanda dünyadaki belirsizliklere göre de doğru şekillendirmeleri yaparak, pozisyonunu kararlı bir şekilde alması gerekiyor" diyen Özaydınlı, şöyle devam etti "Geleceğe güven de çabuk tükendi. Merkez Bankası tarafından takip edilen ve seçim sonuçlarıyla yükselen reel sektör güven endeksi, daha sonra 18 puan geriledi. Takdir edilmeli ki bu kadar sert iniş - çıkışların olduğu bir ortamda gerek iş dünyası gerekse tüketici olarak karar vermek oldukça güçleşti" dedi. 
     
     Ciro hedefi 13 milyar euro 
     Özaydınlı, bu yılki cirolarının yüzde 33 artarak 13.1 milyar euro olmasını hedeflediklerini açıkladı. Stratejik Plan’ın ana hedefinin, yılda ortalama yüzde 14 oranında reel bir ciro büyümesi sağlamak olduğunu belirten Özaydınlı, ihracatlarının geçen yıl 2.4 milyar euro’ya ulaştığını, 2003’te ise yüzde 39 daha büyüyerek 3.3 milyar euro’yu bulmasının hedeflendiğini bildirdi. Özaydınlı, "2002 yılında, Türkiye ihracatının yüzde 6.5’ini gerçekleştirdiködedi. 
     
     Irak ta iş yapmamak ayıp 
     Özaydınlı, Irak’ta iş yapmak için çaba göstereceklerini belirterek, "Bunun ayıp bir şey olduğunu da zannetmiyoruz. Aslında bu tür çabaların içinde olmamak Türkiye’ye karşı ayıptır diye düşünüyoruz" dedi. Irak’taki inşaat işlerinde ABD ve İngiliz şirketlerinin bazı öncelikleri olacağını, ancak Türk şirketlerinin de ciddi avantajlarının bulunduğunu belirten Özaydınlı, "Irak vazgeçilir bir ülke değil, bu yönde biz de çaba göstereceğiz" dedi. 
     
     Alkolle ilgileniyoruz 
     Tütün üretimine ilgi duymadıklarını söyleyen Özaydınlı, "Neden bir kere Koç Holding’de kapalı alanlarda sigara içmiyoruz. Sigaraya bir sempatimiz yok. Bu işin şaka tarafı... Biz TEKEL’in tütün kısmına ilgi duymuyoruz ama alkol kısmına ilgi duyabiliriz." dedi. Özaydınlı, tütün konusunda da dağıtıma yönelik ilgilerinin devam edeceğini söyledi. Özaydınlı, Eskişehir’deki Kalabak suyuyla su işine giren Koç’un su konusuyla da ilgilendiklerini belirtti. 
     
     Hükümet Irak’ı AKP’ye bile anlatamadı 
     Ekonomi ve kamu bankaları idaresinde arka arkaya yapılan atamaların, programda sürekliliğin aksayacağı izlenimi yarattığını vurgulayan Özaydınlı, Kıbrıs konusunda iktidar partisi içinde dile getirilen çelişkili söylemlerin, hükümetin kendi iç iradesinin sorgulanmasına neden olduğunu savundu. Özaydınlı, Irak konusunda, ABD’nin tehdit, zorlama gibi ciddi politik yanlışlarının da katkısıyla milli güvenlik unsurlarına bağlanması gereken hükümet politikasının, iç ve dış kamuoyuna, hatta hükümet tarafından kendi partisi AKP’ye dahi anlatılamadığını belirtti. 
     
     Artık piyasanın kredibilitesi önemli 
     Özaydınlı, "İş dünyası hükümetlere kredi tanır. Siz, AK Parti hükümetine ne kadar kredi tanıyorsunuz " sorusunu ise şöyle yanıtladı "Bu durum geçmişte kaldı. Artık iş dünyası kredibilite tanımıyor, önemli olan piyasaların sağlamış olduğu kredibilite" yanıtını verdi. Güven yaratan bir planın netleşmemesinni piyasaların ufak sinyaller karşısında dahi, ciddi iniş çıkışlara maruz kalmasına neden olduğun söyleyen Özaydınlı, "Bu iniş çıkışların en iyi örnekleri geçtiğimiz haftalarda yaşanmıştır. Ve konu yine güven ortamının yaratılamamasına düğümlendi" dedi. 
     
     Borcun çevrilmesi düşük faize bağlı 
     Özaydınlı, "Türkiye’nin sıkıntısı borç stoğunun büyüklüğü’ değil bu borcun çevrilmesini sağlayacak düşük reel faiz ve uzun vadeli yapıya geçilmesidir" dedi. Özaydınlı şöyle konuştu "Devletler borçlanır gelecek endişesi yaratmayacak şekilde borç faizleri yönetilebiliyor ise kaygıya gerek yoktur. Belçika, İtalya, Japonya gibi birçok ülkede kamu borçlarının milli gelire oranı yüzde 100’ün üzerindedir. Türkiye’de ise bu oran yüzde 80 civarındadır. Borcun çevrilebilmesi ancak iç ve dış borç verenlerde Türkiye’ye yönelik güvenin sağlanması ile olasıdır." 
     
     Yaklaşımınızı değiştirin ve proaktif olun 
     Türkiye’nin bu zorlu dönemde uluslararası alanda ciddi bir yaklaşım değişikliğine gitmesi gerektiğini savunan Özaydınlı, şöyle konuştu "Türkiye’nin, başkaları tarafından hazırlanan çözümlere veya oluşturulan tekliflere geç olarak dahil olan, pasif muhalefet’ yapan veya pazarlık’ eden reaktif’ konumdan, problemleri önceden gören, çözüm geliştiren ve çözümleri tüm taraflara doğru platformlarda anlatıp, benimsetebilen proaktif’ yeni bir konuma geçmesi gerekmektedir. Irak, AB, ve Kıbrıs konularının hepsinde Türkiye, gündem belirleyici bir konuma gelebilmelidir." 
     


SİYASET 
























</TEXT>
</DOC>
