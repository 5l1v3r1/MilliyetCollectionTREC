<DOC>
<DOCNO> 167957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/yasam/yas02.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstemediğim halde 7 kez estetik oldu’ 
</HEADLINE>
<TEXT>

Bu sözler 27 yıllık eşi Nilgün’e boşanma davası açan Kemal Gültay’ın mahkeme dilekçesinde yer aldı. Gültay, eşinin "Benden menfaat sağlıyor" suçlamasına karşılık "Verdiğim parayla lüks kıyafetler aldı" diyor 
     BAHRİ KARATAŞ İzmir DHA 

     Gizlice üzerine geçirdi’ 
     MAKİNE mühendisi Kemal Gültay, yedi kez estetik ameliyat olan 27 yıllık eşi Nilgün Gültay 50 hakkında boşanma davası açtı. Kemal Gültay 53 , "Eşim, toplum içinde sürekli olarak benim onun sırtından geçindiğimi söylüyor" derken, Nilgün Gültay yaklaşık 6 trilyon lirayı bulan ortak malvarlıklarını eşinin gizlice kendi üzerine geçirdiğini iddiasında bulundu. 
     
     İki çocukları var 
     İZMİR 14. Asliye Hukuk Mahkemesi’nde iki çocuğunun annesine boşanma davası açan Kemal Gültay, dilekçesinde istememesine rağmen eşinin güzellik uğruna yedi kez estetik ameliyat olduğunu belirtti. Eşinin Turizm ve Çevre İl Müdürlüğü ile İzmir Büyükşehir Belediyesi Genel Sekreter Yardımcılığı görevlerinde bulunduktan sonra emekli olduğunu anlatan Gültay, şöyle konuştu 
     
     Olmayan trilyonlar’ 
     "BÜYÜKŞEHİR Belediyesi’nde iş ya da ihale ayarlayıp veya sağlayarak, bana menfaat temin ettiğini vurguluyor. Oysa eşim benim verdiğim parayla, lüks kıyafetler aldı. Olmayan trilyonları istemesi nedeniyle dava bu hale geldi." Nilgül Gültay ise şöyle konuştu "Altı trilyon lira dolayında mal varlığı var. Tüm mal varlığımı aldığı vekaletnameyle gizlice üstüne geçirdi. 
     

</TEXT>
</DOC>
