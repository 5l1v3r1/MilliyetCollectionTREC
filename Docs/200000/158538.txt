<DOC>
<DOCNO> 158538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sontur03.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Semra Sezer kadehini Arınç'a doğru kaldırdı... 
</HEADLINE>
<TEXT>

     Cumhurbaşkanı Ahmet Necdet Sezer ve eşinin, Kazakistan Cumhurbaşkanı Nursultan Nazarbayev ve eşinin onuruna verdiği akşam yemeğine hükümet tam kadro katıldı. 
     Protokol masasında Başbakan Recep Tayyip Erdoğan'ın yanı sıra Dışişleri Bakanı Abdullah Gül, Devlet Bakanları Kürşat Tüzmen, Abdüllatif Şener, Mehmet Aydın ve Enerji Bakanı Hilmi Güler yer aldı. 
     Köşk'teki yemeğe TBMM Başkanı Bülent Arınç da katılırken Genelkurmay Başkanı Orgeneral Hilmi Özkök ve eşinin davete gelmemesi dikkat çekti. AKP'liler yemeğe eşlerini getirmeyince protokol masasında kadınlar azınlıkta kaldı. 
     Nazarbayev'in eşi konuşmaların sonunda Başbakan Erdoğan'ın kaldırdığı su kadehine şarapla karşılık verdi. Semra Sezer de kadehini Arınç'a doğru kaldırdı. TBMM Başkanı ve diğer bakanlar Erdoğan gibi suyla kadeh kaldırdı. 

     
</TEXT>
</DOC>
