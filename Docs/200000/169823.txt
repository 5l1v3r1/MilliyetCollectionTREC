<DOC>
<DOCNO> 169823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sonspo18.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Doğan Almanya'da çok mutluyum... 
</HEADLINE>
<TEXT>

     Fenerbahçe'den Almanya'nın FC Köln takımına transfer olan Mustafa Doğan, Almanya'da futbol oynamaktan büyük mutluluk duyduğunu söyledi. 
     Doğan, İngiliz Liverpool takımı ile bu akşam oynayacakları hazırlık maçı öncesinde, ''Fenerbahçe'yi özlüyorum, ancak Alman ligi bir başka güzel'' dedi. 
     FC Köln ile 3 yıllık bir sözleşme imzaladığını hatırlatan Doğan, bu süre içinde Köln'de yaşayan Türklerden destek beklediğini ve bu destek sayesinde maçlara daha iyi motive olabileceğini belirtti. 
     Takımda savunmanın kendisine emanet edildiğini kaydeden Doğan, bu görevi başarı ile yapacağına inandığını ifade etti. 
     
</TEXT>
</DOC>
