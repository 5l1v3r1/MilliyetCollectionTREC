<DOC>
<DOCNO> 190158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/soneko16.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Marketler Ramazan'a hazır 
</HEADLINE>
<TEXT>

     Gima ve Real hipermarketler zinciri, 27 Ekim Pazartesi günü başlayacak Ramazan ayı için özel ürün paketleri hazırladılar. 
     Gima'dan yapılan açıklamaya göre, iftar sofralarının vazgeçilmez temel gıda maddelerinden oluşan Ramazan Paketi'nin fiyatı 16 milyon 750 bin lira olarak belirlendi. 
     31 ildeki 78 Gima mağazalarının yanı sıra Sen-Al Market ve Alo Gima'dan sipariş verilerek temin edilebilecek paket içerisinde, zeytin, toz şeker, salça, un, çorba, makarna, reçel, hurma gibi çeşitli yiyecekler bulunuyor. 
     Ramazan süresince güllaç, şekerpare, kadayıf, kemalpaşa tatlısı gibi geleneksel lezzetler de müşterilere uygun fiyatlarla sunulacak. 
     Real hipermarketler zinciri de Ramazan ayı için ayçiçek yağından şekere, çaydan una, pirinçten makarnaya kadar farklı temel gıda maddelerinden oluşan paketler hazırladı. 
     Küçük boy Real-Ramazan Paketi'nin fiyatı 14 milyon 990 bin lira, büyük boy Real-Ramazan Paketi'nin fiyatı 24 milyon 990 bin lira olarak açıklandı. 
     Real, Ramazan ayı boyunca Worldcard ile alışveriş yapan tüketicilere vade farksız alışveriş fırsatı sunacak. 24 Ekim-27 Kasım tarihleri arasında geçerli olacak kampanya ile tüketiciler 30-60 milyon lira arasındaki alışverişlerini üç, 60-100 milyon lira arasındaki alışverişlerini dört, 100 milyon liranın üzerindeki alışverişlerini beş taksitte ödeyebilecekler. 
     
</TEXT>
</DOC>
