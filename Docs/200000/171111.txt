<DOC>
<DOCNO> 171111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yazar/pulur.html </URL>
<DATE> 2003/07/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vicdanın isyanı yargılanamaz... 
</HEADLINE>
<TEXT>

   
   NE zaman "birisi"ni, ya da "birileri"ni yazıp, anlatsak, hemen telefonlar başlar, yolda, sinemada, kahvede çevirirler 
   "Kim o yahu " 
   Sanki biz, adamın adını yazmayı unutmuşuz da, o sordu diye söyleyeceğiz 
   Ağzımızdan laf alamayınca üsteler 
   "Madem adını vermeyecektin, ne yazıyorsun " 
   Bazı uyanıklar da zarf atarlar 
   "Ben onun kim olduğunu çıkardım, şu değil mi " 
   Bekler ki, biz "Yok canım o değil, şu " diyelim... 
   Uzar, gider bu muhabbet... 
   
   SANIYORUZ ki, bugünlerde, aynı şeyler, sevgili İlhan Selçuk'un da başına gelmektedir. 
   Zira geçen pazar günü "birisi"ni yazdı 
   "68'de kıpkızıl solcu geçinir, burnundan kıl aldırmaz, Kemalizme burun büker, devrimle sosyalizme geçileceğini söylerdi zoru görünce döndü, kendisini sattı, sermaye uşaklığında para kazanmaya başladı yine Kemalizme atıp tutarak dincilere göz kırpıyor..." 
   Şimdi İlhan Selçuk'a soracaklar 
   "Kim bu " diye. 
   Bize kalsa İlhan Selçuk, soranlara, bir Temel fıkrası anlatmalı... 
   
   ALMANYA'da çalışan Temel, arabasına atlamış, memlekete geliyor, çıkmış otobana, basıyor gaza, radyoda telaşlı bir anons 
   "Dikkat dikkat, filan sayılı otobanda, ters yönde giden bir otomobil vardır " 
   Temel'in gözü yolda, bakmış üzerine yüzlerce araba geliyor, başlamış bağırmaya 
   "Ne bir tanesi, bin tane, bin tane " 
   İlhan Selçuk da "Kim bu " diye soranlara, bu fıkrayı anlatsa, sanırız gereken cevap verilmiş olur 
   
   YAKINDA malum kaynaklardan sızan haberler medyaya ulaşır 
   "Amerika, Irak'a göndereceğimiz askeri birlik karşılığında, şu kadar milyar dolar kredi açacaktır " 
   11 askerin kafasına çuval geçirilip, esir alınması ulusal onurumuzu fevkalade kırıyor da, bu haberler kırılan ulusal onurumuzu tamir mi ediyor 
   Tezkere geçmeden önce, yine bu dolarlar, bu krediler havada uçmuyor muydu 
   Hep el açıp isteyeceğiz, ne pahasına olduğunu düşünmeden... 
   
   DIŞİŞLERİ eski bakanlarından, emekli Büyükelçi İlter Türkmen anlatıyordu 
   "NATO Daimi Elçiliği'nde siyasi ve askeri işlere bakıyordum. Türkiye, NATO'nun parçası olmuştu. Orduyu NATO sistemine adapte etmek gerekiyordu. Ama modernizasyonu için çok malzemeye ihtiyaç vardı. Taleplerimizi bildiriyorduk. Bir gün Fatin Rüştü Bey, zırhlı tümenimiz yok, taleplere bunu da koyalım, dedi. Askerlere de sordu onlar da, malzemesi gelecekse neden olmasın dediler. Dört tane yazdık. Bir hafta sonra Avrupa kuvvetleri başkumandanı Büyükelçiliği ziyaret etti. Fatin Rüştü Bey, o gittikten sonra bizleri çağırdı biraz sarsılmıştı adam fena çattı. ABD'nin bile yokmuş dört tane, dedi. 
   Bu biraz da en son ABD'den istediğimiz 92 milyar dolara benziyor. Eskiden beri bol keseden isteriz." VİP Diplomat dergisi sayı 4 
   
   EĞER, yine aynı alışkanlığımız devam ederse, ana maddesi sadece ve sadece "yalan" olan bir savaşın, jandarması olacağız. 
   Amerika'nın Irak'a taşıdığı "huzur ve özgürlük"ü savunmak bize düşecek... 
   Bunun bedeli de, şehit Mehmetçik'in kanına bulaşmış yeşil dolarlar mı olacak 
   Unutmayın ki, vicdanın isyanını yargılayacak bir mahkeme yoktur. 
   
      
   
</TEXT>
</DOC>
