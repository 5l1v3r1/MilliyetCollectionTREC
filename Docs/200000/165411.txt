<DOC>
<DOCNO> 165411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sonspo14.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Panathinaikos Erol Bulut'un peşinde... 
</HEADLINE>
<TEXT>

     Yunanistan Birinci Futbol Ligi takımlarından Panionios Nea Zmirni'de forma giyen Türk futbolcu Erol Bulut, kariyerini Yunanistan'da sürdürmek istediğini söyledi. 
     Erol Bulut, ''Yunanistan'da özellikle de Atina'da yaşamaktan çok mutluyum. Ancak gelecek sezon Panionios'da kalacağımı sanmıyorum. Gerek Yunan takımlarından gerek başka ülkelerin takımlarından teklifler alıyorum. Ancak Yunanistan'da kalmak istediğim gözönünde bulundurulursa, Yunan takımlarından gelen tekliflerin üzerinde daha çok durduğum söylenebilir'' diye konuştu. 
     Öneriler aldığı takımların isimlerini henüz gün ışığına çıkarmak istemediğini kaydeden Türk futbolcu, ''Önümüzdeki günlerde herşey kesinlik kazanmış olur'' dedi. 
     Öte yandan Bulut'un kariyerini Yunanistan'da sürdürmesine kesin gözüyle bakan Yunan basını, Türk futbolcunun Panathinaikos Kulübü yetkilileriyle görüştüğünü, Bulut'un yeşil yoncalarla anlaşmasının ise an meselesi olduğunu öne sürdü. 
     
</TEXT>
</DOC>
