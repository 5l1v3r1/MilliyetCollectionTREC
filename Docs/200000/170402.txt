<DOC>
<DOCNO> 170402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sondun11.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta Türk tankerine molotof kokteyli atıldı 
</HEADLINE>
<TEXT>

     Bağdat'ın dış kesimlerinde, Türkiye'den gelen bir benzin tankerine molotof kokteyli atıldığı bildirildi. 
     Yoldan geçen bir otomobilden atılan molotof kokteylinin motorda yangın çıkarması üzerine Türk sürücü Emin Abdurrahman'ın tankerden atladığı ve saldırıdan yara almadan kurtulduğu belirtildi. 
     Tankerdeki benzinin yanmasıyla, kalın bir duman tabakasının, tüm kentten görülebilecek şekilde göğü kapladığı kaydedildi. 
     Saldırı üzerine polisin olay yerine geldiği, Amerikan askerlerinin de geçici olarak bölgeyi kapattıkları belirtildi. 
     Polis yetkilisi, saldırıda yaralanan olmadığını, saldırganların kaçtıklarını söyledi. 
     
</TEXT>
</DOC>
