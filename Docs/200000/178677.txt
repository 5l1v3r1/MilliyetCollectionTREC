<DOC>
<DOCNO> 178677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sondun29.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood'un en çok kazanan aktrisi Diaz, Guiness'e girdi... 
</HEADLINE>
<TEXT>

     Cameron Diaz, Hollywood'un en çok kazanan aktrisi oldu. Yıllık kazancı 2001'de 42 milyon doları bulan Diaz, Julia Roberts, Halle Berry ve Nicole Kidman'ı geride bırakırken, ''Guiness Rekorlar Kitabı''na da girmeye hak kazandı. 
     Cameron Diaz'a büyük paralar getiren filmler arasında, ''Charlie'nin Melekleri'' 15 milyon dolar , ''New York Çeteleri'' 15 milyon dolar , ''Vanilla Sky'' 10 milyon dolar ve ''Shrek'' 2 milyon dolar bulunuyor. Diaz, ayrıca ''Full Throtttle'' filminden 20, ''The Sweetest Thing'' filminden 15, ''Shrek-2'' filminden 10-15, ''Fun with Dick Jane'' filminden ise 25-30 milyon dolar alacak. 
     30 yaşındaki sanatçının imzaladığı yeni sözleşmelerle çevireceği filmlerden elde edeceği toplam gelirin 80 milyon doları bulacağı belirtildi. 
     Diaz, 1994'te çevirdiği ''The Mask'' filminden 500 bin dolar almıştı. Hayatına Matt Dillon ve Jared Leto gibi aktörler giren Cameron Diaz aynı zamanda Hollywood'un ''en fazla ayağı yere basan sanatçılarından biri'' olarak biliniyor. Uzun zamandır akne sorunu bulunduğunu kimseden saklamayan Diaz, bir dergiye verdiği demeçte, ''Çok sayıda erkek çocukla birlikte büyüdüm. Bu yüzden sanırım bir kadın için çok fazla testosteronum var'' diye konuşmuştu. 

     
</TEXT>
</DOC>
