<DOC>
<DOCNO> 183994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/ekonomi/eko06.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Deppler Sıcak para sorun olmaz 
</HEADLINE>
<TEXT>

   
   Uluslararası Para Fonu IMF Avrupa Bölümü Başkanı Michael Deppler, 'sıcak para' olarak da ifade edilen portföy cinsinden kısa vadeli sermaye hareketlerinin Türkiye için tehdit oluşturacağını sanmadığını belirterek, "Çünkü önemli bir kısmı, Türkiye'de ikamet eden Türkler tarafından yapılıyor. Bu diğer ülkelere benzemeyen bir örnek. Ayrıca alanlar uzun vadeli hareket eden yatırımcılar özelliğinde" dedi. 
   Küresel anlamda sıcak para girişini önlemek için bazı tedbirler alınabileceğine işaret eden Deppler, bu tedbirlerden birisinin 'caydırıcı vergi', diğerinin de 'faizlerin düşmesi' olduğunu vurguladı. 
   Türkiye ekonomisindeki gelişmelerin oldukça pozitif olduğunu belirten Deppler, büyeme ve enflasyon hedeflerine daha önce şüphe ile yaklaşılırken, şimdi bu hedeflerin aşılabileceği tahminleri olduğunu belirtti. 
   
   TL'den 'kaygılı' değiliz 
   TL'nin aşırı değerlenmesinden de kaygılı olmadıklarını, Merkez Bankası'nın yerinde müdahalelerde bulunduğunu belirten Deppler, bu durumun Türkiye'nin rekabet kapasitesi için olumsuz bir durum oluşturmadığını anlattı. 
   
   
</TEXT>
</DOC>
