<DOC>
<DOCNO> 153138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/spor/aspo.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İKİ BOMBA YOLDA 
</HEADLINE>
<TEXT>

Frank de Boer Fenerbahçe, Barcelona forması giyen Hollandalı yıldıza kaptanlık teklif etti, ilk görüşmeler sonrası prensipte anlaşma sağlandı... Hakan Şükür Transfere el koyan Aziz Yıldırım, mayısta sözleşmesi bitecek olan milli futbolcuyla pazarlıkta son aşamaya geldi 
     MEHMET ÇİFTÇİ 

     Yeni yapılanma 
     GELECEK yıl süper bir kadro kurmayı hedefleyen Fenerbahçe Yönetimi, bombaları üst üste patlatmaya hazırlanıyor. Sarı-Lacivertliler, Hollandalı yıldız Frank de Boer ile futbol hayatını İngiltere'nin Blackburn Rovers takımında sürdüren Hakan Şükür'ün transferlerini bitirme noktasına geldi. Barcelona'dan bu sezon ayrılmayı planlayan Frank De Boer'e kaptanlık verilerek yeni bir yapılanmaya gidileceği öğrenildi. 
     
     Başkan ısrarlı 
     TRANSFERE el koyan ve takımı baştan aşağıya değiştirmeyi planlayan Başkan Aziz Yıldırım'ın Hollandalı oyuncuyu mutlaka kadroda görmek istediği belirtildi. Frank de Boer'in de kendisine yapılan cazip teklife yeşil ışık yaktığı bildirildi. Yıldırım'ın uzun süredir milli golcü Hakan Şükür ile de görüşmelerini büyük bir gizlilik içinde sürdürdüğü ve bu transferin de bitmesinin an meselesi olduğu ileri sürüldü. 
     
     Wanchope gündemde 
     SÖZLEŞMESİ Mayıs ayı sonunda bitecek olan Hakan'ın Türkiye'ye geri dönmek istediği ve Fenerbahçe ile her konuda anlaşma sağladığı öğrenildi. Yönetim Manchester Cityli Paolo Wanchope için de atağa kalktı. Dizindeki sakatlık nedeniyle bu sezon henüz forma giyemeyen Kosta Rikalı golcünün durumunu araştıran Fenerbahçe, ayrıca Portekiz'in Boavista takımında oynayan forvet Luis Claudio'yu da yakın takibe aldı. 
     
          Adı Frank de Boer 
     Takımı Barcelona 
     Mevkii Defans 
     Doğum tarihi 15-05-1970 
     Yaş 33 
     Ülkesi Hollanda 
     Milli takımda oynadığı 
     karşılaşmalar 98 maç, 12 gol 
     Kariyeri 1988-99 Ajax 
     1999-2003 Barcelona 
     
Fenerbahçe küme düşüyor      ASLIHAN ÇİL 

     SAMSUNSPOR beraberliğiyle 1986 - 87 sezonundaki üst üste 8 maç kazanamama rekorunu egale eden Fenerbahçe, tarihinin en kötü günlerini yaşıyor. Son 7 haftalık periyotta Denizlispor erteleme karşılaşmasıyla birlikte 8 maç oynayan Sarı - Lacivertliler, topladığı 4 puanla kendisine ancak sondan 2. sırada yer buldu. 
     
Baba nasihatı      TEKNİK Direktör Tamer Güney dünkü antrenman öncesi futbolcularıyla saha ortasında bir süre sohbet etti. Güney, beş aydır para alamayan oyunculara, "Başkanla konuşup, sorunlarınızı halletmeye çalışacağım. Siz de artık toparlanın. Mümkün olduğu kadar problemlere girmeyin. Olaylardan uzak durun" dedi. Eksik futbolcular yüzünden idman 45 dakika sürdü. 
     


SPOR 


























</TEXT>
</DOC>
