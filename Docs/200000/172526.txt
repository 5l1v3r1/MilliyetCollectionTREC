<DOC>
<DOCNO> 172526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sondun24.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Türk'e işkence yapan Belçikalı polis yandı.. 
</HEADLINE>
<TEXT>

     Belçika'da bir polis memuru, bir Türk vatandaşına işkence yaptığı ve ırkçı sözler söylediği gerekçesiyle tutuklandı. 
     Anvers Ceza Mahkemesi, Anvers emniyet müdürlüğünde görevli komiser Bart Debie'nin, Bülent Uludoğan'a işkence yaptığı gerekçesiyle tutuklanmasına karar verdi. 
     Uludoğan'ın Belçikalı avukatı Chris Luyckx, müvekkilinin Şubat'ta evinin önünde 2 sarhoşun saldırısına uğradığını, çıkan tartışmanın ardından olay yerine gelen polisin herkesi karakola götürdüğünü anlattı. 
     Belçikalı sarhoşlar hakkında hiçbir işlem yapılmadığını kaydeden Luyckx, Uludoğan'ın ise şiddete ve ırkçı sözlere maruz kaldığını söyledi. 
     
</TEXT>
</DOC>
