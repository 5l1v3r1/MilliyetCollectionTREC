<DOC>
<DOCNO> 162389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/yasam/yas04.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
6 katrilyon liralık batık hazineye 'kara göründü' 
</HEADLINE>
<TEXT>

1694 yılında 1 milyon altın sikkeyle okyanusa gömülen İngiliz Kraliyet gemisi, yakında karaya çıkarılacak 
     DIŞ HABERLER SERVİSİ 

     1 milyon altın sikkeyle 1694'te Cebelitarık açıklarında sulara gömülen İngiliz Kraliyet Donanması'na ait geminin kargosu su yüzüne çıkarılıyor. İngiliz Savunma Bakanlığı'nın Amerikan "Odyssey Marine Exploration" adlı deniz araştırma şirketiyle yaptığı anlaşma kapsamında, 2.5 milyar sterlinlik 5 katrilyon 875 trilyon lira gizli kargosuyla batan 'SMS Sussex'den çıkarılacak hazine, Amerikan şirketiyle İngiliz hükümeti arasında paylaşılacak. Koruma altında tutulan ve kesin yeri açıklanmayan batığa birkaç hafta içinde uzaktan kumandalı bir sualtı aracıyla girilecek. 
     
     Yeri saklanıyor 
     Batıktaki hazine, tarihi belgeler sayesinde biliniyor. Kasım 1693 tarihli bir belgeye göre, o dönem Fransa ile savaş halinde bulunan İngiltere kendi tarafını tutan Fransız Savoy Dükü'ne vereceği rüşveti Sussex gemisiyle gönderdi. Aralık 1698 tarihli başka bir belgede ise, dönemin İngiltere Kralı William of Orange'ın, "Filoya 1 milyon altın sikke verilsin" emri yer alıyor. 
     

</TEXT>
</DOC>
