<DOC>
<DOCNO> 154308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur48.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremle nasıl başa çıkabiliriz 
</HEADLINE>
<TEXT>

     Türkiye Kızılay Derneği tarafından, Çeltiksuyu YİBO'nun enkazı etrafında bekleyen öğrenci aileleri ve yakınlarına afet öncesi ve sonrası çocukların göstereceği tepkiler hakkında broşür dağıtıldı. 
     Depremde en fazla zararı gören Çeltiksuyu YİBO'nun enkazında arama-kurtarma çalışmaları devam ederken, burada endişeli bekleyişlerini sürdüren çocukların ailelerinin, Kızılay tarafından dağıtılan broşürle bilgilendirilmesi hedefleniyor. 
     Broşürde, çocukların ailelerine, afet sonrasında ''okula gitmeyi reddetmesi'', ''yalnız yatmayı istememesi'', ''ebeveynlerini sıkı sıkı tutup bırakmak istememeleri'' gibi tepkiler verileceği belirtiliyor. 
     Broşürde ayrıca bu tepkilere karşı, ''Çocuğa gerçeği anlatın'', ''Ona sık sık güvencede olduğunu hatırlatın'', ''Çocuğunuza, olan bitenin, onun yaptığı bir şeyin sonucu olmadığını hatırlatın'' şeklinde sözler söylenmesi gerektiği yönünde bilgiler aktarılıyor. 
     Ailelerin, Kızılay'ın dağıttığı broşürleri ilgiyle okudukları görüldü. 
     
</TEXT>
</DOC>
