<DOC>
<DOCNO> 196077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun20.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç maymunlar köy bastı .. 
</HEADLINE>
<TEXT>

     Endonezya'da yaşam alanları gittikçe daralan ve bu yüzden aç kalan maymunlar, köylere inmeye başladı. 
     Jakarta Post gazetesindeki habere göre, yüzlerce aç maymun Cava adasında Merapi Yanardağı'nın çevresindeki köylere akın etti. 
     Haberde, maymunların yaşadığı alanların, izinsiz olarak kesilen ağaçlar nedeniyle daraldığı, hayvanların aç kalmasının bir başka sebebinin de kuraklık olduğu belirtildi. 
     Kapuharjo köyündeki bir çiftçi, maymunların genellikle akşam saatlerinde köye geldiğini belirterek, grup halinde aniden gelen maymunların sayısının 200'ü bulduğunu söyledi. 
     Çiftçi, maymunların tarlalara girdiğini ve geldikleri gibi çabucak kaybolduklarını kaydetti. 
     
</TEXT>
</DOC>
