<DOC>
<DOCNO> 154705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/guncel/gun06.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Satır başı 
</HEADLINE>
<TEXT>

Çanakkale 3.3'le sallandı      Deprem Erken Uyarı Sistemi'ne bağlı Çanakkale istasyonundan alınan verilerle, Ege Bölgesi'ndeki depremleri bir kez daha tahmin edildi. Verilere dayanılarak deprem olacağının duyurulmasından sonra Çanakkale'de dün sabah erken saatlerde merkez üssü Çan olan 3.3 büyüklüğünde bir deprem daha yaşandı. Gazetemizde, dün 1. sayfadan verdiği haberde, Çanakkale istasyonunun "deprem alarmı" verdiğini bildirmişti. 
     
3.6'lık artçı bayılttı...      Bingöl'de 1 Mayıs'taki depremin ardından dün 09.05'te meydana gelen 3.6 büyüklüğündeki artçı sarsıntı büyük panik yarattı. Sarsıntı sırasında ise vilayet konağı ve adliye binasındaki görevliler dışarı fırladı. İki kadın memur bayıldı, biri de ağlama krizine girdi. Önceki gece 03.56'da da 4.2'lik bir artçı oldu. Ancak çadır ve tek katlı evlerde kalan depremzedeler, sarsıntıyı fark etmedi. 
     
Ölü sayısı 176'ya çıktı      Bingöl Valisi Hüseyin Avni Coş, depremin ardından toplam 176 kişinin hayatını kaybettiğini açıkladı. Bingöl'e ulaştırılan 7055 çadırın tamamının dağıtıldığını belirten Coş, "Bugün dün gelecek 2675 çadır da hemen dağıtılacak" dedi. Ancak ilde çadır sıkıntısı h l çözülemezken, bazı vatandaşlar, başka illere göç etmeye başladı. 
     
Müteahhitlere yakalama emri      Bingöl Başsavcısı M. Ali Erbay, deprem sonucu yıkılan evlerin müteahhitlerinin yakalanması için polise talimat verdi. Binaları yapan müteahhit, kontrolör ve proje sahipleri hakkında soruşturma açan başsavcı M. Ali Erbay, müteahhitlerin aftan yararlanmayacağını vurguladı. 
     
Çeltiksuyu YİBO için tavsiyede bulunmadım      4 Mayıs 2003 tarihli Milliyet gazetesinin 18. sayfasında Bahar Atakan'ın Para çarkında ezilen masum çocuklar oldu başlıklı haberinde "Bingöl depreminde yıkılan ve birçok öğrencinin ölümüne neden olan Çeltiksuyu Yatılı İlköğretim Okulu'nun ihalesinin, müteahhit Şeref Bozkuş'a verilmesi için, o tarihte DYP Bingöl İl Başkanı olan AKP milletvekili Fevzi Birdebek'in Milli Eğitim Bakanı Nevzat Ayaz'dan ricada bulunduğu iddia edildi" denilmektedir. Çeltiksuyu İlköğretim Okulu inşaatı Milli Eğitim Bakanlığı inşaat programında değil, Bingöl İl Özel İdaresi yapım programında bulunmaktadır. İhale Bingöl Valiliği'nce yapılmıştır. Kontrolü de Milli Eğitim Müdürlüğü ve Bayındırlık Müdürlüğü elemanlarınca yapılmıştır. Bingöl Valiliği tarafından yaptırılan bir ihale için Milli Eğitim Bakanı olarak benim vilayete tavsiyede bulunmam söz konusu değildir. Bana bu amaçla yapılmış bir müracaat da olmamıştır. 
     
     
     

</TEXT>
</DOC>
