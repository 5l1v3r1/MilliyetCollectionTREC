<DOC>
<DOCNO> 186887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/dunya/dun03.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un canını sıkacak 7 soru 
</HEADLINE>
<TEXT>

   Oscar ödüllü Bush muhalifi Moore yeni kitabında, ABD Başkanı'nın ailesiyle Bin Ladin ailesi arasındaki ilişkiyi sorguladı 
      DIŞ HABERLER SERVİSİ 

   
   ABD'de Bush yönetimine muhalefetin simgesi haline gelen yazar ve yönetmen Michael Moore, son yazdığı kitabında 11 Eylül saldırılarından, Afganistan ve Irak operasyonlarına kadar bir dizi konuda, Başkan George W. Bush'un cevaplamasını istediği 7 can sıkıcı soru ortaya attı. 
   "Dude, Where is My Country " Züppe, Ülkem Nerede adlı kitabında Bush'un dış politikada attığı her adımı sorgulayan Moore, olayların perde arkasının kamuoyuna yansıtıldığı gibi olmadığını savunarak, medyayı da yerden yere vurdu. 
   Bush'un belalısı şu soruları ortaya attı 
   1. Bin Ladin ailesi, sizinle 25 seneden beri iş yapıyor mu Usame'nin kardeşi Salem bin Ladin, 1973'ten beri Texas'a gidip gelmiyor mu S. Arabistan'ın en zengin ailelerinden olan Ladinler, ABD'nin önde gelen şirketlerinden Citigroup, General Electric, Merrill Lynch, Goldman Sach ve Frement Grup'la iş yapmıyor mu Hatta Microsoft ve Boeing'in ortakları arasında değil mi 
   2. Bush ailesi ile Suudi Kraliyet ailesi arasındaki özel ilişki nedir Bushlarla yakın dostluk kuran tek Suudi ailesi Ladinler değil, kraliyet ailesinin tamamı Bushların yakın koruması altında. Öyle ki Suudilerin ABD Büyükelçisi Prens Bandar'ın karısı Hayfa, babanız ve annenizi kendi babası ve annesi olarak gördüğünü söyledi. 
   3. 11 Eylül'de kim saldırdı 11 Eylül'ü Afganistan'daki mağaralarda, dializ makinesine bağlı bir adamın gerçekleştirdiğine inanamayız. Saldırıyı İranlı teröristler yapsaydı, "İran bize saldırdı" demeyecek miydiniz Şimdi neden "Suudiler bize saldırdı" demiyorsunuz Saatte 750 km. hızla giden bir uçağı sadece sıkı eğitim almış bir askeri pilot 5 katlı olan Pentagon gibi küçük bir hedefe isabet ettirebilir. 
   4. ABD'deki Bin Ladin ailesi niçin kaçırıldı 11 Eylül'den sonra ABD semaları sivil uçuşlara kapalıyken, ABD'de yaşayan Ladin ailesinden 24 kişi niçin Paris'e gönderildi 
   5. Taliban liderleri siz valiyken Teksas'a gelip petrol ve gaz şirketleriyle görüşmedi mi Unocal şirketi, Taliban yetkilileriyle Türkmenistan'dan Afganistan ve Pakistan'a gidecek boru hattı projesini görüşmedi mi 
   6. 11 Eylül'ü öğrendiğiniz anda yüzünüze bir maske geçirdiniz, hiç şaşırmadınız niçin 
   7. Milyarder Usame niçin terörist olsun Hep Usame'nin Suudi kökenli olduğu, fanatik İslamcı olduğu gibi özellikleri söylendi, onun çok zengin olduğu hiç vurgulanmadı. Neden multimilyarder 
   3 bin kişiyi öldürdü diye bir başlık görmedik. 
   
   
</TEXT>
</DOC>
