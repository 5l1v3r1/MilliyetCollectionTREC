<DOC>
<DOCNO> 169939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/yazar/asik.html </URL>
<DATE> 2003/07/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Heykel kültürü 
</HEADLINE>
<TEXT>

     Heykel düşmanlığı bizde adeta bir kültür... Tabii farklı kültürler de var... 
     Mimar Oktay Ekinci Rusya'nın St. Petersburg kentinde çok eski yıllardan kalma at heykelleri görmüş. Bu heykellerin İkinci Dünya Savaşı'ndaki üç yıllık kuşatma ve bombardımandan nasıl kurtulduğunu merak etmiş... Ruslar anlatmış 
     - Bonbardıman başlarken halk heykelleri kaidelerinden söküp su kanallarına yerleştirdi. 2500 heykel bu şekilde bombardımandan korundu. Savaş sonunda çıkarılıp yerlerine konuldu. 
     Bu da bir kültür... 
     
     Orman vasfını yitirmiş arazi yaratmaya çalışanlar insan vasfını yitirmiş yaratıklardır. 
     Akif Kökçe 

     
Zincirlikuyu...      İstanbul'un en ünlü mezarlığı Zincirlikuyu'nun girişine, doğu motifleriyle süslü görkemli bir kapı yapıldı. Üzerine de karşıdan geçen araçlar dahil herkesin okuyabileceği büyüklükte şu yazı yazıldı 
     "Her canlı bir gün ölümü tadacaktır" 
     Okurumuz Kemal Şahin merakla soruyor 
     - Sabah yeni bir gün umuduyla işine, gücüne, okuluna gidenlere, akşam yorgun argın evlerine dönenlere kapıdaki kocaman yazı hangi olumlu mesajı iletiyor acaba 
     
     Amerikalılar Süleymaniye olayından dolayı üzgünmüş. 
     İster misiniz bizim hükümet Amerikalıları üzdüğü için özür dilesin... 
     
Onlar erdi muradına      Antalya'daki Akdeniz Kitabevi, Atatürk ilkelerini tanınmaz hale getirenleri eleştiri amacıyla 6 ilkeyi MilliYATçılık, İnkiLÜPçülük, DEVRETçilik vs. şekline dönüştürenleri eleştiren bir kart bastırmıştı. Kitabevi sahibi Sevim Tutar hakkında dava açıldığını duyurmuştuk. Davanın ilk duruşması dün Antalya 7. Asliye Ceza Mahkemesi'nde yapıldı. Sağduyu galip geldi. Sevim Tutar beraat etti. Bu arada hanidir ihmal ettik. Elazığ'da bilgisayar isteyen Sadettin Erenoğlu'nun isteğini adını vermek istemeyen İzmirli bir işadamı yerine getirdi. Çok teşekkürlerimizle... 
     
Yüksek memura ceza      Geçen ocak ayında üst düzey memura öğretim üyesi, h kim, savcı vb. yüzde 4 civarında zam yapılmıştı. Temmuzda da yüzde 3 zam yapılarak bir yıl için toplam yüzde 7 zam sağlandı. Açıklanan ve hedeflenen yıllık enflasyon oranı ise yüzde 20'lerde... Orta ve alt düzey memurlara yüzde 27 zam yapılıyor. O iyi.. Ancak üst düzey memurlar enflasyon karşısında harcanıyor. Konuya dikkatimizi çeken Prof. Sinan Çağdaş diyor ki 
     - Üniversite bitirip uzmanlık ve kariyer yapmak suç mu Büyük memur neden enflasyon karşısında cezalandırılıyor Bu ikilik niye 
     
     Tayyip Erdoğan'ın oğlu Cola bayiliği aldı... 
     Ulaştırma Bakanı Binali Yıldırım'ın 24 yaşındaki oğlu kuşkulu krediyle gemi satın aldı. Ar değil k r zamanı... 
     
Sivas yanığı...      Sivas olaylarını anarken düşmanlıkları yeniden körüklemeyelim... Sivas'ı bu acı olayın sembolü olmaktan kurtaralım... Hoşgörüyü egemen kılalım... 
     Son birkaç yıldır Sivas olaylarının yıldönümlerinde yukardaki türden çağrılar gündeme geliyor. Sivas'ın sağ partileri ve işadamları böyle bir çabanın başını çekiyorlar. Çünkü Sivas'a karşı diğer illerden adı konmamış bir ambargo uygulanıyor. Geçen yıl sağ ve sol partiler bir araya gelip ortak bir kınama üzerinde görüş birliğine varmaya çalışmışlardı. Anlaşamadılar. Acaba bu yıl durumda bir değişiklik oldu mu 
     Eski Sivas CHP İl Başkanı avukat Adnan Çelik'e kulak veriyoruz. 
     - Hayır, hiçbir değişiklik olmadı. Çünkü adamların tek dertleri bu olaydan dolayı ticari açıdan zarar görmeleri ve görmeye devam etmeleri... Zarar görmeseler hiç dert etmeyecekler. Sivas dışında yaşayan Sivaslıların sayısı Sivas'ta yaşayanlardan çok fazla... Biz unutsak onlar unutmuyor 2 Temmuz vahşetini... Ticari ambargoyu da onlar uyguluyor... 
     - Bu yıl anma töreni yaptılar mı peki 
     - Hayır. Madımak Oteli'ne bir çelenk bile koymadılar. Katliamın yıldönümünden bir hafta kadar önce Ticaret Odası'nda bir araya geldiler. Ticaret Odası Başkanı, olayla ilgili yayınladığı bildiride, sanki tüm Sivas halkını suçlayan varmış gibi, bu olaydan dolayı tüm Sivas halkı suçlanamaz, dedi. Bizlere sık sık "Sivas'ın üzerinden bu gölgeyi kaldıralım" diye haber gönderiyorlar. Vahşeti kınamadıkları sürece kimse olanları ne unutacak ne affedecek... 
     
     

</TEXT>
</DOC>
