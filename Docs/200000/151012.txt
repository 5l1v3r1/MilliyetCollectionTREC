<DOC>
<DOCNO> 151012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo07.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbide kartlar havada uçuşuyor... Hakim renk kırmızı... 
</HEADLINE>
<TEXT>

     Birinci Süper Futbol Ligi'nde ezeli rakiplerin birbirleriyle yaptığı son maçlarda, kartlar adeta havada uçuşuyor. 
     Ligde son 2 sezonda şimdiye dek yapılan 10 derbi maçta hakemler, toplam 14 kırmızı, 57 de sarı kart çıkardı. 
     Ligdeki son 8 derbi maçtan 6'sı kırmızı kartlarla tamamlanırken, bu süre içinde Galatasaray'da Emre Aşık 2 , Joao Batista, Hasan Şaş ve Bülent Korkmaz, Beşiktaş'ta Tümer Metin, Ahmet Yıldırım, Ali Eren Beşerler ve İlhan Mansız, Fenerbahçe'de de Zoran Mirkoviç, Ümit Özat, Ceyhun Eriş, Ariel Ortega ve Fatih Akyel, kırmızı kartla oyun dışı kaldı. 
     
     BEŞİKTAŞ-FENERBAHÇE DERBİLERİ 
     Beşiktaş ile Fenerbahçe arasında yapılan son 3 derbi maçta da hakemler kırmızı kartlarını kullandı. 
     Ezeli rakipler arasında yapılan son 3 derbide hakemler 7 kırmızı, 15 de sarı kart kullandı. 
     Geçen sezonun ilk maçında Kadıköy'deki karşılaşmada Beşiktaş'tan Tümer Metin, Fenerbahçe'den Zoran Mirkoviç kırmızı kartlarla oyun dışı kaldı. Geçen sezon BJK İnönü Stadı'nda yapılan rövanş maçında ise Beşiktaş'tan Ali Eren Beşerler ve İlhan Mansız, Fenerbahçe'den de Ümit Özat ve Ceyhun Eriş oyun dışı kaldı. Bu sezon Kadıköy'de yapılan erteleme maçında ise bu kez Fenerbahçe'den Fatih Akyel kırmızı kart gördü. 
     
     YÜKSEK GERİLİM 
     Son 2 sezonda şimdiye dek ligde yapılan derbi maçlarda hakemlerin gösterdiği kartların dağılımı şöyle 
     
     2001-2002 Sezonu 
     Galatasaray-Fenerbahçe 2-0 5 sarı kart . 
     Beşiktaş-Galatasaray 2-2 9 sarı kart . 
     Fenerbahçe-Beşiktaş 1-2 2 kırmızı, 4 sarı kart . 
     Fenerbahçe-Galatasaray 1-0 4 kırmızı, 5 sarı kart . 
     Galatasaray-Beşiktaş 1-0 1 kırmızı, 5 sarı kart . 
     Beşiktaş-Fenerbahçe 0-2 4 kırmızı, 3 sarı kart . 
     
     2002-2003 Sezonu 
     Fenerbahçe-Galatasaray 6-0 2 kırmızı, 5 sarı kart . 
     Galatasaray-Beşiktaş 0-1 8 sarı kart . 
     Fenerbahçe-Beşiktaş 0-1 1 kırmızı, 8 sarı kart . 
     Galatasaray-Fenerbahçe 2-0 5 sarı kart . 
     





</TEXT>
</DOC>
