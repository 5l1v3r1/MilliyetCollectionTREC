<DOC>
<DOCNO> 159347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/ekonomi/eko04.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Katılımcı, 'önce güven sonra getiri' bekliyor... 
Accenture Danışmanlık'ın bireysel emeklilik ile ilgili yaptığı araştırmaya göre müşteriler, alım aşamasında güven, devam etme aşamasında ise getiri arıyor 
     AYFER YILDIZ 

     Yönetim danışmanlığı ve teknoloji hizmetleri şirketi Accenture'un bireysel emeklilik sektörü ile ilgili yaptığı araştırmaya göre, 5 yıl içinde 2 milyon katılımcının sektöre girmesi bekleniyor. 
     Accenture, bireysel emeklilik alanında yatırım yapmayı planlayan hayat sigortası ve fon şirketlerinin 18 genel müdür ve genel müdür yardımcısı ile yüz yüze görüşerek bir araştırma gerçekleştirdi. 
     Accenture Türkiye Şirket Ortağı Nerses Keşişoğlu, yaptıkları araştırmanın sonucuna göre, 2010 yılında 10 milyar dolarlık portföy birikimi öngördüklerini söyledi. 
     
     Fiyatlama da önemli 
     Keşişoğlu, şirket yöneticilerinin beş yıllık dönemde bireysel emeklilik sektörüne ilişkin beklentilerinin incelendiği araştırmada, ağırlıklı olarak bireysel müşteriler için en önemli kriterin alım aşamasında güvenirlik, devam etme aşamasında ise hizmet kalitesi ve getiri olduğunun ortaya çıktığını ifade etti. Keşişoğlu, kurumsal müşterilerin ise kesinti yapısı ve fiyatlama konusunda duyarlı olduklarını kaydetti. 
     Bireysel emeklilik sektörünün büyümesinin önündeki en önemli engelin ekonomik belirsizlikler olduğuna değinen Keşişoğlu, "Bireysel emeklilik, düşük enflasyon ve standart büyümenin yaşandığı ülkeler için çok uygun bir sistem. Belirsizlikler sistemin büyümesini engelleyebilir" dedi. 
     
'Şirketler beş yıl içinde k ra geçecek'      Nerses Keşişoğlu 


</TEXT>
</DOC>
