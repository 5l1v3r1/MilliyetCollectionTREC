<DOC>
<DOCNO> 178047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur02.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
16 yaşındaki Pınar Miss Mediterranean güzeli seçildi... 
</HEADLINE>
<TEXT>

     Miss Mediterranean 2003 Akdeniz Güzellik Yarışması'nda birinciliği, 16 yaşındaki Pınar Güsar kazandı. 
     Bu yıl 4'üncüsü düzenlenen Miss Mediterranean 2003 Akdeniz Güzellik Yarışması'nın finali, 700 metre rakımlı Tünektepe'deki Magic Mount Otel'de yapıldı. Finale katılan 12 güzel, büyük bir heyecan yaşadı. 
     Yarışmada mayonun yanı sıra yazlık kreasyonları tanıtan güzeller, Antalya Gazeteciler Cemiyeti Başkanı Erdoğan Kahya'nın başkanlığını yaptığı jüriden puan almak için çaba sarfettiler. 
     Birbirinden renkli görüntülere sahne olan final gecesinde bazı güzeller heyecanlarına yenik düşerek, fenalaştı. 
     Yarışmanın final bölümünde birinciliği 85-62-92 ölçülerine sahip 16 yaşındaki Pınar Güsar kazandı. Güsar'ın ardından 85-60-90 ölçüleriyle 21 yaşındaki Evrim Kaya ikinci ve 85-60-90 ölçüleriyle 19 yaşındaki Tuğba Yazıcı ise üçüncü oldu. 
     Birinci Güsar'ın tacını, Konyaaltı Belediye Başkanı Muhittin Böcek taktı. 
     
</TEXT>
</DOC>
