<DOC>
<DOCNO> 192005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sondun20.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABBA elemanı Agnetha, 16 yıl aradan sonra müziğe döndü 
</HEADLINE>
<TEXT>

     Dünyaca ünlü İsveçli pop müzik topluluğu ABBA'nın üyelerinden Agnetha Faltskog , 16 yıl aradan sonra albüm çıkarıyor. 
     Agnetha'nın bağlı olduğu yapım şirketinin müdürü Staffan Linde, kayıt çalışmaları süren albümün gelecek yıl Mart ayında piyasaya sürüleceğini söyledi. 
     Albümdeki şarkılara ilişkin açıklama yapmayan Linde, Agnetha'nın, tamamlanana kadar albümle ilgili konuşmayacağını belirtti. 
     Linde, Agnetha'nın albüm çalışmalarına 3 yıl önce başladığını, ancak arkadaşı ve prodüktörü Michael Tretow'ın kalp krizi geçirmesi yüzünden işlere bir süre ara verdiğini bildirdi. ABBA'nın üyelerinden Agnetha Faltskog, 1987 yılında ilk solo albümü ''I Stand Alone''un çıkmasının ardından bir süre müzik piyasasından uzak kalmıştı. 
     Agnetha Faltskog, Bjorn Ulvaeus, Benny Anderssen ve Anna-Frid Lyngstad'ın kurduğu ABBA grubu, 1970'lerde pop listelerini altüst etmiş, 1982 yılında dağılmıştı. 
     ABBA'nın albümleri, bugüne kadar 350 milyondan fazla sattı. 
     
</TEXT>
</DOC>
