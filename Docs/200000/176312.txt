<DOC>
<DOCNO> 176312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sonspo03.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener maçında biletleri elinde kalan Trabzonsporlulara müjde 
</HEADLINE>
<TEXT>

     Hüseyin Avni Aker Stadı'nda oynanan Trabzonspor-Fenerbahçe maçında stada giremeyen taraftarların biletlerini yarından itibaren değiştirebileceği belirtildi. 
     Kulüp yönetim kurulu üyesi Murat İskender, yaptığı açıklamada, Fenerbahçe maçından sonra özellikle taraftarlardan mağlubiyet sebebi ile özür dilediğini, ancak taraftarın tüm zor şartlara rağmen kendinden beklenenin üstünde bir olgunlukla olaylara yaklaştığını vurguladı. 
     İskender, taraftarların, Trabzonspor'a yaraşır davranışlarını gelecek maçlarda da sergileyeceğini ifade ederek, şunları kaydetti 
     ''Maç akşamı yönetime haber vermeden güvenlik güçleri saha kapılarını kapadı. Bunun sonucunda çok sayıda taraftarımız dışarıda kaldı. Dışarıda kalan taraftarlar yarından itibaren Trabzonspor Sadri Şener Binası'na gelerek ellerinde kalan biletleri iade edebilecekler ya da bir UEFA Kupası maçı bileti ile değiştirebilecekler.'' 
     
</TEXT>
</DOC>
