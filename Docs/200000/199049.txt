<DOC>
<DOCNO> 199049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sonspo04.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada'da zirvenin yeni sahibi Chelsea 
</HEADLINE>
<TEXT>

     İngiltere Premier Ligi'nde 'zenginler kulübü' Chelsea, Manchester United'ı 1-0 yenerek liderliği ele geçirdi. Arsenal ise Londra derbisinde Fulham ile golsüz berabere kaldı İngiltere'de yeni lider Chelsea. Londranın 'zenginler kulübü' evinde Manchester United'ı 1-0 mağlup ederek zirveyi ele geçirdi. Karşılaşmanın tek golü 29. dakikada gerçekleşti. Bu dakikada Roy Keane'in, Joe Cole'u ceza sahası içinde düşürmesi üzerine hakem penaltı noktasını gösterdi. Vuruşu kullanan Frank Lampard topu ağlara gönderdi. Kalan dakikalarda her iki takım da başka gol bulamadı ve maç 1-0 Chelsea'nin üstünlüğüyle sona erdi. Arsenal ise Londra derbisinde Fulham'ı geçemedi. 'Gunners' lakaplı Kırmızı-Beyazlılar maçta baştan sona üstün oynarken, Fulham kalecisi Van der Sar gole izin vermedi. Arsenal, özellikle Bergkamp ve Ljunberg ile etkili oldu. Haftanın bir diğer mücadelesinde Liverpool evinde Birmingham City'yi 2-1 yenmeyi başardı. Ev sahibi takımın gollerini Steven Gerrard pen , Harry Kewell ve Emile Heskey atarken, konuk Birmingham'ın tek sayısı da Mikael Forssell'den geldi. Hafta içinde UEFA Kupası'na veda etmek zorunda kalan Kevin Keegan'ın takımı Manchester City de evinde Middlesbrough'a 1-0 mağlup oldu. 
     
</TEXT>
</DOC>
