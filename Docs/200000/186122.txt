<DOC>
<DOCNO> 186122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/siyaset/siy03.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'la alışılmadık dönem 
</HEADLINE>
<TEXT>

   İran Devlet Başkanı Hatemi, Bakan Tüzmen'i kabulünde sıcak mesajlar verirken "Sevgili dostum Sezer inşallah iyidir" dedi 
      HABER MERKEZİ 

   
   Türkiye ve İran'da en üst düzeyde yapılan peş peşe açıklamalar, gergin komşular arasında uzun süredir en sıcak rüzg rları estirdi. Cumhurbaşkanı Ahmet Necdet Sezer, önceki gün TBMM'nin açılışında yaptığı konuşmada, özellikle Muhammed Hatemi'nin Devlet Başkanlığı'na seçilmesinin ardından İran'la ilişkilerdeki gelişmelerin memnuniyet verici olduğunu vurguladı. 
   Hatemi de, dün Tahran'da Devlet Bakanı Kürşad Tüzmen'i kabulü sırasında gazetecilerin önünde sıcak mesajlar verdi. Tüzmen'e "Sevgili dostum Sezer inşallah iyidir" diyen Hatemi, ziyaret davetini kabul ederek Türkiye'ye geleceğini söyledi. 
   Tüzmen, İranlı yetkililerle Başbakan Erdoğan'ın bu ülkeye planladığı ziyaretin de gündeme geldiğini söyledi. Tüzmen, "Erdoğan'ın ziyaretinin tehiri ya da iptali söz konusu değil. İki ülkenin ticaretinin rahat biçimde yapılmasını temin etmeye çalışıyoruz. Gerekli altyapı sağlandığında ziyaret daha anlamlı olacaktır" diye konuştu. 
   
   
</TEXT>
</DOC>
