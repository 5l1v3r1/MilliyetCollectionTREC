<DOC>
<DOCNO> 184393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sonspo29.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MALATYASPOR 0 - FC BASEL 2 
</HEADLINE>
<TEXT>

     UEFA Kupası birinci tur ilk karşılaşmasında Malatyaspor, İsviçre'nin FC Basel takımına kendi evinde 2-0 yenildi ve tur şansını zora soktu. Basel'in golleri Türk asıllı iki kardeş, Murat Yakın ve Hakan Yakın'dan geldi. 
     Malatyaspor'un vuruşuyla başlayan maçın ilk dakikalarında ev sahibi takım daha etkin görünürken, ilerleyen dakikalarda karşılıklı ataklar gelişti. 
     2. dakikada gelişen Malatyaspor atağında Atilla'nın sağdan yaptığı ortada Muhammed Hanefi kötü dokununca top, üstten auta gitti. 
     4. dakikada FC Basel takımından Delgado'nun ceza sahası dışından çektiği sert şutta meşin yuvarlak, kaleci Fevzi'de kaldı. 
     15. dakikada kazanılan serbest vuruşu Cantaluppi kullandı. Ceza sahasına gönderilen topu iyi takip eden Murat Yakın, kafa vuruşuyla durumu 0-1 yaptı. 
     24. dakikada Huggel'in ceza sahasına yaptığı ortada uygun durumda bulunan Tum'dan önce kaleci Fevzi yatarak tehlikeyi önledi. 
     27. dakikada gelişen FC Basel atağında Huggel'in sert şutunda Fevzi, uçarak topu çeldi. 
     28. dakikada Mert'in ceza sahası içine gönderdiği topa Mithat kafayla dokundu ancak top üstten auta çıktı. 
     39. dakikada Delgado'nun sert şutunda top, Fevzi'de kaldı. 
     41. dakikada Celalettin'in yerden çıkardığı pasta topla buluşan Mithat, bekletmeden ceza sahası dışından vurdu. Kaleci Zuberbühler uzanarak, topu çeldi. 
     44. dakikada gelişen Malatyaspor atağında Serkan Bensol, ceza sahası içinde defans oyuncularının müdahalesiyle kendini yerde buldu. Malatyaspor oyuncularının penaltı beklentisine karşılık hakem oyunu devam ettirdi. 
     Karşılaşmada başka gol olmayınca ilk yarı, FC Basel'in 1-0 üstünlüğüyle sona erdi. 
     
     İKİNCİ YARI 

     Malatyaspor, karşılaşmanın ikinci yarısına Mithat'ın yerine Pachola, Niyazi'nin yerine de İnanç'ı alarak başladı. 
     46. dakikada sağdan gelişen atakta, İnanç'ın yaptığı ortaya Celallettin kafayla çıktı, top, kaleci Zuberbühler'de kaldı. 
     57. dakikada Tum'un ortasında topla ceza sahasında buluşan Rossi'nin vuruşunda top, az farkla yandan auta çıktı. 
     73. dakikada Malatyaspor'un kazandığı serbest atışı kullanan İnanç, Mert ile paslaştı. Mert'in vuruşunda top kalecide kaldı. 
     76. dakikada konuk takımın farkı ikiye çıkaran golü geldi. Bu dakikada kullanılan serbest atışı Hakan Yakın kullandı. Yaklaşık 25 metreden kullanılan atışta top zemine çarparak kimseye değmeden kalecinin sağından filelere takıldı 0-2. 
     89. dakikada Turan'ın kullandığı serbest atışta Atilla Birlik'in kafa vuruşunda top, kaleciden döndü. Çapraz pozisyonda bulunan Murat Duman, topu kale yerine üstten auta gönderdi. 
     Kalan dakikalarda iki takımın çabaları başka gol getirmeyince maç, 2-0 FC Basel'in üstünlüğüyle sona erdi. 
     
     MAÇIN KARNESİ 

     

MALATYASPOR 0 - FC BASEL 2 Stat İnönü Hakemler Marian Mircea Salomir xx, Florin Sorin Hancu xx, Cristian Nica xx Romanya Malatyaspor Fevzi xx, Mert xx, Tolga xx, Murat Duman xx, Serkan Bensol x Dk. 67 Turan x , Niyazi x Dk. 45 İnanç xx , Ayman xx, Mithat xx Dk. 45 Pachola x , Celalettin xx, Muhammed Hanefi xx, Atilla Birlik xx FC Basel Zuberbühler xx, Zwyssig xx, Huggel xx Dk. 85 Barberis , Tum xx Dk. 77 Streller x , Murat Yakın xxx, Cantaluppi xx, Delgado xxx, Degen xxx, Chipperfield xx, Smiljaniç xx, Rossi x Dk. 69 Hakan Yakın xx Goller Dk. 15 Murat Yakın, Dk. 76 Hakan Yakın Sarı kartlar Dk. 25 Muhammed Hanefi Malatyaspor , Dk. 51 Murat Yakın, Dk. 71 Zuberbühler FC Basel      
</TEXT>
</DOC>
