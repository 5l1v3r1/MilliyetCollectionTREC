<DOC>
<DOCNO> 171802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/son/soneko08.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mekke Cola, İtalyan pazarına girdi... 
</HEADLINE>
<TEXT>

     Arap dünyasındaki Amerikan karşıtı kampanya kapsamında Fransa'da üretilen Mekke Cola, İtalyan pazarına girdi. 
     Fransa'nın başkenti Paris'te üretilen Mekke Cola, Komünist Yeniden Oluşum Partisi'nin PRC Torino kentinde düzenlediği miting sırasında resmen tanıtıldı. 
     Arap kökenli bir Fransız tarafından üretilen Mekke Cola'yı İtalya'ya getiren Elio Limberti, basına verdiği bilgide, Mekke Kola'nın kazancının yüzde 20'sinin Arap ve Filistinli çocuklara yardım derneklerine bağışlandığını söyledi. 
     Coca Cola'ya oranla daha az tatlı ve gazlı olduğu belirtilen Mekke Cola'nın, 2002 Kasım ayından 2003 Mart ayına kadar Fransa'da 1.5 litrelik şişelerden 8 milyon adet sattığı açıklanırken ürünün Almanya, Kanada, İngiltere ve Suudi Arabistan'da da satışa sunulduğu kaydedildi. 
     
</TEXT>
</DOC>
