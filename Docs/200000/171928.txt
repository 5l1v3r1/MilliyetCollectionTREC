<DOC>
<DOCNO> 171928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sondun04.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta ABD konvoyuna yine saldırı 1 asker öldü 
</HEADLINE>
<TEXT>

     Irak'ın başkenti Bağdat'ta bir Amerikan askeri konvoyuna dün öğleden sonra düzenlenen saldırıda 1 ABD askeri öldü, 2'si yaralandı. 
     Saldırı sırasında 2 Iraklı da öldü. 
     ABD Merkez Komutanlığı tarafından yapılan açıklamaya göre, saldırganlar, küçük çaplı silahlar, roketatarlar ve patlayıcılar kullandı. 
     Konvoyun, Üçüncü Piyade Tümeni'ne bağlı bir levazım birliği olduğu bildirildi. 
     Bu saldırı, 3 askerin daha öldüğü bir saldırının birkaç saat sonrasında gerçekleşti. 
     Ordu tarafından, önceki saldırıyla ilgili yapılan bir açıklamada, Bakuba'da bir çocuk hastanesinde nöbet tutan Amerikan askerlerine el bombalı saldırı sonucu 3 askerin öldüğü, 4. Piyade Tümeni'ne mensup askerlere karşı saldırıda da 4 askerin yaralandığı belirtilmişti. 
     
</TEXT>
</DOC>
