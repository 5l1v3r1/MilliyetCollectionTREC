<DOC>
<DOCNO> 150651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/yazar/asik.html </URL>
<DATE> 2003/04/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hekimden Bush'a 
</HEADLINE>
<TEXT>

     "... siz gözünüzü kırpmadan Iraklı silahsız insanları, kadınları, çocukları katlederken, onlar acı ve korku dolu gözlerini kendi halkınızdan gizlediğiniz esir askerlerinizin canlarına kıymadılar. Kabul edin ki, o esirler Iraklıların başlarına bomba yağdıran pilotlar ve çocuklarını öldüren askerlerdi. Ve pazar yerinde bombalarla parçalanan insan cesetleri daha yerlerinden kaldırılmamıştı. Bu durum sizde ve adamlarınızda ve generallerinizde biraz olsun utanma duygusu yarattı mı acaba " 
     Bakalım Başkan Bush bu soruya ne yanıt verecek 
     
     Bir zar atımı asla ortadan kaldırmayacak rastlantıyı. 
Mallarme 

Şark ül Evsat      Dışişleri Bakanı Abdullah Gül geçenlerde Ankara'ya gelen İsrail Dışişleri Bakanı Silvan Şalom'a "ABD'nin vereceği yardım için arabuluculuk yapın bize yardımcı olun" demiş. Haberi Yeni Şafak gazetesinde İbrahim Karagül'ün sütunundan aldık. O da Londra'da Arapça yayımlanan Şark ül Evsat gazetesinden aktarıyor. 
     Bakalım daha neler duyacağız... 
     
     "Müebbet mahk m çentik atmaz." 
Ozan Ayhan 

Özal'ı anmak...      Turgut Özal ölümünün 10'uncu yıldönümünde anılıyor. 10 yıldır Özal'ın Türkiye'ye getirdikleriyle götürdüklerinin dürüst bir muhasebesi yapılmadı. Türkiye bu muhasebeyi yapmadıkça, Özal'ın getirdiği yozlaşmalar, başlattığı yanlışlar saptanıp yok edilmedikçe ülke düzlüğe çıkamayacaktır. 
     Bu arada biz 10 yıldır sorup bir türlü yanıt alamadığımız bir soruyu tekrarlayalım 
     "Turgut Özal, 1991 yılında Vatana İhanet Yasası'nı neden yürürlükten kaldırdı 
     
TRT Genel Müdürü...      TRT Genel Müdürü adaylarından Profesör Murat Aykaç Erginöz özgeçmişini göndermiş... Senaryosunu yazdığı "Kara Elmas" 1989'da "Yılın en iyi TV dizisi" seçilmiş... Nakşidil Sultan ve Sarayın Gözyaşları gibi romanları var. Pierre Loti'nin İzlanda Balıkçısı, Balzac'ın Tılsımlı Deri'sini çevirmiş dilimize... 
     Bütün bunlar bir kişinin TRT Genel Müdürü olmasına yeterli mi 
     12 bin kişilik TRT kadrosuna kaç işsizi daha katabilirsin Kurum dışına kaç paralık iş vereceksin Kimleri abad edeceksin 
     RTÜK hangisiyle daha çok ilgili acaba 
     
Eğitimin ruhuna      Kamuoyu henüz çıkacak yasanın öneminin pek farkında değil... Çünkü basınımız renklendirip birinci sayfa konusu yapmadı. Aydınımız ve halkımız tehlikeye uyanmak için basının renklendirip seksi şekilde gündeme getirmesini bekleyedursun... 
     Patlamaya hazır yeni bombanın adı Kamu Yönetimi Temel Kanunu Taslağı... Amacı başta Milli Eğitim, Sağlık ve Orman olmak üzere bazı bakanlıkların taşra teşkilatlarını kaldırıp, yaptıkları işleri yerel yönetimlere devretmek... Böylece hizmetleri daha verimli kılmak... Demokratikleşmeyi güçlendirmek... 
     Madalyonun öteki yüzüne gelince... CHP Denizli milletvekili, eğitimci Mustafa Gazalcı anlatıyor 
     - Bütün bu parlak, cilalı gerekçelerin ardındaki asıl hedef çok tehlikeli asıl amaç, yerelleşme ve demokratikleşme adı altında eğitimi ve sağlığı belediyeler eliyle birtakım tarikatlara, vakıflara vermek... Anayasamız eğitim ve öğretimin Atatürk ilkeleri ve devrimleri doğrultusunda, çağdaş bilim ve eğitim esaslarına göre yapılmasını öngörür. Milli Eğitim Temel Kanunu, eğitimin laik olması karakterini özellikle vurgular. Bütün bunlar ortadayken eğitim belediyelere devredilirse ne olacağı baştan bellidir her belediye kendi siyasi ve ideolojik kafa yapısına göre eğitim vermeye başlayacaktır. Pek çok yerde laik eğitimin ruhuna fatiha demek durumunda kalacağız. 
     -Müfredatın içeriğini yine devlet saptamayacak mı 
     - O bile henüz net değil. Ayrıca sadece öğretmen atamasını, sicil işlerini vs. bile belediyelere bıraksanız sonuç yine aynı kapıya çıkar... Bir öğretmenin işvereni diyelim ki İslamcı belediye olursa, o öğretmen kolay kolay laik, çağdaş eğitim verebilir mi 
     
     
     Amerikan Newsweek dergisi "Irak'a Atatürk gibi bir lider bulunmalı" diye yazmış. Öyle lider önce Amerikalıları oradan atar... 
Haldun Ertem 

     Afganistan, Irak, Suriye... Birleşik Amerikan Emirlikleri. 







</TEXT>
</DOC>
