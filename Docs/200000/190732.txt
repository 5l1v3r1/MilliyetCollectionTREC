<DOC>
<DOCNO> 190732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/soneko30.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros, 480. mağazasını Etiler'de açacak... 
</HEADLINE>
<TEXT>

     Migros, 480. mağazasını yarın Etiler Nispetiye'de açacak. 
     Migros'tan yapılan açıklamaya göre, Etiler bölgesindeki ilk Migros olacak mağaza, MM formatında 2 bin 250 metrekarelik net satış alanında modern çizgilerle tasarlandı. 
     Nispetiye caddesinde Etiler, Levent, Ulus'un buluşma noktasında yer alan mağazada, Akdeniz yeşillikleri ve egzotik meyveler ile 20'den fazla ekmek çeşidinin bulunduğu Divan Migros, ayrıca meze, balık ve kozmetik reyonu yer alıyor. Gourme reyonunda da her türlü peynir çeşidi müşterilerin beğenisine sunuluyor. 
     Bu arada, Migros'un bu yıl ''haftada bir mağaza'' açma hedefine emin adımlarla ilerlediği belirtildi. Geçen hafta 3 günde 5 mağaza açan Migros, yatırım ataklarına hızla devam ediyor. 
     Migros, bu yılın başından beri 23 Migros, 17 Şok, 9 Ramstore yeni mağazası açarak 176 Migros, 273 Şok ve 31 Ramstore ile satış alanını ve mağazalarını artırdı. 
     Güney'de ve Marmara'da açılacak Migros'lar ile yurtiçi ve yurtdışı toplam 500 mağaza hedefine yaklaşıyor. 
     Yıl başından beri yurtiçinde çoğunluğu MMM, MM olarak büyük mağazalar ve yurtdışında 9 Ramstore açan Migros, bu hafta açacağı mağazalarla 2003 yılı başından beri 49 yeni mağaza açmış olacak. Yeni açılan mağazalarla birlikte yurtiçi ve yurtdışı dahil 387 bin 935 metrekare net satış alanına ulaşan Migros, farklılaşan mağaza tasarımı ile gün geçtikçe daha geniş kitlelere hitap eder duruma geliyor. 
     
</TEXT>
</DOC>
