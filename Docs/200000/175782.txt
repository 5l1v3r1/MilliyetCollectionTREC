<DOC>
<DOCNO> 175782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sontur27.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa Valiliğinden sıcak hava uyarısı... 
</HEADLINE>
<TEXT>

     Bursa Valiliği, yarından itibaren yurdu etkisi altına alması beklenen sıcak hava dalgası nedeniyle olası orman yangınlarına karşı tedbirlerin artırıldığını bildirdi. 
     Bursa Valiliği'nden yapılan yazılı açıklamada, Orman Bölge Müdürlüğü'ne ait yangın gözetleme kuleleri, yangına ilk müdahale ekipleri, itfaiye araçları ve bu birimlerde çalışanların 24 saat görev yapacağı kaydedildi. 
     Sıcak hava dalgası etkisini kaybedinceye kadar, ormancılık çalışmalarının askıya alındığı ve sadece yangınların önlenmesine öncelik verildiğinin ifade edildiği açıklamada, gözetleme kulelerinin olmadığı kritik bölgelerde araçlar ve motorize ekiplerle kontrollerin yapılacağı belirtildi. 
     Bu konuda, yetkililer ve halkın telefon ve camilerden yapılan anonslarla uyarılacağı bildirildi. 
     
</TEXT>
</DOC>
