<DOC>
<DOCNO> 156180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/soneko33.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'ya en çok tekstil ürünleri satıyoruz 
</HEADLINE>
<TEXT>

     İtalya Başbakanı Silvio Berlusconi'nin ziyaretiyle Türkiye-İtalya ekonomi ilişkileri ön plana çıkarken, bu ülke, Türkiye'nin en büyük ticaret partnerlerinden biri olma özelliğini taşıyor. 
     İtalya'ya geçen yıl 2 milyar 237 milyon 366 bin dolar tutarında ihracat yapılırken, bu ülkeden 4 milyar 101 milyon 790 bin dolar tutarında ithalat gerçekleştirildi. 
     Bu yılın Ocak-Mart döneminde ise ihracat 699 milyon 432 bin dolar olurken, ithalat 1 milyar 69 milyon 622 bin doları buldu. 
     Türkiye'nin İtalya'ya yaptığı ihracatta taşıt, tekstil ürünleri, hazır giyim-konfeksiyon sektörü önde gelen sektörler arasında yer alıyor. 
     
     RAKAMLARLA İTALYA 
     İtalya'ya ilişki bilgilere bakıldığında da, 2000 yılı verilerine göre 57.5 milyon nüfusa sahip olan İtalya'nın Gayri Safi Yurt İçi Hasılası GSYİH , 1 trilyon 49 milyar 182 milyon dolar, kişi başına GSYİH ise 18 bin 237 doları buluyor. 
     İtalya'nın ihracatı 238 milyar 262 milyon dolar, ithalatı ise 236 milyar 624 milyon dolar. 
     Para birimi liret olan İtalya'da, enflasyon ise yüzde 2.8 düzeyinde bulunuyor. 
     
</TEXT>
</DOC>
