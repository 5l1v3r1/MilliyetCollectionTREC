<DOC>
<DOCNO> 179938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/spor/spo04.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalpler Ege'de kaldı 
</HEADLINE>
<TEXT>

   Trabzonspor'un 20 yaşındaki yıldız adayı İbrahim Ege, Akçaabat Sebatspor maçındaki futboluyla tüm camiadan tam puan aldı, "Yakında çok daha iyi olacağım" dedi 
      
   Aybaba'nın gözdesi 
   SAMET Aybaba'nın sürpriz bir şekilde Akçaabat Sebatspor maçında forma verdiği İbrahim Ege, performansıyla herkesin beğenisini kazandı. Maç sonrasında Aybaba'nın "Bundan sonra İbrahim Ege gibi koşan, mücadele eden futbolcular, forma giyecek" sözlerinin onur verici olduğunu söyleyen 20 yaşındaki yıldız adayı, "Hocamın güvenini boşa çıkarmadım" diye konuştu. 
   
   "Devamı gelecek" 
   ERKEN bir dönemde forma bulacağını bildiğini söyleyen İbrahim Ege, çıkışını sürdürmeyi hedeflediğini de açıkladı. Genç oyuncu şunları söyledi "Trabzonspor forması altında ilk kez resmi bir maç oynadım. Avni Aker Stadı'nda büyük bir taraftar kitlesinin önüne çıktım. İlk maçım olduğu için kendi performansımı beğenmedim. Daha iyi olmak zorundayım." 
   
   Aybaba, İspanya'da    TRABZONSPOR Teknik Direktörü Samet Aybaba dün İspanya'da, UEFA Kupası 1. turunda karşılaşacakları Villarreal'in Real Madrid ile 1-1 berabere kaldığı lig maçını izledi. İspanyol ekibini büyüteç altına alan Samet Aybaba, "Bu tur bizim için kritik bir viraj özelliği taşıyor" diye konuştu. 
   TECRÜBELİ teknik adam, Villarreal'i bir kez daha izlemeyi hedeflediğini de açıkladı. Samet Aybaba, "Zor bir eşleşme. Ancak kazanmak için elimizden geleni yapacağız. Saha içindeki mücadele kadar, öncesinde iyi hazırlanmak da önemli. Hedefim rakibimizi daha iyi tanımak" dedi. 
   
   
</TEXT>
</DOC>
