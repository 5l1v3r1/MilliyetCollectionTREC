<DOC>
<DOCNO> 197273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/soneko03.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MB'nin resmi rezerv varlıkları 969 milyon dolar azaldı 
</HEADLINE>
<TEXT>

     Merkez Bankası'nın resmi rezerv varlıkları, Ekim sonu itibariyle bir önceki aya göre 969 milyon dolar azalış gösterdi. Banka'nın resmi rezerv varlıkları Ekim ayında 969 milyon dolar azalarak 34 milyar 380 milyon dolar düzeyine indi. 
     Merkez Bankası'nın resmi rezerv varlıkları, 30 Eylül itibariyle 35 milyar 349 milyon dolar düzeyinde idi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 31 Ekim itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 32 milyar 515 milyon dolarını döviz varlıkları konvertible dövizler , 162 milyon dolarını IMF rezerv pozisyonu, 252 milyon dolarını SDR, 1 milyar 451 milyon dolarını da altın oluşturdu. 
     Banka'nın 30 Eylül'de döviz varlıkları konvertible dövizler 33 milyar 718 milyon dolar, IMF pozisyonu 159 milyon dolar, SDR'ler 50 milyon dolar, altın da 1 milyar 422 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Ekim sonu itibariyle, 23 milyar 380 milyon doları anapara, 6 milyar 831 milyon doları da faiz olmak üzere, toplam 30 milyar 211 milyon dolar çıkış olduğu görülüyor. 
     31 Ekim itibarıyla bir önceki aya göre şarta bağlı döviz yükümlülüklerinin toplamı, 476 milyon dolar artarak 15 milyar 73 milyon dolardan 15 milyar 549 milyon dolara çıktı. 
     
</TEXT>
</DOC>
