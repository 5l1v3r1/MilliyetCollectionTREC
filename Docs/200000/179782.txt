<DOC>
<DOCNO> 179782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/soneko21.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da euro krizi... 
</HEADLINE>
<TEXT>

     Fransa Maliye ve Ekonomi Bakanlığı, 2003 yılı için bütçe açığının Gayri Safi Milli Hasıla'ya GSMH oranının yüzde 4'ü bulacağını açıkladı. 
     Maliye ve Ekonomi Bakanlığı'ndan yapılan açımlamada, ''ekonomideki durgunluk, vergi gelirlerindeki azalma ve sosyal güvenlik sistemindeki açıkların'' artması, bütçe açığındaki büyümenin en önemli nedeni olarak gösterildi. 
     Yılbaşında, ekonomik büyüme hızının yüzde 2.5 olarak hedeflenmesine rağmen, bu oranın önce yüzde 1.3'e, daha sonra da yüzde 0.8'e kadar çekildiği bildirildi. 
     Fransız basında bugün çıkan haberlerde ise AB ülkelerinde Euro para birimine geçmek için, bütçe açıklarının yüzde 3'ü aşmaması yolunda koyduğu kesin kritere atıfta bulunuldu ve Fransa Başkanı Jean-Pierre Raffarin'ın, bu yıl AB Komisyonu ile önemli ölçüde başının derde gireceğine dikkat çekildi. 
     AB içinde, Euro kriterlerine uyulmaması konusunda en kötü örnek olarak Fransa gösteriliyor. 
     Fransa'nın ''istikrar paktı'' olarak bilenen Euro kriterlerinde esneklik yapılması yolundaki üstü kapalı mesajları, AB Komisyonu'nun sert tepkisine yol açıyor. 
     AB Komisyonu, Ekim ayına kadar bütçe açıklarının yüzde 3'e düşürülmesi konusunda Fransa'ya sert bir uyarıda bulunmuştu. 
     
</TEXT>
</DOC>
