<DOC>
<DOCNO> 158323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur19.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab Erener ''Rakibim t.A.T.u.. '' 
</HEADLINE>
<TEXT>

     Letonya'nın Başkenti Riga'da cumartesi gecesi 48'incisi yapılacak Eurovision Şarkı Yarışması'nda Türkiye'yi temsil edecek olan Sertab Erener, bir çok TV kanalının röportajına katılırken, başarılı olacağına inandığını söyledi. 
     Türkiye'yi İngilizce Everyway That I Can' isimli şarkısı ile temsil edecek Erener, Riga'daki basın toplantısından önce salonu dolduran çok sayıdaki gazeteciye Japon Usulü' selam verdi. 
     Basın toplantısında kendisine en büyük rakip olarak, Rus lezbiyen 2 sanatçının oluşturduğu t.A.T.u Grubu'nu gördüğünü söyleyen Erener'e vokalistlik yaparak eşlik edecek 4 kızdan 3'ünün Alman olması nedeniyle Alman TV kanalları Türk sanatçıya özel ilgi gösterdi. 
     Alman Devlet Televizyonu ARD, Sertab Erener ile özel röportaj yaparken, çok sayıda Fanclub' hayranı olduğunu vurguladı. Bu hayranlardan Klaus Berg, Sertab Erener'in bugüne kadar çıkardığı bütün CD'leri dinlediğini belirtirken, Türk sanatçının yanına üzerinde Türk bayrağı bulunan tişörtle geldi. Erener ile tanışan Berg, "Eurovision'a katılacak bütün parçaları dinledim. Sertab'tan daha iyisi yok'' dedi. 

     
</TEXT>
</DOC>
