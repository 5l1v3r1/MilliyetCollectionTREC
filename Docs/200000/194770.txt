<DOC>
<DOCNO> 194770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sondun33.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen "Türkiye alışveriş beklemesin" 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen, ''Avrupa Komisyonu'nun Türkiye'ye net mesajının, Kıbrıs sorununun çözümüne yeni ivme kazandıracağını'' savunarak, Türkiye'nin AB üyeliği ile Kıbrıs konusu arasında bir ''alışveriş beklememesi'' gerektiğini söyledi. 
     Rum Alithia gazetesine göre, Verheugen, Rum Radyo Kurumu'na RİK verdiği demeçte, ''herkesin Avrupa Komisyonu'nun mesajını anladığını ve bu şekilde Kıbrıs sorununun çözüm çabalarının takviyesine güçlü bir teşvik sunulduğunu'' söyledi. 
     ''Türkiye'de çoğu kesimler bir tür alışveriş olduğuna inanıyor. Yani Kıbrıs'ta veriyorlar, AB üyeliği veya en azından müzakere tarihi alıyorlar'' diyen Verheugen, ''al-ver'' şeklinde her türlü yaklaşımı reddettiklerini belirtti. 
     
</TEXT>
</DOC>
