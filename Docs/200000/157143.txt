<DOC>
<DOCNO> 157143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur10.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalçınbayır'ın dünürü trafik kazasında öldü... 
</HEADLINE>
<TEXT>

     AK Parti Bursa Milletvekili Ertuğrul Yalçınbayır'ın dünürü Mehmet Erdal Gençer, trafik kazasında hayatını kaybetti. 
     İzmir Karayolu Orhaneli Kavşağı'nda dün gece 03.00 sıralarında meydana gelen trafik kazasında, kırmızı ışıkta durmayan Uğur Evkuran'ın kullandığı 16 GZ 337 plakalı kamyonet, şehir merkezinden İzmir yönüne gitmekte olan Mehmet Erdal Gençer yönetimindeki 34 BBG 28 plakalı otomobile çarptı. 
     Ertuğrul Yalçınbayır'ın oğlu Selçuk Yalçınbayır'ın kayınpederi olan Mehmet Erdal Gençer 47 ağır yaralı olarak kaldırıldığı Uludağ Üniversitesi Tıp Fakültesi Hastanesi'nde kurtarılamadı. 
     Kırmızı ışıkta geçen kamyonet sürücüsü, İhsaniye Polis Merkezi ekiplerince gözaltına alındı. 
     Bu arada, dünürünün trafik kazasında hayatını kaybettiği haberini alan Yalçınbayır'ın, Antalya'daki parti toplantısını yarıda bırakarak Bursa'ya hareket ettiği öğrenildi. 
     Gençer'in cenazesinin yarın toprağa verileceği belirtilirken, Cumhuriyet Savcılığı da kazayla ilgili soruşturma başlattı. 
     
</TEXT>
</DOC>
