<DOC>
<DOCNO> 162819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sontur40.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Türkiye'de asker ayrı hükümet ayrı değildir" 
</HEADLINE>
<TEXT>

     Başbakan Yardımcısı ve Dışişleri Bakanı Abdullah Gül, Avrupa Konseyi İnsan Hakları Komiseri Alvaro-Gil Robles ile görüştü. 
     Avrupa Birliği Genel Sekreterliği'nde ABGS yarım saat süren görüşmenin ardından gazetecilerin gündeme ilişkin sorularını yanıtlayan Gül, ''Askerin, Yunanistan'ın Türk uçaklarının Ege'de hava ihlali yaptığı iddialarına yönelik tepki vermediği gerekçesiyle hükümeti eleştirdiği'' haberlerinin hatırlatılması üzerine şunları söyledi 
     ''Okumadım, duymadım. Gelmedi bize. Türkiye'de asker ayrıdır, Genelkurmay ayrıdır, hükümet ayrıdır diye bir şey söz konusu değildir. Bu tip eleştirilere doğru şeyleri söyleyecek olan hükümet tarafıdır.'' Gül, ''Ulusal Programa ilişkin kamu kurumlarıyla yaşanan koordinasyon sorununun aşılıp aşılmadığının'' sorulması üzerine de ''Hepsi aşıldı'' diye yanıt verdi. 
     ''Ulusal Program bitmek üzeredir'' diyen Gül, ilk taslağı pazartesi günü kendisinin göreceğini, ardından ilgili bakanlara dağıtacağını ve görüşlerini aldıktan sonra da programın son halini alacağını söyledi. 
     
</TEXT>
</DOC>
