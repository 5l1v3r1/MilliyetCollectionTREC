<DOC>
<DOCNO> 182966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sonspo26.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega kararı yarın belli oluyor... 
</HEADLINE>
<TEXT>

     Fenerbahçe'den sorunlu bir şekilde ayrıldıktan sonra, kulüple FIFA'lık olan Arjantinli futbolcu Ariel Ortega'nın durumu yarın açıklığa kavuşacak. 
     Spor Tahkim Mahkemesi CAS yarın yapacağı duruşmada, tarafları dinleyerek, FIFA'nın daha önce 11 milyon dolar para ve bir süre futbol oynamama cezası verdiği Arjantinli futbolcu konusundaki kesin kararını verecek. 
     Konunun açıklığa kavuşması için uzun süredir adeta hukuk savaşı veren Fenerbahçe Kulübü'nü, Lozan'da düzenlenecek toplantıda kulübün yerli ve yabancı avukatlarının temsil edeceği bildirildi. 
     Fenerbahçe Kulübü Başkanı Aziz Yıldırım, Asbaşkan Mahmut Uslu ve kulüp avukatları bir süre önce, yıldız futbolcuyu geri almak isteyen eski kulübü River Plateli yöneticiler ile Ortega konusunda çözüm yolu aramıştı. 
     Sorunun çözümlenebilmesi için zamana ihtiyaç olduğu görüşünde fikir birliğine varılan toplantıda, 11 Eylül'de yapılması gereken CAS duruşmanın 18 Eylül'de yarın gerçekleştirilmesine karar verilmişti. 
     
</TEXT>
</DOC>
