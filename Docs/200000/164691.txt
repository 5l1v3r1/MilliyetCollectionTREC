<DOC>
<DOCNO> 164691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/spor/ydilmen.html </URL>
<DATE> 2003/06/22/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Herşeyin bedeli var 
</HEADLINE>
<TEXT>

     İlk yarıda daha fazla efor sarfeden Kamerun'u bu kez biz kendi silahlarıyla vurduk. Rakip sahada biz prese başladık, Kamerun defansını hataya zorladık. Ve topu da çok çabuk kazandık. İkinci yarının hemen hemen tamamında roller değişmiş, oyunun hakimiyeti bize geçmişti. 2-3 tane net pozisyon bulduk. Pas yaptık, şut attık, topu kenarlara taşıdık. Oyunu tamamen inisiyatifimizde tuttuk. Ancak son dakikada herşeyin bir bedeli var diyoruz ya Servet'in yaptığı gereksiz penaltı yenilgiyi getirdi. Servet'in topla fazla oynamasının dışında, golün başlangıncı da biz hücumdayken Hüseyin'in kaptırdığı topla başladı. Genel olarak takımımızda ümit takımdan gelen çok oyuncu bulunmasına rağmen biz bu turnuvanın en iyi takımlarından biri olduğumuzu gösterdik. İkinci yarıdaki iyi oyunumuzun baş mimarları Ergün ve Selçuk'tu. Tuncay'ın da son on dakikaya kadar müthiş temposu, delici deparları, atletik Kamerun takımının defansını hataya zorladı, pozisyonlar doğmasını sağladı. 
     Sonuç ne olursa olsun bu tür turnuvalarda genç oyuncuları kullanarak tecrübe kazanmalarını sağlamamız lazım. Böyle devam Şenol hoca. 
     
     
     

</TEXT>
</DOC>
