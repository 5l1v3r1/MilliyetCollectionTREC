<DOC>
<DOCNO> 172670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/magazin/mag01.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
1500 kadın içinde Belma yok 
</HEADLINE>
<TEXT>

   'Playboy' namıyla anılan Murat Cevahir, BBG'nin Belma'sının "Bana mesaj gönderiyor" iddiası üzerine 'enteresan' sözler sarf etti 
      YAŞAR ÇAKMAK 
   
   SON 'Biri Bizi Gözetliyor'un BBG favorisi ve 'Orada Neler Oluyor'un ONO birincisi 05 Belma, Aktüel'de yayımlanan söyleşisinde, playboyların da peşinde olduğunu açıkladı. Ancak Belma'nın "Mesela Cevahir Holding'in veliahtı Murat Cevahir de bana mesaj gönderenlerden biri" demesi 'playboy'u kızdırdı. 
   ÇEŞME'DE tatil yapan Cevahir, '05 Belma'yı tanımadığını, ilişki kurmak istediği kadınlara mesaj göndermek gibi bir alışkanlığı olmadığını söyledi. Cevahir şöyle konuştu "Adını ilk kez duyuyorum. Mesaj göndermişsem kanıtını ortaya koysun, koyamazsa adımı kullandığı için onu mahkemeye vereceğim." 
   MANKEN Aylin Arasıl'la 9 aydır sorunsuz giden bir ilişkisi olduğunu belirten Cevahir, sözlerini şöyle sürdürdü "Hayatıma bugüne kadar 1500 kadın girdi. O kadınları bugün benimle yarın seninle, bir başka gün de yakın arkadaşının kolunda görürsün. Bu piyasadaki kadınların hepsi böyle. Ama Aylin'de ben böyle bir şey görmedim." 
   MURAT Cevahir sözlerine iddialı devam etti "Yıllardır bu lemin içindeyim ama hiçbir kadının ayağına gitmedim. Beğendiğim biri olunca yanımdaki adamlarımı gönderirim. Onlar altyapıyı oluşturur, gelir, tanışırız. Zaten çoğunlukla kadınlar beni arar." 
   
   
</TEXT>
</DOC>
