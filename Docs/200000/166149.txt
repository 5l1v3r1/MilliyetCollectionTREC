<DOC>
<DOCNO> 166149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yasam/ayas.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğin babası sanal dünyadan... 
</HEADLINE>
<TEXT>
İnternetten hamile kaldı 
Bir internet sitesine 750 sterlin karşılığında kayıt olan İngiliz kadın, 3 bağışçının arasından seçim yaparak satın aldığı spermle temmuzda bebek sahibi olacak. 16 çift de sırada 
     NEVSAL ELEVLİ Londra 

     Kimlikleri gizli tutuluyor 
     İNGİLTERE’DE ilk kez, internet aracılığıyla satın aldığı spermle hamile kalan bir kadın yakında bebeğini dünyaya getirecek. Tartışmalara yol açan "www.mannotincluded.com" internet sitesine başvurup sperm satın alan, kimlikleri gizli tutulan evli çiftin temmuz sonunda bebeklerinin olacağı bildirildi. Aynı siteden sperm satın alan 16 çiftin de bebeklerinin gelecek aylarda doğacağı belirtildi. 
     
     Anında müşteriye ulaşıyor 
     İNTERNET kanalıyla sperm bulan çiftlerin kayıt ücreti olarak 750 sterlin 1 milyar 777 milyon ödedikleri, kendileri için belirlenen 3 sperm bağışçısının verilerine bakmak ve birini seçmek için siteye her girişlerinde 80 sterlin tahsil edildiği belirtildi. Kadının yumurtlama döneminin yakından takip edildiğini belirten site sözcüsü, spermin bağışçıdan alınıp anında müşteriye ulaştırıldığını ifade etti. 
     
Kadınlar da satışa çıkarıyor      İnternetteki "Man not included" adlı site geçen yıl John Gonzales tarafından kurulmuş ve özellikle homoseksüel ve lezbiyen çiftlerin çocuk sahibi olmasına yardımcı olunması hedeflenmişti. Açıklama yapan site sözcüsü, halen yaklaşık 3000 erkek bağışçının internet sitesiyle çalıştığını, 2000 kadının da yumurta bağışında bulunabildiğini söyledi. Yapılan açıklamada ayrıca her bir sperm ya da yumurta bağışı için bağışçıların 50 ile 100 sterlin arasında ücret aldıkları da bildirildi. 
     

</TEXT>
</DOC>
