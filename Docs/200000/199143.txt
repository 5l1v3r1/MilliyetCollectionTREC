<DOC>
<DOCNO> 199143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/guncel/gun03.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacının köylüsü dertli 
</HEADLINE>
<TEXT>
   'Bizi Hizbullah'la anmayın' 
      RAMAZAN YAVUZ Bingöl DHA 
   
   Adını faili meçhul cinayetlerle duyuran ve son olarak İstanbul'daki saldırılarla gündeme gelen terör örgütü Hizbullah'ın kurucularından önemli kişilerin memleketi Bingöl'ün Yamaç köyü sakinleri, artık Hizbullah'la birlikte anılmak istemediklerini söyledi. Bingöl'e 25 kilometre mesafedeki 100 haneli köyün sakinleri, bu örgütün köyleriyle bir bağlantısının bulunmadığını belirtti. Diyarbakır ve çevre il ve ilçelerde yaklaşık 20 bin Yamaçlının yaşadığını kaydeden Muhtar Necmettin Elelçi de şunları söyledi "Köyde oturan hemen hemen tüm ailelerin soyadlarının önünde 'El' kelimesi var. Burda her partiye oy çıkar. Gökhan Elaltuntaş'ın küçük fotoğraf ailesi bu köyden olmasına rağmen, o hiç bu köyü görmedi. Elaltunkara ve Elaltunterin'den bazı aileler var. Ancak Elaltuntaş ailesinden kimse yok. Köylülerin aklı öyle siyasi şeylere pek ermez. Herkes işinde gücünde." 
   
   
   
</TEXT>
</DOC>
