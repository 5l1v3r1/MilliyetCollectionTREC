<DOC>
<DOCNO> 157834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/soneko30.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 121 puanlık artışla tamamladı... 
</HEADLINE>
<TEXT>

     İMKB Bileşik Endeksi, 2. seansta 166.66 puan artarak 10,427.00 puandan kapandı. 
     Hisse senetleri, ikinci seansta ortalama yüzde 1.62 oranında değer kazandı. 
     İlk seanstaki 45.91 puanlık düşüş dikkate alındığında, borsa endeksi günün tamamında 120.75 puan arttı. Hisse senetlerindeki günlük artış ise yüzde 1.17 oldu. 
     Seansa 1.73 puan kayıpla 10,258.61 puandan başlayan endeks, ilk yarıyı 100.13 puan artışla 10,360.47 puandan geçti. Endeks, seans içinde en düşük 10,249.43 puana gerilerken, en yüksek seviye olarak kapanış değeri olan 10,427.00 puana ulaştı. 
     Kapanışta mali endeks 202.27 puan artışla 12,186.76 puana, sanayi endeksi 186.52 puan artışla 10,029.59 puana ve hizmetler endeksi 31.08 puan artışla 6,711.39 puana yükseldi. 
     Böylece ilk seansa göre mali grup hisseler ortalama yüzde 1.69, sanayi grubu hisseler ortalama yüzde 1.72, hizmetler grubu hisseler ortalama yüzde 0.47 oranında değer kazandı. 
     2. seansta işlem gören toplam 295 hisse senedinden 167'si değer kazandı, 68'i değer yitirdi, 6088'ının fiyatında değişiklik olmadı. 
     Seansta, 214 trilyon 838 milyar 14 milyon liralık işlem hacmi kaydedildi. İki seanstaki toplam işlem hacmi 303 trilyon 591 milyar 764 milyon lira olarak gerçekleşti. 
     2. seansta İhlas Holding, Doğan Holding, Hürriyet, İş Bankası C ve Tüpraş, en yoğun işlem gören hisse senetleri olarak belirlendi. 
     
     BEŞİKTAŞ HİSSELERİ 2. SEANSTA DÜŞTÜ 

     Son günlerin flaş kağıdı Beşiktaş A.Ş. hisseleri, 2. Seans'ta yüzde 2.78 değer kaybetti. 
     Beşiktaş Futbol Yatırımları Sanayi ve Ticaret A.Ş. hisseleri, 27 bin liradan 26 bin 250 liraya geriledi. Bu düşüşe rağmen 1. Seans'taki yüzde 10.20 değer artışı dikkate alındığında, şirket hisselerindeki prim miktarı yüzde 7.14 olarak hesaplandı. 
     Galatasaray Sportif Sınai ve Ticari Yatırımlar A.Ş. hisseleri ise 2. Seans'ta değişmeyerek, günü 44 bin 250 liradan kapattı. Galatasaray A.Ş. hisseleri ilk seans yüzde 1.12 değer yitirmişti. 
     
</TEXT>
</DOC>
