<DOC>
<DOCNO> 193378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/guncel/gun90.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Ben Evleniyorum    Bu sene Star TV'de hasat iyi değil. Gemi teker teker terk ediliyor. Öykü Serter'in Atv'de başka bir yarışmaya göç edişinden anlıyoruz ki, bu sene Biri Bizi Gözetliyor olmayacak. Süper... 
   Bir de BBG'nin yeri doldurulsun diye "kazanana koca verilen" bir yarışma mevcut. Oradaki koca adaylarından biri, yarışma sonunda teslim edilecekleri gelinlerden hiçbirini beğenmeyerek "Yahu, bize güzel kızların katılacağı söylenmişti. Benim hayalimdeki kadın Pınar Altuğ gibiydi. Yandım, yandım " gibi bir şeyler söyleyerek feveran etti... 
   Soruyoruz kendisine Arkadaşım, son kararın mı bu Pınar Hanım gibi bir eş istiyorsun, istiyorsun da bi dur bakalım... 
   Villa camlarından atlayabilecek kadar çevik... Villa gitti ama belli mi olur Kameralara yakalanmayacak kadar zeki... Yakalanırsanız kız işinden olur. Ve en ufak bir şey için dizi yapımcısından izin alacak kadar da tuhaf mısın Biliyorsun kızcağız konuşma yasaklı... 
   Ha yok ben bu şekillere giremem diyorsan hiç boşuna hayal kurma. Doğru eve yallah... Hem n'oldu fizik değil de ruh güzelliğine Hiç, yalan dolan 
   işler işte... 
   
   No 13 Ev Tiplemeleri    1 Baba Evi... Üstüne yoktur. Ne kira, ne bir sürü fatura ne de çamaşır, yemek, ütü. Ekmek elden, su gölden ortamdır. Yaşanacak yerdir. Yeryüzündeki cennettir. Ta ki büyüyüp ihtiyaçlar artıp da ayrılınca ve bitmek bilmeyen faturalar aracılığıyla hayatla yüzleşince değeri anlaşılır. Şayet mümkünse hiç çıkmamakta fayda vardır... 
   2 Öğrenci Evi... Zor ama bir o kadar da zevklidir be O yaşlarda ABD olmadan "özgürlük ve demokrasi" yaşamanın tadına doyum olmaz. Hele bir de iş bulunmuş ve IMF konumundaki aile yardımı olmadan yaşanıyorsa mis... Bol geyik, bol eğlence, biraz pislik, az ders. Hayat yaşanası bir şeydir ve İclal Aydın çok net anlaşılır o evde. 4-5 seneden fazlası bayar atar... 
   3 Düğün Evi... Ayvanın sık sık hatırlandığı bir mekandır. Eksiği gediği hiç bitmez. "Koçum, acele etme, ben 10 yıllık evliyim, hala bitiremedim eksiği " kıdemli arkadaşlarınıza "Abi battım ben " diye dert yandığınızda en sık duyacağınız cümledir. Biraz rahatladığınızı sandığınızda doğan bebek ve artan masrafla birlikte Baba Evi'ne duyulan özlem daha da bir artar. Mecbur kalmadıkça girmemek gerekir... 
   4 BBG Evi... 100 gün diye girip 15 günde çıkma ihtimali olduğu için, kendini gösterme adına olmadık maymunluklar ivedilikle yapılır. Para kazanırken paranın alamayacağı şeyleri kaybedersiniz. "Fakir ama onurlu genç"lerin filmlerde kaldığı ülkelerde taliplisi çoktur. Girenin dostu olmaz, ona göre. Allah kimseyi düşürmesin .. 
   5 Ben Evleniyorun Evi... Tekin yer değildir. Hayal gücü son derece geniş insanların girdiği bir evdir. Kızlar, Brad Pitt, Beckham, İlhan Mansız Erkekler ise Eva Herzigova, Britney Spears ya da Pınar Altuğ gelecek diye hayal kurup yarışmaya katılırlar. Saatler yüz yüze karşılaşmayı gösterdiğinde hayaller suya düşer. Karşılıklı beğenmeyişler içerisinde işin içinden çıkılmaz hal alır. Evlilik kurumu bir darbe daha yer. Uzak durmak en hayırlısıdır... 
   
   Nevada araştırmaları    Nevada'da yapılan bir araştırmaya göre Arizona'daki erkek çocuklarının 90'ının 10 yaşına kadar misafirliklerde kolonya kafasına dökülürken bu rakam Türkiye'de 99'lara kadar çıkıyor. Fakat rakamlar çok klişe olduğu için bu araştırma pek de inandırıcı bulunmamış... 
   
   Amacımız kesinlikle dikiz değildi .. 
   Jonas Binocul Dürbünün Mucidi 
   
   Çok Püskürtmemeli 
   "Duş almak insanı köfte gibi yapıyor..." 
</TEXT>
</DOC>
