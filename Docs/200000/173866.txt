<DOC>
<DOCNO> 173866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/spor/bbas.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada şok prova 68-88 
</HEADLINE>
<TEXT>

   Avrupa Basketbol Şampiyonası öncesi İtalya'da ilk sınavına çıkan Ay-Yıldızlı ekibimiz Litvanya önünde tutunamadı. Kötü bir oyun ortaya koydu, güçlü rakibine 20 sayı farkla mağlup oldu 
      İSMET BADEM 

   
   Dört eksik 
   İSVEÇ'TE yapılacak Avrupa Basketbol Şampiyonası'na İtalya'da hazırlanan milli takımımız Bormio'da yapılan özel dörtlü turnuvanın ilk maçında Litvanya'ya farklı yenildi. Litvanya karşısında Kerem Tunçeri, Mirsad, Hüseyin ve Alper'den yoksun kadrosuyla mücadele eden Ay - Yıldızlı ekibimiz tutuk bir oyun ortaya koydu. Savunmada büyük hatalar yapan, hücumda istediği verimi sağlayamayan millilerimiz ilk periyodu 26 - 18, devreyi ise 48 - 36 geride kapadı. 
   
   Rakip İsveç 
   MİLLİ takımımız kötü oyununu ikinci yarıda da sürdürdü. Özellikle Macijuaskas'ı tutmakta zorlanan Ay-Yıldızlı ekibimiz üçüncü periyodu 69-55 yenik bitirdi. Son çeyrekte üstünlüğünü sürdüren Litvanya farkı daha da açtı ve 88-68'lik skorla salondan galip ayrılan taraf oldu. Bu arada aslına uygun olmayan Türk Bayrağı'nın salona asılması nedeniyle Türk ve İtalyan yetkililer arasında polemik yaşandı. Daha sonra menajer Doğan Hakyemez uygun ölçülerdeki Türk bayrağını salona astırdı. Milli Takımımız turnuvadaki ikinci maçını bugün TSİ 18.30'da İsveç ile oynayacak. 
   
   İstatistik    TÜRKİYE OYUNCU TS 2S 3S SA R Hidayet 13 4 14 0 3 5 8 5 Hakan 3 0 1 1 1 1 2 - Kerem 7 3 8 1 2 - 1 İbrahim 12 5 6 2 3 - 4 Kaya 14 4 9 - 6 6 6 Mehmet 5 2 9 1 2 - 4 Haluk 3 1 3 1 3 - 1 Ömer - 0 2 0 1 - 1 Ender - 0 2 0 1 - 2 Serkan 11 3 6 2 4 3 4 1 Fatih - - - - - TOPLAM 68 23 60 7 18 15 20 25 
   
   LİTVANYA OYUNCU TS 2S 3S SA R Lepinaitis 6 2 4 2 2 - - M.Zukauskas 3 1 4 1 3 - 4 Macijauskas 22 7 9 3 4 5 5 2 Stombergas 11 4 8 1 4 2 2 4 Sıskauskas 11 3 7 1 4 4 4 3 Zavackas 2 1 2 - - 2 Slanina 15 6 10 2 4 1 1 - E.Zukauskas 6 3 6 - - 7 Lavrinovic 4 1 4 0 2 2 2 10 Maskoliunas 6 2 3 2 3 - 3 Salenga 2 1 4 0 2 - 1 TOPLAM 88 31 61 12 28 14 14 36 
   
   1.PERİYOT 26 - 18 Litvanya , 2.PERİYOT 48 - 36 Litvanya , 3.PERİYOT 69 - 55 Litvanya , MAÇ SKORU 88 - 68 Litvanya 
   HAKEMLER Reatto, Bormoni İtalya 
   
   Mirsad'a nazar değdi    A Milli Basketbol Takımı'nın as oyuncularından Mirsad Türkcan'ın, Rusya'ya geçtiği sağlık kontrolünde karaciğer enzimlerinin yüksek çıkması panik yarattı. Yıldız oyuncunun tedavisine hemen başlanırken, dün Milano'ya geçen Mirsad'ın bir dizi tahlilden geçeceği açıklandı. Rusya'da tespit edilen yüksek değerlerde bir düşme olmuş ise milli oyuncu idmanlara başlayabilecek. Aksi taktirde Mirsad dinlendirilip, tedavisine devam edilecek. 
   
   Bayanlar toplanıyor    A Milli Bayan Basketbol Takımımız, 12 Ağustos'ta başlayacak Cumhuriyet'in 80. yıl kutlama turnuvasının hazırlıklarına bugün start verecek. Dört gün sürecek turnuvaya Avrupa bayan basketbolunun önde gelen ülkeleri Rusya, Slovakya, Almanya, Ukrayna ve Çek Cumhuriyeti katılacak. Coach Cem Akdağ, hedeflerinin zirveye çıkmak olduğunu söyledi. 
   
   Sıra gençlerde    GENÇ Milli bayan basketbolcularımız, Sırbistan-Karadağ'ın Kopaonik kentinde düzenlenecek 21. Avrupa Şampiyonası Elemeleri E Grubu maçları için dün akşam bu ülkeye gitti. 2004 nisan ayında yapılacak yarı finallere kalabilmek için grupta ilk üç mücadelesi verecek Genç Millilerimiz, bu akşam TSİ 19.30'da Yunanistan ile oynayacak. Grupta Sırbistan-Karadağ ile Lüksemburg da yer alıyor. 
   
   
</TEXT>
</DOC>
