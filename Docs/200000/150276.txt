<DOC>
<DOCNO> 150276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo46.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 1 - Beşiktaş 0 
</HEADLINE>
<TEXT>

     Stat Atatürk Hakemler Bülent Demirlek xxx, Erhan Sönmez xxx, Cengiz Akyüz xxx Diyarbakırspor Şenol xx, Ömer xxx, Ramazan xxx, Burhan xx, Celalettin xx, Hasan xx, Ergin xx, Evren xx, Deniz xx, Saffet xxx, Murat xx Beşiktaş Cordoba xx, Ali Eren xx, Ronaldo xx, Ahmet Yıldırım x, Zago xx, Kaan Dobra xx, Tayfur xx, Pancu xx, Giunti xx, İlhan Mansız xx, Ahmet Dursun xx Gol Dk. 30 Saffet Sarı kartlar Dk. 31 Ahmet Dursun, Dk. 40 Ronaldo Beşiktaş , Dk. 35 Burhan Diyarbakırspor . 
     Beşiktaş namağlup ünvanını Diyarbakır'da bıraktı. Birinci Süper Futbol Ligi erteleme maçında Diyarbakırspor, Beşiktaş'ı 1-0 mağlup etti. 
     1. dakikada Tayfur'un ceza sahası önünden topun gelişine vuruşunda meşin yuvarlak üsten auta çıktı. 
     6. dakikada Deniz'in ceza sahası dışından attığı şutta top az farkla auta gitti. 
     10. dakikada İlhan Mansız'ın kullandığı serbest vuruşta meşin yuvarlak farklı şekilde üsten auta çıktı. 
     20. dakikada Kaan Dobra'nın ceza alanındaki İlhan Mansız'a verdiği pasta kaleci Şenol, zamanında müdahale ederek, topu uzaklaştırdı. 
     24. dakikada Beşiktaş'ın kazandığı serbest vuruşu Giunti kullandı. Giunti'nin ceza sahasına yaptığı ortada İlhan Mansız dokunamayınca meşin yuvarlak auta çıktı. 
     30. dakikada Diyarbakırspor gole kavuştu. Bu dakikada Hasan'ın sağdan ceza sahasına yaptığı ortada Saffet'in kayarak vuruşunda meşin yuvarlak kaleci Cordoba'nın sağından filelerle buluştu 1-0 
     31. dakikada Beşiktaş'ın kullandığı köşe atışında topu eliyle filelere gönderen Ahmet Dursun sarı kart gördü. 
     35. dakikada Burhan, 40. dakikada da Ronaldo rakiplerine sert girince sarı kart gördüler. 
     Kalan dakikalarda gol olmayınca, maçın ilk yarısı Diyarbakırspor'un 1-0 üstünlüğüyle tamamlandı. 
     Beşiktaş ikinci yarıda da ilk yarıdaki silik ve etkisiz oyununu sürdürdü. Nouma, Yasin ve Tümer'in oyuna girmesine karşın siyah beyazlılar oyun kurmayı başaramadı. 
     Maçın son 10 dakikasında Diyarbakırspor'un geri çekilmesi ile oyun ceza sahasının içine yığıldı ancak Beşiktaş ciddi bir gol pozisyonu bile bulamadan maçtan yenik ayrıldı. 
     
     İkinci yarı 

     48. dakikada Diyarbakırspor'un kazandığı serbest vuruşu kullanan Murat'ın kale önüne ortaladığı topa, uygun durumdaki Ergin kafayı vurdu. Ancak meşin yuvarlak auta gitti. 
     49. dakikada Beşiktaşlı Ali Eren sarı kart gördü. 
     55. dakikada İlhan Mansız'ın yaklaşık 30 metreden attığı şutta, top üstten auta çıktı. 
     57. dakikada Beşiktaş'ta, Ahmet Dursun'un yerine Yasin x , Giunti'nin yerine de Nouma x oyuna dahil oldu. 
     58. dakikada Beşiktaş'ın kazandığı serbest vuruşu Kaan Dobra kullandı. Bu oyuncunun sert şutunda, kaleci Şenol güçlükle meşin yuvarlağı yumruklayarak kornere gönderdi. Köşe atışından gelen topa ceza alanı içinden İlhan Mansız'ın vuruşunda meşin yuvarlak savunma oyuncularına çarparak kornere çıktı. 
     68. dakikada Deniz'in pasında, Evren topa gelişine vurdu. Ancak top kaleci Cordoba'da kaldı. 
     71. dakikada Beşiktaş'ta, Ahmet Yıldırım'ın yerine Tümer x oyuna girdi. 
     76. dakikada Beşiktaş kalecisi Cordoba sarı kart gördü. 
     76. dakikada Diyarbakırspor mutlak bir golden oldu. Hasan'ın sağdan ortasında Saffet, topu Evren'in önüne bıraktı. Evren'in sert vuruşunda Ali Eren, kafayla kale çizgisi üzerinden topu dışarı çıkardı. 
     77. dakikada Diyarbakırspor'da, Saffet'in yerine Alper xx oyuna dahil oldu. 
     79. dakikada kaleciyle karşı karşıya kalan İlhan Mansız'ın vuruşunda, meşin yuvarlak kaleci Şenol'a çarparak taca çıktı. 
     80. dakikada Diyarbakırspor, Celalettin'in yerine Da Silva'yı x oyuna aldı. 
     Diyarbakırspor'dan 84. dakikada kaleci Şenol, 85. dakikada da Ergin sarı kart gördü. 
     87. dakikada Evren'in ceza alanı dışından attığı şutta, meşin yuvarlak üstten auta çıktı. 
     88. dakikada Diyarbakırspor'da, Murat'ın yerine Moura oyuna girdi. 
     Kalan dakikalarda Beşiktaş'ın çabaları gol getirmeyince, Diyarbakırspor maçı 1-0 kazandı. Böylece Beşiktaş, bu sezon ligdeki ilk yenilgisini almış oldu. 
     





</TEXT>
</DOC>
