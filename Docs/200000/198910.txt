<DOC>
<DOCNO> 198910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/guncel/gun00.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazdı, Vali doğruladı... 
</HEADLINE>
<TEXT>
   Levent'teki bombacı DNA'dan çıktı    HSBC'yi baharatçı vurdu 
   Dördüncü bombacı da DNA testiyle belirlendi. HSBC'nin intihar eylemcisi üç çocuk babası 47 yaşındaki İlyas Kuncak 
      ERDAL KILINÇ, MEHMET DEMİRKAYA İstanbul 
   
   HSBC Bankası'na intihar saldırısı düzenleyen kişinin de kimliği belli oldu. 4. teröristin baharatçılık işiyle uğraşan üç çocuk babası, 1956 doğumlu İlyas Kuncak olduğu, yapılan DNA testinin sonucunda kesinleşti. İstanbul Valisi Muammer Güler de dün yaptığı açıklamada dört eylemde de El Kaide bağlantısı olduğunu doğruladı. 
   Bağcılar'da işlettiği dükk nda örgüt üyesi olduğu öne sürülen damadı Abdülkadir Karakuş'la birlikte "umreye gidiyorum" diyerek evden çıkan ve bir daha kendisinden haber alınamayan Kuncak'ın, HSBC'deki saldırıyı gerçekleştirdiği tespit edildi. 
   
   Örgüt üyesi 
   Yanında çalışan işçisi Bekir Tufan üzerine aldığı telefon hattıyla örgüt elemanlarıyla görüşme yaptığı tespit edilen Kuncak'ın evinde sık sık örgüt üyeleriyle bir araya geldiği de öğrenildi. 
   Karısı ve çocuklarının önceki gün gözaltına alındığı Kuncak'ın, Karakuş tarafından örgüt üyelerine tanıştırıldığı elde edilen bilgiler arasında. Karakuş'un da patlamalardan önce yurtdışına çıktığı iddia edildi. 
   
   "Bilgiler kesin" 
   Vali Güler, dün Başbakan Recep Tayyip Erdoğan'ı Ankara'ya uğurlamak için gittiği Atatürk Havalimanı'nda yaptığı açıklamada, şunları söyledi 
   "İstanbul'daki terör olaylarında, intihar eylemlerini gerçekleştirenleri kesinlikle tespit ettik. 
   İngiliz Başkonsolosluğu'na yapılan saldırının Feridun Uğurlu tarafından yapıldığını daha önce ifade etmiştik. 
   HSBC'ye yapılan saldırıyı da İlyas Kuncak isimli, 1956 doğumlu, Ankara Dikmen nüfusuna kayıtlı bir teröristin gerçekleştirdiği DNA tespitleri sonucu belirlenmiştir. Böylece dört olayı da düzenleyenlerin kesin bilgileri ortaya çıkmıştır. 
   İkinci olayla birinci olay arasında direkt bağlantı olduğu ayrıca belirlenmiştir. Yurtdışı bağlantılarla ilgili çalışmalar sürdürülmektedir. Bu olayla ilgili olarak, şu ana kadar 21 kişi tutuklanmıştır. Halen de 16 kişi gözaltında. Ayrıca, 133 kişi ifadeleri alınmak ve bilgilerine başvurulmak üzere sorgulandı." 
   
   El Kaide bağlantısı 
   Güler, El Kaide bağlantısı konusunda da şu bilgileri verdi "Birinci ve ikinci olay arasındaki bağlantıyı da göz önünde tuttuk. Şu ana kadar Hizbullah'la ilgili herhangi bir bağlantıya ulaşılamadı. Birinci olaya karışanların ikinci olayda da yer aldığı tespit edilmiştir. 
   Bu iki olay arasındaki El Kaide bağlantısı, ikinci olayda da devam ediyor. Ancak kesin bir bilgi için bütün delilleri ele geçirmemiz lazım. Olaya karışanların bağlantıları için henüz kesin bir sonuca varılmamıştır. Çalışmalar halen sürüyor." 
   
   Şifa dağıtan bombacı...    ÖMER ERBİL İstanbul 
   Bağcılar'da baharatçı dükk nı bulunan intihar eylemcisi, şifalı otlardan ilaç da yapıyormuş... 
   Dördüncü bombacı İlyas Kuncak'ın Bağcılar Çiftlik Meydanı'nda baharat ve şifalı otlar sattığı ortaya çıktı. 
   Bağcılar Birlik Caddesi üzerindeki Hayat Baharat adlı dükk nın sahibi Kuncak, çevresinde sakin, kibar, içine kapanık, camiden işe, işten camiye giden biri kimliğiyle tanınıyor. 
   Şifalı otlardan ilaç yaptığı da söylenen Kuncak'ı esnaf, pek fazla tanımıyor. Baharatçı dükk nının yanındaki işyeri sahiplerinin bile tanımadığı Kuncak'ın dükk n önüne bile çıkmayan, sessiz, içine kapanık biri olduğu ifade edildi. İşyerinin mülk sahibi İsmail Keskin de şöyle konuştu "Dükk nı 1.5 yıl önce kiraya verdim. Ancak ben işyerimi Abdülkadir Karakuş'a verdim. Kahramanmaraşlı olduklarını söyledi. Kayınpederi dükk nın içindeki paravanın arkasından çıkmazdı. Kendisi de dükk nda bulunan Abdülkadir'i en son 1 ay önce gördüm. Umreye gideceğini söylemişti. Kiralarını hiç aksatmadan ödüyorlardı." 
   
   
   
</TEXT>
</DOC>
