<DOC>
<DOCNO> 150122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/yasam/yas07.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Baltalı saldırı kurbanı şeyh torunu çıktı... 
</HEADLINE>
<TEXT>

     ANTALYA DHA 

     Antalya'da sokak ortasında üç kardeş tarafından baltalı ve bıçaklı saldırı sonucu öldürülen Siirtli Mehmet Sıddık Aydın'ın, Nakşibendi şeyhlerinden El Hazi'nin torunu olduğu ortaya çıkarken, Emniyet Müdürü Mehmet Yazıcı, "Polis, saldırganlara karşılık verseydi, suçlu duruma düşerdi" dedi. İddiaya göre olaylar şöyle gelişti Batman'da 6 yıl önce askere giden Musa Alim'in nik hsız eşi Nazike Yanık, iki çocuğuyla İstanbul'a kaçtı. Alim, kayınpederiyle aynı tarikata mensup olan Aydın'dan yardım istedi. Kadını görüp şık olan Aydın, Yanık ve çocuklarını evine aldı. Yıllar sonra, bir TV programında Alim, Aydın ve Yanık karşılaştı. Aydın ve Yanık iki çocuğu babaları Alim'e verdi. Daha sonra çocuklarını görmek isteyen Yanık, Alim'i arayarak, Antalya'ya geleceğini söyledi. Alim, Batman'da oturan kardeşleri Murat, Cüneyt ve C. Alim'i çağırdı. Antalya'ya gelen Aydın'la Yanık, Alim ile randevulaştı. Alim randevuya üç kardeşini gönderdi. Üç kardeş, buluştukları Aydın'ı öldürdü. 
     


YAŞAM 


















</TEXT>
</DOC>
