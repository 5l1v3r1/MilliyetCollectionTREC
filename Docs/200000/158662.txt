<DOC>
<DOCNO> 158662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sondun07.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears, mini eteklerini satıyor... 
</HEADLINE>
<TEXT>

     Ünlü şarkıcı Britney Spears'ın sahnede giydiği mini etekleri, dar pantolonları, taytları kapanın elinde kalacak. Spears, aralarında sahne giysilerinin de yer aldığı 160 parçayı açık artırmayla satışa çıkardı. 
     Internetteki ''peoplenews'' sitesinin haberine göre, önümüzdeki günlerde Spears'ın ''Oops I did it Again'' klibinde giydiği kırmızı deri kıyafetle sokaktan biri geçerse kimse şaşırmayacak. 
     Spears'ın satışa çıkardığı gardrobundakileri alma şansına ve maliyetini kaldırabilecek paraya sahip bulunan hayranları arasında kıyasıya bir yarış yaşanacak. 
     Sahne kıyafetlerinin de aralarında bulunduğu gardrobunu satışa çıkaran Spears, parasını hayır işlerinde kullanılacak fona aktaracak. İmzalı poster, fotoğraf ve çocuklukta kullandığı eşyaları da satacak olan güzel yıldız, toplam 160 parçayı müzayedeye çıkardı. 
     Müzayedeye girecek parçalar arasında kırmızı deri giysinin yanında Spears'ın MTV Müzik Ödülleri töreninde giydiği yeşil bustiyer ile mini etek de bulunuyor. 
     Britney Spears'ın satışa sunulan giysilerini alacak olanları ise küçük bir problem bekliyor. İnce görüntüsü bir yana giysilerinin içine kendi de sığmayan ve genelde kıyafetlerini fermuarları açık olarak kullanan Spears'ın giysilerini ancak 10'lu yaşlardaki hayranları rahatlıkla taşıyabilecek. 
     Spears'ın gardrobu, ''gottahaveit'' adlı internet sitesinde 5 Haziran'a kadar ilgilenenleri bekliyor. 
     
</TEXT>
</DOC>
