<DOC>
<DOCNO> 181113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sontur22.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarap içen kadınlar daha çabuk mu hamile kalıyor.. 
</HEADLINE>
<TEXT>

     İstatistiklere göre, şarap içen kadınlar, bira içen ve hiç alkol içmeyenlere göre daha çabuk hamile kalıyor. 
     British Medical Journal dergisinde yayımlanan habere göre, Danimarkalı bilim adamları, hamile kalmak isteyen 30 bin kadının hamile kalma süresini, aldıkları alkolle karşılaştırdılar. 
     Araştırma başkanı Mette Juhl, katılımcıları bira, şarap, diğer alkollü içecekler ve içki içmeyenler olarak sınıflandırdıklarında, şarap içen kadınların en kısa sürede hamile kaldığının ortaya çıktığını söyledi. 
     Juhl, şarabın gebe kalma süresi üzerindeki etkisini henüz bilmediklerini belirterek, şarabın doğrudan değil, dolaylı bir etken de olabileceğine işaret etti. 
     
</TEXT>
</DOC>
