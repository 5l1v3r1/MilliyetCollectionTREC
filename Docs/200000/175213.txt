<DOC>
<DOCNO> 175213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sondun20.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da kadınların cinsel isteğini artıran iğne denendi 
</HEADLINE>
<TEXT>

     Almanya'da ilk kez, kadınların cinsel isteklerini artıran ''Kollajen'' iğnesinin denendiği bildirildi. 
     Bild gazetesi, ''Tatmin olamayan kadınlar için zevk iğnesi'' başlığıyla verdiği haberde, bir nevi ''Viagra'' olarak görülen iğnenin, kadınların cinsel organlarını uyararak, orgazm olmalarını sağladığını yazdı. 
     Almanya'da yaklaşık 10 milyon kadının orgazm olamadığına işaret edilen haberde, iğnenin bir kez yapıldığında etkisini yaklaşık 1 yıl boyunca gösterdiği ifade edildi. 
     İğneyi Almanya'da ilk kez 27 yaşındaki Christie adlı bir kadın üzerinde deneyen jinekolog Dr. Elmar Mauch 43 , alınan olumlu sonuca rağmen, ilacın uzun vadede etkisi konusunda şimdiden bir şey söylemenin mümkün olmadığını belirtti. 
     Mauch, ''Beklentilerimiz doğru çıkarsa, hastalarımıza hızlı bir şekilde yardımcı olabilecek olağanüstü bir yöntem bulmuş olacağız'' diye konuştu. 
     Christie ise ilacın etkisine alışmakta başlangıçta zorluk çektiğini, ancak yaklaşık 10 gün sonra cinsel ilişkiden çok daha fazla zevk aldığını ve rahatlıkla orgazm olabildiğini söyledi. 
     

     
</TEXT>
</DOC>
