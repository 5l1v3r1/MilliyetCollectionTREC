<DOC>
<DOCNO> 165252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/ekonomi/eko02.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılar Kriz yok 
</HEADLINE>
<TEXT>

İş Bankası Genel Müdürü Özince, krizden etkilenmiş bir sektörün temsilcisi olarak özgüveni artırmada kararlı olduğunu söyledi 
     EKONOMİ SERVİSİ 

     Türkiye Bankalar Birliği TBB Başkanı ve İş Bankası Genel Müdürü Ersin Özince, kriz söylemlerini doğru bulmadığını belirterek, "Krizden en önemli derecede etkilenmiş bir sektörün ve müessesenin yöneticisi olarak özgüvenimizi artırma konusunda kararlı olmamız gerektiğini düşünüyorum" dedi. 
     TBB'nin bebek ölümlerini azaltmaya yönelik olarak başlattığı "Türkiye'nin geleceği için çocuklara sağlıklı bir gelecek" kampanyasının tanıtımından önce soruları yanıtlayan Özince, "Kriz söylemlerini hiç iyi bulmuyorum, kişileri eleştirmek için söylemiyorum. Özellikle toplumda benim konumumdaki insanlara bu konuda ciddi görev ve sorumluluk düştüğünü düşünüyorum. 
     
     'Günün birinde işi bırakırsam' 
     Bir defasında sizler bana şöyle bir şey sormuştunuz Niçin h l iyi diyorsunuz Ben de şunu söylemiştim İş Bankası Genel Müdürü'nün ağzından sorun olacak, kriz olacak ifadesi alamazsınız Günün birinde bu işi bırakırsam, belki o zaman daha farklı bir şey yapabilirim" şeklinde konuştu. 
     TBB Yönetim Kurulu Üyesi ve Finansbank Genel Müdürü Onur Umut da, "Kriz yok, bakan bir şey demedi. Demediğini de söylemiş zaten" diye konuştu. Şu anda Türkiye'de kriz ortamı ve gündemi bulunmadığını belirten Umut, "İnşallah bundan sonra da olmaz" dedi. 
     
'Bebekler ölmesin' kampanyası      TBB, bebek ölümlerini ve sakat kalmalarını azaltmak, çocuklara daha sağlıklı bir gelecek yaratmak amacıyla kampanya başlattı. "Türkiye'nin geleceği için çocuklara sağlıklı bir gelecek" başlıklı kampanya kapsamında, ilk yıl için 6 ildeki 8 hastaneye, 500 milyar liralık tıbbi cihaz bağışında bulunuldu. TBB'nin öncülüğünde Türk Pediatri Kurumu, Çocuk Acil Tıp ve Yoğun Bakım Derneği ile Anne Çocuk Eğitim Vakfı'nın AÇEV işbirliğiyle gerçekleştirilen kampanyanın tanıtımında konuşan Ersin Özince, bebek ölümlerini ve sakat kalmalarını azaltmak amacıyla TBB olarak hastanelere tıbbi cihaz bağışında bulunduklarını söyledi. Onur Umut da süt çocuğu ölüm oranının binde 36 olduğunu, bu oranın Suriye ve İran'dan daha yüksek olduğunu belirtti. 
     

</TEXT>
</DOC>
