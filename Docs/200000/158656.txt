<DOC>
<DOCNO> 158656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sondun01.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayir'de teselli... 2 yaşındaki çocuk enkazdan sağ çıktı 
</HEADLINE>
<TEXT>

     Cezayir'de 1600'dan fazla kişinin öldüğü şiddetli depremin meydana gelmesinden iki gün sonra dün, enkaz yığınları altından 2 yaşındaki bir çocuk daha kurtarıldı. 
     Kurtarma ekipleri, ağlamasını duydukları 2 yaşındaki Emile Kaydi'yi depremde yıkılan evlerinin enkazı altından sağ çıkarmayı başardılar. Küçük kızın şok geçirdiği ancak görünür bir yarasının olmadığı belirtildi. 
     Emile'nin anne babasının da Çarşamba akşamı meydana gelen depremden kurtulduğu ancak 4 yaşındaki kız kardeşinin ise evlerinin bulunduğu 4 katlı binanın enkazı altında kalarak öldüğü kaydedildi. 
     Kurtarma ekipleri, 1600'den fazla kişinin öldüğü, 7207 kişinin yaralandığı, Richter ölçeğine göre 6.8 büyüklüğündeki depremin ardından, yeni depremzede kurtarılabilme umutlarının azaldığını söylüyorlar. 
     İçişleri Bakanlığı, ölü sayısının artacağının tahmin edildiğini bildirdi. 
     
</TEXT>
</DOC>
