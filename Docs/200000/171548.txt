<DOC>
<DOCNO> 171548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/yasam/yas14.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçikalı turist 'zoraki' kahraman 
</HEADLINE>
<TEXT>

   YAŞAR ANTER Bodrum DHA 
   
   Bodrum'un Torba sahilinde bir tatil köyünde bahçıvanlık yapan Ömer Koçar, birkaç gece önce iskelede yürüyüş yaparken dengesini kaybederek denize düştü. Durumu güvenlik kameralarından gören otel görevlileri, telsizle olay yerine yakın arkadaşlarına müdahale etmesi talimatı verdi. Ancak bu görevli de yüzme bilmiyordu. Bunun üzerine güvenlik görevlisi, sahilde sevgilisiyle oturan Belçikalı bir turistten yardım istemeye karar verdi. Dil bilmediği için, kendisini anlamayan Belçikalı Maeckel Dellamaria'yı 18 , kolundan tutarak bahçıvan Koçar'ın boğulmak üzere olduğu iskeleye götürmek zorunda kaldı. Nereye götürüldüğünden habersiz Dellamaria, Koçar'ı suyun içinde çırpınırken görünce hemen denize atladı. 
   Dellmaria'nın karaya çıkardığı Koçar iki gün yoğun bakımda kaldı. Ölümden dönen Koçar, gözünü açar açmaz ilk iş olarak Belçikalı gence teşekkür etti. 
   
   
</TEXT>
</DOC>
