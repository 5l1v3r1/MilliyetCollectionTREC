<DOC>
<DOCNO> 175506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo25.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Coşkun ve Levent'e imza attırdı... 
</HEADLINE>
<TEXT>

     Transfer çalışmaları devam eden Denizlispor'da, Samsunsporlu Coşkun ve Ankaragücü'nden Levent yuvaya döndü. 
     Bir sezon aradan sonra yeşil-siyahlı kulübe dönen Coşkun ve Levent, kulüp binasında düzenlenen törenle 2'şer yıllık sözleşmeye imza attı. 
     Denizlispor Profesyonel Futbol Şubesi Başkanı Turgut Dalaman, Coşkun ve Levent'in daha önce yeşil-siyahlı formayı giydiklerini anımsatarak, ''Yeniden aramıza döndükleri için sevinçliyiz. Başarılı bir performans göstermeleri hem kulübümüz hem kendileri için yararlı olacaktır'' dedi. 
     Coşkun da yeniden camiaya dönmesini sağlayanlara teşekkür ederek, kendisine güvenenleri mahcup etmeyeceğini, antrenman eksikliğini 10 güne kadar kapatacağını söyledi. 
     Denizlispor'un altyapısından yetiştiğini bildiren Levent ise, yeniden yeşil-siyahlı formayı giymekten dolayı mutlu olacağını belirtti. 
     
</TEXT>
</DOC>
