<DOC>
<DOCNO> 190798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sonspo43.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana Demirspor, İzmir'e umutlu gitti 
</HEADLINE>
<TEXT>

     İkinci Futbol Ligi A Kategorisi'nde mücadele eden Adana Demirspor, hafta sonu yapacağı Karşıyaka maçı için İzmir'e puan umuduyla gitti. 
     Teknik Direktör İbrahim Uzuncu, hareket öncesi A.A muhabirine yaptığı açıklamada, Karşıyaka'nın önemli bir deplasman olduğunu, son haftalarda aldıkları başarılı sonuçları devam ettirmek istediklerini söyledi. Uzunca, İzmir'den puan ya da puanlarla döneceklerine inandıklarını ifade etti. 
     Uzunca, kulübün maddi sıkıntılarına rağmen özveriyle mücadele eden futbolcuların sorunlarının en kısa sürede çözümlenmesini beklediklerini kaydetti. 
     Sakat olan Mehmet Çolak, Şenol ve Hakan Genç'in kadroya alınmadığını söyleyen Uzunca, Onur'un da kart cezası nedeniyle forma giyemeyeceğini sözlerine ekledi. 
     
</TEXT>
</DOC>
