<DOC>
<DOCNO> 185973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sondun17.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Brecht'in bilinmeyen yazımları ortaya çıktı... 
</HEADLINE>
<TEXT>

     Almanya'nın büyük ozan, oyun yazarı, tiyatro yönetmeni ve kuramcısı Bertolt Brecht'in 1898-1956 mektupları, tiyatro taslakları, öyküleri ve kitaplarını içeren özel koleksiyon İsviçre'de ortaya çıktı. 
     Bern Üniversitesi Tiyatro Bilimi Enstitüsü'nden yapılan açıklamaya göre, Brecht'in İsviçre'de geçirdiği zamana ait çalışmaları, İsviçre'nin Zürih kentinde bir özel koleksiyon içinde ortaya çıkarıldı. 
     Brecht'in eşi Helena Weigel ile mektuplarını da içeren koleksiyonda, Brecht'in tanınmayan ''Bay Kauner'' dizisinden 12 bölüm bulunuyor. 
     Nazilerin yasakladığı Brecht, Hitler Almanyası'nın kendisini vatandaşlıktan çıkarmasından sonra kaldığı İsviçre'de, şükran borcu olarak bazı çalışmalarını dostlarına emanet etmişti. 
     Kafkas Tebeşir Dairesi, Gorki'den uyarladığı Ana ve Üç Kuruşluk Opera eserlerinin sosyalist yazarı Brecht, çağın edebiyat klasiklerinin dünya çapındaki ustası olarak, İsviçre, Danimarka ve ABD'de çalışmalarını sürdürdü. Vatanında, Berlin'de damar tıkanıklığından öldü. 
     
</TEXT>
</DOC>
