<DOC>
<DOCNO> 167975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/yazar/sazak.html </URL>
<DATE> 2003/07/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kavuklu siyaset 
</HEADLINE>
<TEXT>

     Dünkü gazetelerde fotoğrafı vardı 
     CHP lideri Deniz Baykal Nasreddin Hoca şenlikleri için gittiği Akşehir’de başına kavuk takmış gülümsüyor. 
     Başlık cuk oturmuş 
     Kavuklu siyaset ’ 
     Sözde müttefik Amerikalı, Kuzey Irak’ta peşmergeyle birlikte baskın düzenleyip askerin başına çuval geçirirken, TBMM’yi harekete geçirebilecek tek güç ana muhalefet partisi lideri, 48 saat süresince tek kelime etmeden Nasreddin Hoca şenliklerinde kavuklu şov’ yapıyor. 
     Deniz Bey eskiden hırçın bilinirdi. Bu imajını değiştirmeye çalışırken huyu da değişti Light Selami’yi solladı 
     Ankara’da kıyamet kopuyor’. ABD baskınına uğrayan askerler, Bağdat’a götürülüyor. Hükümet şaşkın Başbakan Erdoğan’ın nota’ deyince aklına müzik notası’ geliyor. 
     Genelkurmay Başkanı’yla Başbakan’ın görüşüp görüşmediği, MİT’in ve askeri istihbaratın baskını önceden niye haber alamadığı meçhul. Çankaya sessizliğe gömülmüş. Böyle bir ortamda gözler teslimiyete hayır diyecek’ partiyi, Meclis’teki muhalefeti, CHP’yi arıyor. 
     CHP bugünler için Meclis’e girmeyi istememiş miydi 
     Nasreddin Hoca şenliklerine katılmanın koşulu parlamentoda temsil edilmek değil ki... Kültür Bakanı zaten orada. Türk askeri Irak’ta rehin alınıyor, esir düşüyor, CHP buna nöbetçi grup sözcüleri’yle laf yetiştirmeye çalışıyor. 
     Genelkurmay Başkanı Hilmi Özkök’ten önce Türkiye’nin onurunun çiğnendiğini açıklamak CHP liderine düşmez miydi 
     Sadece tepki göstermek de yetmez. ABD tarafından Kuzey Irak’tan silah zoruyla çıkarılmaya çalışılan Türkiye’nin bundan sonraki politikası ne olacak Sözde müttefik, olası Kürt devleti için düğmeye bastı mı Daha birkaç hafta önce ABD’ye İncirlik jesti’ yapan hükümet bu güvensizliği nasıl aşacak Bunları sorgulamak Meclis’teki muhalefetin işi değil mi 
     Her şey bitip, askerin başına çuval geçirilip Ankara’da kavuk devrildikten’ sonra gelsin grup konuşmaları 
     Kendin konuş, kendin dinle... 
     CHP ne zaman sesini yükseltecek 
     HİKMET SAMİ TÜRK Adalet eski Bakanı Hikmet Sami Türk aradı. Osman Özbek söyleşisinde Beyaz Enerji’ operasyonunda DGM Savcısı Talat Şalk’ı engellediği şeklinde çıkan izlenimin doğru olmadığını, soruşturmanın selameti açısından’ bilirkişinin tarafsızlığına itiraz ettiğini, Şalk’ın iddianameyi hazırlayarak davayı açtığını belirtti. Ecevit hükümeti döneminde yolsuzlukların üzerine gidildiğini savundu. 
     
     

</TEXT>
</DOC>
