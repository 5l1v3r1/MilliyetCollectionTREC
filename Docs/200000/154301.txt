<DOC>
<DOCNO> 154301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur41.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vagina Monologları' Antalya'da... 
</HEADLINE>
<TEXT>

     ''Vajina Monologları'' adlı tiyatro oyunu, 14 Mayıs Çarşamba günü Antalya'da sahnelenecek. 
     Yazar-Oyuncu Eve Ensler'in, kadınlarla yaptığı söyleşilerden esinlenerek yazdığı, Amerika ile Avrupa'da 21 ayrı ülkede sahnelenen ve Türkçeye çevrilen ''Vajina Monologları'' adlı oyunun, çeşitli illerdeki turne gösterimi sürüyor. 
     Almula Merter'in yönettiği, Arzu Yanardağ, Ayşe Şube Bilgiç, Müge Oruçkaptan, Güner Özkul ve Pınar Ayar'ın rol aldığı oyun, turne kapsamında Hedef Sanat Prodüksiyon tarafından Antalya'daki Konyaaltı Açık Hava Tiyatrosu'nda da 14 Mayıs'ta sahnelenecek. 
     Adından dolayı Kadıköy İlçesi'nde tartışma yaratan oyunun biletleri, Belediye İş Hanı ve Akdeniz Üniversitesi Halkla İlişkiler birimi ile çeşitli mağazalarda satışa çıkarıldı. 
     
</TEXT>
</DOC>
