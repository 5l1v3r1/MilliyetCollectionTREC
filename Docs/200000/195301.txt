<DOC>
<DOCNO> 195301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sonspo02.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay yıldızın golcüleri Hakan Şükür, İlhan, Nihat ve Okan... 
</HEADLINE>
<TEXT>

     A Milli Takım'da ''gol'' deyince akla Hakan Şükür geliyor. 
     Milli takım kariyerinde 88 kez forma giyen ve 40 gol atan Hakan Şükür, Şenol Güneş döneminde de 32 kez görev yapıp, 12 gole imza attı. 
     Güneş döneminde ay-yıldızlıların golleri 21 futbolcudan geldi. 1 golü ise Makedonya'dan Mitrevski kendi kalesine attı. 
     Hakan Şükür'den sonra en golcü oyuncular 6'şar golle Okan Buruk, Nihat Kahveci ve İlhan Mansız oldu. 
     A Milli Futbol Takımı, teknik direktör Şenol Güneş döneminde 47 maç yaparken, bu karşılaşmaların 23'ünden galibiyet, 12'sinden beraberlik ve 12'sinden de yenilgiyle ayrıldı. Ay-yıldızlılar bu dönemde 70 gol atıp, kalesinde de 46 gol gördü. 
     Ayrıca, FIFA'ya üye olmadığı için klasmana alınmayan Hong Kong ile 20 Mayıs 2002'de bir özel karşılaşma yapan Türkiye, bu karşılaşmayı da Hakan Şükür'ün penaltıdan ve Hasan Şaş'ın golleriyle 2-0 yendi. 
     
     GOLLER 21 FUTBOLCUDAN GELDİ 
     A Milli Futbol Takımı, Şenol Güneş döneminde yaptığı 47 karşılaşmada 70 gol atıp, kalesinde 46 gol görürken, ay-yıldızlılar lehine goller 21 ayrı futbolcudan geldi. 
     Bu dönemde milli takımın en golcü oyuncusu 12 golle Hakan Şükür olurken, diğer golleri atan oyuncular ve attıkları gol sayıları şöyle 
     Hakan Şükür 12 , Okan Buruk 6 , Emre Belözoğlu 3 , Tayfur 1 , Ümit Davala 4 , Tayfun 1 , Oktay 1 , Alpay 3 , Emre Aşık 1 , Nihat Kahveci 6 , İlhan 6 , Yıldıray 1 , Arif 5 , Hasan Şaş 2 , Bülent 1 , Serhat 3 , Cihan 1 , Gökdeniz 3 , Okan Yılmaz 5 , Tuncay 3 ve Tümer 1 . 
     Milliler bu dönemde Tayfur, Hakan Şükür ve Okan Yılmaz'ın ayağından 3 de penaltı golü kaydetti. 
     
     GÜNEŞ'İN KALECİLERİ 
     Türk Milli Takımı'nın yediği golleri ise 3 değişik kaleci kalesinde gördü. 
     Toplamda 86 kez, Güneş döneminde de 41 kez ''milli eldiveni'' giyen Rüştü, kalesinde 34, 15 kez forma bulan Ömer Çatkıç 11 ve 1 kez kaleye geçen Metin Aktaş da kalesinde 1 gol gördü. 
     
</TEXT>
</DOC>
