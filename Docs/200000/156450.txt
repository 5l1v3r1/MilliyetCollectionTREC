<DOC>
<DOCNO> 156450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur04.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'a kapatma davası açılmamasına karar verildi 
</HEADLINE>
<TEXT>

     Yargıtay Cumhuriyet Başsavcılığı, Conrad Adenauer Vakfı Derneği ile arasındaki ilişki kapsamında yürütülen soruşturma sonucu, ANAP hakkında temelli kapatma davası açılmasına yer olmadığına karar verdi. 
     Yargıtay Cumhuriyet Başsavcısı Sabih Kanadoğlu, soruşturmaya ilişkin yaptığı açıklamada, İçişleri Bakanlığı Teftiş Kurulu Başkanlığı'nın 24 Ocak 2003 günlü inceleme yazısında yer alan ''ANAP'ın Anayasa'nın 69 10. maddesi ile Siyasi Partiler Yasası'nın SPY 79. maddesine aykırı olarak Conrad Adenauer Vakfı Derneği'nden yardım aldığı konusundaki görüş ile ekinde gönderilen'' evraka dayalı olarak başlatılan soruşturmada elde edilen delillerin birlikte incelenerek değerlendirildiğini belirtti. 
     Kanadoğlu şöyle devam etti 
     ''Conrad Adenauer Vakfı Derneği ile ANAP'ın adeta yan kuruluşu gibi hareket eden Türk Demokrasi Vakfı arasında tespit edilen ilişkiye rağmen, doğrudan ya da Türk Demokrasi Vakfı'nı aracı kullanmak suretiyle Conrad Adenauer Vakfı Derneği'nden ANAP'a yardım yapıldığı yolunda Anayasa'nın 69 10 ve SPY'nin 79 g maddesinin ilk cümlesi yoluyla 101 c maddesinde itham yapılmasına yeterli nitelikte kesin, açık ve somut bir delil elde edilemediği gibi, incelenen eylemlerin de SPY'nin 79 a maddesi ile 79 c maddesinin son cümlesi kapsamındaki boyuta vardığını kabul ve iddiaya yeterli olmadığı, bu nedenle Anayasa'nın 68 4. maddesi yoluyla 69 6 ve SPY'nin 101 b maddesi kapsamında bir odaklık ithamında bulunulmasına yeterli delilden söz edilemeyeceği anlaşılmaktadır.'' Başsavcı Kanadoğlu, ANAP hakkında belirtilen iddia ve eylemlerle ilgili olarak temelli kapatma davası açılmasına yer olmadığına karar verildiğini kaydetti. 
     
</TEXT>
</DOC>
