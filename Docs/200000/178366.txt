<DOC>
<DOCNO> 178366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yasam/ayas.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü restorasyona bilimsel muhtıra 
</HEADLINE>
<TEXT>

   Tarihi eserlerin restorasyonlarda katledilmesine karşı 10 profesör, Vakıflar'a muhtıra gibi uyarılarda bulundu 
      ÖMER ERBİL İstanbul 
   
   Restorasyon konusunda uzman 10 profesör, özellikle İstanbul'da yapılan yanlış restorasyonlarla tarihin katledilmesine karşı tepkilerini yazıya döktü. İstanbul çapındaki yanlış restorasyonların dökümünü yapan profesörler Zeynep Ahunbay, Günkut Akın, Nur Akın, Yıldız Demiriz, Kutgün Eyüpgiller, Yegan Kahya, Semra Ögel, Bülent Özer, Filiz Özer ve Özden Süslü'nün tespitlerine, Yapı Dergisi'nin temmuz ayı sayısında yer verildi. İşte profesörlerin önlem alınmasını istedikleri tarihi eserler 
   Piyale Paşa Camii 1997 ve 1998'de iki kez soyuldu. Çalınan çiniler yerine Kütahya'da üretilen yeni çiniler takıldı. ancak çinilerin desenleri birbirini tutmuyor. Oysa boşalan yerler alçı doldurulup kalem işi yapılabilirdi. Fındıklı Molla Çelebi Camii Geçen yıl minaresi söküldü. Minare orijinalinde aşağıdan yukarıya incelerek yükseldiği halde, yeni minarede bu nüans atlandı. İmalatta kullanılan taşın mukavemeti de tartışmalı.Yeni Camii Hünkar Kasrı Aralık 2002'de çinileri tahrip edildi. Endişemiz boşaltılan duvarlara günümüzde üretilen çinilerin takılacak olmasıdır.Yeni Camii Minareye bir yıl önce iskele kuruldu. Birinci ve ikinci şerefenin korkulukları tamamen aşağıya indirildi. Oysa birer özgün örnek bırakılmalıydı.Çorlulu Ali Paşa Camii Yanlış bir teknikle tüm kalem işleri raspa edildi. Ahşap minberi insan eliyle tahrip edilerek kullanılamaz hale getirildi. 
   
</TEXT>
</DOC>
