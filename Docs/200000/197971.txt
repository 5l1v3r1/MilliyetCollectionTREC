<DOC>
<DOCNO> 197971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sondun29.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac'ın işitme kulaklıklı fotoğrafı Paris-Match'te... 
</HEADLINE>
<TEXT>

     Fransız dergisi Paris-Match, Cumhurbaşkanı Jacques Chirac'ın işitme cihazını taktığı görülen bir fotoğrafını yayınladı. 
     Chirac'ın sağ kulağındaki işitme cihazının açıkça seçildiği fotoğrafı yayınlayan dergi, söz konusu fotoğrafın Chirac'ın 2 Haziran'da Evian'da düzenlenen G-8 zirvesi sırasında ABD Başkanı George Bush ile birlikteyken çekildiğini belirtti. 
     Haberde, bir kulak uzmanına çekilen fotoğrafın gösterildiği, uzmanın bunun bir işitme cihazı olduğunu teyit ettiği kaydedildi. 
     Fransa Cumhurbaşkanı'nın işitme zorluğu çektiği yolundaki söylentiler birçok gazetenin gündemini meşgul etmişti. 
     Söylentinin kaynağı ise Çevre Bakanı Roselyne Bachelot. Bachelot, özel radyo istasyonu RTL'ye, ''Bana Chirac işitme cihazı kullanıyor gibi geliyor'' demiş, bu sözler, hükümet sözcüsü Jean-François Cope tarafından yalanlanmıştı. 
     
</TEXT>
</DOC>
