<DOC>
<DOCNO> 197342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/guncel/gun04.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekşi Cerrah kendi işini doğru yapsın 
</HEADLINE>
<TEXT>

   Basın Konseyi Başkanı, "Medya sorumluysa, istihbarat yapmayan Emniyet Müdürü Cerrah'ın da baş sorumlu olması gerekir" dedi 
      
   Basın Konseyi Başkanı Oktay Ekşi, Emniyet Müdürü Celalettin Cerrah'ın polislerin cenazesinde basını hedef alan sözlerini eleştirerek, "Cerrah işini doğru yapsın yeter. Basına karışmak onun boyunu aşar" dedi. Yazılı açıklama yapan Ekşi, "Cerrah galiba yerini karıştırıyor. Bir emniyet müdürünün basının özgürce görev yapmasının kısıtlanmasını talep etmesi, önce konumunu ve haddini bilmediğini gösterir" diye konuştu. 
   Cerrah'ın söylediklerinin, sorumluluk duygusu olan bir emniyet müdürünün ağzından çıkmasının mümkün olmadığını kaydeden Ekşi, şöyle devam etti "Medyayı kamuoyuna bilgi verdiği için suçlayacağına, 'medyaya düzenli ve sağlıklı bilgi nasıl verilir ' sorusuna yanıt arasa, işleyen mekanizma kursa, verdiği sağlıklı bilgilerle medyanın güvenini kazanmış olsaydı, bugün şik yet ettiklerinin hiçbiri olmazdı. ABD'yi örnek gösterenler, orada bu mekanizmanın olduğunu, işlediğini unutmasınlar. 27 kişinin ölümünden medyayı sorumlu tutmak mümkünse, yeterince istihbarat yapamayan, eylemlere zamanında engel olamayan Cerrah'ın baş sorumlu olması gerekir." 
   
   
</TEXT>
</DOC>
