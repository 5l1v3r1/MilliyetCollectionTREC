<DOC>
<DOCNO> 151495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/siyaset/siy04.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Bakan Yakovu Milliyet'e konuştu 
</HEADLINE>
<TEXT>
Kıbrıs çözülürse Türkiye kazanır 
     YORGO KIRBAKİ Lefkoşa 

     Kıbrıs Rum Kesimi Dışişleri Bakanı Yorgo Yakovu, "Türkiye ya Kıbrıs sorununu çözüp AB'de ilerleyecek ya da Avrupa'dan uzaklaşacak. Ama eğer Kıbrıs çözülürse, Türkiye Yunanistan'dan sonra ikinci müttefiki olarak Rumları kazanacak" dedi. Dışişleri Bakanlığı'nın kapılarını Milliyet'e açan Yakovu, "Türkiye eski SSCB'deki İslam cumhuriyetlerinde ve Ortadoğu'da lider ülke konumuna gelmek istedi ama başaramadı" dedi. Yakovu, Türkiye'nin geleceğinin Avrupa'da olduğunu, ama bunun da Kıbrıs aracılığıyla sağlanabileceğini söyledi. Yakovu, "Türkler, Kıbrıs Cumhuriyeti'nin vatandaşıdır. Bizdeki hastanenin kapısını çalıp, 'Hastayım' diye doktor ve ilaç tedavisi isteyebilecek. Pasaportlar için de kolaylıklar getireceğiz" dedi. 

SİYASET 




















</TEXT>
</DOC>
