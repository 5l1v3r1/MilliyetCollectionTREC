<DOC>
<DOCNO> 159808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sontur26.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yol verme" tartışması kanlı bitti... 
</HEADLINE>
<TEXT>

     İzmir'in Çiğli İlçesi'nde, trafikte ''yol verme'' yüzünden tartıştan sürücülerden biri, diğerini tabancayla ayağından vurarak yaraladı. 
     Alınan bilgiye göre, Ali Bektaş 29 ve G.A'nın 17 da içinde bulunduğu Ali Demirtaş 30 yönetimindeki 35 V 1018 plakalı otomobil ile Özcan Akar'ın 23 kullandığı 35 AF 6230 plakalı oto, seyir halindeyken birbirlerine hafif şekilde sürtündü. Yol boyunca el kol hareketleri yaparak tartışan sürücüler, Anadolu Caddesi Maltepe Kavşağı'ndaki kırmızı ışıkta yeniden yan yana geldi. Araçlarından inerek tartışmaya başlayan Demirtaş ve Akar'ın küfürleşmeleri nedeniyle tartışma büyüdü. 
     Bunun üzerine Demirtaş, tabancasını çekerek diğer oto sürücüsü Akar'a ateş etti. Akar, tek kurşun ile ayağından yaralandı. 
     Akar, çevredekiler tarafından kaldırıldığı Yenişehir SSK Hastanesi'nde tedavi altına alındı. 
     Olayın ardından Ali Demirtaş ve beraberindekiler, otomobillerine binerek kaçtı. Olayı gören vatandaşların ihbarı üzerine, bölgeye ekipler sevk edildi. 
     Saldırganların kullandığı oto, kovalamaca sonucu Kipa Mağazası arkasında sıkıştırılarak durduruldu. Otoda bulunan Ali Demirtaş, Ali Bektaş ve G.A, suç aleti tabanca ile yakalandı. 
     Gözaltına alınan 3 kişi, Çiğli Merkez Karakolu'na götürüldü. 
     Olayla ilgili soruşturma sürüyor. 
     
</TEXT>
</DOC>
