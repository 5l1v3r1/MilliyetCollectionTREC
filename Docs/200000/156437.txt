<DOC>
<DOCNO> 156437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sonspo23.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
David Moyes İngiltere'de yılın hocası... 
</HEADLINE>
<TEXT>

     Everton'ı çalıştıran David Moyes, İngiltere'de yılın teknik direktörü seçildi. 
     İngiltere Premier Ligi'nin en genç çalıştırıcısı olan 39 yaşındaki Moyes'a bu ödül, Teknik Direktörler Derneği tarafından layık görüldü. 
     Geçen hafta sona eren ligi 7. sırada bitiren ve az bir farkla UEFA Kupası'na katılma şansını kaçıran Everton, 1992'de oluşturulan Premier Ligi'nde 2. kez bu başarıyı yakaladı. 
     UEFA Kupası'na katılma şansını kaçırdıkları için hayal kırıklığı yaşadıklarını ve üzüntü duyduklarını belirten Moyes, ödülün kendisi için büyük bir sürpriz ve mutluluk olduğunu söyledi. 
     11 sezonda 8. kez Manchester United'ı şampiyon yapan Alex Ferguson ise Premier Ligi'nde bu yılın ve son 10 yılın en iyi teknik direktörü seçildi. 
     Portsmouth'u şampiyon yaparak Premier Lig'e çıkartan Harry Redknapp birinci ligde, Wigan'ı yalnızca 4 yenilgi ve 100 puanla şampiyon yapan Paul Jewell ikinci ligde, Wrexham'ı son 8 maçta üst üste galip getirerek şampiyon yapan Denis Smith de üçüncü ligde yılın teknik direktörü oldular. 
     
</TEXT>
</DOC>
