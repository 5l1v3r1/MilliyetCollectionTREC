<DOC>
<DOCNO> 178176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sondun04.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da oldu... ABD'de cami yaktılar.. 
</HEADLINE>
<TEXT>

     ABD'nin Georgia eyaletinin Savannah kentinde Müslümanlar tarafından cami olarak kullanılan bir bina bilinmeyen kişiler tarafından yakıldı. 
     Camiden yararlanan Müslümanlar, binanın garaj kapısının da birkaç hafta önce kurşunlandığını söylediler. 
     ''Binanın pazar sabahı erken saatlerde çıkan yangın sonucu tamamen kül olduğunu'' kaydeden itfaiye yetkilileri, ''yangının sebebinin araştırıldığını'' belirttiler. 
     Olaya el koyan FBI'ın ''yangını, medeni haklar çerçevesinde soruşturmakta olduğu'' bildirildi. Ölen ve yaralananın bulunmadığı yangında, camideki değerli bir el yazması kuranın yandığı belirtildi. 
     Görgü tanıkları ırkçılığın yaygın olduğu Savannah'ta geçmişte de Müslümanları hedef alan eylemler yapıldığını söylediler. 
     
</TEXT>
</DOC>
