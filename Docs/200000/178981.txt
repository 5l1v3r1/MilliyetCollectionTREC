<DOC>
<DOCNO> 178981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sonspo15.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Jerome Young Evet, 1999'da doping yaptım... 
</HEADLINE>
<TEXT>

     9. Dünya Atletizm Şampiyonası'nda 400 metrede altın madalya kazanan ABD'li sprinter Jerome Young, 1999 yılında doping yaptığını kabul etti. 
     Los Angeles Times Gazetesi'nin haberinde, 1999 yılında Jerome Young'a yapılan testlerin sonucunun pozitif çıktığı ve sporcunun ''anabolic steroid nandrolone'' içeren doping maddesi kullandığının belirlendiği duyuruldu. 
     Haberde, buna karşın ABD Atletizm Federasyonu'nun, Young'ı temize çıkararak 2000 Sydney Olimpiyatları'na katılmasını sağladığını kaydetti. 
     Bugün gazetenin internet sitesinde yayınlanan haberde Young, dopinle ilgili yaşanan olayların geçmişte kaldığını ve artık bu konuda konuşmak istemediğini söyledi. 
     Sydney Olimpiyat Oyunları'na, 4x400 metre bayrak yarışlarında katılan Young, finallerde koşmamıştı. 
     Gazeteye konuşan Young, doping testini kastederek o olayın kendisi için artık kapandığını ve artık bu konuyu düşünmek istemediğini bildirdi. 
     Uluslararası Olimpiyat Komitesi IOC , Uluslararası Amatör Atletizm Federasyonu IAAF ve ABD Atletizm Federasyonu'nu gazetenin iddialarını izlemesi konusunda uyardı. 
     
</TEXT>
</DOC>
