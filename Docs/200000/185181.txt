<DOC>
<DOCNO> 185181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sontur25.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık hizmetlerinde paket fiyatlar açıklandı... 
</HEADLINE>
<TEXT>

     Hastanelerin performansını artırmak, sağlık hizmetlerinde standart sağlamak ve hastanelerin fatura işlemlerindeki iş yükünü azaltmak amacıyla başlatılan Sağlıkta Paket Fiyat Uygulaması genişletiliyor. 
     Sağlık Bakanlığı, bu kapsamda, öncelikle göz hastalıkları ve kadın doğum branşlarında belirlenen paket fiyatların yanı sıra KVC Kardiyoloji, Genel Cerrahi, Hemodiyaliz branşlarında seçilmiş hizmetler için de paket fiyatları tespit etti. 
     Paket fiyatlar, Sağlık Bakanlığı'na bağlı sağlık kurumlarında, 1 Eylül 2003 - 31 Aralık 2003 tarihleri arasında geçerli olacak. 
     Paket fiyat, işlem sırasında kullanılması gerekli tıbbi ve cerrahi tüm sarf malzemelerini, anestezi dahil ilaç, ameliyat öncesi ve sonrası tetkik, tahlil, ameliyat ücreti, anestezi ücreti ve yatak ücreti dahil tüm giderleri kapsıyor. İlgili hasta veya kurumdan, hiçbir isim altında ayrıca ücret talep edilemeyecek. 
     
     GENELGE 

     Sağlık Bakanlığı Müsteşarı Necdet Ünüvar'ın imzasıyla valiliklere gönderilen genelgede, bakanlığa bağlı hastanelerden sağlık hizmeti alan sosyal güvenlik kuruluşları ile diğer kamu kurum ve kuruluşlarına tahakkuk edilen faturaların, ''abartılı olduğu ve gerçeği yansıtmadığı'' gerekçesiyle kanunda öngörülen inceleme ve ödeme süreleri içerisinde ödenmeyerek iade edildiği belirtildi. 
     Bu durumun, hastanelerin finansal kaynak sıkıntısı yaşamasına neden olduğu ve hizmet kalitesine ve maliyet etkinliğine olumsuz yansıdığı ifade edilen genelgede, bu sorunlara çözüm getirmek amacıyla paket fiyat uygulamasına geçilmesine karar verildiği ve uygulamayla, hastane performansının artırılacağı kaydedildi. 
     Ünüvar, genelgesinde, bakanlık hastanelerinde tanıya dayalı paket tedavi uygulaması kapsamında sağlık hizmeti verilecek ilgili sosyal güvenlik kuruluşları için belirlenen paket tedavi tarifelerinin 1 Eylül 2003 tarihinden geçerli olmak üzere ilave bir sözleşme yapılmaksızın yürürlüğe konulmasını istedi. 
     Buna göre, 2003 yılı için belirlenen bazı branşlar ve paket fiyatları şöyle 

Koroner By-Pass Cerrahisi 5.448.000.000 
Koroner By-Pass Hariç Açık Kalp Ameliyatları 5.448.000.000 
Çalışan Kalpte Açık Ameliyat 4.116.000.000 
Kapalı Kalp Ameliyatları 1.725.000.000 
Kalp Kat. Ve Anjiografi 625.000.000 
Koroner Anjioplasti 1.423.000.000 
Katater Lab. Kalıcı Pil Uygulaması 281.000.000 Pil Elektrot 
Geçici Pil 128.000.000 Elektrot 
Koroner Anjio Stent 1.533.000.000 Stent 
Apendektomi apandisitin alınması 360.000.000 
Laparoskopik Apendektomi 500.000.000 
Laparoskopik kolesistektomi safra kesesinin alınması 1.240.000.000 
Umblikal Herni Göbek Fıtığı Greftsiz 380.000.000 
Umblikal Herni Greftli 410.000.000 
Prostatektomi TUR-P 725.000.000 
Lazer Prostatektomi 920.000.000 
Katarakt Ameliyatı 420.000.000 
İntrooculer Göz İçi Lens İmplantasyonu 590.000.000 
Hemodiyaliz Asetatlı 36.000.000 32 
Hemodiyaliz Bikarbonatlı 40.000.000 37 
Kolesterol 1.300.000 
Kreatinin kan ve idrarda 1.300.000 
Lökosit sayımı Beyaz küre 700.000 
Tam idrar 1.400.000 
     
</TEXT>
</DOC>
