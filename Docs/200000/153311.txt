<DOC>
<DOCNO> 153311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo39.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe eksik çalıştı... 
</HEADLINE>
<TEXT>

     Fenerbahçe, Bursaspor ile oynayacağı lig maçının hazırlıklarını bu akşam yaptığı antrenmanla sürdürdü. 
     Sarı-lacivertli futbolcular, Samandıra Tesisleri'nde, teknik koordinatör Tamer Güney yönetiminde gerçekleştirilen idmanda kondisyon çalışmasının ardından yarı sahada çift kale maç oynadı. 
     Antrenmana milli takım kamplarında bulunan Rüştü, Fatih, Ceyhun, Tuncay, Volkan, Kemal, Rebrov, Mustafa Doğan ve Mirkovic ile tesislerde tedavi olan İsmail Güldüren katılmadı. Sakatlığı süren Ali Güneş ise takımdan ayrı koşu yaparak çalışmasını sürdürdü. 
     Öte yandan, futbolcular idman öncesinde tesislerde bugün 20 yaşına giren Semih için bir doğum günü partisi düzenledi. 
     Sarı-lacivertliler, Bursaspor maçının hazırlıklarını yarın yapacakları çalışmayla sürdürecek. 
     




</TEXT>
</DOC>
