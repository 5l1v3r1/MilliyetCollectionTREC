<DOC>
<DOCNO> 155011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/yasam/yas07.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Jessica 'sermayeyi' tüketti 
</HEADLINE>
<TEXT>

Irak'tan operasyonla kurtarılan Er Jessica, yaşadıklarını anlatıp trilyonlar kazanacaktı, ama her şeyi unuttu... 
     DIŞ HABERLER 

     Irak savaşının ilk günlerinde Nasıriye yakınlarında birliğiyle yanlış bir yola sapıp pusuya düşürülen Er Jessica Lynch, esir düşmüştü. Ancak kısa süre sonra da Amerikalıların düzenlediği nefes kesen bir operasyonla kurtarılmıştı. 
     Kurtarılışının ardından tüm Amerikalıların sevgilisi haline gelen ve hik yesini anlatması karşılığında milyonlarca dolar öneren Hollywood yapımcılarını "sıraya dizen" Er Jessica Lynch, ne yazık ki potansiyel servetini kaybetme tehlikesiyle karşı karşıya. 
     Amerikan basınına göre, bir çeşit hafıza kaybı yaşayan Jessica, ne esir düşüşünü hatırlıyor, ne de esaret altında geçen zor günlerini... 
     
     Arkadaşları geldi 
     Doktorları, halen Walter Reed Askeri Tıp Merkezi'nde tedavi gören Er Jessica'nın, muhtemelen yaşadığı korkunç olaylar sonucu belleğini yitirdiğini söylüyor. Jessica'nın hafızasının yerine gelmesi için birlikte pusuya düştüğü arkadaşları bile hastaneye çağrıldı ama şimdilik olumlu bir gelişme kaydedilemedi. 
     

</TEXT>
</DOC>
