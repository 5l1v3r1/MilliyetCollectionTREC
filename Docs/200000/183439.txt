<DOC>
<DOCNO> 183439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sonspo26.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da liderlik hesapları... 
</HEADLINE>
<TEXT>

     Birinci Süper Futbol Ligi'nde yarın Beşiktaş'ı konuk edecek İstanbulspor, rakibini yenerek liderlik koltuğunu geri almayı hedefliyor. 
     Bu akşam yapacağı antrenmanla çalışmalarını tamamlayıp, Merter Güneş Otel'de kampa girecek olan sarı-siyahlılarda, Beşiktaş maçı öncesi Güven dışında sakat ve cezalı oyuncu bulunmuyor. Yeni transferlerden Tolga ise antrenman eksikliği nedeniyle kadroya alınmadı. 
     İstanbulspor Menajeri Sinan Dinler, Beşiktaş'ın gücünü bildiklerini ifade ederek, ''Ancak biz de kendimize güveniyoruz. Sahada istediğimiz futbolu oynayıp, istediğmiz sonucu alacağımıza inanıyoruz'' diye konuştu. 
     Sarı-siyahlıların Beşiktaş karşısına Oğuz Zdravkov , Cem, Deniz Uygar, Saffet, Aytekin, Mehmet Yozgatlı, Saidou, Yordanov, Faruk, Balili ve Boliç muhtemel 11'iyle çıkması bekleniyor. 
     
</TEXT>
</DOC>
