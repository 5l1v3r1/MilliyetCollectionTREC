<DOC>
<DOCNO> 151669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo30.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor çöktü, şehir karıştı... 
</HEADLINE>
<TEXT>

     İkinci Lig A Kategorisi'nde kümede kalma mücadelesi veren takımlardan Erzurumspor'daki hızlı çöküşün nedenleri kulübe yakın çevrelerce değerlendiriliyor. 
     Erzurumspor Kulübü eski başkanlarından Hamza Cimilli, mavi-beyazlı ekibin başkanı Cemal Polat'ın ''Erzurumlular Erzurumspor'a sahip çımadı'' şeklinde yaptığı açıklamanın ardından her Erzurumlu'nun Erzurumspor'a en az Cemal Polat kadar sahip çıktığını söyledi. 
     Erzurumspor'un iyi-kötü 30 yıldır Türkiye liglerinde mücadele eden ve bugün İkinci Lig B Kategorisi'ne düşmek üzere olan bir takım olduğunu anımsatan Cimilli, ''Erzurumlular Erzurumspor'a en az Başkan Cemal Polat kadar sahip çıkmıştır. Başkanın bugün kimse Erzurumspor'a sahip çıkmamıştır demesi büyük bir ayıp'' diye konuştu. 
     Cimilli, kulübün Birinci Süper Lig'de mücadele ettiği dönem ve sonrasında çok kötü yönetildiğini ileri sürerek, şunları söyledi 
     ''Erzurumspor Kulübü müsrif bir tüccar mantığıyla yönetildiği için bu hale geldi. Bunun tek sorumlusu vardır o da Cemal Polat. Her kesimi Erzurumspor'a küstürdü. Şimdi de kimse Erzurumspor'a sahip çıkmıyor demesi çok komik. O görevi bıraktığı anda mavi-beyazlı ekibimize mutlak sahip çıkılacaktır. Tıpkı onun göreve gelirken yaptığı gibi.'' 
     





</TEXT>
</DOC>
