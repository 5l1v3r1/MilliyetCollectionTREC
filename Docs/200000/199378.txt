<DOC>
<DOCNO> 199378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/ekonomi/eko05.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kombiler internetten yanacak 
</HEADLINE>
<TEXT>

   DemirDöküm'ün Türkiye'de ilk kez ürettiği ve piyasaya sunduğu Sargon Condense yoğuşmalı kombi, internet ortamında yanabilecek ve sıcaklık ayarları yapılabilecek 
      EKONOMİ SERVİSİ 
   
   DemirDöküm Genel Müdürü Melih Batılı, Türkiye'de ilk defa "Yoğuşmalı" kombi ürettim yaptıklarını söyledi. 
   Batılı, yeni kombinin lansmanı için düzenlenen basın toplantısında yaptığı konuşmada, Demirdöküm'ün sektörde ilklerin sahibi olduğunu belirterek, yeni kombinin internet ortamında çalıştırılabileceğini ve ısı ayarlarının yapılabileceğini kaydetti. Batılı, Türkiye'de üretilen ilk ve tek yoğuşmalı kombi olma özelliği taşıyan ürünlerin yarısının İngiltere'ye ihraç edileceğini yarısının da iç piyasada satışa çıkaracaklarını kaydeti. 
   Batılı, lansmanı yapılan yoğuşmalı kombinin yanma sonucu oluşan su buharını sisteme kazandırmak suretiyle yüzde 15 yakıt tasarrufu ve yüzde 104 verim sağladığını, bunun da enerji kaynakları kısıtlı bir ülke olan Türkiye'ye bir avantaj sağlayacağını belirtti. 
   Batılı, yoğuşmalı kombi ürün fiyatını yaklaşık 2.3 milyar lira olarak belirlediklerini kaydederek, yabancı firmaların ithal ürünlerinin ise 3.5 - 4 milyar lira arasında olduğunu belirtti. 
   Gelecek yıl toplam kombi satışlarının 180 bine ulaşabileceğini söyleyen Batılı, yoğuşmalı kombi üretiminin yüzde 50'sinin iç pazara, yüzde 50'sinin ise dış pazara satılacağını belirtti. 
   
   Çin'de yeni bir stratejik ortaklık    DemirDöküm'ün 2001'de girdiği Çin pazarında 2004 için yeni bazı "stratejik ortaklık" planları bulunduğunu kaydeden Batılı, "Çin'de 2004 yılında klima konusunda bir stratejik ortaklık gündeme gelebilir" dedi ancak daha fazla bir bilgi vermedi. Batılı, "2003 yılı konsolide bazda ciromuzun 220 milyon euro olacağını tahmin ediyoruz. K rlılık performansımız bütçe hedeflerine uygundur. Şirket 2004 için hem yurt içi hem de yurt dışı pazarlarda yüzde 20 fiziki büyüme öngörüyor. 
   
   
</TEXT>
</DOC>
