<DOC>
<DOCNO> 156941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sontur18.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS virüsü uzaydan mı geldi.. 
</HEADLINE>
<TEXT>

     Çanakkale Onsekiz Mart Üniversitesi çomü Astrofizik Araştırma Merkezi ve Gözlemevi Müdürü Prof. Dr. Osman Demircan, dünyayı korkutan ''SARS'' virüsünün, uzaydan yeryüzüne düşen tonlarca maddenin barındırdığı bakteri ve virüslerden kaynaklanmış olabileceğini ileri sürdü. 
     Demircan, tarihte aniden ortaya çıkan hastalıklarla, birçok ülke insanlarının, orduların büyük zararlar gördüğünün bilindiğini hatırlatarak şunları söyledi 
     ''Atmosferdeki yıldız yağmuru olarak bilinen göktaşlarıyla birlikte, yeryüzüne irili ufaklı tonlarca madde inmekte, bunun kimse farkına varamamaktadır. Bu maddelerin içinde organik maddeler, moleküller ve bakteri kalıntıları vardır. Henüz bu maddelerin içinde canlı bakteri yakalanamadı ama bu konuda dünyada yapılan bir araştırma da yok. Göktaşlarıyla, organik yapıların ve bakterilerin geldiği bilinmektedir. Virüs ve bakteriler, atmosferdeki buz kalıplarının içinde yıllarca yaşamakta, daha sonra göktaşlarıyla birlikte dünyaya düşmektedir. SARS virüsü, bugüne kadar neredeydi ve nasıl aniden ortaya çıktı Eğer yer orijinli ise daha önceden de olması gerekirdi. Bu olaylar, bir uzay bilimci olarak beni şüpheye düşürüyor. Tıp adamlarına bu konuda büyük iş düşüyor.'' Birkaç yıl önce çok büyük kar ve buz kütlelerinin atmosfere girdiğinin bilim adamlarınca saptandığını belirten Prof. Dr. Demircan, bakterilerin bu tür buz kalıplarının içinde yüzbinlerce yıl saklanmasının mümkün olduğunu, atmosfere girince eriyen buz kalıplarının, bakterilerle birlikte yeryüzüne döküldüğünü söyledi. 
     AIDS virüsünün de yıllar önce aynı şekilde atmosferden göktaşlarıyla birlikte düşerek ortaya çıkmış olabileceğini savunan Osman Demircan, ''Dikkat edilirse, AIDS virüsü de Afrika'da aniden ortaya çıkıp dünyayı sardı. Atmosfere uzaydan hergün binlerce ton madde giriyor. Bunların içinde kirlilik diyebileceğimiz her şey var. Ben bir uzay bilimci olarak bazı hastalıkların aniden ortaya çıkmasının nedenini, atmosferden yeryüzüne inen kirlilikten kaynaklanmış olabileceğini düşünüyorum'' diye konuştu. 
     
</TEXT>
</DOC>
