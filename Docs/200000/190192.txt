<DOC>
<DOCNO> 190192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sonspo01.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Olympiakos... Deplasmanda bir galibiyeti bile yok... 
</HEADLINE>
<TEXT>

     Olympiakos, bu akşam Atatürk Stadı'nda hem Şampiyonlar Ligi'ndeki şansını sürdürmek hem de şeytanın bacağını kırmak için Galatasaray karşısında üç puan hedefiyle sahaya çıkacak. Yunan takımının Şampiyonlar Ligi'nde oynadığı 20 deplasman maçında tek bir galibiyeti bile yok. Deplasmanda üç kez barabere kalan Kırmızı-Beyazlılar diğer 17 maçı kaybettiler. 
     Hücumda Brezilyalı Giovanni ile 'harika çocuk' lakaplı Uruguaylı Castillo oynayacaklar. İki oyuncu, 10 lig maçında yanyana oynadı ve 13 gol kaydetti. 
     Teknik direktör Protasov, Olympiakos'un Atina'daki son çalışmasında Galatasaray'ı İstanbul'da yenebilecek güçte olduklarını belirtirken futbolcular şunları söyledi. Mavroyenidis "Stresssiz oynarsak kazanırız." Karembeu "Futbolda skor önemli. Juventus'a karşı iyi oynadık ama kaybettik. Galatasaray'a karşı aynı şey olmayacak" Giovanni "Son şansımız. 
     Her şeyimizi bu maçta vereceğiz." Öte yandan hakem Meier, Yunan takımları için de uğursuz sayılıyor. Meier'in düdük çaldığı 4 maçta Yunan takımları galip çıkamadı. 

     
</TEXT>
</DOC>
