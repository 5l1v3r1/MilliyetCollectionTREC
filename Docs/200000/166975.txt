<DOC>
<DOCNO> 166975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/guncel/gun90.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Her hakkı saklıdır .. No 7 All Rights Reserved .. Copyright Turkey 2003      Aşağıdaki davranışlar, eylemler, hareketler, biçimler ve şekiller Türkiye'ye özgüdür... Yazılı iznimiz olmadıkça hiçbir yabancı kişi, davranışın, eylemin, hareketin, biçimin ve şeklin tamamını veya bir kısmını kullanmaz, alıntı yapamaz... İlk biz bulduk. Hakkımızı da koruruz... 
     Kategori Ortaya Karışık Gönderilenler 
     Önüne gelene "sanatçı" denmesi , bu yüzden "gerçek sanatçı" diye bir kavramın oluşmuş olması... 
     Askerlik dönüşü, albayın kızıyla hissi münasebete girildiğinin anlatılması... 
     Yapılan bir futbol maçı sonrası balkona yenilen takımın renklerinde kova asılması... 
     İşçilerin ve memurların hükümete tepkilerini göstermek için meydanlarda davul-zurna, güle-eğlene halay çekmeleri... 
     Satılacak karpuzların üstüne domates vs. konulması... 
     Bazı kelimelerin her şekilde yazılabilmesi... örn "poğaça", "poaça", "poğça", "poça", "pouça", "pohça", "bohça", "poğçe" vb... 
     Yabancı bir ülkeye özgü herhangi bir yiyeceğin "Aaa aynı bizim gözleme " veya "E bizim su böreğinin aynısı işte " şeklinde küçümsenmesi... 
     3 veya daha çok çocuklu ailelerde ilk çocukların kız olması, erkeği bulana kadar çocuk yapılması... 
     Şoförlere "Kaptan " diye seslenilmesi. Hatta birçok şoförün de bundan haz alarak aracı "vapur" edası ile kullanması... 
     Düğünlerde, sıra oyun havalarına geldiğinde hemen bir çember oluşturulması ve oynamayan kişinin kollarına asılıp çember içerisinde oynamaya zorlanması... 
     Ticari işletmelere "Asmalı Konak Kebapçısı", "Çocuklar Duymasın Mağazası" şeklinde son derece yaratıcı isimler konması... 
     Kar topunun içine taş konularak en yakın arkadaşın sakat bırakılması... 
     Minibüs şoförlerinin korna çalarak müşteri çekmeye çalışması... 
     Bütün kurum-kuruluşlarda ve apartmanlarda yangın merdivenlerin kapılarının yılın 365 günü, günün 24 saati kilitli olması... 
     Eski model bir şehirlerarası otobüsün kasasının değiştirilerek 403 süsü verilmesi, yolcu tarafından bilet alınmadan önce "Otobüs kaç model " diye sorulduğunda gayet ciddi bi şekilde ''Son model abi abla'' denilmesi... 
     Not Siz de tüm hakları bize ait olan davranışları, eylemleri, hareketleri, biçimleri ve şekilleri yazın gönderin. Haklarımızı birlikte koruyalım... Copyright 2003 
     
Cin olmadan adam çarpmaca ..      Irak'a yapılan "Özgürlük ve Demokrasi" saldırısının bittiği günlerdi... Önemli olan savaş sonrasıydı. Irak'ta düzen nasıl sağlanacaktı En mantıklısı Birleşmiş Milletler aracılığıyla, isteyen ülkelerin katılımıyla bir Uluslararası Kuvvet'in dirlik ve düzenliği sağlamasıydı. ABD aslanlık yaptı, istemedi... 
     Ve salı günkü Milliyet'ten bir haber "Senato Dış İlişkiler Komitesinin en kıdemli Demokrat üyesi Senatör Joseph Biden, 'Irak'ta sokak köşelerinde oturan, dikilen ve Fransız, Alman, Türk kokartları taşıyan askerler görmek istiyorum. Irak halkına bizim işgalci olmadığımızı anlatabilmenin bir yolu da bu". 
     Yani ne diyor kısaca "Biz köşeyi döneceğiz sanıyorduk, olmadı. Dönmekten vazgeçtik, durabilsek yeter, onu da beceremiyoruz. Mayday...mayday...mayday..." 
     Şimdi biz iyi niyetli insanlarız. Irak'a 1 Mayıs'ta resmen gelen Özgürlük ve Demokrasi'den bu yana neredeyse her gün 1 ABD askerinin ölmesinin Son sayı 57 ve neredeyse fiilen savaşta ölenlerin sayısına yaklaşmış durumda ve ABD Dışişleri Bakanı Colin Powell'ın tepkileri giderek artan ABD halkına "Bu iş zor olacak demiştik, anlayış bekliyoruz" şeklinde açıklama yapmasının bu çağrıyla bir ilgisi olmadığını düşünüyoruz. Bunu ancak kötü niyetli insanlar düşünebilir. Fakat... 
     Sayın senatör, "Kazın ayağı öyle değil" ya da en basitinden "Yemezler" Bizim Acun olsa ne güzel anlatırdı bu deyimleri. "The goose foot is not like this" ve "They don't eat" şeklinde Maçın yarısı oynanmış, artık oyuncu değiştirmek olmaz. Bu "köşe" işlerinden asker anlamaz. Bak senatör, biz iki hırsız müteahhit ya da hortumcu gönderelim oraya, kendileri acayip bi güzel ayar çekip köşe olurlar. O köşelerde dururlar, dönerler, sonsuz varyasyon yapabilirler. Okey'se ara, okey 
     
     İnsanların olduğu kadar öküzlerin de takdirini kazanacağım kimin aklına gelirdi ki... 
Robert Chufchuf Trenin mucidi 

BBG Monolog 
"Bu kızın yalanlarını herkese göstere göstere göstericem .." 

</TEXT>
</DOC>
