<DOC>
<DOCNO> 176636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/spor/spo09.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbimize gömdük 
</HEADLINE>
<TEXT>

      
   YÜKSEK tansiyona bağlı beyin kanamasından dolayı 16 Ağustos'ta vefat eden yazarımız Mehmet Tan, dün Trabzon Gazeteciler Cemiyeti'nde düzenlenen törenle son yolculuğuna uğurlandı. Cemiyet binası önünden tabutuna atılan karanfillerle kaldırılan Tan'ın cenazesi, önce Bahçecik Mahallesi Basın Sitesi'ndeki evine, ardından da doğum yeri Beşikdüzü İlçesi Akkese Köyü'ne götürüldü. Mehmet Tan'ın cenazesi, ikindi namazına müteakip toprağa verildi. 
   CENAZEYE, Spor Müdürümüz Necil Ülgen, TSYD Genel Başkanı Onur Belge, Trabzonspor Teknik Direktörü Samet Aybaba, futbolculardan Mehmet Yılmaz, Hüseyin, Mehmet Kahraman ve Tolga, Trabzonspor eski başkanlarından Faruk Özak, Salih Erdem, Ahmet Celal Ataman, Futbol Federasyonu Yönetim Kurulu üyesi Haşim Sayitoğlu ve Trabzonspor eski Teknik Direktörü Ahmet Suat Özyazıcı gibi isimlerin yanı sıra Tan'ın yakınları ve çok sayıda meslektaşı katıldı. 
   
   
</TEXT>
</DOC>
