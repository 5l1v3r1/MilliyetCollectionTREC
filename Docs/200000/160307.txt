<DOC>
<DOCNO> 160307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/yasam/ayas.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İhmal, bir kaşık suda 4 can aldı 
</HEADLINE>
<TEXT>

Germencik'te otoyol bağlantı noktasında kapatılmayan çukura düşen araçtaki dört kişi, yağmur suyunda boğularak can verdi 
     YILMAZ ÖLMEZ Aydın DHA 

     Aydın Germencik'te, ikisi kadın dört kişi ihmal sonucu yağmur suyunda boğuldu. 
     Korkunç kaza, Söke - Ortaklar karayolu otoyol girişindeki Morallı Köprüsü mevkiinde dün sabah meydana geldi. Hüseyin Karacaoğlu 27 yönetimindeki otomobil, otoyola çıkmak için bağlantı yoluna girdi. Ancak keskin viraja hızlı giren Karacaoğlu'nun direksiyon h kimiyetini kaybettiği otomobil, köprü yapımı sırasında açılıp kapatılmamış, içi yağmur suyuyla dolu çukura ters düştü. 
     Sıkışan ve kapısı açılmayan otomobilde, nerede ikamet ettikleri henüz belirlenemeyen sürücü Karacaoğlu, Cansel Korkmaz 19 , Sergül Erdemir 19 ve Akif Tamer Yavuz 25 , su dolu çukurda boğularak can verdi. 
     
     'Burada çok kaza oldu' 
     Germencik Başsavcılığı yetkilileri, kazanın dün sabah saat 07.00'de fark edildiğini, ancak kesin zamanının belirlenemediğini kaydetti. 
     Aynı noktada daha önce de trafik kazaları meydana geldiğini belirten yetkililer, İzmir - Aydın Otoyolu'nun Söke bağlantısı ihalesini üstlenen firma hakkında soruşturma açılıp açılmayacağı sorusuna ise "Henüz jandarmadan kaza tespit tutanakları gelmedi. Müteahhit firmanın kusuru olduğu şeklinde endişe oluşursa soruşturma genişletilir" yanıtını verdi. 
     

</TEXT>
</DOC>
