<DOC>
<DOCNO> 175715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/soneko30.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin dış ticaretinde sürpriz gelişme... 
</HEADLINE>
<TEXT>

     ABD'nin uzun süredir devamlı genişleyen ticaret açığı, Haziran ayında beklenmedik ölçüde ve önemli oranda daraldı. 
     ABD Ticaret Bakanlığı'nın açıklamasına göre, yabancı ülkeler ekonomilerindeki iyileşmeye paralel olarak ihracat Haziran'da son üç yılın rekorunu kırdı, ithalat ise bir önceki aya göre değişmedi. 
     Bu ülkenin Mayıs ayında 41.5 milyar dolar olan ticaret açığı Haziran'da 39.5 milyar dolara indi. Sivil uçaklar ve bilgisayar aksesuarları başta olmak üzere, mal ve hizmetler ihracatı Haziran'da yüzde 2.4 artışla 84.6 milyar dolara çıktı, hizmetler sektörü ihracatı 25.6 milyar dolarla aylık bazdaki rekorunu kırdı. 
     Toplam ithalat Haziran'da Mayıs'a göre değişmeden 124.2 milyar dolarda kalırken, Çin'den ithalat 12.1 milyar dolarla son sekiz ayın rekorunu kırdı. 
     
</TEXT>
</DOC>
