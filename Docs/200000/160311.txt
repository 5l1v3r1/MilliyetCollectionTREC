<DOC>
<DOCNO> 160311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/yasam/yas03.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen misin 'sokağa işeme' diyen 
</HEADLINE>
<TEXT>

Gündüz vakti, sokağa tuvaletini yapan sivil polisi uyaran Serkan Erol, karşılığında feci bir dayak yedi 
     GÖKÇER TAHİNCİOĞLU Ankara 

     Siroz hastası olduğu için çalışmayan evli ve iki çocuk babası Serkan Erol 30 , 8 Mayıs günü evine giderken bir adamın sokağın ortasına tuvaletini yaptığını gördü. Arkadan gelen iki kadını da fark edince adamı uyardı. Erol, olayı şöyle anlattı "Adam 'Ben polisim. Ne hakla bana karışıyorsun ' dedi. Bu sırada adamı bekleyen arabadaki diğer polis de indi, beni dövmeye başladılar. İkisi de alkollüydü, arabada da bira şişeleri vardı. Yere düştüm, acımasızca tekmelediler." 
     Erol, bir ara kalkıp kaçmaya çalıştığını ancak tuvaletini yapan ve "Ben Türkiye Karate Şampiyonuyum" diyen polis Salim Aydın'ın 'uçan tekmesiyle' yere yıkıldığını söyledi. Serkan Erol, şunları anlattı "Bayılmış taklidi yaptım. Bu sırada diğer polis 'Dur, adamı öldüreceksin, başımızı belaya sokacaksın' dedi. O sırada oradaki bir marketin sahibi benimle ilgilenirken ikisi de panik içinde ne yapacaklarını konuşuyorlardı. Nefes aldığımı görünce rahatladılar. Yüzüme su serptiler." 
     
     Polisin elinden polis kurtardı 
     Erol şöyle devam etti "Bu sırada başka polisler gelip bizi iki karakola götürdüler. Ama her iki yerde de sanki suçlu benmişim gibi sorguluyorlardı. Beni döven polisler çok rahattı. Şik yetçi oldum." Erol, olaydan sonra da polis Aydın'ın kendisini tehdit ettiğini belirtti. Şik yetle başlatılan soruşturma Ankara Cumhuriyet Başsavcılığı'nda sürüyor. 
     

</TEXT>
</DOC>
