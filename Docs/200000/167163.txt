<DOC>
<DOCNO> 167163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/dunya/dun02.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın başına 25 milyon dolar 
</HEADLINE>
<TEXT>

     DIŞ HABERLER SERVİSİ 

     Irak'ı işgali altında tutan ABD, devrik lider Saddam Hüseyin'in başına koyduğu 300 bin dolarlık ödülü 25 milyon dolara yaklaşık 420 milyar TL çıkardı. Irak'taki Amerikalı sivil yönetici Paul Bremer'in dün başkent Bağdat'ta Irak halkına hitaben yayımlanan mesajında, Saddam Hüseyin'in yakalanmasına yardım edene veya savaş öncesi ya da savaş sonrası öldüğünü kanıtlayana 25 milyon dolar yaklaşık 35 trilyon TL ödül verileceği bildirildi. Mesajda, Saddam Hüseyin'in oğulları Uday ve Kusay ile ilgili olarak aynı bilgileri getirenlere de 15 milyon dolar yaklaşık 21 trilyon TL verileceği belirtildi. 
     Dünyaca "şer adamlar" olarak bilinen Saddam ve oğullarını şüphesiz unutmadığını söyleyen Bremer, bu kişiler hakkında bilgi sahibi olan Iraklılardan cesaret gösterip kendileriyle temas kurmalarını istedi. Bu kişilerin Irak üzerinde bir korku gölgesi gibi çöktüğünü kaydeden Bremer, gerçek ortaya çıkana kadar "şer adamların" peşlerini bırakmayacaklarını da sözlerine ekledi. 
     

</TEXT>
</DOC>
