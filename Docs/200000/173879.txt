<DOC>
<DOCNO> 173879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/spor/spo15.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Hamit'e övgü    ALMAN Ligi'nde Schalke 04 formasıyla ilk maçta iki gol atarak dikkatleri üzerine çeken Hamit'e ilgi büyüyor. Yıldız futbolcuyu manşetine çeken Bild Gazetesi, "Yıldızlar villada, o ailesiyle dairede oturuyor" yorumunu yaptı. 
   
   Nihat'a müjde    İSPANYA Ligi gol krallığı yarışında geçen sezonu ikinci sarıda tamamlayan Nihat'ın en büyük rakibi Makaay, Almanya'ya gidiyor. Deportivo'nun, yıldız futbolcuyu Bayern Münih'e vermeyi kabul ettiği öğrenildi. 
   
   Beckham'dan gol    YILDIZLAR topluluğu Real Madrid, Uzakdoğu turnesinde fırtınalar estiriyor. İkinci maçında FC Tokyo'yu 3-0 yenen İspanyol ekibinde, Beckham ilk golünü atmayı başardı. Diğer sayıları ise Solari ve Ronaldo kaydetti. 
   
   Ankaragücü'nde operasyon    TSYD Kupası'nda sergilediği kötü futbol ile başta yönetim kurulu olmak üzere taratalarını umutsuzluğa sevkeden Ankaragücü'nde fatura futbolculara kesildi. Sarı - Lacivertli yönetim, Paraguaylı Oscar Sanabria'dan sonra Hakan Keleş, Ümit Ozan ve Levent Kartop'un da takımla ilişkisinin kesilmesini kararlaştırıldı. 
   
   Yaprak dökümü    GİGİ Multescu'nun raporu doğrultusunda Samsunspor yönetimi, kaleci Fevzi ve Celil ile yollarını ayırdı. Dün yapılan görüşmelerden sonra iki oyuncunun sözleşmelerinin karşılıklı olarak fesh edildiği bildirildi. 
   
   Teller kalkıyor    TRABZONSPOR'UN başlattığı tel örgüleri kaldırma projesine Çaykur Rizespor da katıldı. Yeşil - Beyazlı yönetim telleri dün söktürmeye başladı. 
   
   Hentbolda eşleşmeler    HENTBOLDA Türk takımlarının Avrupa Kupaları'ndaki rakipleri belli oldu. Erkekler Kupa Galipleri Kupası'nda Çankaya Belediyesi, Kıbrıs Rum Kesimi'nden Latsia Lefkoşa ile karşılacak. Erkekler EHF Kupası'nda ise Beşiktaş, Finlandiya'nın Karis takımı ile eşleşti. Çalenç Kupası'nda Kastamonu Gençlik, Lublin Polonya - Region Belarus maçının galibiyle oynayacak. Bayanlar Kupa Galipleri Kupası'nda ise Üsküdar Belediyesi, Sorso İtalya ile karşılaşacak. 
   
   'Hedef büyük'    MERKEZ Hakem Kurulu MHK Başkan Vekili Serdar Çakır, yaş ortalaması düşen hakemlerden umutlu olduklarını açıkladı. Çakır, "Hedefimiz, 4-5 yıl içinde Avrupa'da üst düzey maçlarda Türk hakemleri görmek. Gençleşen Türk hakemliğinin, gelecek sezon yıldız hakemler yaratacağına inanıyorum" dedi. 
   
   Askerler minderde    22. Dünya Ordulararası Güreş Şampiyonası, dün serbest stildeki müsabakalarla İstanbul'da başladı. Burhan Felek Spor Tesisleri Voleybol Salonu'nda gerçekleştirilen şampiyonada 22 ülkeden toplam 190 sporcu mücadele ediyor. Şampiyonanın ilk gününde rakiplerini yenen Ramazan Demir, Hakkı Ceylan, Tevfik Odabaşı, Mehmet Yozgat Alman, Gökhan Yavaşer, Hakan Koç ve Recep Kara ikinci tura geçti. 
   
   
</TEXT>
</DOC>
