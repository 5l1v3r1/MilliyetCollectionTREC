<DOC>
<DOCNO> 166825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sondun33.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bercusconi'den Nazi gafı.. 
</HEADLINE>
<TEXT>

     AB dönem Başkanı İtalya'nın Başbakanı Silvio Berlusconi, kendisini eleştiren sosyalist Alman milletvekilini Nazi toplama kampı komutanına benzetti. 
     Berlusconi, bugün Avrupa Parlamentosu'nda hakkındaki mahkemeler ve İtalyan medyasındaki hisseleri konusunda eleştirilerde bulunan Alman milletvekili Martin Schulz'a yanıt verirken, ''Sayın Schulz, İtalya'da Alman toplama kampları konusunda bir film yapılıyor. Sizi toplama kampı komutanı rolüne önermek isterim. Mükemmel olursunuz'' dedi. 
     Berlusconi'nin sözleri, oturumunda bulunan milletvekillerince protesto edilirken, AP Başkanı Pat Cox, milletvekiline hakaret edilmesinden dolayı üzgün olduğunu söyledi ve bu sözlerin düzeltilmesini istedi. 
     Ancak Berlusconi, sözlerini geri almayı reddetti. 
     
</TEXT>
</DOC>
