<DOC>
<DOCNO> 183254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/guncel/agun.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez çocukları Allah korudu 
</HEADLINE>
<TEXT>

   Sürücü hatası sonucu devrilen servisteki 11 öğrenci şans eseri sıyrıklarla kurtuldu. Araçta ne emniyet kemeri vardı ne hostes 
      M.AKİF ERDEM 

   
   İçişleri Bakanlığı'nın okul servislerinde can güvenliğini sağlamak amacıyla yaptığı yönetmelik değişikliği, cezai yaptırımı olmasına rağmen uygulanmadığı için ne yazık ki işe yaramıyor. Dün yaşanan servis kazasında 11 öğrenci, bu ihmalk rlığın kurbanı olmaktan şans eseri kurtuldu. İstanbul Kocamustafapaşa Lisesi'nin öğrencilerini taşıyan servis aracı, aşırı hız ve dikkatsizlik sonucu devrildi. Kazada servis şoförü ile 11 öğrenci yaralandı. Öğrenciler emniyet kemeri takmıyordu, araçta hostes de yoktu. Ancak yeni yönetmeliğe göre her ikisi de zorunluydu. 
   
   ŞOFÖRÜN KOLU KIRILDI 
   Kocamustafapaşa Lisesi'nden aldığı 22 öğrenciyle yola çıkan Hasan Barman yönetimindeki 34 J 7536 plakalı okul servisi, Topkapı ile Edirnekapı arasındaki Vatan Caddesi varyant üstüne geldi. Barman, viraja hızlı girince direksiyon h kimiyetini kaybetti. Kontrolden çıkan araç, bariyere çarparak yan yattı. Kolu kırılan Barman ve yaralı öğrenciler, Haseki Eğitim ve Araştırma Hastanesi'ne kaldırıldı. Şoför ameliyata alınırken, kırılan camlardan yaralanan İlknur Aydın'ın koluna dikiş atıldı. Okul Müdürü Nahit Topbaş ve öğretmenlerin nezaret ettiği 11 öğrenci, ayakta tedavileri yapıldıktan sonra taburcu edildi. 
   
   Okul çıkışı minibüs ezdi    Mersin'de, ilköğretim öğrencisi Kübra Kara okul çıkışında minibüs altında kalarak öldü. Kazada, Mustafa Hıfzı Yıldırım yönetimindeki minibüs, okul çıkışında yolun karşı tarafına geçmek isteyen 23 Nisan İlköğretim Okulu 1. sınıf öğrencisi Kara'ya 7 çarptı. Kara kaza yerinde ölürken, Yıldırım gözaltına alındı. 
   
   Kurallar k ğıt üstünde kalıyor    Velilerin çocuklarını emanet ettiği okul servislerinin çoğu kurallara uymuyor. Araç seyir halindeyken ayakta duran öğrenciler camlardan bellerine kadar sarkıyor. 
   
   'Velilere de büyük sorumluluk düşüyor'    BURCUM DEVREZ 

   İl Milli Eğitim Müdürü Ömer Balıbey, "Servis araçlarının kontrolleri sadece devlete bırakılmamalı. Emniyet kemerini takıyor mu, aracın hostesi var mı Veliler bunları takip edip okul aile birliklerine, koruma derneklerine şik yetlerini dile getirebilirler" dedi. İçişleri Bakanlığı'nın yaptığı yeni düzenlemeye bütün servis araçlarının uymak zorunda olduğunu kaydeden Balıbey, sözlerini şöyle sürdürdü "Yasa neyi emrediyorsa onu uygulamak zorundalar. Servis araçlarını, 'Servis Odaları ve İstanbul Ticaret Odası tarafından kurulan komisyon denetliyor. Ayrıca Trafik Müdürlüğü de yollarda alkol ve araç evrak kontrolü yapıyor. Kurallara uymayan, belirlenen cezaları öder." 
   
   Yönetmelik ne diyor    Yönetmeliğe göre, öğrencilerin güvenliği için uyulması gereken bazı kurallar şöyle 
   Servislerde 22 yaşını doldurmuş, en az lise mezunu hostes bulundurmak gerekiyor. Taşıtlarda her öğrenci için bir emniyet kemeri bulundurulacak. Okul servis araçlarının arkasında öğrencilerin iniş binişlerinde yakılmak üzere kırmızı ışık veren lamba bulunacak. Öğrencilerin yetişebileceği camlar ve pencereler sabit olacak. İç düzenlemede demir aksam açıkta olmayacak. 
   
   
   
</TEXT>
</DOC>
