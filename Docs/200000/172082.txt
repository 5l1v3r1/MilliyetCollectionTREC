<DOC>
<DOCNO> 172082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/yazar/sazak.html </URL>
<DATE> 2003/07/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
AB fonları 
</HEADLINE>
<TEXT>

     AB denilince önce 'siyasi ölçütler' akla geldiği için bu birlikteliğin çıkış noktasındaki ekonomik değerler ikinci planda kalıyor. Oysa Türkiye, tam üye olmadan AB ile 'gümrük birliği'ni gerçekleştiren tek ülke. 
     Peki, AB Türkiye'ye ne gibi avantajlar sağlıyor 
     Mali yardım ve AB tarafından desteklenen proje kredilerinden yeterince yararlanılabiliyor mu Örneğin Altıncı Çerçeve Program'da KOBİ'lerin yaratıcı güçlerini harekete geçirmek üzere ayrılmış özel bir fon var. 17.5 milyar euroluk program bütçesinin yüzde 15'i KOBİ'lere yönlendirilecek. 
     Türkiye de bu fondan yararlanacak ülkeler arasında. Ancak fon 'ulusal kota' şeklinde dağıtılmıyor. Projeler destekleniyor. 
     Üniversiteler, araştırma merkezleri, KOBİ'ler ya da kişiler tarafından AB'nin ilan ettiği programlarla ilgili proje ve teknolojilere hibe desteği sağlanabiliyor. 
     Türkiye'nin ulusal temas noktası, TÜBİTAK. 
     Desteklenen alanlar şöyle 
     Genbilim ve Sağlık Biyoteknolojisi Kanser, sıtma, AIDS, verem gibi hastalıklarla mücadele, yaşlanma, ilaç direnci alanında araştırma yapan firmaların desteklenmesi. 
     Bilgi Toplumu Teknolojileri E - ticaret, mobil ticaret projeleri, e - Avrupa, sağlık, çevre, eğitim alanlarında akıllı ve interaktif sistemleri içermekte. 
     Nanoteknolojiler ve Nanobilim Sağlık, enerji, çevre, kimya ve optik uygulamalarla, akıllı, temiz, sürdürülebilir güvenli üretim, geri kazanım hizmetlerini içermekte. 
     Havacılık ve Uzay Yeni uçak ve motor geliştirme, yakıt tasarrufu, gürültü ve çevre etkilerini azaltma, AB hava sahası ve Galileo uydu projesi. 
     Gıda Kalitesi ve Güvenliği Çevre dostu üretim, sağlıklı besinler, bitki ve hayvansal konuları içerir. 
     Sürdürülebilir Kalkınma ve Ekosistem Küresel değişim projeleri. 
     Bilgi Toplumunda Yurttaşlık ve Yönetişim Bilgi toplumunun oluşturulması, yurttaşlık hakları, demokrasi ve toplumsal uyum temalarını içerir. 
     Türkiye bundan önceki çerçeve programlara katılmıyordu. Dolayısıyla bu fonlar uçtu, gitti 
     Altıncı Çerçeve Program'ın proje çağrıları ise 2006 yılına kadar geçerli. Bu konudaki bilgilere http fp6.cordis.lu fp6 calls.cms sayfasından ulaşılabilir. 
     Bilgi toplumu projeleri konusunda TUBİTAK'tan bilgi alınabilir. uidb tubitak.gov.tr 
     Sohbet Odası'nda bu hafta TOSYÖV Başkanı Hilmi Develi ile KOBİ'leri ve Altıncı Çerçeve Program'ın açılımlarını konuştuk. 
     Yenilikçilik ve proje geliştirme yoluyla AB fonlarından yararlanmak mümkün. Bu görev öncelikle üniversitelere düşüyor. 
     Üniversite gençliğinin iş kurması ve dışa açılmasında AB umut kapısı olabilir. 
     
     

</TEXT>
</DOC>
