<DOC>
<DOCNO> 160480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/yasam/yasz1.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Askerden ateş Tunceli'yi karıştırdı 
     DHA 

     Tunceli Cumhuriyet Meydanı'nda dün bir kişiyle tartışan 4. Komando Tugayı'nda görevli sivil kıyafetli bir askerin, küfredip havaya ateş açması ortalığı karıştırdı. Asker, Jandarma Merkez Komutanlığı'na kaçarken meydana toplanan 3000 kişi, sloganlar atıp güvenlik güçlerine taş fırlattı. Zırhlı aracın çarptığı bir kişi yaralanırken, kalabalık Vali Ali Cafer Akyüz ile Belediye Başkan Yardımcısı Kazım Çağımda'nın girişimleri sonucu dağıldı. 
     
     Astsubay, aracında kurşunlandı... 
     ERGÜN AYAZ DHA 

     Kocaeli Karamürsel'de gece yarısı kız arkadaşı Pınar Özbek'le 29 birlikte Aşıklar Tepesi'ne çıkan Deniz Astsubay Alper Taşçı otomobilinin içinde üç kişinin silahlı saldırısına uğradı. Beş kurşundan ikisinin isabet ettiği Taşçı olay yerinde öldü. Yanlarına aldıkları Özbek'i dövdükten sonra serbest bırakan saldırganlar ise kayıplara karıştı. Operasyon başlatıldı. 
     
     Gaspçıyı güvenlik kamerası yakalattı 
     GÜRKAN AKGÜNEŞ 

     Kendini işadamı olarak tanıttığı Rus uyruklu kadınları, içeceklerine hap atıp uyutarak soyduğu belirtilen Cengiz Aksoy, son işinde yakayı ele verdi. Rus uyruklu bir kadının Akmerkez'de uyutularak soyulduğunu belirtmesi üzerine güven-lik kameralarında Aksoy'un görüntülerini tespit eden polis, harekete geçti. Laleli'de pusu kuran polis, Aksoy'u yakaladı. 
     

</TEXT>
</DOC>
