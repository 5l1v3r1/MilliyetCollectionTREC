<DOC>
<DOCNO> 189383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sontur31.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim Okulu'nun merdiven boşluğuna düşen öğrenci öldü... 
</HEADLINE>
<TEXT>

     Manisa'nın Salihli İlçesi'nde, bir ilköğretim okulunun 2. kat merdiven korkuluğundan düşerek yaralanan öğrenci öldü. 
     50. Yıl İlköğretim Okulu öğrencisi İzzet Göde 10 , iki gündür tedavi gördüğü Ege Üniversitesi Tıp Fakültesi Hastanesi Yoğun Bakım Ünitesi'nde kurtarılamadı. 
     Göde'nin ölümü, okulunda büyük üzüntü yaratırken, sınıf öğretmeni Mehmet Ay ve arkadaşları, boş kalan sırasını çiçeklerle süsledi. 
     Salihli Sanayi Sitesi esnaflarından Halil Göde'nin oğlu İzzet Göde, gözyaşları altında toprağa verildi. 
     Göde önceki gün, teneffüste B Blok'un 2. kat merdiven korkuluğundan kollarını iki yana açıp ayak ayak üstüne atarak kayarken, dengesini kaybetmiş ve düşmüştü. 
     
</TEXT>
</DOC>
