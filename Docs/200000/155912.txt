<DOC>
<DOCNO> 155912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/spor/spo03.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo markajda 
</HEADLINE>
<TEXT>

İsrailli oyuncuya Porto, Benfica ve Sporting Lizbon kanca taktı. Üç Portekiz Kulübü, Galatasaray ile 2.5 yıllık sözleşmesi bulunan Revivo'nun menajeri ile masaya oturdu 
     HALİL ÖZER 

     Yarışa giriştiler 
     GALATASARAY'IN tartışılan ismi Haim Revivo'ya Portekiz'in ünlü kulüpleri talip oldu. Porto, Benfica ve Sporting Lizbon, Sarı - Kırmızılı takımda sıkıntılı günler yaşayan ve Teknik Direktör Fatih Terim tarafından kızağa çekilen İsrailli yıldızı önümüzdeki yıl renklerine katmak için büyük bir yarışa girişti. Üç kulübün yöneticileri Revivo'nun menajeri ile temasa geçti. 
     
     Yönetim habersiz 
     GELİŞMELERDEN Galatasaray Yönetimi'nin ise habersiz olduğu öğrenildi. Ancak Porto, Benfica ve Sporting Lizbon kulüpleri bu oyuncuyu renklerine katmak için Sarı - Kırmızılı kulübün kapısını çalmak zorunda kalacak. Çünkü Revivo'nun Galatasaray ile 2.5 yıllık sözleşmesi bulunuyor. Yönetim teklifleri değerlendirmek için ligin sonunu bekleyecek. 
     
Sakatlardan iyi haber      GENÇLERBİRLİĞİ maçı öncesi sakatlıkları bulunan Ümit Karan, Ümit Davala, Xavier, Lukunku ve Cihan'ın düzelmesi teknik heyetin yüzünü güldürdü. Galatasaray Teknik Direktörü Fatih Terim beş oyuncuyu da maç kadrosuna dahil ederken, görev verilmesi halinde Cihan'ın özel bir maske ile sahaya çıkacağı öğrenildi. Pinto, Berkant, Hasan Şaş ve Batista ise kadroya alınmadı. 
     
Terim'den hücum emri      ERHAN TELLİ 

     TEKNİK Direktör Fatih Terim, Gençlerbirliği maçının son çalışmasında tamamen hücum organizasyonları üzerinde durdu. Hücuma çok adamla çıkılmasını isteyen tecrübeli teknik adam, zaman zaman forvet hattında altı futbolcu oynattı. Terim'in savunmada sadece iki oyuncu bırakması ise dikkat çekti. 
     FORVETTE, durumu maç öncesi belli olacak Lukunku ile Arif arasında kararsız kalan teknik adamın, orta sahada Ayhan'a görev vereceği öğrenildi. Terim'in Trabzon maçında sahaya sürdüğü ve çok iyi verim aldığı Vedat, Mehmet, Bülent ve Hakan dörtlüsünden oluşan savunmayı da bozmayacağı kaydedildi. 
     

</TEXT>
</DOC>
