<DOC>
<DOCNO> 183681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/siyaset/siy06.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeteler devleti ele geçirebilir 
</HEADLINE>
<TEXT>

   BELMA AKÇURA İstanbul 

   
   Yargıtay 3. Ceza Dairesi Üyesi Muhittin Mıhçak, "Çıkar Amaçlı Suç Örgütleri ve Cürüm İşlemek İçin Teşekkül Oluşturmak Suçları" adlı kitabında çıkar amaçlı suç örgütlerinin kamu görevlilerini ortakları haline getirerek devletin kurumlarını ele geçirebileceğini yazdı. Mıhçak, "Örgütlü suçların uluslararası yarattığı tehlikenin boyutları da oldukça tehlikeli bir hal almıştır" dedi. 
   Mıhçak, Avrupa Konseyi Bakanlar Komitesi'nin, örgütlü suçlarla mücadele için 12, Avrupa Ekonomik İşbirliği Örgütü bünyesinde yer alan Mali Eylem Görev Gücü'nün de 40 tavsiye kararı aldığını kaydetti. 
   Kimi zaman devleti yönetenlerdeki zafiyetin, sosyal ve ekonomik düzenin yozlaşmasını hızlandırdığını, devleti oluşturan birimlerin yerini yasadışı oluşumların aldığını savunan Mıhçak, şu görüşlere yer verdi "Haksız çıkar sağlamak için oluşturulan örgütlerin özünde menfaat olduğundan mensupları amaçladıkları çıkarı elde etmek için organize olup örgütlenmekle bu amaç etrafında birden fazla suç işleme kast ve kararlığı içinde planlı hareket ederek devleti ve toplumu yozlaştırıp çökerten ilişkilere girip kamu görevlilerini de ortakları haline getirerek devletin kurumlarını ele geçirebilir." 
   
   
</TEXT>
</DOC>
