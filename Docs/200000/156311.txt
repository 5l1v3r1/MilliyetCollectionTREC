<DOC>
<DOCNO> 156311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/yasam/ayas.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben değil, futbol agresif’ 
</HEADLINE>
<TEXT>

Beşiktaş menajeri Sinan Engin, maç seyrederken sahaya inip topa vurmak ya da hakeme saldırmak istiyor oynarken tavlayı parçalıyor Hıncal Uluç’un yazılarına çok kızıyor. Ve tüm bunları futbol ruhu’na bağlıyor... 
     AHMET TULGAR 

     Ligin bitmesine üç hafta kala Türk futbol kamuoyundaki bütün tartışmalar, açık oturumlar, makaleler, sloganlar iki kişinin diyaloğunun çeşitlemelerine dönüştü Sinan Engin-Fatih Terim diyaloğu, atışması. Grameri ve pratiğiyle ve hatta bedenlerindeki yansımasıyla nasıl bir şey olduğu açıkça ortada olan bu dil, şimdilik h l Türk futboluna çok uygun demek ki. 
     Beşiktaş menajeri Sinan Engin’i popüler yapan da en fazla bu özelliği zaten İki yıl öncesine kadar sadece Terim’in monologlar ürettiği bu dili onun da gayet iyi konuşabilmesi. 
     Sinan Engin, röportaj boyunca hiç oturmadan, o ateşli el, kol hareketleri ve aksansız konuştuğu "Futbol Türkçesi" ile bize liglerin nereye gittiğini anlattı 
     
Göreve ilk geldiğinizden bugüne sizde neler değişti, siz Beşiktaş’ta neleri değiştirdiniz 
     Göreve ilk geldiğimde sadece Beşiktaşlılar değil, Galatasaraylılar, Fenerbahçeliler de bana sempatiyle bakıyorlardı. Çünkü o zamanlar bizim öyle fazla bir şampiyonluk iddiamız olmadığı için çıkarlar çatışmamıştı. Herkes beni örnek gösteriyordu. Ama bir yandan da ben diğer takımların buralara nasıl geldiğini, o başarıları nasıl sağladıklarını, hepsini biliyordum. Şimdi biz de aynı yönetim tarzını uygulayıp onların birtakım menfaatlerine dokununca bu sempatikliğimizi kaybettik. 
     
     HİÇ Mİ İYİ TÜRK GENCİ YOK ’ 
Hıncal Uluç’un geçen perşembe size yönelik yazdığı sert üsluplu yazıyı da böyle mi yorumluyorsunuz 
     Evet, Hıncal Uluç benim susturulmamı istiyor, beni futbolda düşmanlığa yol açmakla suçluyor. "Kutsal İttifak" kavramını ortaya atan, "Hakemler Fenerbahçe’yi şampiyon yapacak" diye yazılar yazan Hıncal Uluç değil miydi Sonra ben Hıncal Uluç’a şaşırıyorum. Ona göre Şenol Güneş iyi değil, Fatih Terim zamanında iyi değildi, Mustafa Denizli hiç iyi değildi. Sizin vasıtanızla ona soruyorum "Hiç mi bir Türk genci senin için iyi değil, Hıncal Uluç Sen de git Avrupa’da futbol yazarlığı yap, kardeşim." 
     
     BEN TAVLAYI BİLE KIRARIM’ 
Beşiktaş’ın bu sene agresif bir atılım yapması mı sizin üslubunuza yansıdı, yoksa sizin üslubunuz mu Beşiktaş’a 
     Beşiktaş kulübünün tavrı bana yansıdı, benimki Beşiktaş’a. Bizde değil agresiflik, agresiflik futbolda... Bütün dünyada insanlar birbirlerini bıçaklıyorlar futbol için. Kim ne diyorsa, desin futbol agresiftir. Hıncal Uluç beni hedef gösteriyor ama kendisi yıllardır Beşiktaşlılar’ın en yoğun olduğu Ortaköy’de takılıyor. Kimse ona dokundu mu 
     
Peki, siz televizyonda izlediğinizde bir agresyon, bir yüksek tansiyon tespit etmiyor musunuz kendinizde 
     Halı sahada bile maç yaparken bir takım karşı tarafı yendikten sonra onları rencide edecek şekilde eğlenirse kavga çıkar. Bu böyledir. Ben tavla oynarken tavlayı kırıyorum. Sekretere tavlayı yasaklattım tesislerde. Tümer’le oynarken tavlayı parçaladım.Yenilmeyi hazmedemiyorum, ne yapayım. Yenilmek benim kitabımda yok. 
     
Saha kenarında maç izlerken neler hissediyorsunuz 
     Oyun kötü giderken sahanın içine girmeyi düşünüyorum, "Şu topu alayım, kaleye doğru vurayım" diyorum. Bir hakem eğer maçı kötü yönetmişse o kulübeden kalkıp soyunma odasına gidene kadar, "Ya şuna saldırsam mı " diye düşünüyorum. Ama tabii hakemlerimize son derece güveniyorum, Allah onlardan razı olsun, bu sene çok iyi bir performans gösteriyorlar. 
     
Ama tuhaf bir biçimde futbol kamuoyunda sizin ve Fatih Terim’in yüksek sesli açıklamalarınızdan başka bir konuşma duyulmaz oldu neredeyse... Sizin kullandığınız bu ortak dil mi uyuyor en çok Türk futboluna 
     Bence bu değil bunun nedeni. Şimdi Beşiktaş ile Galatasaray şampiyonluk için çekişiyor. Galatasaray’ın teknik direktörü Fatih Terim konuşuyor, bizim hocamız ise yabancı olduğu için ve Türkçe’ye vakıf olmadığı için ben konuşuyorum. 
     
     NOUMA’NIN RESMİ BOZUKTU’ 
En büyük başarınız olarak neyi görüyorsunuz Beşiktaş’ta 
     Ben değil de yönetim olarak en büyük başarımız şu anda Beşiktaş’ta bir tane kadro dışı futbolcumuz olmamasıdır. Bir futbolcumuz bir hata yaptı, bir tek o gitti. Bir de mesela Fenerbahçe’ye bakın, bir sürü oyuncusu gitti. 
     
Bu kadar edepsiz bir futbol ortamında gerekli miydi Nouma’yı göndermek, bu kadar ağır cezalandırmak 
     Evet çünkü Nouma’ya çok mesai harcıyorduk. Normalde profesyonel futbolcuya mesai harcamamak gerekir, parasını alır, futbolunu oynar. Ama Nouma’ya sürekli "Şunu yapma, bunu yapma" demek zorundaydık. Nouma bana göre futbolu sadece salona gidip spor yapan insanlar gibi keyif için, sağlık için oynuyordu. Bu tesisleri böyle bir spor kompleksi gibi görüyordu Nouma. "Aileni getir, yaşantını düzelt" diyorduk ama hiçbirini yapmadı. 
     
Demek ki onu göndermenizin asıl nedeni yaptığı hareket değildi... 
     Hayır, o hareketi de hoş göremezdik. Fotoğraf bozuktu. Evet, Beşiktaş taraftarını mutlu etmek bizim işimiz ama bu kez kararlı davranmak zorundaydık. 
     
Türkiye’de de, diğer ülkelerde de zaman zaman sahada şortunu indiren, cinsel imalı hareketler yapan futbolcular olmuyor mu Hepsine bu kadar ağır ceza mı verilmeli 
     Şimdi Pascal biraz Türkiye’yi küçümsüyor gibiydi. Bu hareketi başka bir ülkede yabancı bir futbolcu kolay kolay yapamazdı. Yabancı bir futbolcunun Türkiye’de önce örf ve adetlere uyması gerekir. Bir futbolcu sinirlenir, küfür eder, elini oraya koyar ama bir sevinç hareketi olarak bu yapılmaz. 
     
İlhan Mansız’ın tam şampiyonluğa bu kadar yaklaşılmışken geçen hafta yurtdışına reklam çekimine gitmesi hoş muydu peki 
     İlhan Mansız bir gün çekim yaptı. Bizim iznimiz doğrultusunda gitti oraya da, sakattı ve tedavisini de orada gördü. 
     
Henüz maçlar sürerken rakip oyunculara transfer teklifleri yapmanız da eleştiriliyor... 
     Evet, Hıncal Uluç bunu da yazmış. Biz de onların neler yaptıklarını, kimlere transfer teklifinde bulunduklarını, nerelere haberler gönderdiklerini mi anlatalım Bence Hıncal Uluç eksik bile yazmış orada, biz daha fazlasını yapıyoruz. Sezon boyunca herkes her oyuncuya istediği teklifi götürebilir. 
     
Ümit Milli Takım kampında kalıp futbolculara transfer teklifinde bulunduğunuz doğru mu 
     Kampta kaldım ama hiçbir futbolcuyla bir şey konuşmadım. Ben Ümit Milli Takımı ile aynı otelde kaldım çünkü Ümit Milli Takım Sorumlusu Levent Kızıl benim arkadaşım, o davet etmişti. Bence futbolcuları çok kolay bağlanabilir, çok kolay satın alınabilir insanlar olarak görmesinler. Bu yazarlar futbolculara ayıp ediyorlar. Futbolcular dünyanın en karakterli insanlarıdır, hepsi alt kesimlerden gelmiştir, kimse onlara "Biz seni transfer edeceğiz, bizi fazla sıkma bizimle oynadığınız maçta" diyemez. 
     

</TEXT>
</DOC>
