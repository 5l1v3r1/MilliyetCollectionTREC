<DOC>
<DOCNO> 178555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/dunya/dun01.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Perle Hata yaptık 
</HEADLINE>
<TEXT>

      DIŞ HABERLER SERVİSİ 

   
   ABD Savunma Bakanlığı'nın Pentagon önde gelen danışmanlarından, Irak Savaşı'nın mimarı Richard N. Perle, Amerika'nın Irak'ta hata yaptığını ve iktidarı olabildiğince süratle Iraklılara devretmesi gerektiğini söyledi. 
   Fransız "Le Figaro" gazetesinin bugünkü sayısında yayımlanacak röportajda Perle, Irak'taki savaşı savunurken, Fransa'nın savaşa karşı uluslararası muhalefetin liderliğini yapmasının yanlış olduğu şeklindeki görüşlerini yineledi. Richarda Perle, "Elbette her şeyi doğru yapmadık... Yanlışlar yapıldı ve başkaları da yapılacak" dediği açıklamasında, ilkesel hatalarının, savaş öncesi Iraklılarla yakın işbirliği yapamamaları olduğunu belirtti. Perle, "Bugün cevabın, mümkün olan en kısa sürede iktidarın Iraklılara verilmesi olduğunu" diye ekledi. Fransa Cumhurbaşkanı Jacques Chirac'ın savaşı desteklemeyen tavrını da eleştiren Perle, "11 Eylül'den sonra, ABD'nin, en kötü silahların dünyadaki en kötü rejimlerin elinde olmasına izin vermeyeceğini anlamalısınız" dedi. 
   Mart ayında Pentagon'un Savunma Konseyi'ndeki görevinden istifa eden Perle, yeni - muhafazak r hattında etkin bir kişilik olmaya devam ediyor. 
   
   Bush Irak'tan çekilmeyeceğiz    ABD Başkanı George W. Bush, Irak'ta her gün kayıp vermeye devam etmesine rağmen, Amerikan güçlerinin devrik lider Saddam Hüseyin yanlıları ve teröristler karşısında geri çekilmeyeceğini söyledi. Bush, Missouri'nin Saint Louis kentinde bir grup emekli askere yaptığı konuşmada, "Tüm uygar dünyaya savaş açtılar ve uygar dünya yılmayacak" dedi. Terör karşısında geri adım atmanın sadece yeni saldırılar için teröristleri cesaretlendireceğini belirten Bush, "Geri çekilme olmayacak" diye konuştu. Bush, durumu, "uygarlık ile kaos arasında bir tercih" olarak tanımladı. 
   
   
</TEXT>
</DOC>
