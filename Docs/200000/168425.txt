<DOC>
<DOCNO> 168425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/yasam/yas01.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba baba dinlendiler 
</HEADLINE>
<TEXT>

Önce Sedat Peker, ardından da Alaattin Çakıcı'nın tatil için tercih ettiği Bodrum, son olarak Kürşat Yılmaz'ı 'ağırladı...' 
     YAŞAR ANTER Bodrum DHA 

     Yaz mevsimiyle birlikte dolup taşan Bodrum, geçen günlerde Onur Özbizerdik ve Erdal Acar arasında yaşanan gerginlikle gündeme gelmişti. Özbizerdik ve Acar'ın tartıştığı barda bir garson da ayağından vurulmuştu. 
     Bodrum'un son konuklarından biri ise İbrahim Tatlıses'in yeni açtığı barda misafir ettiği Kürşat Yılmaz'dı. Ortakent'te bir ay önce açtığı "Aso Bar"da Asena'yla birlikte sahneye çıkan Tatlıses'in önceki günkü konukları arasında Kürşat Yılmaz da vardı. Dört araçlık konvoyla Aso Bar'a gelen Yılmaz, Tatlıses'i dinleyip Asena'nın danslarını izledi. 34 KY 028 plakalı lüks BMW'yle ve Tatlıses'in davetlisi olarak bara gelen Yılmaz'ın yanındakiler, girişteki görevlilere silahlarını teslim etti. Sivil jandarma ekiplerinin yoğun tedbir aldığı gecede gazetecilerden rahatsız olan Yılmaz, sabaha karşı 04.30 sıralarında mek ndan ayrıldı. 
     Daha önce Sedat Peker'in tatil yaptığı Bodrum'da Alaattin Çakıcı da, yeğenleri ve arkadaşlarıyla birlikte Göltürkbükü'ndeki Maki Otel'de bir hafta dinlendi. 
     

</TEXT>
</DOC>
