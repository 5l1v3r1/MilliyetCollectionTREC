<DOC>
<DOCNO> 167665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sontur02.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK ve Bağ-Kur'un 17.9 katrilyon alacağı bulunuyor... 
</HEADLINE>
<TEXT>

     SSK ve Bağ-Kur'un, toplam 17 katrilyon 939 trilyon 412 milyar lira tutarında alacakları bulunuyor. 
     SSK'nın, çeşitli özel ve kamu sektörü kuruluşlarından prim aslı, gecikme zammı ve sosyal yardım zammı olmak üzere toplam 4 katrilyon 47 trilyon 112 milyar lira alacağı var. 
     Bağ-Kur'un ise esnaf, sanatkar ve çiftçilerden, prim ve gecikme zammından oluşan toplam 13 katrilyon 892 trilyon 300 milyar lira alacağı bulunuyor. 
     SSK'ya, kamu sektörü kuruluşlarının 1 katrilyon 197 trilyon 351 milyar, özel sektör kuruluşlarının ise 2 katrilyon 849 trilyon 761 milyar lira borcu bulunuyor. 
     Kurumun, kamu sektörü kuruluşlarından 482 trilyon 605 milyar lirası prim aslı, 548 trilyon 130 milyar lirası gecikme zammı ve 166 trilyon 616 milyar lirası da işçi emeklilerine her ay ödenen sosyal yardım zammı olmak üzere toplam 1 katrilyon 197 trilyon 351 milyar lira alacağı var. 
     Kamu sektörü kurumlarından KİT'lerin, SSK'ya 88 trilyon 694 milyar lirası prim aslı, 34 trilyon 662 milyar lirası gecikme zammı olmak üzere toplam 123 trilyon 356 milyar lira belediyelerin 330 trilyon 104 milyar lirası prim aslı, 479 trilyon 675 milyar lirası gecikme zammı olmak üzere toplam 809 trilyon 779 milyar lira diğer kamu kuruluşlarının ise 63 trilyon 807 milyar lirası prim aslı, 33 trilyon 793 milyar lirası gecikme zammı olmak üzere toplam 97 trilyon 600 milyar borcu bulunuyor. 
     
     ÖZEL SEKTÖR KURULUŞLARININ BORÇLARI 
     SSK, özel sektör kuruluşlarından ise 1 katrilyon 442 trilyon 95 milyar lirası prim aslı, 1 katrilyon 407 trilyon 666 milyar lirası gecikme zammı olmak üzere toplam 2 katrilyon 849 trilyon 761 milyar lira alacaklı durumda. 
     SSK'nın 4 katrilyon 47 trilyon 112 milyar liralık alacak toplamının yüzde 29.6'sı kamu sektörü kuruluşlarındaki prim, gecikme zammı ve sosyal yardım zammı alacaklarından yüzde 70.4'i ise özel sektör kuruluşlarındaki prim aslı ve gecikme zammı alacaklarından oluşuyor. 
     
     BAĞ-KUR'UN ALACAK VE BORÇLARI 
     Bağ-Kur'un, esnaf ve sanatkarlardan 10 katrilyon 560 trilyon 100 milyar lira, tarım sigortalılarından çiftçiler ise 3 katrilyon 332 trilyon 200 milyar liralık prim ve gecikme zammı alacağı bulunuyor. 
     Kuruma kayıtlı toplam 2 milyon 425 bin 589 esnaf ve sanatkarın yüzde 21.3'ü hiç prim ödemezken, yüzde 57.7'si kuruma aralıklı olarak prim ödedi. Esnaf ve sanatkarların yüzde 21'inin ise Bağ-Kur'a prim borcu bulunmuyor. 
     Yine Bağ-Kur'a kayıtlı toplam 917 bin 794 tarım sigortalısından yüzde 48.2'si hiç prim ödemezken, yüzde 36.8'i ise kuruma aralıklı olarak prim ödedi. Primini düzenli ödeyen tarım sigortalılarının yüzde 15'inin Bağ-Kur'a prim borcu yok. 
     Bu arada, Bağ-Kur'un sigortalılara verilen sağlık hizmetlerinden ötürü, çeşitli hastane, eczane ve diğer sağlık kuruluşlarına toplam 843 trilyon 73 milyar lira borcu var. 
     
</TEXT>
</DOC>
