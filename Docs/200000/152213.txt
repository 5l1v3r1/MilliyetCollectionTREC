<DOC>
<DOCNO> 152213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/ekonomi/eko11.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Botaş, Hintli dağıtım deviyle ortak oluyor 
</HEADLINE>
<TEXT>

     Botaş, Hindistan'ın en büyük dağıtım şirketiyle ortaklık anlaşması yapacak. Hindistan Petrol 2. Bakanı Sanstosh Kumar Gangwar, ülkenin en büyük doğalgaz dağıtım şirketi Gail India ile Botaş arasında boru hattı ve doğalgaz perakende satış projeleri için ortaklık anlaşması imzalanacağını söyledi. Gangwar, "İşbirliği mutabakat zaptı 2003 yılının ortalarına kadar imzalanabilir" dedi. 
     Anlaşmanın imzalanmasından sonra iki şirketin Hindistan, Türkiye ve diğer ülkelerde birlikte uygulayabilecekleri projeleri belirleyeceklerini ve özel anlaşmalara gidileceğini kaydeden Gangwar, anlaşmanın sıkıştırılmış doğalgaz dağıtımı, işleme tesisleri kurulması, yerleşim bölgelerinde perakende doğalgaz satışı ve iki ülkede yeraltı doğalgaz depolama projeleri konularında da işbirliği öngördüğünü belirtti. 
     


EKONOMİ 




















</TEXT>
</DOC>
