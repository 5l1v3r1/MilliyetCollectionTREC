<DOC>
<DOCNO> 185216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/siyaset/siy04.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hulisi' değil, Holy See .. 
</HEADLINE>
<TEXT>

      
   Bayındırlık ve İsk n Bakanı Zeki Ergezen'in maceraları bakanlık koridorlarında dilden dile dolaşıyor. İlk hik ye şöyle Bakanlığın danışmasına gelen bir kişi, Ergezen'e pedikür yapmak için randevusu olduğunu söyledi. Memur gerekli telefon görüşmelerini yapıp pedikürcüyü özel kaleme yönlendirdi. Pedikürcünün özel kaleme geldiği sırada Ergezen bürokratların odalarını geziyordu. Bu sırada koridorda, özel kalem görevlilerinin 'Bakanı bulamıyoruz. Pedikür randevusu varmış' dediği duyuldu. Bir süre sonra odasına gelen Bakan, pedikür için 45 dakika odasına kapandı. 
   
   VATİKAN ANLAMINDA... 
   İkinci olay ise "ilahi bakan bey" dedirtecek cinsten... Ergezen, Afganistan Büyükelçiliği'nin rezidansındaki ulusal gün kutlamalarına katıldı. Vatikan'ın Ankara Büyükelçisi Monsenyör Edmond Farhat, Ergezen'in yanına yaklaştı ve "Hello Mr. Minister, I'm the Ambassador of the Holy See" yani "Merhaba Sayın Bakan, ben Vatikan'ın Ankara Büyükelçisi'yim" dedi. Uluslararası literatürde Vatikan Büyükelçiliği'nin adı 'Embassy of the Holy See' diye geçiyor. Ama Bakan Holy See'yi Hulusi diye anladı ve elini Büyükelçi'ye uzatarak "Merhaba Hulusi, naber " dedi. Türkçe'den çok az anlayan Büyükelçi ise Ergezen'le tokalaşıp oradan uzaklaştı. 
   
   
</TEXT>
</DOC>
