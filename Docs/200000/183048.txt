<DOC>
<DOCNO> 183048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/siyaset/siy08.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'nin sağcısı, Türk solundan demokrat 
</HEADLINE>
<TEXT>

   YTP lideri Cem, bir partinin sosyal demokrat olması için önce demokratik olması gerektiğini söyledi 
      SALİHA ÇOLAK Ankara 

   
   YTP Genel Başkanı İsmail Cem, 18 yaşından beri aktif olarak içinde yer aldığı sosyal demokrat hareketi ağır bir dille eleştirerek, "Bizde sosyal demokrat iddialar oldu ama sosyal demokrat parti olmadı. Avrupa'daki sağ partiler bile Türk solundan daha demokrat" dedi. 
   21 Eylül'deki kurultay öncesi sosyal demokrat hareketi değerlendiren Cem, sosyal demokrat partilerin başarılarını "kısa süre parlayıp kaybolan kış güneşi"ne benzetti. Bir partinin sosyal demokrat olması için önce demokratik olması gerektiğini savunan Cem, şöyle konuştu 
   "Avrupa'da sosyal demokrat partiler tüm gücünü, kendi içinde demokrasiyi uygulamasından alır. Partilinin siyaset üretimine katkısını sistemli olarak getirir. AB'nin sağ partileri de bu nitelikleri taşır. Artık demokrat parti niteliği onlarda da mevcut. Bizde bu olamıyor. Biz kendi partimizi bunun bilincinde oluşturduk. ." 
   
   Eski büyükelçi YTP'de    Türkiye'nin eski Tokyo Büyükelçisi Yaman Başkut, YTP'ye katıldı. YTP Genel Merkezi'nden yapılan yazılı açıklamaya göre Başkut, Dışişleri Bakanlığı bünyesinde müsteşar yardımcılığı, Bükreş ve Tokyo büyükelçiliği ve Moskova elçi müsteşarlığı gibi görevlerde bulundu. Başkut, Tokyo Büyükelçiliği döneminde, 2003'ün Japonya'da "Türk Yılı" ilan edilmesi için yoğun çaba gösterdi. 
   
</TEXT>
</DOC>
