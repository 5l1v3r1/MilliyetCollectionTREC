<DOC>
<DOCNO> 186951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/yasam/yas12.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoparkta yanarak öldü 
</HEADLINE>
<TEXT>

   ŞAKİR AYDIN İstanbul 
   
   Şişli'de Ortaklar Caddesi Hilton Sitesi'nin alt tarafında bulunan ve otopark olarak kullanılan bir alanda dün gece 02.30 sıralarında yangın çıktı. Polis ekipleri, olay yerinde alevler içinde yanan bir kişi ile karşılaştı. İtfaiyeden yardım istendi. Alevler içindeki kişinin elbiseleri de yanınca alevler kendiliğinden söndü. 
   Yanan kişinin erkek olduğu belirlenirken, gözlerinin de bağlı olduğu öne sürüldü. Tanınmayacak hale gelen cesedin yanında bir çakmak ve bir pet şişe bulundu. 
   Ceset Adli Tıp Kurumu Morgu'na kaldırıldı. Polis ekipleri, olayın cinayet gibi göründüğünü belirterek, olaydan kısa süre önce yakınlardaki bir benzin istasyonundan bidonla benzin almak isteyen ancak izin verilmemesi üzerine ayrılan bir kişinin arandığını söylediler. 
   
   
</TEXT>
</DOC>
