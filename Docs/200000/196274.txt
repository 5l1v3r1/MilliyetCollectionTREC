<DOC>
<DOCNO> 196274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/tv/ekran.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm ayırana kadar 
</HEADLINE>
<TEXT>

   Fatoş-Yılmaz Güney'in son üç yılı birlikte geçen 14 yıllık aşk öyküsü, "Yüzyılın Aşkları" belgeselinde... 
      BBC'nin belgeselleriyle dönüşümlü olarak ekrana gelen Can Dündar imzalı "Yüzyılın Aşkları"nda bu kez Yılmaz Güney'le Fatoş Güney'in öyküsünü izleyebilirsiniz. 
   CNN TÜRK'ün her salı ekrana getirdiği belgesel, film setinde başlayan ve aile muhalefetine rağmen gerçekleşen bir evliliği anlatıyor. Ama 12 Mart'ta Yılmaz Güney'in tutuklanmasıyla çiftin ayrılığı başlar. Ve 1984'te Yılmaz Güney ölene dek süren 14 yıllık evliliğin büyük bölümü hasretle geçer. 1981'de yurtdışına kaçan çift, ancak orada son üç yılı birlikte geçirebilir. Bu dokunaklı aşk öyküsü, Fatoş Güney'in anıları ve Yılmaz Güney'in mektuplarıyla bu gece CNN TÜRK'teki "Yüzyılın Aşkları" belgeselinde ekrana geliyor. 
   CNN TÜRK 22.00 
   
   
   Gündemde terör var    15 Kasım sabahı İstanbul'da sinagoglara yapılan bombalı saldırılar, gündemdeki yerini koruyor. Cengiz Çandar, Sönmez Köksal, Özdem Sanberk ve Prof. Dr. Emre Gönensay, "Terörist saldırı sonrası Türk dış politikası"nı farklı yönleriyle ele alacaklar. 
   CNN TÜRK 23.05 
   AyŞe Böhürler'le Nuray Mert'i bir araya getiren "Açık Açık"ta Avni Özgürel, Soli Özel, Doç.Dr. Ülke Arıboğan ve Hüsnü Mahli, İslam ve terörün bir arada anılmasından hareketle 15 Kasım saldırılarını değerlendirecekler. 
   KANAL 7 23.45 
   
   
   Deniz'e tehdit    Behzat Uygur'la Zeynep Tokuş'u bir araya getiren "Hırçın Menekşe"de Ökkeş aleyhine açılan davanın tek tanığı olan Sefer, ağır yaralı halde Deniz'in kapısına bırakılır. Genç kadına gelen mesaj açıktır... 
   KANAL D 19.50 
   
   

   Medeniyetler buluşuyor    "BEŞN BirK", bugün iki müzisyeni ağırlıyor. "Remember Shakti" projede bir konser veren İngiliz gitarist John McLaughlin ile Hintli tabla sanatçısı Zakir Hussain, "medeniyetler buluşması"na örnek işbirliklerini Cüneyt Özdemir'e anlatacak. 
   CNN TÜRK 21.00 
   
   

   Alternatif haberler    TRT 2'nin haftalık haber programı "Haberci Gözüyle"de Galata'nın tarihi mekanı Galataevi tanıtılıyor. Yapımda ayrıca saz üretip çalan Haluk Usta'nın öyküsü, Irak'ta değişen hayatlar ve Türkleri güldüren ABD'li komedyenin serüveni izlenebilir. 
   TRT 2 22.10 
   
   
</TEXT>
</DOC>
