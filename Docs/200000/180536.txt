<DOC>
<DOCNO> 180536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo09.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Özhan Canaydın'a anjiyo yapıldı... 
</HEADLINE>
<TEXT>

     Galatasaray Kulübü Başkanı Özhan Canaydın'a anjiyo yapıldı. 
     3 Eylül Çarşamba günü yıllık check-up tetkikleri amacıyla Amerikan Hastanesi'ne başvurduğu bildirilen Özhan Canaydın'a bu sabah erken saatlerde anjiyo yapıldığı açıklandı. 
     Amerikan Hastanesi'nden yapılan açıklamada, şu görüşlere yer verildi 
     ''Sayın Canaydın'ın ön tetkikleri sonucu, daha önceden de yapılması düşünülen kroner anjiyografinin, hastamızın ve doktoru Amerikan Hastanesi Dahiliye ve Kardiyoloji Uzmanı Dr.Sinan Özbayrakçı'nın kararıyla bugün uygulanmasına karar verildi. 
     Bu sabah saat 08.00'de Dr.Kemal Şençoban'ın gerçekleştirdiği kroner anjiyografi sonucu kalpte müdahale gerektirecek bir olgu saptanmadığı, genel sağlık durumunun iyi olduğu belirlendi. Canaydın, anjiyo sonrası gereken bakım süresi tamamlandıktan sonra taburcu edilecektir.'' 
     
</TEXT>
</DOC>
