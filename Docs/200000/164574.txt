<DOC>
<DOCNO> 164574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sondun01.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamela Anderson yüzüğü attı... 
</HEADLINE>
<TEXT>

     Ünlü yıldız Pamela Anderson ile nişanlısı rapçi Kid Rock yollarını ayırdı. 
     Internetteki ''imdb'', ''people'' ve ''eonline'' sitelerinin haberlerine göre, Türkiye'yi de ziyaret ederek gittikleri yerlerde sorun yaratan çiftin inişli çıkışlı beraberlikleri nikah masasına ulaşamadı. 
     Sürekli düğün tarihleri değişen ve en son Kid Rock'ın konserinde sahnede evlenecekleri açıklanan çiftin son aylarda hiç biraraya gelmedikleri ifade edildi. 
     Nişan yüzüğünü atan sarışın güzel, ''People For The Ethical Treatment Of Animals'' adlı hayvan hakları kuruluşunun Florida'da düzenlediği törende de yüzüksüz olarak görüntülendi. 
     Anderson, People dergisinde yer alan röportajında da, ''Beni şu anda tanımlayan kelime 'özgür'. Bütün söyleyebileceğim bu. Ben bir anneyim ve hayatım da artık sadece bunun üzerine kurulu'' açıklamasında bulundu. Anderson, ''Evliliği soruyorsanız, ailem ve arkadaşlarımla beraberim. Artık anlayın işte'' dedi. 
     Anderson ile Kid Rock, 13 Nisan 2002 tarihinde nişanlarını ilan etmişti. 
     

     
</TEXT>
</DOC>
