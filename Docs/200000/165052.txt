<DOC>
<DOCNO> 165052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/magazin/amag.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Laila'da düğün 'ağa' dinlemedi 
</HEADLINE>
<TEXT>

Ördekçioğlu Ailesi, düğün için Laila'yı bir geceliğine kapattı. Eğlenmeye gelip kapıdan dönenler arasında 'Seymen Ağa' bile vardı... 
     DENİZ ALTUNTAŞ 

     İSTANBUL'un gözde yazlık eğlence komplekslerinden Laila, tarihinde ilk kez bir düğün için müşteri kabul etmedi. Savaş Ördekçioğlu ile Hande Berktan'ın nik hları için, tüm restoranlarıyla birlikte Laila bir geceliğine kapatıldı. Damadın nik h şahitliğini yapacak Başbakan Recep Tayyip Erdoğan yoğun işlerini mazeret gösterince, Şişli Belediye Başkanı Mustafa Sarıgül'ün kıydığı nik hta damadın şahidi Ergin Demirören, gelinin şahidi ise Muhteşem Nasır oldu. 
     
     Erdoğan 'Yoğunum' dedi 
     DAMADIN kardeşi Barış Ördekçioğlu, Başbakan Erdoğan'ın gelmemesini yoğunluğa bağladı ve "Seçim çalışmalarına evimizde başladı. 'Laila'da olmayayım' diye bir korkusu yok. Tayyip Bey çok modern bir insan. Tüm Türkiye'nin başbakanı. Laila da Türkiye'nin bir gerçeği" sözleriyle açıkladı. Barış Ördekçioğlu, gece için Laila'ya ödedikleri para içinse şöyle konuştu "Şefik Öztek'le kişisel dostluğumuzdan dolayı uçuk bir rakam ödemedik, normal bir fiyatta anlaştık." 
     
     Özcan Deniz 'anlayış' gösterdi 
     LAİLA'da düğün olduğunu bilmeyen 'Asmalı Konak' dizisinin 'Seymen Ağa'sı Özcan Deniz de, bir arkadaşıyla akşam saatlerinde Laila'ya geldi. Güvenliğin "Düğün var. Davetliler dışında kimseyi alamıyoruz" demesi üzerine Deniz, kapıdan geri döndü. Güvenlik görevlileri, "Durumu kendisine usturuplu bir şekilde anlattık. Her zaman kendisini ağırlamaktan mutluluk duyacağımızı söyledik. Kendisi de anlayış gösterdi" dediler. 
     

</TEXT>
</DOC>
