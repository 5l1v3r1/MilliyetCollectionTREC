<DOC>
<DOCNO> 199286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sonspo01.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın Juventus karşısında muhtemel 11'i... 
</HEADLINE>
<TEXT>

     Avrupa Şampiyonlar Ligi D Grubu erteleme maçında yarın Juventus ile karşılaşacak olan Galatasaray son hazırlık antrenmanını da tamamladı. 
     Maçın oynanacağı Westfalen Stadı'nda yapılan antrenmanın ilk 15 dakikası basına açık tutuldu. Teknik direktör Fatih Terim yönetiminde yapılan antrenman, ısınma hareketleriyle birlikte toplam 1 saat sürdü. 
     Hakan Şükür'ün sakatlığı nedeniyle serbest çalıştığı idmanı, yaklaşık 500 Galatasaray taraftarı izledi. 
     Antrenmanın son 30 dakikasında içeri alınan taraftarlar, orada bulunan Galatasaray Kulübü Başkanı Özhan Canaydın'a, ''En büyük başkan, bizim başkan'' şeklinde tezahüratta bulundular. 
     Galatasaray, UEFA'nın aldığı tarafsız saha kararı gereğince Almanya'nın Dortmund kentinde İtalya'nın Juventus takımıyla yapacağı Avrupa Şampiyonlar Ligi D Grubu maçına, Mondragon, Prates, Frank De Boer, Orhan, Hakan Ünsal, Sabri, Batista, Petre, Berkant, Ergün ve Hakan Şükür Arif muhtemel 11'iyle çıkacak. 
     
</TEXT>
</DOC>
