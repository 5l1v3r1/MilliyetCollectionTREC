<DOC>
<DOCNO> 158173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/yasam/yas08.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınların yeni korkusu 
</HEADLINE>
<TEXT>
'Şırıngalı sapık' 
Konya'da bisikletle yaklaşıyor, taciz edip içinde sarı bir sıvı olan enjektörü 'içinde zehir var' diyerek genç kızlara saplıyor 
     ÖZLEM DOĞAN Konya DHA 

     Konya polisinin bir haftadır yakalamaya çalıştığı "şırıngalı sapık", geçen haftaki öğrencinin ardından önceki gece de üniversite öğrencisi 2 genç kızla bir kadına daha saldırdı. Nalçacı Caddesi Demirok Sokak'ta yürümekte olan Dilek Mandal'a 35 bisikletle yaklaşan bir kişi önce tacizde bulundu, ardından elindeki şırıngayı kadının kalçasına saplayıp kaçtı. Enjektörü çıkaran Mandal, durumu polise bildirdi. 
     Bu olaydan yaklaşık 3 saat sonra bu defa Selçuk Üniversitesi Hukuk Fakültesi öğrencisi Gamze Selin Sulbi 20 , aynı yerde saldırıya uğradı. Sulbi, bisikletle arkasından yaklaşan kişinin önce laf attığını, ardından "Şimdi ne yapacaksın bakalım, içinde zehir var" diyerek kalçasına şırınga batırıp kaçtığını söyledi. Konya Numune Hastanesi'ndeki kontrolde Sulbi'nin kalçasında iğne izine rastlandı, ancak herhangi bir sıvı enjekte edilmediği belirlendi. 
     Emniyet yetkilileri, bir üniversitelinin daha saldırıya uğrayarak 155 Polis İmdat'ı aradığını açıkladı. Aynı yerde geçen hafta da İmam Hatip Lisesi öğrencisi R.T. 14 saldırıya uğramıştı. Top'a saplanan enjektör ve içindeki sarı sıvı, tahlil için Ankara Hıfzısıhha Enstitüsü'ne gönderilmişti. Eşk llerin çok benzediğini belirten polis, bölgede ekiplerini arttırdı. 
     

</TEXT>
</DOC>
