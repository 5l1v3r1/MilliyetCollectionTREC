<DOC>
<DOCNO> 155409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo27.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Bulut'un kulübü Panionios'tan Iraklı çocuklara yardım... 
</HEADLINE>
<TEXT>

     Türk futbolcu Erol Bulut'un forma giydiği Yunanistan'ın Panionios takımının, savaştan zarar gören Iraklı çocuklara 17 bin 500 Euro tutarında para yardımı yaptığı bildirildi. 
     Erol Bulut, Yunanistan Ligi'nin 27. haftasında Akratitos ekibine karşı verilen mücadeleden elde edilen hasılat miktarının, futbolcuların kendi olanakları çerçevesinde yaptıkları para yardımıyla birleştirilerek Iraklı savaş mağduru çocuklara gönderildiğini kaydetti. 
     Sporun, dalı ne olursa olsun barış mesajları iletmesi gerektiğini belirten Erol Bulut, ''Spor, insanları birbirine yakınlaştıran, yenilgi veya galibiyet içeren skorunda siyasal anlamlar taşımayan bir kavramdır. Yaptığımız yardımın, savaşın etkilerini yaşayan çocukların yaralarının sarılmasında ufak da olsa bir rol oynamasını umut ederim'' dedi. 
     
</TEXT>
</DOC>
