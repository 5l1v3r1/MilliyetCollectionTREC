<DOC>
<DOCNO> 163239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/guncel/gun07.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bizans ismini Avrupalı uydurdu' 
</HEADLINE>
<TEXT>

Prof. Dr. İlber Ortaylı'dan müthiş iddia... 
     ŞENOL DEMİRCİ İstanbul 

     Tarihçi Prof. Dr. İlber Ortaylı, Bizans adında bir imparatorluğun asla olmadığını, bu adın Batılı bazı tarihçiler tarafından 16. yüzyılda uydurulduğunu söyledi. 
     Türk Tarih Kurumu tarafından Topkapı Eresin Otel'de dün düzenlenen "550. Yılında Fetih ve İstanbul" konulu sempozyumda konuşan Prof. Dr. İlber Ortaylı, fethin 500. yılının o dönemde yeterince anlamlı bir şekilde kutlanamadığını da kaydederek, "Fetih 550. yılında çok daha bilimsel ve kapsamlı kutlamalarla anılıyor" dedi. 
     Bizans adının uydurma olduğunu kaydeden Ortaylı, "Bizans denilen imparatorluk gerçekte Doğu Roma İmparatorluğu'dur. Bizans ismini o imparatorluğun insanları hiçbir zaman kullanmadılar. Bizans adı 16. yüzyılda Alman limlerden Jeronimus Wolf'ün uydurduğu bir isimdir. İmparatorluğa Bizans, bu şehre Bizans ve bu ülkenin insanlarına Bizanslılar demek 16. asrın Batı Avrupasının uydurmasıdır. Arkasında siyasi bir misyon yatmaktadır" dedi. 
     
     OSMANLI KORKUSU 
     Sempozyumun açılışında konuşan İstanbul Büyükşehir Belediye Başkanı Ali Müfit Gürtuna da, Osmanlılar'ın bu fethinin doğudan batıya kadar tüm Avrupa'yı telaşlandırdığını kaydetti. 
     Türk Tarih Kurumu Başkanı Prof. Dr. Yusuf Halaçoğlu da, İstanbul'un Türkler'in idaresine girmesinin Batı dünyası için önemine işaret ederek, Batı dünyasının, daha sonra Hıristiyanların merkezi kabul ettiği bu şehri geri almak için uzun süre planlar yaptığını anlattı. Halaçoğlu, İstanbul'un Türkler tarafından alınışının gerçek boyutlarının, fethin sebep ve sonuçlarının, günümüze etkilerinin h l tam olarak tahlil edilemediğini sözlerine ekledi. 
     

</TEXT>
</DOC>
