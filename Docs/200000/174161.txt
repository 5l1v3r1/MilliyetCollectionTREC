<DOC>
<DOCNO> 174161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/yasam/yas04.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik canavarı şişmanları seçiyor 
</HEADLINE>
<TEXT>

   İki ayrı araştırmanın sonuçlarına göre fazla kiloluların, trafikte ölüm oranları zayıflara oranla 2.5, yaralanma riskleri ise 2 kat daha fazla 
      DIŞ HABERLER SERVİSİ 
   
   Amerika'da trafik kazalarına ilişkin kayıtlar üzerinde yapılan bir araştırmada, şişman insanların kazalardaki ölüm oranlarının zayıflara oranla 2.5 kat daha fazla olduğu ortaya çıktı. Bunun sebebi olarak, araçlardaki güvenlik donanımının normal ölçülerdeki insanlara göre yapılması ve kaza sonrası şişmanların araçtan çıkarılmasının daha zor olması gösterildi. 
   Seattle'da yapılan ve 26 bin kazanın incelendiği araştırmada, ağırlığı 100 ile 119 kilogram arasında olan kişilerin ölüm oranının, 60 kilogramdan daha hafif kişilerin 2.5 katı olduğu saptandı. 
   
   Emniyet kemeri bile incelere göre 
   Yeni Zelanda'da, 1988-1998 yılları arasındaki trafik kazalarının incelenmesinin sonuçlarına göre ise, "şişman sürücülerin yaralanma riski, ortalama kilolardaki sürücülerden 2 kat fazla". Nedenleri de şöyle Şişman sürücülerin direksiyonda uyuklama olasılıkları daha fazla, güvenlik araçları ortalama kilolardaki insanlara göre tasarlanıyor ve kazadan sonra şişman kişileri araçtan çıkarmak daha güç. 
   
   
</TEXT>
</DOC>
