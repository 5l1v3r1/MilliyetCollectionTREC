<DOC>
<DOCNO> 151396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo11.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant Antalya'da... 
</HEADLINE>
<TEXT>

     Antalya'da tatilini geçiren Fenerbahçe eski Teknik Direktörü Werner Lorant, Türkiye'yi ve Türk insanlarını çok sevdiğini söyledi. 
     Kundu bölgesindeki WOW Topkapı Otel'de kalan Lorant, 3-4 günlük tatil için Antalya'ya geldiğini belirterek, ''Türkiye mükemmel bir ülke'' dedi. 
     Türkiye ile ilişkisini hiç kesmediğini vurgulayan Lorant, ''Türkiye'yi ve Türk insanlarını çok seviyorum. Bundan sonra da Türkiye'ye geleceğim'' diye konuştu. 
     Öte yandan Lorant'ın Türkiye'de menajerliğini yapacak olan Mustafa Üçüncü de, Lorant'ın Türkiye'de şampiyonluk hedefi olan bir takımı çalıştırmak istediğini söyledi. Üçüncü, ''Lorant, Türkiye'de bir takımı çalıştırmak ve o takımı şampiyon yapmak istiyor. Bunun için biz de bu yönde çalışmalarımızı sürdürüyoruz'' dedi. 
     





</TEXT>
</DOC>
