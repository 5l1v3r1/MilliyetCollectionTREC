<DOC>
<DOCNO> 167427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/siyaset/siy05.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 2011'de AB üyesi olabilir 
</HEADLINE>
<TEXT>

     AB Dönem Başkanı İtalya'nın Ankara Büyükelçisi Vittorio Surdo, İtalya'nın Kopenhag kriterlerine uyum sağladığı anda Türkiye ile müzakerelerin başlamasından yana olduğunu belirtti. Surdo, hükümetin 2011 - 2012'de AB'ye tam üye olunabileceğine ilişkin tahminini "son derece gerçekçi" bulduğunu söyledi. 
     Surdo, Türkiye'nin gerekli reformları ve buna bağlı uygulamaları AB'nin son Kopenhag zirvesinde belirlenen takvim çerçevesinde yerine getireceği konusunda umutlu olduğunu belirtti. Surdo, aralıkta düzenlenecek AB zirvesinin Türkiye'yi müzakere sürecine daha da yaklaştıracağını umduğunu kaydetti. 
     Surdo, Türkiye'nin AB ile müzakerelere başlayabilmesi için Kıbrıs konusunun resmi bir önkoşul olmadığını vurgulayarak, "AB'ye giriş süreci ve Kıbrıs sorunu birbiriyle açıkça bağlantılıdır" dedi. 
     

</TEXT>
</DOC>
