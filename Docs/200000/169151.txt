<DOC>
<DOCNO> 169151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sonspo22.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de formalar belli oldu... Tuncay 10 numara... 
</HEADLINE>
<TEXT>

     Fenerbahçe'de 19 futbolcunun yeni sezonda giyecekleri formaların sırt numaraları belli oldu. 
     Kulübün resmi internet sitesinde yapılan açıklamada, Samandıra Tesisleri'nde tedavi olmasına rağmen yönetim tarafından henüz affedilmeyen Serhat Akın'ın yeni sezon da 9 numaralı formayı giyeceği bildirildi. 
     2003-2004 sezonunda yeni transferler Pierre van Hooijdonk 17, Fabio Luciano 2, Aurelio 15, Selçuk da 21 numaralı formayla mücadele edecek. 
     
     TUNCAY'A 10 NUMARA 
     Gelecek sezon için düşünülmeyen Rebrov'un 10 olan forma sırt numarası, FIFA Konfederasyon Kupası'ndaki performansıyla herkesin dikkatini çeken Tuncay'a verildi. 
     Vladimir'in 15 numaralı forması Aurelio'ya verilirken, Johnson'un 28 numaralı forması henüz sahibini bulmadı. Washington'un 21 numaralı formasını ise yeni sezonda Selçuk giyecek. 
     Forma numarası Luciano'ya verilen İsmail'e geçen sezon Ogün'ün giydiği 3, kaleci Recep'e Ceyhun'un giydiği 14 sırt numarası verildi. 
     Geçen sezon 22 giyen Fatih, takımdan ayrılan Mustafa Doğan'ın 4, 29 giyen Kemal 27 forma sırt numarasını aldı. 
     Bu arada, gençlerden Can, Olcan ve Semih'in forma numaraları açıklanırken, A takımla çalışan Erman, Bilal, Ulaç, Fahri ve Kerim'e henüz forma sırt numarası verilmediği görüldü. 
     
     FORMA SIRT NUMARALARI 
     Açıklamaya göre yeni sezon için bazı futbolcuların forma sırt numaraları şöyle 
     14-Recep Biler, 22-Volkan Demirel, 26-Can Arat, 4-Fatih Akyel, 3-İsmail Güldüren, 5-Ümit Özat, 30-Ali Mehmet Güneş, 8-Erhan Albayrak, 7-Hakan Bayraktar, 27-Kemal Aslan, 15-Marco Aurelio, 21-Selçuk Şahin, 20-Yusuf Şimşek, 9-Serhat Akın, 29-Olcan Adın, 10-Tuncay Şanlı, 2-Fabio Luciano, 17-Pierre van Hooijdonk, 25-Semih Şentürk. 
     
</TEXT>
</DOC>
