<DOC>
<DOCNO> 187148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/guncel/gun02.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyette 'AIDS' paniği 
</HEADLINE>
<TEXT>

   Bursa'da gözaltına alındıktan sonra, polisleri elindeki cam parçalarıyla yaralayan travesti B.T.'nin AIDS olduğu ortaya çıktı. Yaralanan polislerden 4'ü 40 gündür tedavi altında... 
   HÜSEYİN TÜCCAR Bursa DHA 

   
   Bursa'da 2 ay önce gözaltına alınan ve polis merkezinde kırık cam parçalarıyla kendisini kestikten sonra, polisleri de yaralayıp kanını bulaştıran travesti B.T., AIDS'li çıktı. B.T.'ye müdahale ederken yaralanan 4 polis, tedavi altına alındı. 
   'Çağrı' takma adıyla Bursa ve İstanbul'da para karşılığı eş cinsel ilişkiye giren B.T. 17 , 28 Ağustos'da İstanbul'da tartıştığı annesinin evini yaktı. Polis tarafından karakola götürülen B.T., burada karakolun camlarını kırarak vücudunu kesti. B.T.'yi sakinleştirmek isteyen polis memurları ise cam parçalarıyla yaralandı. Yaşı küçük olduğu için, Merinos Karakolu'ndan Beşevler'deki Çocuk Şubesi'ne götürülen B.T., burada bir kez daha camları kırarak şubedeki polislere saldırdı. Buradaki polislerde çeşitli yerlerinden yaralandı. 
   B.T.'nin yapılan kontrolünde, kanında aktif HIV virüsü bulundu. AIDS olduğunun ortaya çıkmasından sonra Cumhuriyet Savcısı'na çıkarılmayıp sadece evrakı götürülen B.T., tutuksuz yargılanmak üzere serbest bırakıldı. 
   Bu sırada, travestiye müdahale eden 8 polisten vücutlarında kesikler bulunan dördü kontrol altına alındı. Eliza testine tabi tutulan polislerde, virüs hemen ortaya çıkmadığı için test kesin sonuç alınıncaya kadar tekrarlanacak. Polislere ayda bir, 500'er milyon liralık HIV virüsünü etkisiz hale getirecek iğne de vurulacak. 
   Polisler, "Çok korkuyoruz. Çocuklarımızı öpemiyoruz, eşimizle birlikte olamıyoruz" diye konuştu. 
   
   Polisleri ısıracağım 
   Hastalığı yüzünden sürekli kilo kaybeden travesti B.T., AIDS olduğunun ortaya çıkmasından sonra polise ve hastanedeki sağlık personeline, "Kendimden şüpheleniyordum. Korktuğum başıma geldi. Artık düşmanım polisler. Artık gördüğüm tüm polislerin kolunu ısıracağım" dedi. 
   
   
   
   
</TEXT>
</DOC>
