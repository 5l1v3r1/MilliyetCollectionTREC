<DOC>
<DOCNO> 178372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yasam/yas06.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülümseyin Marslılar Hubble çekiyor 
</HEADLINE>
<TEXT>

   Buzul Çağı'ndan beri Dünya'ya en yakın konumuna gelen Mars'ı bekleyen Hubble teleskopu, 'Kızıl Gezegen'in en güzel fotoğraflarını bugün çekecek 
      DIŞ HABERLER SERVİSİ 
   
   Kızıl Gezegen' olarak da bilinen Mars, Buzul Çağı'nın yaşandığı dönemden bu yana, yani 60 bin yıllık uzun bir aradan sonra, Dünya'yla bugün ilk kez en yakın konumuna geliyor. 
   İki gezegenin TSİ 12.51'de birbirine 55 milyon 760 bin kilometre yakınlaşacağı tarihi fırsatı değerlendiren uzaydaki Hubble teleskopu, Mars yüzeyini 27 kilometre gibi yakın bir mesafedenmiş gibi ayrıntılı olarak gösteren fotoğraflar çekecek. Astronomi kitapları için 20 - 30 yıl boyunca değişmez birer görsel malzeme teşkil etmesi beklenen bu fotoğrafların, bugünden itibaren dünyaya gönderilmesi planlanıyor. 
   Mars Dünya'ya 55 milyon 760 bin kilometre yaklaştığında, yerküreden çıplak gözle bakanlar, bu gezegeni, 528 metreden 'kırmızı renkte ışık saçan' bir tenis topunu gördükleri gibi gözlemleyecekler. En iyi Güney yarıküreden görülebilecek Kızıl Gezegen'in yüzeyini detaylı inceleyebilmek için mercek çapı en az 10 santimetre olan iyi bir teleskop gerekiyor. 
   
   
</TEXT>
</DOC>
