<DOC>
<DOCNO> 152573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/soneko08.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vergi Barışı Kanunu' davaları azalttı... 
</HEADLINE>
<TEXT>

     Kocaeli Vergi Mahkemesi'ndeki davalarda, Vergi Barışı Kanunu dolayısıyla önemli oranda azalma oldu. 
     TBMM'nin 16 Ocak 2003'te kabul ettiği Vergi Barışı Kanunu gereği, Defterdarlık ile davalı olan 6 kişiden 186'sı mahkemeye müracat ederek davasından vazgeçti. Böylece, mükellefle devletin barışması sonucu, mahkemenin yükü de yüzde 35 oranında azaldı. 
     Kocaeli Defterdarı Yücel Denizhan, vergi borcundan dolayı 1106 kişiyle davalı olduklarını ifade ederek, şu bilgileri verdi 
     ''Kanundan yararlanmak isteyenlerin 1106'sı ile davalıyız. Davaya konu rakam ise faiziyle birlikte toplam 1 trilyon 116 milyar lira civarındadır. Kanundan yararlanıldığında davadan vazgeçilmiş olunuyor. Davadan vazgeçen kişilerin sayısını tespit etmeye çalışıyoruz.'' Denizhan, başvuru süresi 21 Nisan'da sona eren kanundan yararlanmak için 69 bin 498 mükellefin talepte bulunduğunu, bunlardan yalnızca 90'ının kabul edilmediğini anlatarak, yapılan ödemenin ise toplam 202 trilyon 465 milyar lira olduğunu da sözlerine ekledi. 
     





</TEXT>
</DOC>
