<DOC>
<DOCNO> 162587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/siyaset/siy04.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP'a çifte soruşturma 
</HEADLINE>
<TEXT>

     TÜRKER KARAPINAR Ankara 

     Ankara DGM Başsavcılığı, DEHAP'ın hafta sonu düzenlediği olağanüstü kongresi ve gençlik kurultayında yaşanan olaylarla ilgili iki ayrı soruşturma başlattı. DEHAP'ın pazar günkü kongresinde Abdullah Öcalan lehine sloganlar atılması ve İstiklal Marşı'nın okunmamasının hükümet komiserinin raporunda yer alması üzerine Başsavcılık parti yöneticileri hakkında, TCK'nın "örgüt üyeliği" ve "örgüte yardım yataklık" fiillerini düzenleyen 168 ve 169. maddeleri üzerinden soruşturma başlattı. Başsavcılık, 15 gün önce DEHAP Gençlik Kolları'nca yapılan Gençlik Kurultayı'nda parti yöneticileri ve gençlik kolları üyelerinin bölücü örgüt lehine eylemde bulundukları gerekçesiyle de ayrı bir soruşturma açtı. DEHAP'ın kapatılması istemiyle dava açan Yargıtay Başsavcılığı'nın da soruşturmaları yakından izlediği, DGM'den belge ve bilgi isteyebileceği kaydedildi. 
     

</TEXT>
</DOC>
