<DOC>
<DOCNO> 150317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/ekonomi/eko07.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel'i, TTK'yı satamazsak batarız 
</HEADLINE>
<TEXT>

     SEÇKİN ÜREY Ankara 

     Başbakan Recep Tayyip Erdoğan, "Taşkömürü Kurumu'na TTK her yıl açık kapatsın diye 350 trilyon veriyoruz. Tekel de ayrı bir sorun. Depolarında 7 yıllık tütün stoku var. Bunları yakıyoruz. Bizim tüccar devlet dediğimiz budur. Bunlardan kurtulmalıyız. Yapmazsak devlet batar" dedi. 
     İşçi ve işveren örgütlerinin başkanlarının yanı sıra Maliye Bakanı Kemal Unakıtan, Devlet Bakanı Ali Babacan ile Başbakan Yardımcıları Mehmet Ali Şahin ve Abdüllatif Şener'in de katıldığı Ekonomik ve Sosyal Konsey ESK toplantısında, Erdoğan orman arazilerinin satışında Anayasa değişikliği konusunda CHP'yi eleştirdi. Erdoğan, 5 milyar metrekare araziyi metrekaresi 5 dolardan satıp Hazine'ye borçları ödemek için gelir sağlamak istediklerini söyledi. 
     
İhtilali işsiz yapar      TİSK Başkanı Refik Baydur, toplantıda "İhtilali ordular değil işsizler yapar. En büyük tehlike bu. İş Kanunu işini artık çözün. Yatırım ortamının iyileştirilmesi toplantılarına bizi Kemal Derviş de davet etmemişti. Bu hükümet de etmedi. Bizi de işçileri de davet edin" dedi. TOBB Başkanı Rifat Hisarcıklıoğlu, yatırım ortamının geliştirilmesi çalışmalarından memnun olduklarını, bürokratların da kendileri gibi düşünmesinin sevindirici olduğunu söyledi. 
     


SİYASET 




















</TEXT>
</DOC>
