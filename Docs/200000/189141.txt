<DOC>
<DOCNO> 189141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sontur39.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bir dernekte çıkan çatışmada 1 kişi öldürüldü... 
</HEADLINE>
<TEXT>

     Altındağ caddesinde bulunan bir dernekte çıkan silahlı çatışmada ensesinden vurulan bir kişi, tedavi gördüğü hastanede öldü. 
     Altındağ caddesi üzerinde bulunan Haymanalılar Derneği'nde 10 Ekim günü çıkan silahlı çatışmada ensesinden vurulan Coşkun Aras 21 , tedavi gördüğü SSK Dışkapı Hastanesi'nde hayatını kaybetti. 
     Emniyet yetkililerinden alınan bilgiye göre, Haymanalılar Derneği'nde yemek yiyen Yılmaz Engin Coşkun Aras, Ferit Ak ve Nihat Alkan isimli kişiler tarafından ''Sen bize dün ateş ettin bunu senin yanına bırakmayız'' denilerek tehdit edildi. 
     Yılmaz Engin'in kafasına önce silah dayayıp ardından da kabzası ile kafasına vuran 3 kişi ile dernekte bulunan Bülent Demir arasında silahlı çatışma çıktı. 
     Bülent Demir, ruhsatsız silahı ile dernek kapısında rastgele ateş eden ve Yılmaz Engin'i ayağından vuran Coşkun Aras'a karşılık verdi. Çatışma sonunda Aras ensesinden vuruldu. 
     Olay yerine gelen emniyet yetkililerinin çalışmaları sonucunda Nihat Alkan 22 , Yılmaz Engin 23 ve Bülent Demir 23 gözaltına alınırken, Ferit Ak 23 kaçtı. 
     Çatışmada ensesinden vurulan Coşkun Aras ise 6 gündür tedavi gördüğü SSK Dışkapı Hastanesi'nde bugün öldü. 
     Cinayet ile ilgili gözaltına alınan Bülent Demir cinayetten, gasp ve tecavüz suçlarından gıyabi tevkifi bulunan Nihat Alkan ile gasp suçundun hakkında tutuklama kararı bulunan Yılmaz Engin de bu suçlardan tutuklandılar. 
     
</TEXT>
</DOC>
