<DOC>
<DOCNO> 160444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/siyaset/siy03.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK'nın çekincesi paketten çıkarıldı 
</HEADLINE>
<TEXT>

Abdullah Gül, MGK'nın çekincelerini bildirdiği ve apartmanlarda ibadethane açılmasına imkan veren değişikliğin, Uyum Paketi'nde yer almadığını açıkladı 
     ANKARA Milliyet 

     Hükümet, Ulusal Program'ın revize edileceği 16 Haziran tarihine kadar beklemeye aldığı 6. Uyum Paketi'nden MGK Genel Sekreterliği'nin çekincelerini bildirdiği bir maddeyi çıkarttı. Başbakan Yardımcısı ve Dışişleri Bakanı Abdullah Gül, apartmanlarda ibadethane açılmasına imkan veren İmar Yasası değişikliğinin pakette yer almadığını vurguladı. 
     TRT'de Pazar Panoroma programına katılan Gül, her apartmanda ibadethane yapılmasının yolunu açacak düzenlemeye ilişkin tartışmaların bilgi noksanlığından kaynaklandığını ifade ederek, "İlk etapta bürokratlar tarafından hazırlanan pakette vardı. Yenisinde yok. Böyle bir düzenleme Antalya'da sürekli oturan 10 bin civarındaki yabancının kendi ibadet yerlerini yapmak istemesiyle gündeme gelmişti" dedi. 
     

</TEXT>
</DOC>
