<DOC>
<DOCNO> 151720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sontur25.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Topkapı-Merter arasındaki üst geçit üç ay trafiğe kapalı... 
</HEADLINE>
<TEXT>

     D-100 Karayolu Ambarlar Kavşağı'ndaki Osmaniye Üst Geçit Köprüsü, ''deprem güçlendirme'' çalışmaları nedeniyle 25 Nisan-14 Temmuz tarihleri arasında trafiğe kapatılacak. 
     Karayolları 17. Bölge Müdür Yardımcısı Yakup Dost, yaptığı yazılı açıklamada, Topkapı-Merter arasındaki üst geçit köprüsündeki çalışmaların 25 Nisan Cuma günü saat 22.00'de başlayacağını ve 14 Temmuz Pazartesi günü saat 10.00'da bitirileceğini bildirdi. 
     Dost, gece-gündüz aralıksız devam edecek çalışmalar sırasında, Osmaniye Üst Geçit Köprüsü'nün tamamen trafiğe kapatılacağını belirtti. 
     Çalışmalar sırasında güçlendirmenin yapıldığı şeritin trafiğe kapatılacağını ve D-100 Karayolu'nda trafik akışının diğer 3 şeritten sağlanacağını ifade eden Dost, Ambarlar ve Zeytinburnu'na yönelik trafiğin Güngören-Veliefendi Kavşağı üzerinden sağlanacağını kaydetti. 
     





</TEXT>
</DOC>
