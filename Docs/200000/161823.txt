<DOC>
<DOCNO> 161823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/yazar/yilmaz.html </URL>
<DATE> 2003/06/08/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Prens Rainer'in doğum gününü kutladık 
</HEADLINE>
<TEXT>

     Kelly'nin kocası, sözünü ettiğim çocukların babası III. Albert tablo gibi bir şahsiyettir, bazen hareket ettiği görülür 
     Prens Albert perşembe akşamı Çırağan Sarayı'nda bizlere beyaz ekrandan seslendi... 
     80. yaşını kutladık. 
     Pasta kesmedik, "Mutlu yıllar" şarkısını söylemedik ama kutladık, basbayağı yurt dışındaki tüm Monaco temsilciliklerinde olduğu gibi. 
     Geçen yıl ve ondan önceki yıllarda da kutlanan doğum günü partisine katılan İstanbul'daki ABD, Rusya ve AB ülkeleri elçilik mensupları ve iş ve daha çok da sosyete dünyasının tanınmış yüzleri Monaco'nun "doğum günü partisi" adı altında aslında bir turizm ve pazarlama konsepti sunduğunu gayet iyi biliyordu. 
     
Çarpraz kutlamalar      Uzun yıllar Washington'da gazetecilik yapan ve burada biriktirdiği Beyaz Saray anılarını kitap olarak çıkaran Tuna Köprülü davet sahibiydi. Köprülü, 7 yıl Monaco'da yaşamış ve burada Turgut Özal'ın talimatıyla Fahri Konsolos olarak görev yapmıştı. 2000 yılında Türkiye'ye dönen Tuna Köprülü, bu dönemde de Monaco tarafından Başkonsolos ilan edildi. Köprülü'nün Monaco'daki yeri de oradaki Türk - Fransız ortaklı uydu şirketi Türksat 2A'nın Eurasiasat Genel Müdürü ilhami Aygün tarafından dolduruldu. 
     Köprülü "çarpraz hareketi" seviyor. Cumhuriyetin 75. yılını da Prens Rainer ile Monaco'da kutlamıştık. 
     
Monaco'lu yatırımcı      Çırağan'daki kutlamada Monaco'dan katılan tek konuk, bir Türk'tü. Türkiye'deki tek Monaco'lu yatırımcı Meca Plast otomotiv yan sanayi ürünleri firmasının genel müdürü Ali Seyhan'dı. Yaklaşık 7 milyon euro yatırım yapmışlar. Davetlilerden gözümü takılanları sayayım... 
     Birinci Ordu Komutanı Çetin Doğan, armatör Eşref Cerrahoğlu, Özelleştirme İdaresi eski Başkanı Tezcan Yaramancı, İMKB Başkanı Osman Birsen, Koç Topluluğu Yönetim Kurulu Üyesi Semahet Arsel, Doğan Grubu'ndan Nuri Çolakoğlu, sosyetenin tanınmış yüzlerinden Yüksel Behlil ve Monic Benardete, Koç Üniversitesi Rektörü Prof. Attilla Aşkar ve Boğaziçi Üniversitesi Rektörü Prof. Sabih Tansal, Ereğli Demir Çelik eski Genel Müdürü Metin İplikçi ve Köprülü'nün oğlu Arı Grubu Başkanı Kemal Köprülü. 
     
Deniz altında otopark      Türkiye'de kokteyl saatlerinde kutlanan doğum günü Monaco'da farklı kutlanıyormuş. Sarayın bulunduğu Rocher kayalığına çıkan halk aralarında gezinen Rainer'ı kutluyorlarmış. Akşam da Prens ailesi ile olurmuş. 
     36 yaşında tahta çıkıp, 55 yıl iktidarını sürdüren Rainer'ın Monaco'ya getirdiği teknolojik yenilikler dikkate değiyor. 
     700 yıllık bir Ortaçağ kentini, 21. yüzyıla taşımış. Kayaların üzerine yerleşen Monaco'nun benim için en çarpıcı yanı, yapılaşmada gösterdikleri gayret. 
     Kara parçası yetmeyince, denizin altına doğru yürümüşler... 
     Denizin altına bin araçlık otopark yapmışlar. Arabadan inip, tekneye binmek isteyenlere hizmet... Bundan 5 yıl önce, yine denizin 19 metre altında, içinde tenis kortu, 2 bin 500 kişilik konser salonunun bulunduğu bir kültür merkezi inşa edilmiş. Fransa'nın kozmetik devlerinin araştırma labrotuvarları da bu ülkede. 
     Rainer'in doğum gününde Dışişleri Bakanı Abdullah Gül'ün İran'da yaptığı konuşma aklıma geldi. Gül, İslam ülkelerindeki krallık, emirlik rejimlerini eleştirmiş Batı'nın simge krallıklarını örnek göstermişti. 
     Günümüzün en uzum süreli iktidarını temsil eden Rainer için simge demek güç galiba. 
     Ayrıca belirteyim, ben Rainer'e hediye götürmedim ama Monaco'dan bize bir hediye dağıtıldı Bioterhm kremleri. Maksat güzellik olsun. 
     
     

</TEXT>
</DOC>
