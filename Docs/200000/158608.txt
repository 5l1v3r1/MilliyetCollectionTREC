<DOC>
<DOCNO> 158608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/siyaset/siy07.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Meğer çocukları MİT de sormuş 
</HEADLINE>
<TEXT>

Dikmen Lisesi'nde öğrencilerin sorguya çekilmesi skandalına MİT'in de adı karıştı 
     GÖKÇER TAHİNCİOĞLU Ankara 

     Okulda sorgu skandalına MİT'in de adı karıştı. Dikmen Lisesi Müdürü Refik Demir, okula gelen CHP'li milletvekillerine "Polislerden önce okula Milli İstihbarat Teşkilatı'ndan MİT geldiler" dedi. 
     CHP milletvekilleri Zekeriya Akıncı, Ali Aslan, Erdal Karademir, Yılmaz Kaya ve Muharrem İnce, dün Dikmen Lisesi'ne giderek Demir'le görüştü. Demir, milletvekillerinin öğrencilerin sorgulanmasıyla ilgili sorularına şu yanıtları verdi "8 Mayıs'ta MİT mensupları geldi. Fotoğraflar getirmişler. Öğrenciler, lise 1 ve 2. sınıfta olduklarından ilgili müdür muavinlerine gönderdim. O arkadaşlar da fotoğraflardan çocukların kimliğini teşhis etmiş. 12 Mayıs'ta ise Ankara Emniyeti'nden geldiler. Onlar da değişik fotoğraflar getirdiler. Ancak kesinlikle öğrenci ve velilerle görüşme olmadı. Veliler bize teşekkür ettiler. Biz de soruşturma yapmadık." 
     Demir, Akıncı'nın, "Çocukların açıklamalarını nasıl karşılıyorsunuz" sorusu üzerine "Ayrancı Meslek Ticaret'te olmuş" dedi. İnce de 17 yıl öğretmenlik, müdürlük yaptığını belirterek şöyle konuştu 
     "Kendim de üniversitede polis tarafından tehdit edilmiş bir öğrenciyim. Okullarda ülkücü örgütlenmelerin olduğunu, bunlara müsamaha gösterildiğini biliyoruz. Geçmişte polis benden de öğrenci istedi. Vermedim." 
     
     Sorgu tutanağı yok 
     Türkiye'nin AB'yi yakalama çabaları sürerken, bu tür olayların yaşanmasının üzücü olduğunu kaydeden Akıncı ise "Çocuklar, bunlar yaşanmadan uydurabilirler mi bilmiyorum" dedi. 
     Avukat olduğunu belirten Kaya da, polisin okulda sorgu yapmasının yasak olduğunu vurguladı. Kaya, ortada bir suç olmadığını, olsa da savcılığın işlem yapması gerektiğini ifade etti. Bunun üzerine ortada bir sorgu tutanağının da bulunmadığını belirten Demir, öğrencileri deşifre etmediklerini söyledi. Ankara Başsavcılığı öğrencilerin suç duyurusu üzerine olayla ilgili soruşturma başlattı. Öğrencilerin verdiği eşk le göre, polislerden biri "erkek, 25 yaşlarında", diğeri de "35 yaşlarında, uzun boylu, sarışın, rekli gözlü, bıyıksız ve tıraşlı." 
     

</TEXT>
</DOC>
