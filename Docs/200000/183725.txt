<DOC>
<DOCNO> 183725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/yazar/theper.html </URL>
<DATE> 2003/09/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sokaklar büyük tehlike 
</HEADLINE>
<TEXT>

   
   Gençliğimde konusu Fransız İhtilali günlerinde geçen filmler gelirdi. Bu dönemde, Paris'te yeraltında, dilencilerin kurduğu çeteler şehri haraca keserdi. Şimdi İstanbul sokaklarında gezerken bu filmleri hatırlıyorum. Sokak çeteleri vatandaşı haraca kesiyor, dilediklerini vermezseniz veya çalmak istedikleri çanta veya parayı vermemekte direnirseniz en azından bıçaklanıyorsunuz. Herhangi bir kırmızı ışıkta durduğunuzda hemen aracınızın camına salya sümük üç beş sokak çocuğu veya tinerci yapışıyor. Beyoğlu'ndaki tramvay sokak çocuklarının oyuncağı, yolda giderken gruplar halinde bir kapıdan binip diğerinden iniyorlar, bu itiş kakış arasında siz de ne olduğunu anlayamıyorsunuz. Birkaç sene önce çocuklarım açısından endişe duyuyordum, şimdi tüm yetişkinler açısından edişe duyuyorum, zira beş sene öncenin sokak çocuğu veya tinercisi bugünün yetişkini oldu, güçlendi, soyuyor, bıçaklıyor, kaçıyor. 
   Ben kaçanın yakalanması gerekir demiyorum, bana karşı suç işlendikten sonra yakalamışsın ne fayda, bunların önlenmesi gerekir diyorum. Bu suçu işleyenler ortada, peki nasıl önlenmiyor Çünkü 
   Benim tehlikeyi görüp önemini yansattığım beş sene önceki yazımda bugünlerden bahsetmiştim. Ama yönetici kadromuz benim gibi sokaktaki adamın görüşü kadar olayı göremediği için şehirler bugünlere geldi. Sokaktaki çocuğu, tinerciyi ve suçluyu kontrol edemiyor. Uzağı göremiyor, tehlikenin büyüklüğünü ölçemiyor, bu tehlike nasıl önlenir, araştırmıyor. Soruyorum. 
   Çocuklarımı sokağa çıkaramaz hale geldiğim, ailemle bırakın yaya yürümeyi, arabamın içindeyken kendimi emniyette hissetmediğim bu şehirde ey yönetici kadrosu ne yapmayı düşünüyorsunuz Yönetici kadrosu dediğim kadro belli. Örneğin İçişleri Bakanı, örneğin Vali, örneğin İl Emniyet Müdürü veya ilçe emniyet müdürleri, bu şehrin sokaklarında ne zaman emniyetli biçimde dolaşacağız, ne zaman, nasıl bir önlem düşünüyorsunuz Artık bıçak kemiğe dayandı. Sokak sade vatandaş için yaşanmaz halde. Haydi artık ciddi bir plan duymak istiyoruz. Haydi bekliyoruz. 
   
      
   
</TEXT>
</DOC>
