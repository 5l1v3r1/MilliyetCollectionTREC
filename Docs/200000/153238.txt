<DOC>
<DOCNO> 153238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/soneko07.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeki Sayın 30 milyar lira maaş almamız söz konusu değil... 
</HEADLINE>
<TEXT>

     Kamu Bankaları Ortak Yönetim Kurulu Başkanı Zeki Sayın, kendisinin ve Ziraat ve Halk bankaları genel müdürlerinin 30 milyar lira maaş almasının söz konusu olmadığını söyledi. 
     Sayın, 27 Mart tarihinde yapılan kamu bankaları genel kurullarında, bankaların yönetim kuruluna seçilen kişilerin iştiraklerde de yönetim kurulu vazifesi yapması halinde buradan para almayacaklarına ilişkin madde kabul edildiğini hatırlattı. 
     Zeki Sayın, Ziraat Bankası İcra Kurulu Başkanı ve Genel Müdürü Can Akın Çağlar ve Halkbank İcra Kurulu Başkanı ve Genel Müdürü Tevfik Bilgin ile birlikte düzenlediği ortak basın toplantısında, yeni yönetime dönük basında çıkan eleştirileri yanıtladı ve bankaların çalışmaları konusunda bilgi verdi. Sayın, yönetime geldikleri zaman her iki bankanın da bazı iştiraklerinin bulunduğunu hatırlatarak, bir kısmının ileri ki tarihlerde yapılmak üzere genel kurullarının ertelendiğini bildirdi. 
     Zeki Sayın, şöyle devam etti 
     ''Biz geldiğimiz zaman çok yakın bir zamanda yapılması gerekiyordu. Bunları tekrar tekrar ileri tarihlere atmak istemedik. Bir an evvel yapılsın istedik. Burada görev yapacak arkadaşları kısa zamanda tanıma imkanımız da yoktu. İlk önce yönetim kuruluna seçilmiş olan arkadaşları seçelim daha sonra burada vazife yapacak uzman arkadaşlarımızı getirelim. Bu iştiraklerimizi en güzel şekilde yürütelim.'' 
     
     ''UZMANLIK İSTEYEN ŞİRKETLER'' 
     Uzmanlık isteyen şirketlerin bulunduğunu ifade eden Sayın, iştiraklerin yapılan genel kurulunda gündem maddesi uyarınca yönet kurullarının ücretlerinin belirlendiğini bildirdi. 
     Ama bazı gazetelerde bazı hesaplar yapılarak, ''bizlerin 30 milyar lira alacağımızı maşımızı buraya çıkaracağımızı yazdılar'' diyen Sayın, bu tür haberlere üzüldüklerini bildirdi. 
     Sayın, şöyle devam etti 
     ''Çünkü böyle birşey yoktu. Zira 27 Mart'ta yapılan kamu bankalarının genel kurularında bankaların yönetim kuruluna seçilen kişilerin iştiraklerde de yönetim kurulu vazifesi yapması halinde buradan para almayacaklarına ilişkin madde kabul edilmişti. Böyle bilindiği halde, bunların yazılması üzerine düşünmek zorunda kaldık. Niye böyle yazıldı Acaba biz bir şeyler mi yaptık Bu zamana kadar açıkça söylüyorum kimsenin tavuğuna kış demedik. Hiçbir personeli yerinden oynatmadık. Değiştirmedik. Tayinler yapmadık. Ama niye bunlar yazılıyordu. Araştırdık. Fazla bir şey de bulamadık. Ama bazı düşüncelerimiz de oldu.'' Kendilerine ''30 milyarı ne yapacaksınız diye telefonlar'' geldiğini belirten Sayın, sesini değiştirip bu paradan biraz da kendilerine verilmesi yönünde, bazılarının espri, bazılarının da ciddi olarak telefonların geldiğini ifade etti. 
     Bunların karşısında kendi maaşları ile karşılaştırıp içlerinde de olsa kendilerine çok ağır bir şeyler söylediklerini hissettiklerini belirten Sayın, şöyle dedi 
     ''Açıklamalarımızdan hiç kimse başka başka yorum yapıp menfaatlerine bunu kullanmasını istemiyoruz. Esasen bankaların başında bulunan kişilerin pek fazla konuşmaması lazım. Biz de pek fazla konuşmayacağız. Ama görüyoruz ki ağzı olan konuşuyor. Biz de konuşuyoruz. Kişilik haklarına riayet edilmesini, kişileri rencide etmeden yazılmasını istiyoruz.'' Sayın, hiçbir zaman kendilerinden kredi alan kendilerine borcu olan kişilerin durumlarını açıklamak yetkilerinin de bulunmadığını söyledi. 
     




</TEXT>
</DOC>
