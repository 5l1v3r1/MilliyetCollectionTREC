<DOC>
<DOCNO> 197420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yazar/uras.html </URL>
<DATE> 2003/11/23/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Mahmutpaşa ve Yeni Camii önünde 'kuru kalabalık' 
</HEADLINE>
<TEXT>

   İstanbul'da bayram alışverişinin geleneksel mek nı Mahmutpaşa ve Yeni Camii önündeki tezg hlar hıncahınç doluydu ama dükk nlar boştu. Döviz büfelerinin önünde ise kuyruk vardı 
   Milliyet gökyüzünde MURAT ÖZTÜRK 
      Dün karım ile Kapalıçarşı'nın Mahmutpaşa kapısından çıkarak, aşağıya doğru, Yeni Camii'nin önüne kadar yürüdük. Sokaklarda "kuru kalabalık" vardı. Dükk nlar "bomboştu". 
   Görmeyen yazılanlara inanmaz, Mahmutpaşa'daki dükk nlar boş ama, iki dükk n, üç dükk n arasında yer alan çok sayıdaki döviz büfelerinde tezg hlar önünde insanlar sıra sıra sıralanmıştı. 
   Kapalıçarşı'nın Mahmutpaşa kapısının hemen yanındaki "Karaköy Döviz ve Kıymetli Madenler Bürosu"nda altının gramı 18 milyon 550 bin liradan alınıyor, 18 milyon 630 bin liradan satılıyordu. Doların alış fiyatı 1 milyon 461 bin lira, satış fiyatı 1 milyon 464 bin liraydı. Karımla bu caddenin ünlü ucuz ayakkabı mağazası "Karakaş"ı aradık. Herhalde kapanmıştı. Bulamadık. 
   
   Yollar kalabalık ama... 
   Biraz ileride, kapısında "Abud Efendi Han" yazılı inanılmaz güzellikte fakat bakımsız durumda olan 1895 yılında yapıldığı kapının üzerinde yazılı olan binaya girdik. Kapının ağzındaki Alpay Çocuk Giyim Mağazası'nda Aret Yakut Bey bize çay ısmarladı. O güzel hanın üstündeki galeriyi ve alttaki kemerli bodrumu gezdirdi. Bizim bulunduğumuz sürece o koskoca mağazaya bir Allah'ın kulu girmedi... Aret Yakut, "Hem cumartesi, hem arife... Böyle bir şey olamaz..." diyordu. 
   Abud Efendi Han'ın arka kapısından çıkarak Büyük Valde Han ile Büyük Yeni Han'a gittik... Oralarda da nerede ise insan yoktu. 
   Tekrar Mahmutpaşa Yokuşu'na döndük. Kürkçü Han'a girdik. Kürkçü Mustafa bize hanı gezdirdi... Normal günlerde bile bu hanın içi daha kalabalık olurdu. 
   Mahmutpaşa Yokuşu'ndan Mısır Çarşısı'na doğru ilerledikçe yol kalabalıklaştı. Yol kalabalık ama "kuru kalabalık"... Çoğu ortanın altındaki gelir grubundan, Anadolu kökenli "İstanbul'un yabancısı" insanlar sokaklarda dolanıyor. Satılan mallar "otomatik yaprak dolması sarma makinesi" ve "plastik oyuncak" gibi şeyler. Yolun iki yanında tezg h açan eski "prezervatifçi"ler, yeni "Viagracılar" bile "sinek avlıyor"... 
   Mısır Çarşısı'nın arka duvarına yaklaşınca "kuru kalabalık" arttı. Duvar dibinde çaydanlık, çay bardağı, çatal - kaşık satanlar iş yapıyordu. 
   
   3 milyona pantolon 
   Tahtakale'ye doğru döndük. Kurukahveci Mehmet Efendi'nin önünde 2 milyon liralık paketlerde satılan kahveler için kuyruk vardı. Namlı Pastırmacı'ya zorla ulaştık. Herhalde içerisi tıka basa doludur diyorduk... O da nesi Ben Namlı'yı bu kadar tenha görmedim... Önümüzdeki dört müşteriden sonra sıramız geldi. Pastırmamızı ve peynirimizi aldık. 
   Mısır Çarşısı'nın içine girdik. Çarşıdaki dükk nların içinde müşteri yoktu. Yan kapıdan Yeni Camii'nin arkasına çıktık. İşportalar oradan başlıyor, Yeni Camii'nin ve Mısır Çarşısı'nın önündeki meydana kadar uzanıyordu. İş yapar görünen tek yer de burası idi... 
   Bir işportada 3 milyon liraya erkek pantolonu, diğerinde 5 milyon liraya kazak, bir işportada 4 milyon liraya çocuk ayakkabısı, 4 milyon liraya pantolon - gömlek çocuk takımı satılıyordu. Bir başka işportacı elindeki pembe kadın sabahlığını sallayarak "500 bin liraya sabahlık, 500 bin liraya sabahlık..." diyordu. Sokak üzerinde çikolata ve bayram şekeri satanlar çoğunlukta idi. Madlen çikolatanın kilosu 5 milyon, k ğıtlı şeker 3 milyon liraya satılıyordu. Kuru kalabalıktan zor kurtulduk... 
   Dün, Murat Öztürk'ün havadan çektiği ve bu sayfada yayımlanan fotoğraftaki kalabalık işte bu "kuru kalabalık"... 
   Kusura bakmayınız... Ben Mahmutpaşa Yokuşu ile Mısır Çarşısı ve Yeni Camii önünde dün gördüklerimi anlatıyorum... Belki başka yerlerde durum başka idi... Onu bilemem... 
   
      
   
</TEXT>
</DOC>
