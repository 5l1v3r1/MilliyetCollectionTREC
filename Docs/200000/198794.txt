<DOC>
<DOCNO> 198794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/yazar/yilmaz.html </URL>
<DATE> 2003/11/30/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
AKP Abant tatilinde... 
</HEADLINE>
<TEXT>

   
   Henüz yeşil, sarıdan tümüyle vazgeçip beyaza teslim olmadan görünecek bir yer Abant Gölü çevresi. Uzun bayram tatilinin ucundan yararlanmak isteyenler için de çok uygun, Ankara ile İstanbul'un ortasında. 
   Taksim International Abant Palace'a ilk gelişim değil. Bu kez Abant Palace başkaydı... Anlatmalıyım. Bayramın son günü yemekten sonra sahne alan Zara'nın kıyafetinden başlamak gerekir. Kolu, eteği uzun yakası kapalı, yırtmaç yerine pililer verilen bir tuvalet. Zara son üç yıldır erenler halinde dolaşıyor yüzü hep güleç, sevgi kampanyası açmış gibi ağzından bal damlıyor... Müzik yapım şirketi sahibi eşinin bu değişiminde payı olduğu söyleniyor. 
   Zara, Abant Palace'ın yeni gece hayatına çok iyi oturmuş. Zara'ya salondan katılım en çok, "Çile bülbülüm çile" şarkısının "Allah" nakaratında geliyor. Programını "Sürpriz" diye anons ettiği Yunus Emre'den bir kaside ile bitirdi. Gözler kapalı, salonda çıt çıkmıyor, önünde rakı kadehi olanlar iki - üçü geçmez salonu terk ediyor. Zara'ya teşekkür çiçeği geliyor bakanlardan, milletvekillerinden... 
   Başbakan Yardımcısı Mehmet Ali Şahin ve Nazım Ekren, Orman Bakanı Osman Pepe, İçişleri Bakanı Saffet Arıkan Bedük, AKP İstanbul Milletvekili Nimet Çubukçu, AKP, Merkez Yürütme Kurulu Üyesi ve Kanal 7 programcısı Ayşe Böğürler... Toplu Konut İdaresi Başkanı Erdoğan Bayraktar ve diğer AKP'liler ile dolu salon. 
   Abant Palace'da kalmayıp, civar otellerden Zara'yı dinlemek üzere gelen konuklar da var. AKP Diyarbakır Milletvekili Aziz Akgül Mikro kredi çalışması ile ünlü gibi... Futbol Federasyonu Abant Köşkü'nde bayramı geçirdi. 
   
   Erdoğan'ı bekliyorlardı    Ankara'dan Abant Palace'a bu bayram, bu kadar yoğun ilginin nedeni son dakikaya kadar Başbakan Tayyip Erdoğan'ın da geleceği bilgisiydi. Erdoğan'ın programı denk düşmedi ama Şahin, hem İstanbul Valiliği'nde Erdoğan ile basın toplantısına katılabildi hem de aynı günün akşamı, otelin salonunda arkadaşları ile takımı. 
   Galasaratayın Malatyaspor ile maçını izledim. Bu arada Şahin'in küçük oğlunun da Fenerbahçeli olduğunu söylemeliyim. Kim yaptı acaba Bir GS'li baba hangi durumda oğlunun Fenerbahçe fonması ile karşısında dolaşmasına izleyici kalabilir Bu soruya 'yakın dostu başbakan FB'li olursa' yanıtını veriyorum. Ancak doğru yanıt Rüştü hayranlığı 
   AKP tavanı ve tabanı nasıl tatil yapıyor gözlemlemeye çalışıyorum. Nimet Çubukçu tembel uyusun ve yesin...Daha doğrusu kendisi böyle olduğunu söylüyor. Gözlemime göre o kadar tembel değil. Yürüyüşler yaptı, çocuklarla masa tenisi oynadı, akşam arkadaşlarıyla uzun sohbetler ederek uykusuz bile kaldı. 
   
   Sosyal yaşamda değişim    Ayşe Böğürler yürüyüşü seviyor... Bakan Şahin sabahları spor yapıyor yürüyor, yüzüyor. Türbanlı eşler oturuyor, çay - kahve içiyor. Onlara hitap eden çok fazla aktivite yok. Kimisi de havuz kenarında tam teseddür oturup, haşemalı eşinin yüzmesini seyrediyor. 
   Burada sekizinci ayını dolduran otel müdürü Sezai Şahin müşterilerinin çoğunluğunun İstanbul'dan geldiğini ancak bu bayram Başbakan'ın gelmesi beklendiği için AKP'den konuklarının sayısının fazla olduğunu vurguluyor. 
   Zara'nın kaside okumasına gelince, 'Biz ısmarlamadık, kendi tercihi' diyor. Abant'ın 'yeni hayata' uyumunu anlatırken AB'ye uyum yasaları ile konuyu kapatmak istiyorum. 
   Kamuoyunda 'utanç davası' olarak bilinen tecavüz davası maduru N.Ç'nin adalet bakanı Cemil Çiçek'e yazdığı 'kızınız olsa ne hissederdeniz' mektubu başına iş açtı. N.Ç'ye TCK'nın 159. maddesi gereğince 'Anayasa kuruluşlarının ve kamu şahsiyetini tahkir, kanunlara ve TBMM kararlarına sövme' suçundan dava açılmasını, anayasa komisyonu üyesi Çubukçu 'Bu madde AB'ye uyum yasaları çerçevesinde esnedi, ancak bürokratlar eskiyi uyguluyor' diye yorumluyor. 
   'AB'nin Türkiye'ye yönelik uygulamada eksiklikler var' tezi işte bu durumlar için geçerli olsa gerek. Abant'taki yaşam, İslamı referans alan insanların sosyal yaşamıyla nasıl değişim gösteriyorsa, AB uyum yasaları da göstermeli. 
   
      
   
</TEXT>
</DOC>
