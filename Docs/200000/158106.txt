<DOC>
<DOCNO> 158106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sontur33.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi, bakanlıkların birleştirilmesini görüşecek 
</HEADLINE>
<TEXT>

     Anayasa Mahkemesi, Kültür ve Turizm Bakanlıklarının birleştirilmesini öngören yasanın iptal istemini esastan görüşmeye karar verdi. 
     Anayasa Mahkemesi Başkanvekili Haşim Kılıç, yaptığı açıklamada, CHP'li milletvekillerinin 4848 sayılı Kültür ve Turizm Bakanlığı Teşkilat ve Görevleri Hakkında Kanun'un iptali ve yürürlüğünün durdurulması istemiyle açtığı davada ilk incelemeyi yaptıklarını söyledi. 
     Yasanın iptali istemini esastan görüşmeye karar veren Mahkeme, yürürlüğün durdurulması istemini ise bu konudaki rapor tamamlandıktan sonra ele alacak. 
     CHP'nin aynı davada AK Parti Grubu'nca TBMM Genel Kurulu'na sunulan yasanın "temel yasa" şeklinde görülmesi önerisinin kabulüne ilişkin TBMM kararının iptal istemi ise "yetkisizlikten" reddedildi. 
     
</TEXT>
</DOC>
