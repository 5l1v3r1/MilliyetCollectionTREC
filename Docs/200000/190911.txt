<DOC>
<DOCNO> 190911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/yasam/yas06.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebek kundağı 'kokain' zulası 
</HEADLINE>
<TEXT>

   Kokain trafiğini yönettiği öne sürülen Serpil Aslan, 6 aylık bebeğiyle yakalandı. Bebeğin kundağında bile kokain çıktı... 
      ERDAL KILINÇ İstanbul 
   
   İstanbul'daki uyuşturucu trafiğinde birçok kişiye kokain sağladığı öne sürülen Serpil Aslan, altı aylık bebeğiyle gözaltına alındı. Arslan'ın evindeki bebek kundaklarında 100, satıcılarda 132 gram kokain ele geçirildi. Kokain kullandığı gerekçesiyle Prestij Müzik'in eski ortaklarından Burhan Aydemir ile Nehir Kağıtçılık'ın sahibi Önder Nehir de gözaltına alındı. 
   İddiaya göre Ramazan Aslan'ın uyuşturucu trafiğini devrettiği Serpil Arslan'ın da, eşine bağlı çalışan satıcıları toplayarak bazılarını uyardığı belirlendi. 
   Takibi sürdüren polis, önceki gün Aydemir ile Nehir'e kokain satıldığı sırada operasyon yaptı. Taksici Aydın Timurtekin ve satıcılar Mahmut Kara, Abdurrahim Aslan ve Selim Aslan da gözaltına alındı. 
   Gaziosmanpaşa'da Serpil Aslan'ın dubleks evine de operasyon düzenleyen polis, Aslan ile Şebnem Özgür'ü gözaltına aldı. Halen Diyarbakır cezaevinde bulunan Ramazan Aslan'ın kardeşi Mehmet Emin Aslan'ın sevgilisi Özgür'ün 3 aylık kızı ile Aslan'ın altı aylık bebeğinin kundaklarında 100 gram kokain bulundu. Zanlılar bebekleriyle birlikte emniyete getirildi. Gözaltına alınan Aydemir'in uyuşturucu kullanmadığını söyledi. 
   
   
</TEXT>
</DOC>
