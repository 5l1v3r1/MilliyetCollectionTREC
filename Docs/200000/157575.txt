<DOC>
<DOCNO> 157575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/spor/spo08.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alevlerle dans 
</HEADLINE>
<TEXT>

Michael Schumacher, Avusturya Grand Prix'sinin 23. turunda arabasında yangın çıkmasına ve süre kaybetmesine rağmen birinciliği kaptırmadı. Süper pilot, üst üste üçüncü kez zirveye çıktı 
     Raikonnen takipte 
     FORMULA 1'in altıncı yarışı olan Avusturya Grand Prix'inde birinciliği yine Ferrari pilotu Michael Schumacher elde etti. En büyük rakibi McLaren Mercedes'ten Kimi Raikonnen ikinci sırada yer alırken, Ferrari'nin Brezilyalı sürücüsü Rubens Barichello ise üçüncü oldu. Williams pilotu Montoya, mücadelenin 32. turunda yarış dışı kalırken, Ralf Schumacher ise ancak altıncı olabildi. 
     
     Deposu tutuştu 
     SAN Marino ve İspanya'nın ardından üst üste üçüncü zaferine ulaşan Michael Schumacher, buna rağmen sürücüler sıralamasında Raikonnen'i geçemedi. Yarışın 23. turunda pite giren Alman pilot, yakıt pompasındaki arıza nedeniyle önce biraz bekledi. Daha sonra benzin deposunda çıkan yangın yürekleri ağızlara getirirken, pit çalışanları hemen ateşi söndürdü ve Schumacher yarışa devam etti. 
     
Sürücüler Klasmanı 1. Kimi Raikkonen Finlandiya McLaren 40 puan 2. Michael Schumacher Almanya Ferrari 38 puan 3. Rubens Barrichello Brezilya Ferrari 26 puan 4. Fernando Alonso İspanya Renault 25 puan 5. David Coulthard İskoçya McLaren 23 puan 6. Ralf Schumacher Almanya Williams 20 puan 7. Juan Pablo Montoya Kolombiya Williams 15 puan 8. Giancarlo Fisichella İtalya Jordan 10 puan 9. Jarno Trulli İtalya Renault 10 puan 10. Jenson Button İngiltere BAR 8 puan      
     
Markalar Klasmanı 1. Ferrari 64 puan 2. McLaren 63 puan 3. Renault 35 puan 4. Williams 35 puan 5. Jordan 11 puan 6. Bar 11 puan 7. Sauber 8 puan 8. Jaguar 4 puan 9. Toyota 3 puan 10. Minardi 0 puan      
     

</TEXT>
</DOC>
