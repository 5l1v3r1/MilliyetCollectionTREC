<DOC>
<DOCNO> 170769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sontur06.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy'de bir lokantada yangın çıktı... 
</HEADLINE>
<TEXT>

     Bakırköy'de bir lokantada çıkan yangın, maddi hasara yol açtı. 
     İstasyon Caddesi'nde faaliyet gösteren tek katlı ''Class Kömür Kokoreç'' adlı lokantada, henüz belirlenemeyen bir nedenle yangın çıktı. 
     Bitişikteki TCDD Bakırköy Tren İstasyonu'nun çatı katına da sıçrayan yangın, olay yerine gelen Bakırköy İtfaiye Grubu'na bağlı ekiplerce daha fazla yayılmadan söndürüldü. 
     Maddi hasara yol açan yangını söndürme çalışmalarına, Kocaeli Üniversitesi İtfaiyecilik Meslek Yüksekokulu'nda okuyan ve 1 aylık stajlarını Bakırköy İtfaiye Grubu'nda yapan bayan itfaiyeciler Halime Esen ve Ayşegül Koç da katıldı. 
     Bu arada, Fatih Çapa Akkoyunlu Sokak 41 numaralı apartmanda hırsız olduğu ihbarını alan polis, çevrede arama yaparken apartmanın kömürlüğüne saklanan Mehmet Yibek'i 21 yakaladı. 
     Kömürlükten yüksek duvarın diğer yanına geçmesi için polislerin ağaca çıkardığı Yibek, buradan yere atladıktan sonra kısa süreli baygınlık geçirdi. 
     Zanlı Yibek, daha sonra Şehremini Polis Merkezi'ne götürüldü. 
     
</TEXT>
</DOC>
