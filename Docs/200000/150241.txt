<DOC>
<DOCNO> 150241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo11.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Oyak Renault'da hedef ilk 7... 
</HEADLINE>
<TEXT>

     Türkiye Basketbol Ligi'nde tamamı Türk oyunculardan kurulu bir kadroyla mücadele eden OYAK Renault, hedefini ilk 7 olarak belirledi. 
     Antrenör Yücel Platin, zor bir dönemin ardından geçen hafta sonunda yaptıkları Türk Telekomspor maçını kazanmalarının takıma moral verdiğini bildirdi. 
     4 yabancı oyuncusuyla organize bir takım görüntüsünde olan Türk Telekomspor'a karşı mücadele gücünün yanısıra savunma kurgusunda da başarılı olduklarını kaydeden Platin, şunları söyledi 
     ''En büyük sorunumuz olan maç içindeki istikrarsızlığı bu karşılaşmada da yaşadık. Maçın büyük kısmında başarılıydık. Ancak kötü oynadığımız bölümler de oldu. Herşeye rağmen Türk Telekomspor galibiyeti hedefimize ulaşmamız açısından çok önemliydi. Bunu başardık'' dedi. 
     Platin, ilk 7 hedefine ulaşabilmek için bu hafta deplasmanda yapacakları İTÜ maçının da büyük önem taşıdığını, bu maçı da kazanacaklarına inandıklarını kaydetti. 
     





</TEXT>
</DOC>
