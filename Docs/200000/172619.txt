<DOC>
<DOCNO> 172619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur17.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski komutanının evine girdi, karısını boğup öldürdü... 
</HEADLINE>
<TEXT>

     Elvankent'te, eski komutanının evine girdiği ve karısı Sevim Haskılıç'ı 31 elleriyle boğarak öldürdüğü bildirilen zanlı Mehmet A'ya 25 , olay yerinde tatbikat yaptırıldı. 
     Güvercinlik'te askerlik yaptığı sırada tanıştığı komutanının Elvankent Emlak Bankası Evleri Topçu Mahallesi A Blok 17 41 numaradaki evine, 3 Temmuz günü hırsızlık amacıyla giren Mehmet A, komutanının eşi Sevim Haskılıç'ı elleriyle boğarak öldürdü. 
     Haskılıç'ın ziynet eşyalarını çalarak memleketi Edirne'ye dönen Mehmet A, Ankara Emniyet Müdürlüğü Cinayet Büro Amirliği ekiplerinin araştırmaları sonucunda yakalanarak Ankara'ya getirildi. 
     Olay yerindeki tatbikat sırasında cinayeti soğukkanlılıkla anlatan Mehmet A, hırsızlık amacıyla eski komutanının evine geldiğini, askerliği sırasında çalıştığı kantinde tanıştığı Sevim Haskılıç'ın kendisinden şüphelenmediğini söyledi. Mehmet A, eve girdikten sonra Sevim Haskılıç'ın üzerindeki 1 adet bilezik, 2 adet kolye ve yüzüğü almaya çalışması nedeniyle aralarında boğuşma çıktığını ve paniğe kapılarak Sevim Haskılıç'ı elleriyle ve kablo yardımıyla boğarak öldürdüğünü ifade etti. Tatbikat sırasında mağdur yakınları tarafından linç edilmek istenen Mehmet A, güvenlik güçleri tarafından olay yerinden uzaklaştırıldı. 
     Mehmet A, tatbikat sonrasında mahkemeye sevk edildi. 
     
</TEXT>
</DOC>
