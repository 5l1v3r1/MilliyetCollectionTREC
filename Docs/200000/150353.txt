<DOC>
<DOCNO> 150353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/spor/spo03.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SAVUNMA ÇÖKTÜ 
</HEADLINE>
<TEXT>

Galatasaray'da cezalı Hakan Ünsal'a şimdi de Bülent ile Emre eklendi. Kaptan, dünkü idmana çıkmadı, Emre Aşık da akşam yapılan çalışmayı tamamlayamadı 
     ERHAN TELLİ 

     Defansta ağır hasar 
     GÖZTEPE maçı öncesinde Galatasaray savunması büyük açık verdi. Önceki akşam yaptığı idmanda ters hareket nedeniyle belinde ağrılar meydana gelen emektar futbolcunun, Göztepe karşısında oynamasının da zor olduğu ifade edildi. Ayrıca Bülent'in alternatifi Emre Aşık da sağ üst adale grubundaki zorlanma nedeniyle çalışmayı tamamlayamadı. Cezalı Hakan Ünsal da bunlara eklenince Sarı - Kırmızılılar'ın defansında büyük gedik açıldı. 
     
     Vedat'a "Hazır ol" emri 
     CİM - BOM Teknik Direktörü Fatih Terim'i en fazla sevindiren ise Ergün'ün takıma katılması oldu. Haftanın ilk çalışmasında sakatlanan Ayhan da dünkü idmanda yer almadı. Terim'in Vedat'a "Hazır ol" emri verdiği, Hasan Şaş'ı da sağ kanatta denediği öğrenildi. Sarı - Kırmızılılar bu sabah Göztepe maçının hazırlıklarını tamamladıktan sonra öğleden sonra da İzmir'e gidecek. 
     
Babadan arkadaş      İHLAS Koleji tarafından 2002-2003 sezonunun en başarılı defans ve orta saha oyuncusu seçilen Galatasaraylı Hakan Ünsal ile Volkan Aslan, dün okulda yapılan panele katıldı. Bu ikiliye PAF takımından A takımına yükselen Sedat Debreli eşlik etti. Öğrencilerin sorularını cevaplayan Volkan, "Maçta küfür eden adam, bana göre evde karısından azar işitiyor, maça gelip hıncını bizden alıyor. Durmadan bizi sövüyor" yorumunu yaptı. Bu arada Hakan Ünsal ve Volkan Aslan'ın babalarının bundan tam 35 yıl önce Ayancık takımında birlikte oynadıkları da ortaya çıktı. 
     


SPOR 




























</TEXT>
</DOC>
