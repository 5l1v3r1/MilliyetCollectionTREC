<DOC>
<DOCNO> 155559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sondun15.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS nedeniyle Pekin'de Pekin ördeği yiyen yok.. 
</HEADLINE>
<TEXT>

     SARS salgını nedeniyle Pekin'de, Pekin ördeği satmak imkansız hale geldi. 
     Pekin'deki en saygıdeğer restoranlardan olan 139 yıllık Quanjude Roast Duck Restaurant'ın mönüsünde bu sıralar çok az yemek bulunuyor. Yöneticilerden biri, genellikle dolu olan restoranda işlerin iyice dibe vurduğundan yakınıyor. Bank of East Asia'dan bir ekonomist, salgın nedeniyle turizm sektörü ve iç tüketimin ağır biçimde etkileneceğini, tüketicilerin çöken güveninin geriye gelmesinin zaman alacağını, turistlerin güveninin geri gelmesinin ise daha çok zaman alacağını belirtti. 
     Kurulduğundan bu yana 101 milyon 700 bin pekin ördeği satan Quanjude restoranında geçen yılki 1 Mayıs tatilinde, sadece bir günde 5,600 müşteri 720 bin yuanlık 86 bin 700 dolar yemek yemişti. Ama SARS salgınından sonra Pekin'deki 12 Quanjude restoranında işlerin yüzde 90 düştüğünü söyledi. 
     Quanjude restoranları, büyük müşteri kaybını önlemek için şimdi salgından korkup evlerinden dışarı çıkmayan müşterilerinin ördek siparişlerini postane ile işbirliği yaparak eve gönderiyor. 
     
</TEXT>
</DOC>
