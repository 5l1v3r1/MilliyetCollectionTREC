<DOC>
<DOCNO> 189611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/siyaset/siy10.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni İslam anlayışı tartışması 
</HEADLINE>
<TEXT>
   Müslümanlık hafifletilmeli mi 
   'Modern Müslüman tipi'ni yansıtan yeni dindarlık anlayışı, farklı yorumlara neden oldu. Birçok isim 'Reforma ihtiyaç var' görüşünde 
   AYÇA ATAY İstanbul 

   
   Diyanet İşleri Başkanı Prof. Dr. Ali Bardakoğlu'nun "Modern Müslüman tipini yaratmalıyız. Yeni bir dindarlık anlayışından bahsediyorlar. Dinde coğrafyadan, kültürden gelen kirleri temizlemeli, dini hafifletmeliyiz" sözleri, tartışma yarattı. 
   Prof. Dr. Ali Bardakoğlu'nun, Malezya'daki İslam Konferansı Örgütü toplantısına denk gelen bu tür açıklamaları, Arap İslamından farklı yeni bir İslam anlayışının ipuçlarını mı veriyor "Modern Müslüman tipi" ne ifade ediyor Tartışma yaratan bu soruları farklı kesimlerden isimlere sorduk. 
   
   Prof.Dr.Yaşar Nuri Öztürk CHP İstanbul Milletvekili    Hazır reçete Atatürk'te    "Bunları yirmi yıl önce söyledim. Ağır faturalar ödedim. Şimdi herkes bunları prim yapmak için gündeme getiriyor. Bugün Bernard Lewis'in dediği gibi biz İslam adı altında Ortadoğu örflerinden oluşan bir yapıyı yaşıyoruz. Bu el değmemiş kaynak Kuran'a giderek temizlenecek. Sonuç, bütün bunları topladığınızda Atatürk'ün başlattığı yere dönüyoruz. İslam dünyası bu söylenenlerden iyi niyetle bir şeyler çıkarmak istiyorsa, Atatürk'e dönecektir. Atatürk hazır reçetedir." 
   
   Prof.Dr.Zekeriya Beyaz Marmara Ü. İlahiyat Fak. Dekanı    'Araplara alerjim var'    "Biz bin sene önceki insanlar gibi yaşamaya mecbur değiliz. İslamiyeti onlar gibi algılamaya mecbur değiliz. Modern dünyada kendi şartlarımız içerisinde, İslamiyeti bir mutluluk prensibi, külliyesi yani bütünü olarak algılarız. Böyle yaşadığımız zaman din ile sosyal hayat çatışmaz, uyuşur. Arap kültürünün bütününe alerjik bakıyorum. Arapların bugünkü kültürü, yaşamı İslama da zarar veriyor. Onlara bakan insanlar İslamdan kaçıyor." 
   
   Ali Bulaç Zaman gazetesi yazarı    'Arındırma' tehlikeli    "İslamın Arap, İran ya da Türk yorumu yoktur. Toplumlar, coğrafyalar arasında örf farkı vardır. Türklerin namaz kılma şekliyle İranlarınki farklı olabilir. Ama Türk Müslümanlığını, Türklerin anladığı türden bir Müslümanlığa indirgediğiniz zaman, tek biçim, totaliter bir yorum ortaya çıkar." 
   
   Prof.Dr. Niyazi Öktem Bilgi Üniversitesi Hukuk Fakültesi    İslamın özüne dönüş    "Arap kültürünün, Emevi döneminden kalma katılaşmış gelenekleriyle artık hesaplaşmamız lazım. Bu hem İslamın özüne dönüştür, hem de çağdaşlaşmadır. Anadolu Müslümanlığında akılcı öğeler ağır basar, oysa Arap Müslümanlığı'nda dogmalar h kimdir." 
   
   Lütfi Kaleli Alevi-Bektaşi Eğitim Kültür Vakfı Bşk.    Reforma ihtiyaç var    "Hizbullah'ından Aczmendi'sine, Taliban'ına kadar, hatta Suudi Arabistan, İran İslam dininin şeriat hükümlerini günümüzde hayata geçirmek için mücadele ediyor. İslam dini kesinlikle bir reforma ihtiyaç gösteriyor. Akılcı, çağın geleneklerine uygun, demokratik olmalı." 
   
   
   
</TEXT>
</DOC>
