<DOC>
<DOCNO> 193748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/soneko07.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşılıksız çek sayısı arttı... 
</HEADLINE>
<TEXT>

     Merkez Bankası tarafından bankalara duyurulan toplam karşılıksız çek sayısı Ekim ayında, bir önceki aya göre yüzde 40.4 oranında artarak 98 bin 415'ye çıktı. 
     Merkez Bankası verilerine göre, karşılıksız çek sayısı Eylül ayında toplam 70 bin 80 idi. 
     Karşılıksız çeklerin 93 bin 746'sı banka ve özel finans kurumlarının bildirimlerine göre Merkez Bankası'nca duyurusu yapılan çeklerden, 4 bin 669'u ise mahkemeler tarafından yapılan bildirimlere göre Merkez Bankası'nca duyurulan yasaklama kararlarından oluşuyor. 
     Banka ve özel finans kurumlarının bildirimlerine göre, Merkez Bankası tarafından duyurusu yapılan çek sayısı, Ekim ayında bir önceki aya göre yüzde 35.5 arttı. Eylül'de, bu kapsamdaki karşılıksız çeklerin sayısı 69 bin 185 idi. 
     Mahkemeler tarafından yapılan bildirimlere göre, Merkez Bankası tarafından duyurulan yasaklama kararı miktarı ise Ekim ayında bir önceki aya göre, yüzde 421.7 arttı. Bu çeklerin sayısı, Eylül ayında 895 olarak belirlenmişti. 
     Öte yandan, banka ve özel finans kurumlarınca Merkez Bankası'na yapılan bildirimlere göre Banka tarafından duyurusu yapılan karşılıksız kaldıktan sonra ödenen çek sayısı da Ekim ayında, bir önceki aya göre yüzde 0.9 oranında artarak 36 bin 85'den 36 bin 424'e çıktı. 
     Bu yılın ilk 10 ayında karşılıksız çek sayısı ise geçen yılın aynı dönemine göre yüzde 14.3 artarak, 489 bin 898'den 559 bin 978'e yükseldi. 
     Türkiye'de geçen yıl karşılıksız çek sayısı toplamı 748 bin 493 adet olmuştu. 
     
</TEXT>
</DOC>
