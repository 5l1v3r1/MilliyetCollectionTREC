<DOC>
<DOCNO> 166784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/yazar/gureli.html </URL>
<DATE> 2003/07/02/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kadın, seks ve giyim 
</HEADLINE>
<TEXT>

     Bu yaz düşük belli pantolon ile göbeğin üstünde kalan ve top denilen yüksek belli bluzlar moda. Kalçaların üstünü açıkta bırakan ve gizemli bir vadiye uzanan yolu davetkar biçimde işaret edercesine göbeğin hayli altına inen düşük belli bir pantolon ve üzerinde kısacak bir bluz. Görüntü elbet güzel ve çekici. Genç kızlar bu güzelliği çekinmeden sergiliyor. 
     Bazı kadınların ise, güzelliklerine inandıkları bu görüntüyle çelişen bir tavırları var ki, işte o, kimi erkekleri gıcık ediyor. Göbeklerine ve kalçalarına erkeklerin baktığını hissedince, bluzlarını aşağıya, pantolonlarını yukarıya çekiştirerek manzarayı kapatmaya çalışıyorlar. Açık göğüsler için de durum okey Ortaya komik görüntüler çıkıyor. 
     "Madem güzel olduğunu düşünerek böyle giyinip çıkmışsın, niye bu güzelliğini saklamaya kalkışıyorsun Örtmeye çabalayacaksan, niye giyiyorsun ki" demezler mi insana 
     Doğrusu elbet erkeklerin bakmaması adap erkan böyle gerektiriyor, ama gel de bunu yurdumun cinselliğe doymamış güzel erkeklerine anlat 
     Giyimin cinsellikle, seksi görünme güdüsüyle ilintisi ne Bizim "erkek" olarak bu konularda hissi davranacağımız için ahkam kesmemiz yanlış bulunabilir. Bu nedenle uzman görüşüne başvuralım. 
     Bilim insanları ve sanatçılar insanoğlunu en iyi çözümleyenlerdir, hele tiyatro sanatçıları. Bu sanatçıların yetkinlerinin başında gelenlerden biri olan Gülriz Sururi, kadınlara seslenirken, "Bende tüm duygularınızla varsınız. Hepinizi oynadım" der. Biz Kadınlar, Doğan Kitap, 3. baskı Haziran 2003 . İşte bu Gülriz Sururi'nin kitabından bir alıntı 
     "Bazısı da giyinişiyle, tavrıyla cinselliğini ön plana çıkarmasa da öyle bir 'Nasılsınız' der ki adama, bu 'nasılsınız'ı her erkek rahatça 'nerede, nasıl, saat kaçta buluşalım'a tercüme edebilir. Derin yırtmaçlı etek modaysa, otururken eteğini çekiştirip bacağını kapamaya çalışan kadın, genellikle kendisinde olmayan bir cinselliğin peşindedir." 
     İlginçtir, geçenlerde İtalyan ünlü modacı Miuccia Prada'nın şu sözü yayımlandı "İtalyan kızları çok seksi giyiniyor, çünkü sekse açlar." 
     Ne dersiniz, kadın iki uzmanın görüşleri örtüşüyor mu 
     İlginç bir not daha Kadınların çoğu, giysileri ve tavırlarıyla erkeklere mesaj pas ettiklerini, yani pas verdiklerini bilmezler ya da bilmezden gelirler. 
     
Bir şiir      Dizelerimiz Öztürk Tatar'ın "Seni Sonbaharlar Öpmesin" Kora Şiir, Haziran 2003 kitabından 
     "ağzında tütün kokusu 'yalın yürek' ve yalnızsın gözlerinde yalnızlığın dayanılmaz sancısı yüreğinde ayrılıkların acısı hoş geldin yağmur bulutları gibi dolmuş gözlerin" 
     
     

</TEXT>
</DOC>
