<DOC>
<DOCNO> 178743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sonspo19.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona Riqueleme'yi Villarreal'e kiralık verdi... 
</HEADLINE>
<TEXT>

     Rüştü Rençber'in kalesini koruduğu İspanya Birinci Ligi takımlarından FC Barcelona, Arjantinli oyuncusu Juan Roman Riqueleme'yi kiralık olarak Villarreal'e verdi. 
     FC Barcelona Kulübü yetkilileri, anlaşmanın 1 yıllık olduğunu, ancak geri almazlarsa sürenin 2 yıla uzayabileceğini söylediler. 
     Brezilyalı Ronaldinho'nun Paris Saint Germain'den FC Barcelona'ya gelmesiyle, 25 yaşındaki Juan Roman Riqueleme'in takımdaki önemi azalmıştı. 
     FC Barcelona'nın, Avrupa Birliği pasaportuna sahip olmayan Riqueleme'yi, AB dışı ülke futbolcusu kontenjanı dolduğu için takımdan gönderdiği bildirildi. 
     11 milyon Euro'ya geçen sezon Boca Juniors'tan FC Barcelona'ya transfer olan Riqueleme, takımda ilk 11'de istikrarlı bir yer elde edememişti. 
     Tarihinde ilk kez bu sezon UEFA Kupası'nda mücadele edecek olan Villarreal, transfer sezonunda ayrıca Fransa'nın Olympique Lyon takımından Sonny Anderson, Espanyol'dan Roger Garcia ile Atletico Madrid'den Fabricio Coloccini ve Jose Mari'yi de renklerine bağlamıştı. 
     
</TEXT>
</DOC>
