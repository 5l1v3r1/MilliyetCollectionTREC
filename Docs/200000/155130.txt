<DOC>
<DOCNO> 155130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sonspo09.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin İdmanyurdu liderden cekinmiyor... 
</HEADLINE>
<TEXT>

     İkinci Futbol Ligi A Kategorisi takımlarından Mersin İdmanyurdu, deplasmanda karşılaşacağı Konyaspor'dan çekinmiyor. 
     Mersin İdmanyurdu Teknik Direktörü Yücel İldiz, ligde rahat bir konumda bulunduklarını, bunun için de lider karşısında rahat bir oyun sergileyeceklerini söyledi. 
     Ligde kalmayı garantilediklerini ifade eden İldiz, şöyle devam etti 
     ''Konyaspor, ligin en güçlü ekiplerinden birisi. Lider olduğu için maça stresli ve gergin çıkacaklar. Deplasman korkusu yaşamadan rahat oynayarak puanlar alacağımıza inanıyorum. Maçı kazanmamız sürpriz olmaz.'' Yeni sezonun hazırlıklarına başladıklarını da hatırlatan İldiz, kadrolarında görmeyi istedikleri futbolcularla görüşmelere başladıklarını kaydetti. 
     
</TEXT>
</DOC>
