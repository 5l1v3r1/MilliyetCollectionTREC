<DOC>
<DOCNO> 161045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo23.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Formula 1 pistine kavuşuyor... 
</HEADLINE>
<TEXT>

     Dünyanın en önemli otomobil yarışı olan Formula 1'e 2005 yılında evsahipliği yapacak Türkiye, yarış pistine kavuşuyor. 
     Kurtköy'de inşa edilecek Formula 1 yarış pistinin yapımının 9 Temmuz Çarşamba günü gerçekleştirilecek temel atma töreniyle başlayacağı açıklandı. 
     Metrocity Alışveriş Merkezi'ndeki Ferrari marka otomobillerin tanıtıldığı serginin açılışında, Kurtköy'de inşa edilecek pistin 9 Temmuz'da görkemli bir törenle temelinin atılacağını belirten Otomobil ve Motor Sporları Federasyonu Başkanı Mümtaz Tahincioğlu, törene, devlet büyüklerinin yanısıra yurdışından kalabalık bir davetli topluluğunun katılacağını söyledi. 
     Tahincioğlu, pistin yapımını 2004 yılı ekim ayı sonuna dek tamamlamayı planladıklarını sözlerine ekledi. 
     
</TEXT>
</DOC>
