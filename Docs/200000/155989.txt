<DOC>
<DOCNO> 155989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/soneko12.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-KKTC su boru hattı yapımı yeniden projelendirilecek... 
</HEADLINE>
<TEXT>

     KKTC'nin uzun vadeli su sorununun çözümüne yönelik arayışlarını sürdüren DSİ Genel Müdürlüğü, alternatif bir projeyi daha gündemine aldı. 
     DSİ Genel Müdürlüğü daha önce özkaynaklardan yapımını planladığı Türkiye-KKTC su boru hattı projesini kaynak yetersizliği nedeni ile 'yap-işlet-devret'' sistemine göre yeniden projelendirilecek. 
     Yerli firmaların yanı sıra yabancı firmalara da açık olacak su boru hattı ve 2 adet baraj yapımı için uluslararası düzeyde ihale açılacak. Daha önce fizibilite çalışmaları büyük ölçüde tamamlanan su boru hattı projesinin bu yıl içinde ihale edilmesi öngörülüyor. 
     
     DENİZALTI GEÇİŞİ 

     Geçtiğimiz yıllarda programa alınan proje kapsamında Mersin-Anamur Dragon çayındaki su boru hatlarının KKTC'ye taşınmasını öngörüyor. 
     Yaklaşık 180 milyon dolarla malolması planlanan proje 108 kilometre uzunluğundaki boru hattı ile 2 adet baraj yapımından oluşuyor. Türkiye'den KKTC'ye yıllık 75 milyon metreküp su taşıma işlemini gerçekleştirecek boru hattının 78 kilometrelik bölümü deniz geçişi 30 kilometrelik bölümü ise kara geçişi olarak inşa edilecek. 
     KKTC'ye ihraç edilecek su içme amacının yanı sıra tarımda da kullanma suyu olarak tüketilecek. 
     KKTC'nin su ihtiyacı yaklaşık 5 yıldan bu yana Kanada'dan kiralanan üç adet balon aracılığı ile karşılanıyor. 
     
</TEXT>
</DOC>
