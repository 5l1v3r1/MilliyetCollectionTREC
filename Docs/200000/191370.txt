<DOC>
<DOCNO> 191370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sondun16.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
California yanıyor... Alevler Los Angeles'ın kenar mahallelerinde 
</HEADLINE>
<TEXT>

     ABD'nin California eyaletindeki orman yangınlarının, Los Angeles'ın kenar mahallelerini tehdit etmeye başladığı ve 200 evin tahrip olduğu bölgeden binlerce kişinin kaçmak zorunda kaldığı bildirildi. 
     Yetkililer, rüzgar nedeniyle alevlerin kent yakınlarına doğru yayıldığını ve 3500 evin yanma riskiyle karşı karşıya olduğunu söylediler. 
     Yetkililere göre, dağlardan yerleşim bölgesine ilerleyen alevler Los Angeles'ın merkezine yaklaşık 100 km uzaklıkta. 
     İtfaiye yetkililerinden Robin Renteria, rüzgarın hem alevlerin yayılmasına yardımcı olduğunu, hem de itfaiye uçaklarının havalanmasına engel olduğunu söyledi. 
     Bölgede yangının yüzde 23'ünün kontrol altına alındığı ve 2200 itfaiye görevlisinin çalıştığı belirtildi. Bölgedeki zararın 6 milyon dolar olduğu sanılıyor. 
     Yıllardır kurak olan California ve ABD'nin batısında, sık sık büyük orman yangınları çıkıyor. 
     
</TEXT>
</DOC>
