<DOC>
<DOCNO> 199102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur22.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze HSBC'yi soymaya kalkıştı, yakalandı... 
</HEADLINE>
<TEXT>

     Kocaeli'nin Gebze İlçesi'nde, HSBC Şubesi'nde soygun girişiminde bulunan bir kişi yakalandı. 
     Bankanın Hükümet Caddesi'ndeki şubesine girerek, elinde dinamit lokumu süsü verdiği bir maddeyi 35 saniye içinde patlatma tehdidinde bulunan Necati K. 36 , açık bulunan kasadaki paraları aldı. 
     Özel güvenlik görevlisinin silahını da gasp ederek şubeden ayrılan Necati K, cadde üzerinde görevli bir trafik polisince etkisiz hale getirilerek gözaltına alındı. 
     Üzerinden 3 milyar 750 milyon lira para çıkan Necati K'nın sorgusu sürüyor. 
     
     BORÇLARINI KAPATMAK İSTİYORMUŞ 

     Kocaeli'nin Gebze İlçesi'nde, HSBC Şubesi'ne soygun girişiminde bulunduktan sonra yakalanan zanlının piyasaya olan borçlarını kapatmak için soygun girişiminde bulunduğu belirlendi. 
     Hükümet Caddesi'ndeki şubeden 3 milyar 750 milyon lirayı alarak kaçmak isterken, bir polis tarafından etkisiz hale getirilen Necati K'nin 36 , geçirdiği bir trafik kazası yüzünden sağ bacağının protezli olduğu, Sultan Orhan Mahallesi'nde terzilik yaptığı ve piyasaya borcu olduğu anlaşıldı. 
     Sağlık kontrolü için hastaneye sevk edilecek olan Necati K, soygun girişimini, elinde dinamit lokumu görüntüsü verdiği bir maddeyi 35 saniye içinde patlatma tehdidiyle gerçekleştirmişti. 
     
</TEXT>
</DOC>
