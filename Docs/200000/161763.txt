<DOC>
<DOCNO> 161763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/guncel/gun03.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Agatha'da yeni ipuçları 
</HEADLINE>
<TEXT>

Yazar Christie'nin İstanbul'un önde gelenlerinden biriyle birlikte olduğu iddia edilen Yeniköy'deki yalının o dönemki sahibi Muhayyeş'in yeğeni konuştu Amcam, Agatha'yı ağırlamış olabilir 
     ELİF KORAP İstanbul 

     Polisiye yazarı Agatha Christie'nin İstanbul'da bulunduğu 1926 - 1932 yılları arasında o dönemin önde gelenlerinden biriyle aşk yaşadığı ve o kişinin Yeniköy'deki yalısına yerleştiği iddiaları yeni boyutlar kazanıyor. Şimdi de o dönem Pera Palas'ın sahibi olan Misbah Muhayyeş'in yeğeni Şivazet Muhayyeş konuştu "Agatha yalıya gelmiş olabilir..." 
     Geçtiğimiz yıl Pera Palas'a gelerek tahminlerde bulunan medyum Tamara Rand'in açıklamalarından sonra bu yalının, o dönemde Pera Palas'ın sahibi olan Misbah Muhayyeş'e ait Yeniköy'deki Ahmed Afif Paşa Yalısı olduğu iddiaları ortaya çıkmıştı. 
     Misbah Muhayyeş gibi kendisinin de Yeniköy'deki bir başka yalısı olan ve halen burada yaşam süren yeğen Şivazet Muhayyeş, konunun gündeme gelmesi üzerine, "Christie, o yalıda kalmış olabilir. Amcamla tanışıyorlardı' açıklamasını yaptı. Muhayyeş, şunları söyledi 
     
     'Tanışıyorlar' 
     "Amcam, Yeniköy'de Ahmed Afif Paşa Yalısı'nı almıştı. O dönem Pera Palas'a gelen önemli şahsiyetleri amcam yalısında da ağırlardı. Amcamın Agatha Christie ile görüştüğünü, tanıştığını biliyoruz. Amcamın Agatha Christie'yi evinde ağırlamış olması çok mümkün. Ama sözü geçen anahtarın yalıya ait olduğunu tahmin etmiyorum. Anahtar verilmesi söz konusu olamaz, ama misafir olarak kalmış olabilir. Eşim Cemil Muhayyeş kendisinin yeğeniydi ve birlikte çalışıyorlardı. Biz Agatha Christie'ye böyle bir anahtar verildiğini hiç duymadık." Şimdi, ünlü yazarın Pera Palas'taki 411 nolu odayı kapatmayarak, ortadan kaybolduğu günlerde o dönem Muhayyeş'e ait olan, şimdi ise bir başka işadamının yaşadığı yalıda kalıp kalmadığı merak ediliyor. 
     

</TEXT>
</DOC>
