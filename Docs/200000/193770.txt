<DOC>
<DOCNO> 193770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/soneko29.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İngitere Merkez Bankası, kredi faiz oranını yükseltti... 
</HEADLINE>
<TEXT>

     İngiliz Merkez Bankası, ticari bankalara kullandırdığı kredilerin temel faiz oranını yüzde 3.5'den yüzde 3.75'e yükseltti. 
     Banka, temel faiz oranını 2000 yılı Şubat ayından beri ilk kez yükseltiyor. İngiliz Merkez Bankası'nın temel faiz oranı Şubat 2000'de yüzde 6'ya inmişti. Faiz, yeni faiz artırımı öncesinde geçen 48 yılın en düşük düzeyinde, yüzde 3.5'de seyrediyordu. 
     İngiliz Merkez Bankası Para Politikası Komitesi'nin, ekonomideki iyileşmenin aşırı ısınmaya sebep olmasını önlemek için faiz oranını artırması zaten bekleniyordu. 
     Banka'dan yapılan açıklamada, yıllık enflasyon oranının hükümetin yüzde 2.5'lik hedefi dahilinde tutulması için faiz oranında orta karar bir artışın gerekli olduğu bildirildi. 
     Bununla birlikte, birçok kişi son yıllarda çok borçlanan İngiliz tüketicilerin, bilhassa da ev sahiplerinin faiz artışından zorlanacağını öngörüyor. 
     
</TEXT>
</DOC>
