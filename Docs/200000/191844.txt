<DOC>
<DOCNO> 191844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/soneko35.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı 2004 mısır ürününe destekleme primi verilecek 
</HEADLINE>
<TEXT>

     Tarım ve Köyişleri Bakanı Sami Güçlü, 2004 yılı mısır ürününe, kütlü pamuk, yağlık ayçiçeği, soya fasulyesi, kanola ve zeytinyağı ile birlikte destekleme primi verileceğini bildirdi. 
     Bakan Güçlü, yaptığı açıklamada, Türkiye'nin mısır üretiminin 2-2,3 milyon ton civarında olduğunu, mısır tüketiminin ise 3-3,5 milyon ton seviyesinde gerçekleştiğini ifade ederek, ''Her yıl 1-1,2 milyon ton mısır açığı ithalatla karşılanmaktadır. Ülkemizin mısır açığını kapatmak için, ithalat yapılan ülkelere döviz ödemek yerine ülkemizde mısır üretimini teşvik ederek üretimi artırmak ve çiftçimizin daha fazla gelir elde etmesini sağlamak asıl hedefimizidir'' dedi. 
     Yerli üreticiyi korumak amacıyla, mısır ithalatında uygulanan gümrük vergisi oranının 25 Eylül 2003 tarihinden itibaren yüzde 70 oranında yükseltildiğini ve ileriki günlerde gerektiği takdirde bu oranın tekrar yükselebileceğine dikkat çeken Güçlü, bu amaçla mısır üreticilerine destekleme primi ödenmesi için de bir çalışma başlatıldığını kaydetti. 
     
</TEXT>
</DOC>
