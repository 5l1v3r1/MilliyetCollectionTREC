<DOC>
<DOCNO> 161177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/yazar/tamer.html </URL>
<DATE> 2003/06/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sanayimizden sektörel fotoğraflar 3 
</HEADLINE>
<TEXT>

     Türkiye'nin toplam ihracatında hazır giyimin payı 1980'de 4.5'ti, 2002'de 25.4'e yükseldi. 1997'den 2001'e kadar yerinde sayan hazır giyim ihracatı, 2001 krizinin ardından devalüasyonun getirdiği kur avantajının yanı sıra iç piyasadaki daralmanın da katkısıyla geçen yıl önemli bir sıçrama yaptı milyar dolar 
     
     1996 6.3 
     1997 7.1 
     1998 7.6 
     1999 7.2 
     2000 7.3 
     2001 7.4 
     2002 9.2 
     2003 11.0 
     
     İhracatta bu yıl beklenen artışta en belirleyici faktör, kuşkusuz euronun dolar karşısında değer kazanması. Zira konfeksiyon ihracatımızda aslan payı AB ülkelerine. 
     
İhracatın dörtte biri      5. İstanbul Sanayi Forumu'nda hazır giyim gibi, toplam ihracatımızın dörtte birini sırtlanmış bir sektörün temsilcisi olarak Hasan Y. Attila kürsüye gelip de sorunları sıralayınca, bütün dünya ülkeleriyle rekabet halindeki bir sanayinin öncelikleri hemen çıkıverdi karşımıza. 
     Aslında önceki günkü yazıda yer alan tekstil sektörü de hazır giyim gibi yıllardır dünya arenasında. Ancak pahalı enerjiden yüksek işçilik maliyetlerine Attila'nın sıraladığı sorunlar, tekstilciler adına konuşan Ömer Dinçkök'ün gündeminde yoktu. Belki birbirine yakın 2 meslek komitesi, kendi aralarında iş bölümü yaptıklarından, belki de kendi elektriğini kendi üreten Dinçkök'ler için pahalı enerji öncelikli sorun olmadığından... 
     Diyebilirsiniz ki Başbakan Tayyip Erdoğan ve ekonomiyle ilgili 3 bakanın önündeki konuşmaların, meslek komitesi başkanı sıfatıyla ve tüm sektörü temsilen yapılması gerekmez miydi Elbette, ama sektör adına konuşsak bile kişisel bakış açımız, ufkumuz ve önceliklerimiz yine de belirleyici olmaz mı 
     
Doğalgaz zammı geri alınsın      Gelelim Attila'nın peşpeşe sıraladığı ve daha sonraki konuşmalarda da kısmen gündeme gelen sorunlara 

</TEXT>
</DOC>
