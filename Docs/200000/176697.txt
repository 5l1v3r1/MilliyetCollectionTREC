<DOC>
<DOCNO> 176697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sondun23.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Diaz ve Spears sevgilileri değiştirdiler 
</HEADLINE>
<TEXT>

     Ünlü pop şarkıcısı Britney Spears'in eski sevgilisi N'Sync grubunun üyesi Justin Timberlake yeni sevgilisi Cameron Diaz'la basın önünde görünmekten çekinmezken, Spears de Diaz'ın eski nişanlısı oyuncu Jared Leto'yla birlikte olduğunu saklamıyor. 
     İngiliz ''The Sun'' gazetesindeki haberde, Timberlake'in Hollywood yıldızı Diaz'la birlikteyken çekilen fotoğraflarının geçen hafta basında yer aldığı hatırlatıldı. 
     Timberlake'den iki yıl önce ayrılan Spears'in de sık sık Leto'yla birlikte görüldüğü belirtilen haberde, ''Dövüş Kulübü'' ve ''Panik Odası'' filmlerinde oynayan Leto'nun, Diaz'ın Nisan ayında ayrıldığı 4 yıllık sevgilisi olduğu kaydedildi. 
     Haberde, Diaz ve Timberlake'in, Spears-Leto ilişkisine ilişkin henüz tepki vermediği ifade edildi. 
     
</TEXT>
</DOC>
