<DOC>
<DOCNO> 170478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/guncel/gun20.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Sedat Peker, uçak kazası geçirdi      Şile Limanı'ndan kalkış yapacağı sırada pervanesi dalgalara çarparak parçalanan TC-CAS deniz uçağının yarısı suya battı. Sedat Peker'in de aralarında bulunduğu 7 kişiyi balıkçılar kurtardı. Olay dün saat 13.00'te mendirek çıkışında meydana geldi. Suya batan uçağa Şile Belediyesi'ne ait cankurtaran botları ve balıkçı tekneleri yardım etti. Uçaktaki üç mürettebat ile Peker ve üç arkadaşı kıyıya çıkarıldı. Uçak da balıkçı tekneleriyle limana çekildi. Emniyet Müdürlüğü'nde ifade veren Peker, "Antalya'ya gidecektik" derken, diğer yolcuların kimliklerini açıklamadı. 
     
Pilot sınavları askıya alındı      Sivil Havacılık Genel Müdürlüğü, Milliyet'in ortaya çıkardığı notları düşük olan pilotların puanlarının yükseltilmesi ve sınav sorularının çalınması skandalının ardından, pilot sınavlarını askıya alarak elektronik ortamda yapmaya karar verdi. Bu amaçla 12 Haziran 2003'te gerçekleştirilen son sınavın cevap k ğıtları, okunmadan mühürlenip rafa kaldırıldı. Ulaştırma Bakanı Binali Yıldırım, "Soruşturma sonuçlandı. Sınav sistemini elektronik ortama taşıma kararını verdik. Elektronik ortamda gerçekleştirilecek sınavlara, artık kimse müdahale ede-meyecek" dedi. 
     

</TEXT>
</DOC>
