<DOC>
<DOCNO> 155473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/guncel/gun04.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, 700 milyon dolarını geri alacak 
</HEADLINE>
<TEXT>

     MERT İLKUTLUĞ İzmir DHA 

     Savunma Sanayii Müsteşarı Ali Ercan, dört adet Awacs erken uyarı uçağı için ödenen paranın 700 milyon dolarının, offset anlaşmaları çerçevesinde Türkiye'ye geri döneceğini söyledi. Halen savunma sanayiinde Türkiye'nin kendi kendine yetme oranının yüzde 40 olduğunu dile getiren Ercan şöyle konuştu "Bu hedeflere ulaşmada yabancı firmalardan alınan offset taahhütleri çok büyük rol oynayabilir. Offset uygulamalarına verilebilecek en güzel örneklerden birisi de Awacs uçaklarının alımında yapılan anlaşmadır. Bu uçaklar Batı Anadolu'nun yaklaşık 10 kilometre üzerinde uçacak. Yunanistan sahillerini, Rodos'u, Bulgaristan'ı, yani yarıçapı 350 kilometre olan çok geniş araziyi gözlemleyecek. Ordumuzun havada asılı gözü olacak." 
     Ercan, "Awacsların ABD ile ilişkilerin daha da gerilmemesi için alındığı yorumları var" şeklindeki hatırlatma üzerine de, "Askeri bir tedarik programı, hiçbir zaman siyasi boyutta değerlendirilmiyor. Önce Türkiye'nin ihtiyaç ve menfaatleri var" dedi. 
     

</TEXT>
</DOC>
