<DOC>
<DOCNO> 177780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/yasam/yas08.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hummer'lara 'çevreci' saldırı 
</HEADLINE>
<TEXT>

      DIŞ HABERLER SERVİSİ 
   
   ABD'nin Los Angeles kenti yakınlarındaki Clippinger Chevrolet isimli otomobil galerisi, adı yeni yeni duyulan çevreci bir örgüt militanlarınca kundaklandı. 
   Saldırıda, Amerikan ordusunun yaygın olarak kullandığı 'Humvee' ciplerinin piyasadaki modeli 'Hummer'lar olmak üzere, 20 cip kullanılamaz hale geldi. Saldırıları 'Dünya Özgürlük Cephesi' ELF isimli bir örgüt üstlendi. ELF militanları, galeriyi ateşe vermeden önce de, duvarlara sprey boyayla 'Şişman, aptal Amerikalılar' sloganları yazdı. ELF'nin 1 Ağustos'tan bu yana, çevreyi kirlettikleri gerekçesiyle hedefledikleri kuruluşlara yönelik saldırılarının son halkası olan kundaklamanın, bir milyon dolarlık yaklaşık 1.4 trilyon lira zarara neden olduğu açıklandı. ELF'nin önceki gün Arcadia, Duarte ve Monrovia kentlerindeki bazı galerilere de saldırılar düzenlediği bildirildi. 
   
   
   
   
</TEXT>
</DOC>
