<DOC>
<DOCNO> 187208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/yazar/pulur.html </URL>
<DATE> 2003/10/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fatih Terim doğru söyledi... 
</HEADLINE>
<TEXT>

   
   FATİH Terim'in geçen gün söylediklerini, acaba herkes tam değerlendirebildi mi 
   Yoksa "futbol çerçevesi"nde bırakıp, geçip gitti mi 
   Ne diyordu Fatih Terim 
   "Galatasaray taraftarı, takımını, bir anne gibi sevmelidir." 
   
   NEDİR anne sevgisi 
   Bir anne evladını, sadece sınıf birincisi, okul birincisi olduğu, ya da üniversiteyi üstün derece ile bitirip, iş güç sahibi, zengin olduğu zaman sevmez. 
   Evlat sevgisi, anne için koşullara, hallere göre değişmez, anne evladını her zaman sever. 
   Fatih Terim'in söylediği de bu 
   "Hiçbir takımın seyircisi, Galatasaray seyircisinin ulaştığı mutluluğu yaşamadı." 
   Doğru, hiçbir takımın seyircisi, Galatasaray'ın birkaç yıl öncesinin başarısını göremedi, hem içeride hem dışarı da... 
   Şimdi Galatasaray iyi oynayamıyorsa, alışılan başarıyı gösteremiyorsa, bu kadar acımasız eleştirilmeli mi 
   Hayır, "o günlerin yüzü suyu hürmetine, eleştirilmemeli " demiyoruz ama, biraz da insaflı olmak gerekmez mi 
   Eleştiri, Fatih Terim'e şişe atmak mıdır 
   
   BU, bir toplumsal hastalıktır gideni hemen unutmak, geleni hemen baş tacı etmek, ilk fırsatta gideni kötülemek... 
   Siyaset dünyasına bir bakın, dünün siyasetçilerinin adını anan var mı 
   Bu adamlar, hep yanlış mı yaptılar, hep hata mı yaptılar, hiç mi taş taş üstüne koymadılar 
   Demirel'den bir başkası, - o da kendi gayretiyle - kimin adı geçiyor, kim onlara bir şey soruyor 
   İçlerinde öyleleri var ki, bir ömür boyu deneyimleri yeter 
   Hayır, gündemde onlar yok 
   Şimdi yenileri var... 
   Sanki onlar, hiç gitmeyecekler... 
   Sanki onlar bir kenarda unutulup kalmayacaklar. 
   
   HELE bazıları, hele bazıları var ki 
   Mehmet Akif'in dediği gibi 
   "Şimdi Allah'a söver, sonra biraz bol para ver, 
   Hiç utanmaz Protestanlara zangoçluk eder." x 
   Yazıya "Fatih Terim doğru söyledi" diye başlamıştık... 
   Lakin, Türkçede bir deyim vardır "Doğru söyleyeni, dokuz köyden kovarlar" derler. 
   Bereket versin, orası Galatasaray... 
   
   FATİH Terim'in bir sözünden çıktık bakın nerelere geldik. 
   
   BU köşenin okurları bilir ki, biz kalben de, kayden de Fenerbahçeliyizdir şimdi Galatasaraylı dostlarımıza bir çift sözümüz var 
   "Geçen yıllar, bizim neler çektiğimizi şimdi anlamaya başladınız mı 
   
   x Mehmet Akif, bir tartışma sırasında bu beyti, Tevfik Fikret'e söylemiş, ama kendisi de beğenmediği için "Safahat"a almamıştır. 
   Tevfik Fikret, buna layık değildir ama, günümüzde bunu, ısmarlama elbise gibi giyen öyleleri var ki 
   
      
   
</TEXT>
</DOC>
