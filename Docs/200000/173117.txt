<DOC>
<DOCNO> 173117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/siyaset/siy07.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP küskünleri AKP yolunda... 
</HEADLINE>
<TEXT>

   AKP'li Fırat, CHP'nin Güneydoğulu milletvekilleriyle görüşüyor. CHP'den istifa eden Ağrı Milletvekili Cemil Kaya ve Batman Milletvekili Nezir Nasıroğlu'nun AKP'ye geçeceği bildirildi 
   ANKARA Milliyet 

   
   CHP yönetiminin Topluma Kazandırma Yasası'na muhalefetini gerekçe göstererek partiden istifa eden Ağrı Milletvekili Cemal Kaya ve Batman Milletvekili Nezir Nasıroğlu'nun AKP'ye geçeceği bildirildi. 366 milletvekili bulunan AKP'nin iki vekilin katılımıyla, anayasa değişikliği için gerekli 367 oy sınırını aşmayı planladığı öğrenildi. İstifaların devamı beklenirken, AKP Genel Başkan Yardımcısı Dengir Mir Mehmet Fırat, CHP'nin Güneydoğulu milletvekilleriyle görüşmelere başladı. Partisinde yaşanan istifaları "açıklama yapmayı gerektirmeyecek bir durum" olarak nitelendiren Genel Başkan Deniz Baykal ise kurmaylarına, "Topluma Kazandırma Yasası ABD'nin telkiniyle çıkarıldı. Gidenler kayıp değil" dedi. 
   Baykal, iki milletvekilinin istifa etmeden önce parti yönetimiyle görüşmemesine de tepki gösterirken, partiden olası kopmaların ilk MYK toplantısında ele alınacağı belirtildi. Nasıroğlu ise dün düzenlediği basın toplantısında AKP'ye geçip geçmeyeceği yönündeki sorulara, "AKP veya başka parti olur. Seçmenim nereyi isterse" yanıtını verdi. 
   
   
   
</TEXT>
</DOC>
