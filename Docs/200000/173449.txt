<DOC>
<DOCNO> 173449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun02.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev, İlham Aliyev'i başbakanlığa önerdi 
</HEADLINE>
<TEXT>

     Azerbaycan Cumhurbaşkanı Haydar Aliyev, oğlu İlham Aliyev'i başbakanlığa önerdi. 
     Azerbaycan Anayasası'nın 109 4 maddesine göre İlham Aliyev'in başbakanlığa atanması, bugün Türkiye saati ile 06 30 sularında toplanan Milli Meclis Hukuk ve Siyaset Komisyonu tarafından ele alınarak onaylandı. 
     Komisyon, atamanın genel kurulda görüşülmesine karar verirken, Milli Meclis'in bugünkü olağanüstü toplantısının açıklanmayan gündemi böylece ortaya çıkmış oldu. 
     Söz konusu anayasa maddesine göre, Cumhurbaşkanı Aliyev'in, İlham Aliyev'in başbakanlığa atanmasına ilişkin Milli Meclis'e önerisi, genel kurulda kabul edildikten sonra tekrar cumhurbaşkanlığına gönderilecek. 
     İlham Aliyev'in başbakanlığı, cumhurbaşkanının, Milli Meclis tarafından kabul edilen öneriyi onaylamasının ardından resmiyet kazanacak. 
     Öte yandan, önceki Başbakan Artur Rasizade'nin ne zaman ve hangi gerekçeyle istifa ettiği açıklık kazanmadı. 
     
</TEXT>
</DOC>
