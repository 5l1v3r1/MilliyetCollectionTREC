<DOC>
<DOCNO> 188742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/yazar/saglam.html </URL>
<DATE> 2003/10/15/ </DATE>
<TIME>  </TIME>
<AUTHOR> Erdoğan SAĞLAM  </AUTHOR>
<HEADLINE>
Ek vergilerin kaybı ÖTV artışı ile telafi edildi 
</HEADLINE>
<TEXT>

   
   Hükümet, ödenen ek taşıt vergisinin 2004 yılı taşıt vergilerine mahsup edileceğini açıkladı. Ek vergi iptalinin bütçede yaratacağı kayıp bir şekilde telafi edilecekti. Maliye Bakanı Unakıtan yeni vergi çıkarılmadan bunun yapılacağını açıklamıştı. 
   IMF'nin hassasiyetle üzerinde durduğu bu konu bazı mallardan alınan Özel Tüketim Vergisi'nin ÖTV artırılması ile gerçekten de yeni vergi konulmadan sağlandı. 
   Bakanlar Kurulu Resmi Gazete'de dün yayımlanan kararı ile, binek otomobillere uygulanan ÖTV oranlarını artırdı. 
   Buna göre, 14.10.2003 tarihinden itibaren binek oto satışlarında uygulanacak yeni ÖTV oranları şöyle 
   
   Silindir hacmi Eski oran Yeni oran 1600 cm 3'e kadar 27 30 1600 - 2000 cm 3 arası 46 52 2000 cm 3'ü geçenler 50 75 
   Hesaplanan ÖTV tutarı KDV matrahına dahil edildiğinden yani ÖTV dahil tutar üzerinden KDV hesaplandığından, ÖTV artırımı otomatik olarak KDV'yi de artırıyor. Bu nedenle ÖTV artışının alıcılara yükü göründüğünden daha fazla. şöyle ki 
   
   Yüzde 18 KDV ile binek otolarda artan vergi yükü Silindir Hacmi ÖTV Artışı 1600 cm3'e kadar 3 3,54 1600 - 2000 cm3 arası 6 7,08 2000 cm3'ü geçenler 25 29,50 
   Vergi artışı, binek otoların satış fiyatlarını artan vergi tutarları kadar artıracak. Artış oranı lüks araçlarda daha yüksek belirlendiği için, özellikle motor silindir hacmi 2000 cm3'ü geçen otomobilleri alacak kişiler bu artıştan etkilenecek. 
   Yapılan artışla, taşıtlar üzerindeki zaten çok yüksek olan vergi yükü daha da artmış oluyor. 
   KDV ve ÖTV öncesi satış fiyatı 50 milyar lira olan ve motor silindir hacmi 2000 cm3'ü geçen bir aracın KDV ve ÖTV dahil satış fiyatı ÖTV artışından önce 88.5 milyar liraydı. Artıştan sonra bu aracın fiyatı 103 milyar 250 milyon lira olacak. Yani 14.75 oranında artacak. 
   Görüyorsunuz, ek vergiyi iptal ettirmenin acısı nasıl da çıkartılıyor. 
   
   Alkollü içkiler için asgari vergi 
   Bakanlar Kurulu daha önce 8.1.2003 tarihinden geçerli olmak üzere, alkollü içkilerin ÖTV oranlarını artırmıştı. Dün yayımladığı 2003 6258 sayılı kararı ile de alkollü içkiler için litre başına asgari vergi tutarlarını belirledi. ÖTV Kanunu'nun yürürlüğe girdiği 01.08.2002'den beri böyle bir yetki ilk defa kullanılmış oluyor. 
   Bunun anlamı şu Alkollü içkilerde nispi esasta vergileme yani değer üzerinden belli oranlarda vergi hesaplanması uygulaması devam ediyor. Maktu vergilemeye geçilmiş değil. Ancak artık asgari vergi uygulanacak, yani oranlar kullanılarak hesaplanan ÖTV tutarları belirlenen asgari vergiden düşük olduğunda asgari vergi ödemeye esas alınacak. Asgari vergi litre itibariyle getirildi. Kap veya ambalajların 1 litreden farklı birimde olması halinde 1 litre için belirlenen tutarın her bir santilitreye isabet eden kısmı esas alınarak hesaplanacak. 
   Örneğin 1 litre bira için belirlenmiş 750.000 liralık asgari vergi, 33 cc'lik kutu bira için 247.500 lira olarak dikkate alınacak. 33 cc'lik kutu biranın ithalinde veya imalatçısı tarafından tesliminde, bedeli üzerinden 63.3 oranında hesaplanacak ÖTV tutarı, 247.500 liranın altında kaldığında, bu tutar asgari vergi olarak ödenecek. 
   Vergi oranı yüzde 63.3 olan şaraplar için belirlenen asgari vergi litre başına 1 milyon lira. Köpüklü şaraplarda vergi oranı yüzde 275 ve asgari vergi 3 milyon lira. En başta yüzde 63.3 - yüzde 275 oranları uygulanan ÖTV geliyor. Bunu yüzde 18 oranında KDV izliyor. Ayrıca kurumlarda satış kazancı kalırsa üzerinden yüzde 30 oranında kurumlar vergisi ödeniyor. Tütün ve tütün mamulleri ile akaryakıtta da durum farklı değil. 
   
      
   
</TEXT>
</DOC>
