<DOC>
<DOCNO> 182445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/soneko16.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası İslami Finans Forumu'nda, Irak masaya yatırılacak 
</HEADLINE>
<TEXT>

     Uluslararası İslami Finans Forumu, 29 Eylül'de İstanbul'da yapılacak. 
     Uluslararası Araştırma Enstitüsü'nden IIR yapılan açıklamaya göre Enstitü'nün Birleşik Arap Emirlikleri Şubesi Dubai tarafından düzenlenen forumda, yılda 59 milyar ABD Dolarlık potansiyele sahip Irak'ın parçalanmış ekonomisinin yeniden yapılandırılması ve geleceği tartışılacak. 
     Irak'ta mali ve ticari canlılığın yeniden tesisine yardımcı olmayı amaçlayın foruma, 25'den fazla ülkeden yatırımcı, banker, bilim adamı yasayıcı ve düzenleyicinin katılması bekleniyor. 
     Dow Jones endeksleri ve Kuveyt Türk'ün katkılarıyla yapılacak olan forumda, yüzde 90'lık Müslüman nüfusu, 59 milyar dolarlık potansiyeli olan, ekonomisi petrol sahaları ve yüzde 41'i 14 yaşın altında olan toplumu ile Irak ekonomisinin yeniden yapılandırılmasında islami finans kuruluşlarının ve bankaların kendilerinin alışılagelmiş eşitleri ile birlikte önemli rol oynamaları tartışılacak. 
     Açıklamada, Irak'taki koalisyon geçici makamının 12'den fazla uluslararası bankadan kurulu bir konsorsiyumu bu ay içinde çalışmaya başlamasının beklendiği ve yeni oluşturulan Irak Ticaret Bankası'nı çalıştıracağını ilan ettiği belirtildi. 
     Ayrıca, Forum Direktörü Chris Mullinger de Ticaret Bankası'nın, Irak bakanlıklarının yurtdışında büyük satın alımlar yapmaya başlamasına olanak sağlayacağını belirtti. 
     Yüzlerce milyon dolarlık yıllık satın alımları işleme koyması beklenen ve BM Irak Kalkınma Fonu'ndan 100 milyon dolarlık izin verilmiş sermaye ile açılacak olan Ticaret Bankası, Irak Hükümeti'nin yapacağı satın alımlar için ödeme garantisi verebilecek. 
     
</TEXT>
</DOC>
