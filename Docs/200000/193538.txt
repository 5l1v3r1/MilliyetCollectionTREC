<DOC>
<DOCNO> 193538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/soneko52.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Turcas petrol 34.7 trilyon lira kar açıkladı... 
</HEADLINE>
<TEXT>

     Akaryakıt sektöründe Türkpetrol markasıyla hizmet veren Turcas Petrol A.Ş, yılın 9 aylık döneminde 34.7 trilyon lira kar elde etti. 
     Turcas Petrol'den yapılan açıklamada, geçen yıl başlayan pazarlama programları ve istasyon yenileme çalışmalarının şirkete sektör ortalamasının üzerinde satış sağladığı belirtilerek, ''Yoğun pazarlama çalışmaları, 2003'ün 9 aylık döneminde 34,7 trilyonluk kar ile kendini gösterdi'' denildi. 
     Açıklamaya göre, geçen yılın aynı dönemine göre toplam pazar yüzde 2 daralırken, Turcas Petrol satışlarını yüzde 5 artırarak pazardaki payını daha da geliştirdi. 
     Turcas Petrol yönetiminin bu artışların 2003 yılı boyunca devam edeceği beklentisinde olduğu belirtilen açıklamada, karlılığın artırılması ve yatırım programlarının hızlandırılması konusunda da çalışmaların sürdüğü bildirildi. 
     Şirket, geçen yılın aynı döneminde 10,6 trilyon lira kar elde etmişti. 
     
</TEXT>
</DOC>
