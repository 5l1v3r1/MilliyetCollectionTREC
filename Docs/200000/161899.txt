<DOC>
<DOCNO> 161899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/guncel/gun03.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Onların sırrı diyet spor 
</HEADLINE>
<TEXT>

Beyazperdenin ünlüleri formda kalmalarının sırrını açıkladı. Madonna ashtanga yoga uzmanı, Jolie ise kickboksta iddialı 
     Hollywood'un ünlü oyuncuları, formlarını borçlu oldukları spor dallarını açıkladı. Ünlüler, formlarını "ashtanga yoga"dan dalmaya, filmlerde başladıkları yoğun spor programlarından, partnerli spora kadar uzanan değişik sporlara borçlu. Spor programlarının sırrını internetteki "entertainment today" sitesine açıklayan şöhretler arasında yer alan Madonna, "ashtanga yoga" ile formunu koruyor. Artık bu sporda adeta uzman olan Madonna, ayrıca sıkı diyet uyguluyor ve abur cuburu evine sokmuyor. 
     
     JOLIE AĞIR ANTRENMANLI 
     Aktris Angelina Jolie ise dalmaktan kickboksa, yüzmeden bungee jumpinge kadar uzanan sporlara "Lara Croft - Tomb Raider" filmiyle birlikte gönül verdi. Günlerce ağır antrenmanlardan geçen Jolie, dalma ve yüzmeye gönül vermiş. Jolie'nin bir sırrı da, protein ve sardalya balığı diyeti. 
     Gwyneth Paltrow'un sırrı ise günde 90 dakika yoga. Paltrow, ayrıca tahıl, sebze, baklagiller ve deniz ürünlerinin yer aldığı özel diyeti uyguluyor. Ünlü aktör Ben Affleck ise formunu bir anlamda "Pearl Harbor" filmine borçlu. Bu filmde millerce yürüyen, koşan ve bisiklete binen Affleck, bir dizi antrenmandan geçtiğini söylüyor. 
     

</TEXT>
</DOC>
