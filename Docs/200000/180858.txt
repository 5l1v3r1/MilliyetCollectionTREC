<DOC>
<DOCNO> 180858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/son/sondun08.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Zebari Türkiye, Suriye ve İran rol alacak 
</HEADLINE>
<TEXT>

     Irak'ın Dışişleri Bakanı Hoşyar Zebari, ülkenin yeniden yapılanmasında Türkiye, Suriye ve İran'ın rolü olacağını söyledi. 
     Ezzaman gazetesinin haberine göre, Zebari ayrıca, Irak'ın ABD, İngiltere ve bazı Basra Körfezi ülkelerine büyükelçi atayacağını belirtti. 
     Atamaların yıl sonundan önce tamamlanacağını kaydeden Zebari, yabancı devletlerden de Irak'ta büyükelçilik açmalarını istedi. 
     Zebari, geçici hükümet konseyinin İsrail ile ilişkileri ya da Kerkük-Hayfa petrol boru hattının yeniden açılması konusunu ele almadığını ifade etti. 
     Hükümet konseyinden bir heyetin yakında İran'ı ziyaret edeceğini belirten Zebari, konseyin Irak'la iyi ilişkileri olan komşu devletlerin de davetlerini kabul edeceğini açıkladı. 

     
</TEXT>
</DOC>
