<DOC>
<DOCNO> 178629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/yasam/zakyol.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Deveyi yardan uçuran bir tutam ottur... 
</HEADLINE>
<TEXT>

   İDRAK YOLLARI TUBA AKYOL 
   
   Ben ne yaptım ki "... Bir kitabın giriş cümlesiydi bu. Ve bunu soran adam birçok kişinin katiliydi. Bir apartman dairesinde polisler tarafından kıstırıldığında -az sonra yakalanacağını, belki de öldürüleceğini anladığında- "Ben ne yaptım ki " diye sordu kendine. Hiçbir şey anlamıyordu. Ne yaptıysa, yapması gerektiği için yapmıştı. Niye ona kızıyorlardı 
      Geçen gün, bir zamanların en güçlü ve işten attığı, hakaret ettiği tonlarca insan düşünüldüğünde hakikaten acımasız genel müdürlerinden birini hastanede yalnız başına sıra beklerken gördüğümde bu kitap geldi aklıma. 
   Bir zamanın o katiyen ulaşılamaz adamı nasıl da ulaşılabilir bir haldeydi şimdi. Hani yanına gitsem, yanına gittiğime sevinirdi ihtimal. 
   "Acaba" dedim, "o debdebeden kalan şu yalnızlığının nedenini anlamış mıdır Yoksa o da 'Ne yaptım ki ' diye mi soruyordur şimdi kendine " 
   
   "Günahım neydi Allahım Ben nerde yanlış yaptım " 
   Ya Uzanlar Villaları didik didik aranıyor, çiftlikleri basılıyor, yatlardan bayrakları indiriliyor, ciplerine el konuluyor... Sabah gazetesi Uzan imparatorluğu için "Bir zamanlar kartaldı" diye yazıyor. 
   İnsan merak ediyor. Ne söylediklerini boş verin hakikaten, en içeriden ne düşünüyor acaba Uzan ailesinin fertleri Acaba onlar bile şu cümleyi tekrar ediyor olabilirler mi "Ben ne yaptım ki " 
   İnsanın kafası böyle çalışıyor zira. Ne yapıyorsa, bunu bir şekilde kendine izah ediyor zihin. Mantığını kuruyor. Aklına yatırıyor. 
   Çoğu kez "doğru" olduğunu düşündüğü, "doğru" olduğuna inandığı, yapması gerekenin bu olduğunu sandığı için "yanlış" yapıyor insan. Karısını döven koca da, töre cinayetine kurban giden kızının ardından zılgıt çeken ana da "doğru" bildiğini yapıyor mesela. 
   Ya da her yönetici adil olduğunu, her öğretmen güzel öğrettiğini, her terzi hatasız diktiğini, her yazar en doğruyu yazdığını sanıyor... Kendi tarafını tuttuğu, yalanına en önce kendi inandığı, kendi vicdanında beraat edebildiği için... 
   İşler ters gittiğinde, "doğruları" başka olan bir "güç" çıkıp da "bi dak'ka" dediğinde... 
   Hakikaten anlamıyor, merak ediyor "Ben ne yaptım ki " 
   Herkes kendi durduğu yerden gördüğü kadarıyla ne kadar da haklı Peki kim haksız 
   Günah ne, yanlış nerede 
   
   "Masum değiliz hiçbirimiz." Masumiyet de bir yanılsama 
   Felsefeciler, 21'inci Dünya Felsefe Kongresi'nin ardından İstanbul'dan ayrılmadan önce bir araya gelip sohbet ediyorlar. "İyi ve kötü içi boş kavramlardır" diyorlar. 
   "Masumiyeti iyinin ve kötünün ötesinde evrensel tek payda yapabilmenin, hegemonik bir güce ulaştırabilmenin yollarını" düşünüyorlar birlikte. 
   "Belki de" diyorlar sonra, "masum olan tek iktidar masumiyetin iktidarı olacaktır." Sinan Evcan-"Masumiyetin İktidarı" Cumhuriyet, 19 Ağustos 
   Kulağa hoş gelmesinden başka bir anlamı var mı bunun 
   
   Belki günahımız güce tapmaktır. Çareyi iktidarın gücünde aramak yanlıştır belki. 
   Masumiyetin kendisi iktidara gelmiş olsa bile... İktidar masum olur mu 
   Masumiyet iktidar olduğunda, onun tarifini de iktidar olma konumu belirleyecek zira. 
   Buyrun işte... 
   Masumiyetin bile masuniyeti yok 
   O da bir yanılsama... 
   
   Masuniyet Korunmuş olma durumu. Dokunulmazlık. 
   
      Sonu nereye varacak    Cameron Diaz ile başladı, Asena ile devam ediyor. Ünlüler, ünlü olmak için çektirdikleri çıplak fotoğrafları eski bir hata, cahillik olarak görüp, kullanımını yasaklatmak için mahkemeye koşuyor. Asena mahkeme kararı çıkartırsa sırada Hülya Avşar'dan tutun da Gülben Ergen'e kadar birçok ünlü var, çıplak pozları internette dolanan... 
   Toplatsınlar fotoğraflarını, gözümüz yok. Benim merak ettiğim, bu maziyi reddetme hadisesinin ucu nereye varacak Yarın bir yönetmen çıkıp "Ben bu filmi gençken çektim, yasaklansın" diyebilir mi Ya bir şarkıcı eskiden söylediği şarkıları beğenmezse Bir yazar, yazdığı kitap gözden uzak olsun isterse... Ya da bir köşe yazarı da çıkıp dünkü yazısını inkardan gelirse... 
   Nereye kadar 
   
   manik depresif köşe 
   Utançtan ölüyorum sandım. Küfür denemez yani bunlara. Aşmışlar. Küfür ötesi. İnanılmaz bir yaratıcılık. Kırk yıl düşünsem, kırk binde biri gelmez aklıma. Hani muhatabı ben olmasam, edebi bir eser gibi bile bakabilirim bu küfür kıyamet mesajlara. 
   Neymiş Galatasaraylılar dalga geçmiş Fenerlilerle. Bana da komik gelmiş, yayımlamışım. Gülelim diye. Ama Fenerliler hiç komik bulmamışlar belli ki. Bir de üstüne acayip sinirlenmişler. Alıp benim fotoğrafımı karşılarına... 
   Köşe yazarları bazen küfürlü mesajlar aldıklarını söylerler ya. İnanın, bunlara küfür demek çok ince, fazlaca kibar bir yaklaşım Mahcup bir mani halindeyim. O da nasıl oluyorsa 
   
      Yaz, seksi artırmıyor muymuş    Yaz aylarında seks artmıyormuş. Prezervatif firması Durex, İspanya'nın tatil bölgelerinde bir araştırma yapmış. İnsanların temmuz ve ağustos aylarında tükettiği prezervatif sayısı, kış ayları ile aynıymış. Diyorlar ki ya gençler daha az seks yapıyor ya da güneş cinsel istekte sanıldığı kadar çok etkili değil. 
   Durex'in hiç aklına gelmemiş belli ki ama şu da bir ihtimal değil mi 
   Gençler yazın daha ani ilişkiler kurup prezervatifi atlıyor olabilirler mi 
   
      A aa, bende de migren varmış    Burnu estetikli olanların yüzde 90 küsurunun burnunda et vardır, biliyorsunuz Maksat kalkık, küçücük bir buruna sahip olmak değildir de nefes alma sorununu çözmektir. 
   Son bomba da botoksun migrene çare olduğu... 
   Migrenlilerin sayısında patlama olacak demek ki. 
   
      
   
</TEXT>
</DOC>
