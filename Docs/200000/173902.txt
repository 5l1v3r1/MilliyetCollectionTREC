<DOC>
<DOCNO> 173902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yazar/guclu.html </URL>
<DATE> 2003/08/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bu sorunları kim çözecek 
</HEADLINE>
<TEXT>

   
   Her gün yüzlerce elektronik posta geliyor. Her biri sorun yüklü. Hem de çok haklı. Kiminin de bilgi eksikliğinden kaynaklanan tedirginliği söz konusu. Önemli olan ilgili bir makama ulaşıp sorunlarını dile getirebilmek. Ama sırça köşkte oturanlara ulaşabilirseniz ulaşın. Bu ülkede sade vatandaş olmak gerçekten çok zor. 
   İşte bu sorun yüklü mektuplardan bazıları 
   "Gazi Üniversitesi Diş Hekimliği Fakültesi 2. sınıf öğrencisiyim. 8 ders aldım 7'sini verdim. Sadece Biyokimya'dan kaldım. Gelecek yıl sadece bu dersi alacağım. Maddi ve manevi yönden çöküntü içindeyim. Rektörlüğe, Başbakanlığa her yere yazdım. Kimseden cevap da gelmedi." 
   "İstanbul Üniversitesi Hukuk Fakültesi öğrencileriyiz. Fakültemizde iki türlü sınıf geçme sistemi uygulanıyor. Son 4 yılın öğrencilerine çan eğrisi diye bilinen sistem uygulanırken, bizlere sadece bir final ve bir bütünleme hakkı verildi. Ama asıl garip olan finaller ile bütünlemeler arasında sadece bir haftalık bir süre bulunması. Bazı derslerin sınav sonuçları açıklanmadan bütünlemeleri oldu. İdare Mahkemesi'ne dava açtık. Yürütmeyi durdurma kararı verildi. Ama h l değişen bir şey yok..." 
   "Osman Gazi Üniversitesi'nde öğrenim görüyorum. 3 dersten kaldığım için yaz okuluna devam ediyorum. İkinci öğretim öğrencisi olduğum için iki kat harç ödedik. Ama birinci öğretim öğrencileri ile aynı derse giriyoruz. Bu düpedüz haksızlık değil mi " 
   "Marmara Üniversitesi Mühendislik Fakültesi'nde öğretim üyesiyim. 7 milyon dolarlık teknik cihaz, rektörlük ile ithalatçı firma arasındaki uyuşmazlık nedeni ile koridorlarda sürünüyor. Bu cihazların bazıları birkaç yüz bin dolarlık elektron mikroskobu gibi has cihazlar. Milletin, devletin parasına yazık değil mi Rektörümüzün bizzat gelip görmesi gerekir. Ama sekreterini aşıp bu isteğimi bir türlü kendisine iletemiyorum..." 
   "MEB maalesef haksızlık yapmaya devam ediyor. 2003 KPSS kılavuzunda bu sene atanmak için sadece 2002 KPSS'ye girmiş olanların başvurabileceğini ifade ederken, önceki günkü açıklamada 1999'da sınava girenlerin de başvuruda bulanacakları belirtiliyor. Oysa bu sınavın geçerlilik süresi iki yıldı. Eğer bu haksız ve hukuksuz uygulama sona erdirilmez ise bakanlığı mahkemeye vereceğim..." 
   "Başbakan ve bakanlar için 65 milyon lira çok önemli olmayabilir. Ama benim için çok önemli. Başbakanlık burslarının ödenmesi neden hep gecikmeli olarak yapılıyor .." 
   "Önceki yıllarda öğretmen açığı nedeni ile KPSS'de 30, 35 puan alanlar bile İngilizce öğretmenliğine atandı. Ama şimdi, sınavdan sonra getirilen sınır nedeni ile 64 puan alanlar bile atanmıyor. Bu ülkede mantık sınırları darmadağın edildi..." 
   "Bizde mi dağa çıkalım Evet yanlış okumadınız. Fen Edebiyat Fakültesi'ne girerken öğretmen olabiliyorduk. Mezun olduk, KPSS'yi kazandık ama bu hakkımız verilmiyor. Hakkımızı alabilmek için biz de dağa çıkıp sonra evemi dönelim Günlerdir ağlamaktan gözlerim şişti... 
   "ÖSS Tercih formlarını verirken 15 milyon liralık harcın yanı sıra bir de okullara bağışta bulunmak zorunda kalıyorsunuz. 100 bin liralık naylon kılıfı 1.5 milyona satıyorlar. Bu haksızlığa kim dur diyecek " 
   
      
   
</TEXT>
</DOC>
