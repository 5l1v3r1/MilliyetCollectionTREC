<DOC>
<DOCNO> 158941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/spor/spo06.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
GURURUMUZ EROĞLU 
</HEADLINE>
<TEXT>

50. Avrupa Grekoromen Güreş Şampiyonası'nda 66 kiloda Şeref Eroğlu, dün finalde Vardanyan'ı yendi, ülkemize tek altını getiren sporcumuz oldu. Özden ise bronzda kaldı 
     İki madalya alabildik 
     50. Avrupa Büyükler Grekoromen Güreş Şampiyonası'ndan Millilerimiz bir altın, bir de bronz çıkardı. SırbistanKaradağ'ın başkenti Belgrad'ta dün final maçına çıkan 66 kiloda Şeref Eroğlu, Ukraynalı rakibi Vardanyan'ı yenerek, 6. kez Avrupa şampiyonluğuna ulaştı. Rakibine verdirdiği 2 ceza puanıyla öne geçen Eroğlu, ardından kündeyle 2 puan daha aldı. İkinci devrede 2 puan verip, bir puan alan Eroğlu, 5-2'lik sayıyla altını kaptı. 
     
     Avrupa dördüncüsüyüz 
     EROĞLU dışında şampiyonadan madalyayla dönen diğer güreşçimiz de 74 kilodaki güreşçimiz Serkan Özden oldu. İsveçli rakibi Mohammed Babulfath karşısında üstün bir performans sergileyen Özden, 6-4 sayıyla galip ayrıldı, bronz madalyaya uzandı. 120 kiloda Fatih Bakır ise Yunan rakibi Xenofo Koutsioumpas 6 - 0 yenilerek dördüncülükte kaldı. Şampiyonada Beyas Rusya birinciliği elde ederken, Türkiye 36 puanla ancak dördüncülüğü elde etti. 
     
     'Minderde mafyayı bitireceğim' 
     HAKEM hatalarından yakınan FILA Uluslararası Güreş Federasyonu Başkanı Raphael Martinetti ağır konuştu. Dağılan SSCB'nin çeşitli ülkelere ayrıldığını ve bunların birbirini kolladığını söyleyen Martinetti, "Bu durum çok ciddi bir hakem mafyası sorununu gündeme getiriyor. Ancak bunu kıracağız" dedi. Bu arada FILA Başkanı'nın, Rus hakem ile Güneş Federasyon Başkanı Osman Şansal'ı bir araya getirdiği ve hakemin Nazmi Avluca'dan özür dilediği öğrenildi. Şansal, Rus delegasyonunun tehdidine rağmen dünkü müsabakalara geldi. 
     

</TEXT>
</DOC>
