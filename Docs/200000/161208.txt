<DOC>
<DOCNO> 161208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sondun27.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da kız okuluna saldırı.. 
</HEADLINE>
<TEXT>

     Afganistan'da kızların öğrenim gördüğü bir okul, aşırı dinci oldukları tahmin edilen saldırganlar tarafından kundaklandı. 
     Resmi basında yer alan haberde, başkent Kabil'in yaklaşık 30 kilometre güneybatısındaki Maydan eyaletinde bulunan okulun ''bilim ve kültür düşmanları'' tarafından yakıldığı kaydedildi. 
     Haberde, okulun BM tarafından yeniden inşa edildiği ve donanımının sağlandığı belirtildi. 
     Son saldırıyla, ABD öncülüğündeki koalisyon güçlerinin 2001 yılında Taliban rejimini devirmesinden bu yana Maydan'da kızların gittiği 6. okulun kundaklandığı belirtildi. 
     Taliban rejimi sırasında öğrenim görmeleri engellenen yüzbinlere kız öğrencinin 2001 yılı sonundan itibaren okullara dönmesinin ardından, ülke çapında onlarca okul kundaklandı ya da havaya uçuruldu. 
     
</TEXT>
</DOC>
