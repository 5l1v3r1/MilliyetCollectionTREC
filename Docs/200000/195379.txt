<DOC>
<DOCNO> 195379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/astro/index.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Girişimciyiz 
</HEADLINE>
<TEXT>

   
   
   Bugün düne göre şartların rahatlayabileceği ve daha hızlı hareket edebileceğimiz bir gün. Özellikle öğleden sonra duygusal alanda kendimizi ortaya koymak daha kolay olacak. Koç'lar belki çok hızlı hareket edememek ve evle ilgili konularla uğraşmaktan pek hoşlanmasalar da aslında duygusal alanda sıkı ilişkiler geliştirmek iyi olacak. Boğa'lar yenilik ve hareket peşindeler. Duygu ve düşüncelerini iyi açıklayabilecekleri olanaklar var. Kısa yolculuklar, eğitim ve paylaşım pozitif sonuçlar getirebilir. İkizler şimdi ayaklarını yere sağlam basmak ve olayların maddi yönünü düşünmek durumunda. Bu arada maddi konularda şans ona yardımcı olabilir. Yengeç'ler kendilerinden daha fazla söz ettirebilecekler. Kişisel girişimlerde akıcılık ve ilerleme söz konusu. Aslan'lar toleranslı ve sabırlı olmalılar. Geçmişe ait suçluluk duymamak gerekiyor. Bu yüzden kötümserlik olabilir. Olaylara geniş bakmaya çalışmalılar. Başak'lar zinde olacakları bir gündeler. Hareketli, duygusal açıdan pozitif koşullar var. Bu arada arkadaşlık, grup çalışması somut sonuçlar verecek. 
   Terazi'ler gerginliklerini işe taşımaya eğilimliler. Ağır yük altında olabilirler. Cesur ve girişken olmalılar. İş hayatında yoğun bir gün olabilir. Akrep'ler bugün enerjik tutumları ve iyimserlikleri ile çok rahatlar. Yapıcı enerjilerle hızlı hareket edebilecekler. Bu arada ve yolculuklar da verimli geçebilir. Yay'lar kişisel düzenlerine ve günlük işlere daha çok özen göstermeli. Ortaklaşa alanda yapılacak çok şey var. Başkalarından maddi yardım alabilirler. Oğlak'lar gerginliği yüksek ama ortaklaşa konularda çok şey öğrenebilecekler. Yeni tekliflere açık olmalılar. Sezgilerinde yanılmayacaklar. Kova'lar ise kendilerine daha fazla önem vermeliler. Günlük işlerde aksama yüzünden verimli olamayabilirler. İş ortamına farklı adetler getirebilirler. Balık'lar dikkat çekecekleri, şanslı bir gündeler. Coşku dolu olmaları onları daha inandırıcı kılıyor. Böylece aşk hayatında da mutlu olabilirler 
   
   
</TEXT>
</DOC>
