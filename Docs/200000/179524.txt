<DOC>
<DOCNO> 179524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/soneko06.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, Irak'la ilgili gelişmeleri izliyor... 
</HEADLINE>
<TEXT>

     Irak'a asker gönderilmesine ilişkin tartışmalar piyasaların gündemindeki ilk madde olmaya devam ediyor. 
     Şeker Yatırım Menkul Değerler Kurumsal Finansman ve Araştırma Müdürü Edmon Nergizyan, yaptığı değerlendirmede, 12,000 direncini kısa aralıklarla iki kez test eden endeksin, talebin yeterince güçlenememesi nedeniyle bu seviyeyi kırmakta zorlandığını kaydetti. 
     Nergizyan, ''Irak'a asker gönderme konusundaki tartışmalar, gündemin ilk maddesi olmaya devam ediyor. Hükümet kanadından yapılan açıklamalar, konunun detaylı bir şekilde değerlendirildikten sonra nihai kararın açıklanacağı yönünde. Dolayısıyla Irak'a asker göndermeyle ilgili Hükümet tavrını netleştirinceye kadar, bu konu bir süre daha gündemi meşgul etmeye devam edecek'' dedi. 
     Nergizyan, endekste 11,500, 11,300, 11,000 puanları destek, 12,000, 12,400, 12,700 puanlarını da direnç seviyeleri olarak gösterdi. 
     
</TEXT>
</DOC>
