<DOC>
<DOCNO> 162158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/spor/spo02.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YENİ ROTA HIRVAT 
</HEADLINE>
<TEXT>

Fenerbahçe orta sahasını güçlendirmek isteyen Daum, İsrail’in Maccabi Haifa takımında forma giyen Giovani Rosso’yu yakın takibe aldı. Alman hoca milli futbolcunun işini bitirmek için girişimlere başladı 
     MEHMET DEMİRCAN 

     Yılın futbolcusu seçildi 
     TRANSFER çalışmalarına hız veren Fenerbahçe’de orta sahayı güçlendirmeyi hedefleyen Teknik Direktör Christoph Daum, İsrail’in Maccabi Haifa takımında forma giyen Hırvat Giovani Rosso’yu yakın takibe aldı. Alman çalıştırıcı İsrail’de iki sezondur ligin en iyi futbolcusu seçilen yıldız oyuncunun işini bitirmek için girişimlere başladı. Zaman zaman gol yollarında da etkili olan 32 yaşındaki Rosso, Hırvatistan Milli Takımı’nda da forma giyiyor. 
     
     Selçuk bitti gibi 
     SARI - Lacivertliler, diğer bir orta saha oyuncusu, İstanbulsporlu Selçuk konusunda da büyük aşama kaydettiler. Ümit Milli futbolcuya Galatasaray ile birlikte talip olan Fenerbahçe’nin transferi bitirmek üzere olduğu öğrenildi. Yönetimin Selçuk’a Makedonya maçı sonrası imza attıracağı ifade edildi. Christoph Daum ise kaliteli transferler yaparak çok iyi bir takım oluşturacaklarını belirtti. 
     
     Aurelio’ya övgü 
     YÖNETİMİN, imza attırdığı Trabzonsporlu Aurelio için de, "İsabetli bir transfer" yorumunu yapan Alman hoca geçen sezon fazla randıman alınamayan Kemal konusunda da ümitli konuştu. Ay - Yıldızlı formayı giyen Kemal’in devre arasında gelmesinin olumsuzluğunu yaşadığını ifade eden teknik adam, "Gaziantep’ten Fenerbahçe’ye gelmesi kendisini etkilemiş olabilir. Kemal gelecek sezon Türkiye’nin en iyi futbolcusu olacak" dedi. 
     
Yeşil ışık yaktıVan Hooijdonk,"Gün geçtikçe Fenerbahçe’nin büyüklüğünü anlamaya başlıyorum" dedi 
     10 gün sonra netleşecek 
     AİLESİYLE birlikte Portekiz’de bulunan Van Hooijdonk, 10 günlük tatilinin ardından transferinin netlik kazanacağını ifade etti. Fenerbahçe Teknik Direktörü Daum ile görüşmediğini, ancak menajerinin teklif aldığını belirten Hollandalı futbolcu, "Bu görüşmede maddi konular konuşulmadı. Beklemedeyim. Bu konuşmanın ardından gelecek sezon oynayacağım kulüp belli olacak" dedi. 
     
     "Avrupa fark etmez" 
     İSPANYA ve İngiltere Ligi’nin kendisini daha fazla etkilediğini belirten Feyenoord’un golcüsü, buna rağmen Fenerbahçe’ye de yeşil ışık yaktı. Sarı - Lacivertliler’in bu sezon Avrupa Kupaları’nda yer almamasının kendisini etkilemediğini ifade eden Van Hooijdonk, "Gün geçtikçe Fenerbahçe’nin büyüklüğünü yavaş yavaş anlamaya başlıyorum" diye konuştu. 
     
Fatih harek tı      FENERBAHÇE Yönetimi, bu yılki performansını beğenmedikleri Fatih Akyel’e alternatif olarak Fatih Sonkaya’yı transfer etmek için harekete geçti. Sezon içinde dört kez kırmızı kart görerek cezalı duruma düşen Fatih Akyel’den memnun olmayan yöneticilerin Hollanda’nın Roda takımında forma giyen Fatih Sonkaya’nın işini birkaç gün içinde bitirmesi bekleniyor. Sarı-Lacivertliler’in gündemindeki diğer isim ise Sakaryasporlu Mahmut. Fenerbahçeli yöneticiler Galatasaray’ın da listesinde yer alan genç futbolcunun da işini bitirmek için girişimlere başladı. 
     
     
     
     

</TEXT>
</DOC>
