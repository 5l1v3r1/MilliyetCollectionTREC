<DOC>
<DOCNO> 178865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/spor/spo00.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçe büyüledi 
</HEADLINE>
<TEXT>

   1500 metrede kolay bir şekilde yarı finale yükselen Süreyya Ayhan, Paris'te ilgi odağı oldu. Altın kızımız ile röportaj yapabilmek için Dünya medyası birbiriyle yarıştı 
      FUAT ERCAN 

   
   Yıldızlar bir arada 
   ŞAMPİYON atletimiz Süreyya Ayhan, Paris'te dünyanın ünlü atletleriyle bir araya gelirken, uluslararası medyanın da ilgi odağı oldu. Sponsoru Nike'ın gözde atletlerini medya önüne çıkardığı basın toplantısına, 5 bin ve 10 bin metre rekortmeni Haile Gebrselassie, 400 metrede Dünya şampiyonu Meksikalı Ana Guevara, 3 bin engellinin ünlü ismi William Kiplagat ve Kamerunlu üç adımcı Francoise M'Bango ile birlikte katılan Ayhan, gazetecilerin hücumuna uğradı. Birçok gazete ve televizyon milli atletimizle röportaj yapmak için yarıştı. 
   
   Soruları yanıtladı 
   DÜNYA medyasına mesajlar gönderen Ayhan, 1500 metre finalinin kendisi için ölümüne bir mücadele olacağını belirterek, "Olimpiyat sonrası antrenörüm Yücel Kop'un tespit edeceği bir zamanda dünya rekoru deneyebilirim" dedi. Taktiği gereği önde koştuğunu vurgulayan atlet, "İlk turu ekonomik geçtik. Final biraz sürpriz olsun istiyorum ama fazla bir değişiklik beklemeyin. Ancak tabii ki altın madalya için koşacağım" diye konuştu. Ayhan, çok yarış koşmamasını da "Paris öncesi kendimi fazla zorlamak istemedim" şeklinde açıkladı. 
   
   Sürprizi var 
   BRÜKSEL'DEKİ Golden Leauge yarışında büyük bir sürprize hazırlandığını da açıklayan Ayhan, "Bunu gerçekten sürpriz olması için saklı tutuyoruz" dedi. 1500 metrenin olmadığı yerde form durumuna göre 800 metre de koşabileceğini belirten milli atlet, "Ülkemde tanınmak ve örnek gösterilmek bana gurur veriyor. Türk atletizmi için elimden geleni yapıyorum" diye konuştu. Ayhan, Başbakan Recep Tayyip Erdoğan ve Cumhurbaşkanı Necdet Sezer'den gelen kutlamaların kendisine moral verdiğini de söyledi. 
   
   Günün programı 19.30 Cirit atma Erkekler Eleme A 19.45 Yüksek atlama Bayanlar Eleme 20.30 800 m tek. san. Bayanlar Final 20.45 1500 m tek.san. Erkekler Final 21.00 Uzun atlama Erkekler Final 21.05 110 m engelli Erkekler Yarı final 21.25 Cirit atma Erkekler Eleme B 21.40 800 metre Erkekler Yarı final 22.00 200 metre Erkekler Final 22.10 4 x 100 m Bayanlar Seçme 22.35 1500 metre Bayanlar Yarı final 23.05 400 m engelli Erkekler Final 
   
   Rakipleri Atlet Ülkesi 2003 Derecesi En İyi Derecesi Yordanova Daniela Bulgaristan 4 12.98 4 00.65 Mugo Naomi Kenya 4 05.82 3 58.12 Martins Maria Fransa 4 04.55 4 04.55 Pavey Joanne İngiltere 4 02.03 4 02.03 Hyman Mardrea Jameika 4 06.36 4 05.25 Rodriguez Natalia İspanya 4 01.30 4 01.30 Süreyya Ayhan Türkiye 3 55.60 3 55.60 Cioncan Maria Romanya 4 02.91 4 02.10 Dulecha Kutre Etiyopya 4 02.74 3 58.43 Tullett Hayley İngiltere 4 01.18 4 01.18 Neporadna Nelya Ukrayna 4 04.64 4 04.64 Varga Judit Macaristan 4 02.19 4 01.26 
   
   Madalya durumu Ülke Altın Gümüş Bronz Toplam ABD 4 4 2 10 Rusya 4 3 4 11 Belarus 3 1 3 7 Etyopya 2 2 1 5 İsveç 2 1 1 4 Küba 1 1 - 2 G.Afrika 1 1 - 2 Kanada 1 - 1 2 İtalya 1 - 1 2 Avustralya 1 - - 1 Ekvador 1 - - 1 Litvanya 1 - - 1 Meksika 1 - - 1 Fas 1 - - 1 Mozambik 1 - - 1 Polonya 1 - - 1 Katar 1 - - 1 St.Kinds Nevis 1 - - 1 Fransa - 2 2 4 Macaristan - 2 - 2 Jamaika - 2 - 2 Almanya - 1 1 2 İngiltere - 1 1 2 Yunanistan - 1 1 2 İspanya - 1 1 2 Kamerun - 1 - 1 Çek Cumh. - 1 - 1 İrlanda - 1 - 1 Kenya - 1 - 1 Trinidad Tobago - 1 - 1 Ukrayna - - 4 4 Bahamalar - - 1 1 Çin - - 1 1 Japonya - - 1 1 Kazakistan - - 1 1 Senegal - - 1 1 
   
   Ev sahibi Ayhan    İSTANBUL, Süreyya Ayhan sayesinde dünyanın ünlü atletlerini konuk etme şansını yakalayacak. Ayhan'ın Hollandalı menajeri Jos Hermens, İstanbul Olimpiyat Stadı'nda büyük bir atletizm grand prix yarışı düzenlemek için harekete geçtiğini açıkladı. Bir yıl içinde gerçekleşmesi planlanan dev organizasyon için Hermens, menajerliğini üstlendiği ve Avrupa Şampiyonası'nda Ayhan'a geçilen Gabriela Szabo, Etiyopyalı rekortmen Gebrselassie, Meksikalı Ana Guevara başta olmak üzere birçok yıldızı getireceğini söyledi. 
   
   White tarih yazdı    Altı yıl önce korkunç bir saldırıya uğrayan Kelli White, 100 metrenin ardından 200 metrede de altın madalyaya ulaştı 
   FRANSA'DA süren Dünya Atletizm Şampiyonası'nda Kelli White fırtınası esiyor. Bayanlar 100 metrenin şampiyonu ABD'li atlet, 200 metrede de 22.05'lik derecesiyle altına uzanarak, tarihi bir başarı elde etti. Bundan altı yıl önce uğradığı saldırı sonrası White'ın kesiklerden tanınmayacak hale gelen yüzüne 300'ün üzerinde dikiş atılmıştı. Ünlü atlet, bu korkunç şoku atlatıp, Paris'e damga vurdu. 
   GÜNÜN diğer yarışlarında erkekler sırıkla yüksek atlamada İtalyan Giuseppe Gibilisco 5.90 ile birinciliği kazandı. Bayanlar 400 metrede ise Avustralyalı Jana Pittman, sürpriz yaparak, şampiyonluğun büyük favorisi Rus Yuliya Pechonkina'yı geçti ve 53.22 ile zirveye çıktı. Bayanlar çekiç atmada ise Kübalı Yupsi Moreno 73.33 metre ile ilk sırayı alarak, altın madalyanın sahibi oldu. 
   
   
</TEXT>
</DOC>
