<DOC>
<DOCNO> 165219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sontur07.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört kişilik ailenin aylık gıda harcaması azaldı... 
</HEADLINE>
<TEXT>

     Dört kişilik bir ailenin aylık zorunlu gıda harcaması tutarının, haziran ayında bir önceki aya göre yüzde 0.2 azaldığı bildirildi. 
     Türk-İş Araştırma Merkezi tarafından yapılan araştırmaya göre, ''açlık sınırı'' olarak da nitelendirilen dört kişilik bir ailenin aylık zorunlu gıda harcaması tutarı, haziran ayında, mayısa göre yüzde 0.2 azalarak 452 milyon 543 bin liraya geriledi. 
     Yoksulluk sınırı olarak nitelendirilen ve dört kişilik ailenin aylık zorunlu gıda harcaması tutarının yanı sıra ulaşım, kira, giyim, yakacak ve kültür gereksinimleri için yapması gereken harcama tutarı ise 1 milyar 378 milyon 185 bin liradan 1 milyar 375 milyon 509 milyon liraya geriledi. 
     Gıda harcaması tutarında bu yılın ilk 6 ayında artış yüzde 19.1 olarak belirlendi. Geçen yılın aynı döneminde bu oran yüzde 13.8 olmuştu. Gıda harcaması tutarı, son 1 yıl içinde ise yüzde 36.5 oranında arttı. 
     
</TEXT>
</DOC>
