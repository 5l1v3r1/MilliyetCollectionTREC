<DOC>
<DOCNO> 182208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/spor/spo01.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İki hafta Dursun 
</HEADLINE>
<TEXT>

   Beşiktaş'ın yıldızı, Lazio maçı öncesinde moralleri alt üst etti. Malatya karşısında ayak bileğinden sakatlanan Ahmet'in Devler Ligi ilk sınavında ve İstanbulspor maçında oynamayacağı açıklandı 
      
   Sorun bileğinde 
   LAZİO maçının hazırlıklarına başlayan Beşiktaş'ta Ahmet Dursun'un sakatlığı keyifleri kaçırdı. Malatyaspor maçında bileğinden sakatlanan tecrübeli futbolcunun dün MR'ı çekildi. Kulüp doktoru Ayhan Optur, "Sol ayak bağlarında zedelenme var. Lazio ve İstanbulspor maçlarında forma giyemeyecek. Tedavisine başladık" diye konuştu. Lucescu, sakatlığı şanssızlık olarak yorumladı. 
   
   Kampa giriyorlar 
   BEŞİKTAŞ, Lazio maçı öncesinde bugün kampa girip, kapılarını dış dünyaya kapatacak. Kartal, İtalyan ekibiyle oynanacak Şampiyonlar Ligi ilk maçının hazırlıkları dün yaptığı antrenmanla sürdürdü. Çalışmaya Ahmet Dursun dışında tüm oyuncular katıldı. Malatyaspor maçında ilk on birde oynayan oyuncular düz koşu yaptı. Çalışmanın sonunda Lucescu, Okan, Sinan, Ümit ve Gökhan'a özel çalışma yaptırdı. 
   
   Lazio affetmedi 2-1    İtalyan ekibi deplasmanda Sampdoria'yı 2-1 ile geçti. Chelsea ise evinde Tottenham'ı 4-2 yendi 
   
   Perdeyi Inzaghi açtı 
   BEŞİKTAŞ'IN Şampiyonlar Ligi'ndeki ilk maçında 16 Eylül'de İstanbul'da karşı karşıya geleceği Lazio, İtalya Ligi'nde Sampdoria deplasmanında 2 - 1'lik galibiyetle moral buldu. Henüz 8. dakikada Inzaghi'nin golüyle öne geçen Lazio, 64'te Albertini'nin penaltısıyla farkı ikiye çıkardı. Doni'nin ayağından penaltı kaçıran Sampdoria'ya, Bazzani'nin 73'te gelen golü de yeterli olmadı. 
   
   Sparta Prag mağlup 
   SİYAH - Beyazlılar'ın grubunda yer alan takımlardan Chelsea, İngiltere Ligi'nde evinde oynadığı maçta Tottenham'ı 4 - 2 mağlup etti. Ligde rakibine 1990'dan bu yana galibiyet şansı vermeyen Chelsea'nin bu geleneği sürdürdüğü karşılaşmada ev sahibi ekibi zafere Lampard, Mutu, Cole ve Hasselbaink'in golleri taşıdı. S.Prag ise Liberec deplasmanında 2 - 0 yenilmekten kurtulamadı. 
   
   Demir Lucescu kalsın da...    MURAT AKBAŞ 

   BEŞİKTAŞ Divan Kurulu toplantısı dün Ritz Charlton Oteli'nde yapıldı. Siyah - Beyazlılar'ın kongre üyelerinden Nevzat Demir, yaptığı konuşmada son istifaları değerlendirirken, "Önemli olan takımın durumu. Varsa yoksa Lucescu. Onu kaybetmeyelim" dedi. Serdar Bilgili'nin katılmadığı toplantıda kulübün toplam borcunun 8 milyon 956 bin 588 dolar olduğu açıklandı. 
   
   Beşiktaş'ta operasyon iddiası    YILDIRIM Demirören ile Kıvanç Oktay'ın istifaları Beşiktaş camiasını ikiye böldü. Yaklaşan kongre öncesinde Serdar Bilgili'nin operasyon yaptığı iddiaları kulislerde konuşulmaya başladı. Bu arada 40 bin Euro'luk çim sahayı yapacak olan Adnan Kefeli'nin geri adım attığı da vurgulandı. Kefeli'nin, "Bizim dışımızda gelişmeler var. İki katını da verseler artık yapmam" dediği iddia edildi. 
   
   
</TEXT>
</DOC>
