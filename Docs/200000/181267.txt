<DOC>
<DOCNO> 181267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/soneko12.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv sektöründe ihracat, ithalatı geçti... 
</HEADLINE>
<TEXT>

     Türkiye'nin otomotiv ürünleri dış ticaretinde bu yılın ilk yarısında 501.8 milyon dolar fazla oluştu. 
     Otomotiv Sanayii Derneği OSD verilerine göre, motorlu taşıt araçları ile bunların mekanik aksam ve parçalarının 6 aylık ithalatı, 2 milyar 492 milyon 109 bin 699 dolar, ihracatı ise 2 milyar 993 milyon 927 bin 358 dolar oldu. 
     Ticaret fazlası ise 501 milyon 817 bin 659 dolar olarak belirlendi. 
     Geçen yılın aynı döneminde otomotiv ürünlerinin dış ticaretindeki fazla ise 759 milyon 378 bin 892 dolar olarak gerçekleşmişti. 
     
     ALMANYA İLK SIRADA 
     Bu yıl Ocak-Haziran döneminde Almanya, Türkiye'nin otomotiv ithalat ve ihracatında ilk sırayı aldı. 
     Türkiye Almanya'ya 558 milyon 798 bin 324 dolarlık ihracat yaparken, bu ülkeden 626 milyon 546 bin 686 dolarlık ürün aldı. Almanya ile otomotiv dış ticaretinde 67 milyon 748 bin 362 dolarlık açık oluştu. 
     Otomotiv ürünleri ihracatında İtalya 373 milyon 1 bin 252 dolarla ikinci, Fransa 303 milyon 554 bin 7 dolarla üçüncü sırayı aldı. İthalatta ise Fransa 412 milyon 280 bin 159 dolarla ikinci, İngiltere 315 milyon 304 bin 992 dolarla üçüncü oldu. 
     İthalat ve ihracat dengesinde, Türkiye en büyük eksiyi 157 milyon 989 bin 670 dolarla İngiltere'ye karşı verdi. En büyük fazla ise 77 milyon 907 bin 817 dolarla Rusya ile yapılan ithalat ve ihracatta oluştu. Türkiye, 84 milyon 957 bin 617 dolarlık ihracata karşılık bu ülkeden 7 milyon 49 bin 800 dolarlık ithalat yaptı. 
     
</TEXT>
</DOC>
