<DOC>
<DOCNO> 152324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun43.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlar iyice şaşırdı... Lyon'a da Sözde soykırım anıtı.. 
</HEADLINE>
<TEXT>

     Fransa'nın başkenti Paris'ten sonra, ülkenin ikinci büyük kenti Lyon'da da sözde Ermeni soykırım anıtı yapılacağı bildirildi. 
     Fransız TF1 televizyon kanalının haberine göre, Paris Belediyesi'nden sonra Lyon Belediyesi de sözde soykırımı anmak için bir heykel dikilmesine izin vermeye hazırlanıyor. 
     Sözde soykırımı anmak için yaptırılan Ermeni din adamı Komitas'ın anıt heykeli, Paris'in merkezinde bulunan Kanada meydanında dün düzenlenen törenle açılmıştı. 
     Paris Belediye Başkanı Bertrand Delaone ve Ermenistan'ın Paris Büyükelçisi Edvard Nalbandyan'ın konuştuğu törene, Fransa'da yaşayan çok sayıda Ermeni katılmıştı. 
     Ermeni din adamı ve besteci Komitas'ın anıt heykelinin Paris'e dikilmesine, Fransa'da iki yıl önce yapılan yerel seçimlerden önceki Belediye Başkanı Jean Tiberi izin vermişti. 
     





</TEXT>
</DOC>
