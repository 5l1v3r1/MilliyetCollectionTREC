<DOC>
<DOCNO> 151678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo39.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalımbay 3 Atağımız ofsayt gerekçesiyle kesildi... 
</HEADLINE>
<TEXT>

     Denizlispor Teknik Direktörü Rıza Çalımbay, Bursaspor'a 2-0 yenildikleri karşılaşmada golle sonuçlanabilecek 3 ataklarının ofsayt gerekçesiyle kesildiğini söyledi. 
     Rıza Çalımbay, yardımcıları Bülent Albayrak ve Zafer Öğer ile düzenlediği basın toplantısında, son haftalarda kaybettikleri puanlarla UEFA Kupası'na katılma hedefinden uzaklaştıklarını, biran önce toparlanarak puan cetvelinde üst sıralara yükselmeleri gerektiğini söyledi. 
     Bursaspor karşılaşmasının hakemi Çetin Sarıgül'ün kötü bir yönetim gösterdiğini savunan Çalımbay, şöyle konuştu 
     ''Maçta golle sonuçlanabilecek 3 atağımız ofsayt gerekçesiyle kesildi. Mustafa Özkan da haksız yere atıldı. Mustafa Özkan'ı iten Okan'dı ama sarı kartı gören bizim oyuncumuz. Okan'ın yerine pozisyonla ilgisi olmayan Fatih sarı kart gördü. Çünkü Okan bir kart daha görürse cezalı duruma düşecekti. Hakem, diğer oyuncularımızı da sarı kartla sindirdi. Devre arasında kendisine Yaptıkların yeter artık hocam. Başka futbolcumuzu atma dedim. Elimde olsa, sarı kart gören tüm oyuncuları değiştirecektim.'' Oyuncularına transfer teklifi gelmesinin takımın konsantrasyonu etkilediğini de belirten Çalımbay, ''Gidişatımız hiç iyi değil'' dedi. 
     Çalımbay, Kocaelispor maçını kazanmaları gerektiğini belirterek, ''Karşımızdaki takımın kaybedecek bir şeyi yok, bu nedenle rahat. İyi konsantre olamazsak, başımıza bela olabilecek maçlardan biri. Derbi maçı oynuyormuş gibi saha çıkıp mücadele etmeliyiz'' diye konuştu. 
     





</TEXT>
</DOC>
