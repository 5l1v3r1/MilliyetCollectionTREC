<DOC>
<DOCNO> 160643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/ekonomi/eko03.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom tahvili Köşk'e takıldı 
</HEADLINE>
<TEXT>

Türk Telekom'un özelleştirilmesinde hisse senedine çevrilebilir tahvil yönteminin kullanılmasını öngören Bakanlar Kurulu kararı Cumhurbaşkanı'ndan döndü 
     ANKARA Milliyet 

     Türk Telekom'un TT özelleştirme alternatiflerinden biri olan hisse senedine çevrilebilir tahville ilgili Bakanlar Kurulu kararı, Telekom'un kuruluş kanununa aykırı olduğu gerekçesiyle Cumhurbaşkanı Ahmet Necdet Sezer'den döndü. 
     Telekom Genel Müdürü Mehmet Ekinalan, Telekom'un özelleştirilmesini ilk defa ilgili bütün grupların istediğini söyledi. Ekinalan, TT'nin kuruluş kanununda değişiklik yapılmasını gerektirdiği için özelleştirmede hisse senedine çevrilebilir tahville ilgili Bakanlar Kurulu kararının Sezer tarafından geri gönderildiğini bildirdi. 
     
     Pay oranında yükümlülük 
     Ekinalan, Aycell ile İş Bankası ve Telecom İtalia Mobile'nin TİM ortak şirketleri İş - Tim'in GSM markası Aria'nın birleşmesinde mali yükümlülükleri ortakların payları oranında yerine getireceklerini söyledi. Birleşmeye ilişkin ayrıntıların 30 Haziran'a kadar tamamlanması ve yeni şirkette TİM ve T. Telekom'un yüzde 40'ar, İş Bankası'nın yüzde 20 hisse sahibi olması öngörülüyor. Ekinalan düzenlediği basın toplantısında bir soru üzerine, 30 Haziran tarihini "agresif" olarak niteledi ancak birleşmenin bu tarihe yetişmesi için çalışmaların sürdüğünü vurguladı. 
     

</TEXT>
</DOC>
