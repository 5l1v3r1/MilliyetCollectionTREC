<DOC>
<DOCNO> 182106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sondun12.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "Sürgün tehdidi Filistin yönetimini hedef alıyor" 
</HEADLINE>
<TEXT>

     İsrail'in, hakkında sürgüne gönderme kararı aldığı Filistin lideri Yaser Arafat, bu kararla Filistin yönetiminin hedef alındığını söyledi. 
     İsrail'in sürgün kararını kabul etmediğini açıklayan Arafat, İsrail yönetiminin, sınırlı bir bölgenin kontrolünü elde eden Filistin yönetiminin kökünü kazımak istediği görüşünü dile getirdi. 
     Arafat, Batı Şeria'daki karargahını ziyarete gelen diplomatlara yaptığı açıklamada, ''Buradaki tehlike, İsrail'in, Filistin yönetimi ile Filistinliler arasındaki ortaklığı ortadan kaldırma konusundaki azmidir'' dedi. 
     ''Filistin halkı ve Filistin yönetimi, imzalanan anlaşmalara ve barış sürecine uydu'' diyen Arafat, kimsenin kendisini anavatanından kovamayacağını belirtti. 
     
</TEXT>
</DOC>
