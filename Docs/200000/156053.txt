<DOC>
<DOCNO> 156053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/guncel/gun03.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Veli Saçılık, kopan koluyla kaldı 
</HEADLINE>
<TEXT>

Burdur Cezaevi'ne düzenlenen operasyonda bir mahkumun kolunun kopmasına neden olan kepçe operatörü beraat etti, doktorlar da suçsuz bulundu 
     GÖKÇER TAHİNCİOĞLU Ankara 

     Burdur Cezaevi'ne 2000'de düzenlenen operasyonda, cezaevi duvarını yıkıp mahk mların koğuşlarına kadar giren kepçenin darbesiyle kolunu kaybeden Veli Saçılık'ın kopan kolunun sorumlusu bulunamadı. Kolun kopmasına neden olan kepçe operatörü, yargılandığı davada beraat etti. 
     Yüksek Sağlık Şurası da, kopan kolu steril ortamda saklamadıkları için yerine dikilmesini engelledikleri gerekçesiyle yargılanan doktorların ihmalinin olmadığına karar verdi. 
     Kopan koluyla birlikte önce Burdur sonra Isparta Süleyman Demirel Hastanesi'ne sevk edilen Saçılık'a Hastane, "kol uygun ortamda saklanmadığından yerine dikilememiştir" şeklinde rapor verdi. Bu sırada, kolun çöpe atıldığı ve bir köpeğin kolu alarak Isparta sokaklarında gezdiği ortaya çıktı. 
     
     Sorumlu kalmadı 
     Şükrü Vural "dikkatsizlik ve tedbirsizlik sonucu yaralamaya sebebiyet verdiği" gerekçesiyle açılan davada hatalı bulunmadı. Yüksek Sağlık Şurası iki doktor ve beş sağlık çalışanının hatalı olmadığını bildirdi. 
     
     

</TEXT>
</DOC>
