<DOC>
<DOCNO> 190035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/siyaset/siy07.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Santral operasyonu 
</HEADLINE>
<TEXT>

   Enerji Piyasası Düzenleme Kurumu, tüm uyarılara rağmen "pahalı elektrik satan" 23 yap-işlet-devret elektrik santralına el koymak için harekete geçti 
   AHMET ERHAN ÇELiK SEÇKiN ÜREY Ankara 

   
   Enerji Piyasası Düzenleme Kurumu EPDK aralarında Trakya, Marmara, Doğa, Esenyurt ve Gebze Dilovası santrallarının da yer aldığı 23 yap-işlet-devret YİD elektrik santraline el koymanın eşiğine geldi. Devlet Denetleme Kurulu'nun raporuyla gündeme gelen santrallerin "devlete erken devri" için hukuki prosedür çalışmaya başladı. 
   Üst düzey bir EPDK yetkilisi, 23 YİD şirketine "pahalı elektrik satmak ve piyasa şartlarında üretim yapmaya yanaşmamaları" nedeniyle el konulmasının tasarlandığını açıkladı. Yetkili, el koymanın gerekçesini şöyle anlattı "Bu şirketlerle bir yıldır bu konu görüşülüyor. Uzlaşmaya yanaşmadılar. Gelinen aşamada lisans vermediğimiz sürece devlet bu şirketlere el koyacaktır. Biz karar aldıktan sonra sıra hükümete gelir. Nihai kararı hükümet verir." 
   Aynı yetkili el koymayla ilgili sürecin hükümetin bilgisi dahilinde geliştiğini belirterek, "Enerji Bakanı ile aynı görüşteyiz. Bakanlık attığımız her adımdan haberdar" dedi. 
   
   Süreç kasımda başlayacak 
   Santrallara el konulması süreci EPDK'nın kasım ortasında almayı planladığı kararlarla resmen başlayacak. Önce santralların serbest piyasa şartlarına uyum sağlamalarını öngören "öneriler listesi" hazırlanacak. Listeler şirketlere gönderilirken sözleşme tadilatı için 1-2 ay süre tanınacak. Bu süre içinde şartlara uymayan şirketten sözleşmede belirtilen devir tarihinde önce işletmeye bedeli karşılığında devlete iadesi istenecek. Sözleşmeye göre örneğin işletme hakkı 2024'te dolan bir şirket, devir işlemini 20 yıl erken yapmak zorunda kalacak. 
   
   Hedefteki 23 şirket - Santaralin Adı Kurulu gücü MW 1 Trakya Doğalgaz Kombine 478 2 Unimar Doğalgaz 478 3 Gebze - Dilovası Doğalgaz 253.4 4 Esenyurt Doğalgaz 180 5 Birecik Barajı ve HES 672 6 Berdan HES 10 7 Çal HES 2.2 8 Çamlıca HES 84 9 Aksu - Çayköy HES 13 10 Fethiye HES 16.5 11 Tohma - Medik HES 12.5 12 Girlevik II- Mercan HES 11.58 13 Gaziler HES 11.1 14 Gönen HES 10.6 15 Kısık HES 9.6 16 Hasanlar HES 8 17 Suçatı HES 7 18 Dinar II-HES 3 19 Ahiköy II-HES 2.498 20 Ahiköy I-HES 2.126 21 Sütçüler HES 2 22 Bozcaada Rüzg r Enerjisi 10.2 23 Çeşme - Alaçatı Rüzg r Enerjisi 7.2 
   HES Hidro Elektrik Santrali 
   
   
   
</TEXT>
</DOC>
