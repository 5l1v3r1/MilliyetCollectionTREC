<DOC>
<DOCNO> 157097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/soneko37.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da hisse senetleri ortalama yüzde 0.75 oranında değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 70.75 puan yükselirken, hisse senetleri ortalama yüzde 0.69 oranında değer kazandı. 
     2. seansta sadece 6.09 puan artan endeks, günü 10,306.25 puandan tamamladı. Günün tamamında endeks 76.84 puan artarken, hisse senetlerindeki değer artışı yüzde 0.75 oldu. 
     Hisse senetleri piyasasında günlük işlem hacmi 233 trilyon 595 milyar 314 milyon lira oldu. 
     Haftanın son gününde özellikle seansın sonunda gelen alımlarla endeksin 10,300 puanın üzerinde kapandığını vurgulayan borsa uzmanları, 10,000-10,500 bandındakı sıkışık seyrin devam ettiğini, işlem hacminin daralmasının, endeksin destek seviyesinde tutunma ihtimalinin yüksekliğine bir kanıt oluşturduğunu kaydediyorlar. 
     
     DÖVİZ 
     Kapalıçarşı'da dün 1 milyon 493 bin liradan günü tamamlayan dolar, bugüne 1 milyon 497 bin liradan, dün 1 milyon 710 bin liradan kapanan euro da 1 milyon 705 bin liradan başladı. Piyasa kapanışında doların satış fiyatı 1 milyon 495 bin, euronun ise 1 milyon 719 bin lira oldu. 
     Merkez Bankası, doların bugünkü efektif kurunu alışta 1 milyon 488 bin 841 lira, satışta ise 1 milyon 499 bin 316 lira olarak açıkladı. 
     Böylece, dolar, Merkez Bankası'nın dünkü kurlarına göre, alışta 9 bin 22 lira, satışta ise 9 bin 86 lira yükseldi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 26 Mayıs 2004 vadeli bugün valörlü tahvilin bileşik faizi 0.68 puan arttı. 
     Piyasa kapanışında bu kağıdın basit getirisi yüzde 52.44, bileşik getirisi ise yüzde 52.09 olarak gerçekleşti. 
     İMKB Tahvil ve Bono Piyasası Repo Pazarı'nda 4 günlük faiz ortalama yüzde 40.99 olarak belirlendi. 
     Bankalararası TL interbankında gecelik faiz oranı, ortalama yüzde 41.00 oldu. 
     
</TEXT>
</DOC>
