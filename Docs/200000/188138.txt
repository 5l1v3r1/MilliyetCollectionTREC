<DOC>
<DOCNO> 188138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sondun10.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani, Arap Birliği'nin "Türk askeri"ne karşı çıkmasını istedi 
</HEADLINE>
<TEXT>

     Irak Kürdistan Demokrat Partisi IKDP lideri ve Irak geçici hükümet konseyi üyesi Mesut Barzani, Arap Birliği'nden, Irak'a Türk askerinin gönderilmesine karşı çıkmasını istedi. 
     Barzani, Kahire'de Arap Birliği Genel Sekreteri Amr Musa ile görüşmesinin ardından yaptığı açıklamada, ''Biz, Türkiye ve diğer bölge ülkelerinin Irak'ta asker konuşlandırmasını reddediyoruz. Bu tutumumuzla ilgili Arap Birliğinden destek istedik'' dedi. 
     Amr Musa da açıklamasında, ''Arap Birliği'nin, geçici hükümet konseyinin, Türkiye veya diğer komşu ülkelerden birlik gönderilmesi konusundaki her türlü tavrını destekleyeceğini'' belirtti. 
     Musa, ''Irak'a asker gönderme işleminin, BM kararları çerçevesinde ve geçici konseyin onayıyla gerçekleşmesi gerektiğini'' kaydetti. 
     
</TEXT>
</DOC>
