<DOC>
<DOCNO> 151998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/spor/spo05.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
HERKES ÇOCUK OLDU 
</HEADLINE>
<TEXT>

23 Nisan Ulusal Egemenlik ve Çocuk Bayramı nedeniyle düzenlenen etkinliklerde spor camiası da yer aldı. Ayrıca Danone takımı milletvekillerini 3 - 2 mağlup etti 
     Büyük ilgi 
     TÜRKİYE'DE dün kutlanan 23 Nisan Ulusal Egemenlik ve Çocuk Bayramı'nda spor camiası da boy gösterdi. Fenerbahçe, Galatasaray, Beşiktaş ve Trabzonsporlu futbolcular sabah yapılan kutlamalara katıldılar ve çocukların sevincine ortak oldular. Özellikle dört büyüklerin oyuncuları, kolejlerde ve belediyelerin organizasyonlarında yapılan şenliklerde çocuklardan büyük ilgi gördüler ve bol bol imza dağıttılar. 
     
     Dilmen antrenör 
     ANKARA'DAKİ ilginç maçta ise Danone Okullar Karması, Meclisspor'u 3 - 2 mağlup etti. 19 Mayıs Stadı'ndaki karşılaşmada, Meclispor'da 4 CHP'li, 21 AKP'li milletvekili forma giyerken, Danone'nin antrenörlüğünü eski milli futbolcu ve yazarımız Rıdvan Dilmen yaptı. Ayrıca maçı üç çocuk hakem yönetti. İkinci yarıda Danone'de 10 dakika forma giyen Milli Eğitim Bakanı Hüseyin Çelik, pas alamamaktan yakındı. 
     
Yağmurlu maç      Ankara'daki karşılaşmayı 500 taraftar izlerken, sağanak yağmur altındaki mücadelede iki taraf oyuncuları da oldukça zorlandılar. Meclisspor'un gollerini Ergun Dağcıoğlu ve Enver Yılmaz atarken, Danone'nin sayılarını Kirkor, Samet ve penaltıdan Cem kaydetti. 
     
İlginç konuşma      SAİM BOZER 

     Başkan Serdar Bilgili, Beşiktaş Koleji'ndeki etkinliklerde ilginç bir konuşma yaptı. Bilgili, "Kulübümüz 100 yıldır Türk gençliğine ve halkına, ahlak, etik ve namus gibi değerler taşıyor. Sizler, 100 yıl daha bu değerleri yükleneceksiniz" dedi. 
     
Cim-Bom şenliği      Galatasaraylı Ümit Karan, Volkan ve Hakan Ünsal, Şişli Belediyesi'nin çocuk şenliğine katıldılar. Hakan Ünsal'ın eşinin sahibi olduğu mağazada buluşan Ümit ile Volkan, Almanya'da yetiştikleri için 23 Nisan bayramı ile ilgili hiçbir şey hatırlamadıklarını söylediler. 
     
Marş ve maç      Fenerbahçeli Tuncay, Semih ve Erman da, bayram kutlamalarına Fenerbahçe Koleji'nde katıldılar. Sarı - Lacivertliler, öğrencilerle marşlar söylerken, kısa süre maç da yaptılar. 
     


SPOR 


























</TEXT>
</DOC>
