<DOC>
<DOCNO> 187957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/yazar/guclu.html </URL>
<DATE> 2003/10/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Öznal Paşa ne diyor 
</HEADLINE>
<TEXT>

   
   YÖK Yürütme Kurulu üyesi Erdoğan Öznal Paşa, meslek lisesi mezunlarının üniversiteye girişleri ile ilgili bir "inceleme" kitapçığı yayımlamış. Olaya YÖK açısından bakıp değerlendirmelerde bulunuyor. Milli Eğitim Bakanlığı da benzer bir çalışma yapıp ortaya koysa o da YÖK'ü değil kendini haklı çıkartacak yüzlerce veri bulabilir. 
   7 yıla yakın süredir YÖK'ün temel taşlarından birisi olan Erdoğan Paşa, sınavsız üniversite projesinin de babasıdır. Güya meslek lisesi mezunları sınavsız üniversite için yarışacaklardı. Ama Milli Eğitim Bakanı Hüseyin Çelik'in söylemi ile bırakın gençlere meslek öğretmeyi, bildiğini de unutturacak nitelikte meslek yüksek okullarının yarıya yakını boş kaldı. Öğrenci gitmiyor. Yani proje, öngörülen hedeflerin çok uzağında kaldı. 
   Siz olsanız, bir talebe ve bir müdür ile yüksekokula dönüştürülen meslek liselerini, üniversite olarak kabul edip, kayıt yaptırır mıydınız Ben yaptırmazdım. Nitekim adayların çoğu da yaptırmıyor. Bu okulların içlerinde iyileri yok mu Elbette var. Özellikle Dünya Bankası'ndan proje desteği alanlar. Ya diğerleri Kendimizi kandırmayalım .. 
   Öznal Paşa'nın incelemesi ile ilgili sayfalar dolusu yazı yazılabilir. O hakkımız şimdilik saklı kalsın. Ama son bir cümlesi var ki onu pas geçemem 
   Diyor ki "Getirilmek istenen katsayı değişikliği dünyadaki uygulamalara, ülkemizin gerçeklerine ve bilimsel ve etik kurallara tamamen aykırıdır." 
   Erdoğan Paşa'nın sözünü ettiği değişiklik, 1999'un ortalarında gerçekleşti. Daha önce ise hükümetin şu anda getirmeye çalıştığı yani Erdoğan Paşa'nın ülkemiz gerçeklerine ve bilimsel, etik kurallara aykırı bulduğu sistem vardı. 
   Göreve Ocak 97'de atandığına göre 2.5 yıl bu sisteme seyirci kaldı sayılır. Ya Başkanı Gürüz'e ne demeli Onun seyirci kalma süresi çok daha uzun. Yani o zaman iyiydi de şimdi mi kötü Ayrıca, şimdi göklere çıkarttıkları bugünkü sistem de, "sınavsız üniversite" projesi gibi hayal kırıklığına dönüşürse ne olacak Onu da çağdışı ilan edip pardon mu diyecekler 
   
   Sistem değişmeli ama... 
   ÖSYM'nin gerçekleştirdiği üniversite giriş sistemi, dünyanın en güvenilir sınav sistemlerinden birisidir. Bu konuda hiçbir kuşku yok. Ama yarattığı sonuçlar tam bir facia. Öyle bir sistem ki kazananlar da kazanmayanlar kadar mutsuz. En iyi üniversitelerde öğrenim gören öğrenciler de dahil öğrencinin yüzde 90'ı bulunduğu konumdan memnun değil. Hemen herkesin aklı başka üniversitede, başka fakültede... 
   Liseden yeni mezun olanların üniversiteyi kazanma oranı yüzde 20'nin altında. Kazananların üçte biri ertesi yıl yeniden sınava giriyor. Dershaneye gitmeyenin kazanma şansı yok gibi. En önemlisi de yarattığı kaynak israfı. Çok önemli bir çoğunluk öğrenim görmek istediği alanda değil de farklı alanlarda okumak zorunda kaldığı için mezun olduğunda alanı ile hiç alakası olmayan işlere yönelerek, eğitim için harcanan kaynakların hebasına neden oluyor. 
   ÖSYM, adeta umut tacirliği yapıyor. 8'inci, 10'uncu kez sınava girenler var. Zaman ve işgücü kaybının ötesinde yarattığı hayal kırıklıkları nedeni ile küskün nesiller yetiştiriyor. Katrilyonlarca lira, sonuçta çok az kişiyi mutlu eden bu anlamsız yarış için dershanelere akıtılıyor. Onca dopinge rağmen gelinen nokta ise tam bir felaket. Adaylar, Fen ve Matematik'te soruların dörtte birini dahi çözemiyor. 
   Özetin özeti Mevcut sınav sistemi, ne YÖK'ün iddia ettiği gibi mükemmel ne iktidarın yerle bir etmek istediği kadar çok kötü. Sonuçta öğrenciyi düşünen yok. Eğer ille de değiştirilecekse, ki değiştirilmeli, ama bu yapılırken günü kurtaracak popülist ve ideolojik yaklaşımlar yerine akılcı ve kalıcı çözümler getirilmelidir. 
   
      
   
</TEXT>
</DOC>
