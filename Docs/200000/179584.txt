<DOC>
<DOCNO> 179584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo36.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Roque Junior Milan'dan Leeds United'a gitti... 
</HEADLINE>
<TEXT>

     Brezilya Milli Takımı ile 2002 yılında Dünya Kupası şampiyonluğu sevinci yaşayan Roque Junior, çalışma izni aldıktan sonra AC Milan'dan Leeds United'a 1 yıllığına kiralandı. 
     26 yaşındaki Roque Junior'un geçen yıl milli maçlarda yeterince oynamaması nedeniyle çalışma izni geri çevrilince transferinde gecikme yaşandı. 
     Geçen yıl Brezilya Milli Takımı'nın Dünya Kupası'nı kazanmasında önemli rol oynayan Roque Junior, Avrupa Şampiyonlar Ligi'nde AC Milan'da oynarken sakatlanmış ve Brezilya'nın resmi maçlarında oynayamamıştı. 
     Leeds United Menajeri Peter Reid, Junior'un sol arka veya sol orta alanda oynayabilecek kaliteli bir oyuncu olduğunu söyledi. 
     İngiliz ekibi, ayrıca Olympique Marsilya'dan Cyril Chapuis'i sezon sonuna kadar kiraladı. 2 diğer O.Marsilya oyuncusu Salomon Olembe ve Lamine Sakho, bu yaz Leeds United'a kiralanmıştı. 
     
</TEXT>
</DOC>
