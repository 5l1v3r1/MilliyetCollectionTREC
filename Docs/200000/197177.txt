<DOC>
<DOCNO> 197177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/guncel/gun26.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözyaşlarıyla uğurlandı 
</HEADLINE>
<TEXT>

   PINAR AKTAŞ İstanbul 
   
   Yonca Bilgin 30 , Levent HSBC Genel Müdürlüğü'nün önündeki patlama sırasında binanın dördüncü katında, krediler bölümünde bulunuyordu. Üniversiteden mezun olduktan sonra bankacı olmayı kafasına koymuştu. 
   Annesinin kanser tedavisi için işine ara verdi. Bir yıl önce de annesini kaybedince işe geri dönme kararı aldı. Başvurduğu üç bankadan teklif geldi. O ise HSBC'de karar kıldı. HSBC'nin Krediler Bölümü'nde çalışmaya başladı. Olay günü ise binanın 4. katında bulunan ofisinde çalışıyordu. Odasından çıktığı sırada şiddetli bir patlama oldu. Bilgin, kafasına gelen bir cisim nedeniyle beyin kanaması geçirerek hayatını kaybetti. Bilgin için dün cenaze töreni düzenlendi. Kaan Bilgin, eşinin tabutunun başından bir an olsun ayrılmadı. Cenazeye HSBC Genel Müdürü Piraye Antika'nın yanı sıra, Bilgin'in çalışma arkadaşları da katıldı. Bilgin, Zincirlikuyu Mezarlığı'nda toprağa verildi. 
   
   
</TEXT>
</DOC>
