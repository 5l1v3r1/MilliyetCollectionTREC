<DOC>
<DOCNO> 173827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/ekonomi/eko05.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'a İsviçre'den ret 
</HEADLINE>
<TEXT>

   Motorola, İsviçre mahkemesinin, Uzanlar'ın dondurulan paralarını serbest bırakabilecek temyiz başvurularını reddettiğini açıkladı 
   
   ABD'li cep telefonu üreticisi Motorola, bir İsviçre mahkemesinin Uzan ailesinin dondurulmuş yüz milyonlarca dolarının serbest bırakılmasına yol açabilecek dört ayrı temyiz başvurusunu reddettiğini bildirdi. 
   İsviçre Federal Yüksek Mahkemesi'nce alınan karar, Motorola ve Nokia'nın Uzanlar'ın sahibi olduğu Telsim'e açtıkları davadan kaynaklanıyor. Motorola'nın önceki günkü açıklamasında, geçen perşembe alınan karar, geçen hafta bir ABD mahkemesinin Motorola'ya 4.2 milyar dolar ödemeye mahkum ettiği Uzanlar için ikinci bir darbe oldu. 
   Motorola Credit Corp'un Ocak 2002'de New York Federal Mahkemesi'nde açtıkları davada, Uzan ailesi sahtek rlık ve şirketlerden geri ödeme niyeti olmadan yaklaşık 3 milyar dolar borç almakla suçlanıyordu. Uzanlar ise ticari anlaşmazlık olarak tanımladığı sorunu, İsviçre tahkim mahkemesinde görüşülmesi gerektiğini savunuyor. 
   İsviçre Federal Yüksek Mahkemesi'nin bu kararı, İngiltere'de alınan ve Uzanlar'ın 800 milyon dolar tutarındaki aktiflerinin dondurulması yönünde ve tüm ülkelerde geçerli bir mahkeme kararını İsviçre'de de yürürlüğe koyuyor. 
   
   Petkim'de süre bugün doluyor    Petkim'in yüzde 88.86'sının özelleştirilmesi ihalesinde 605 milyon dolarla en yüksek teklifi veren Uzan Grubu'na ait Standart Kimya'nın bugün mesai bitimine kadar peşinat ve teminat mektubunu ya da ihale bedelini Özelleştirme İdaresi Başkanlığı'na ÖİB teslim etmesi gerekiyor. ÖİB, Adabank teminat mektubunu uygun görmemişti. Standart Kimya ise ÖİB'ye peşinatı 305 milyon dolara çıkaran ve vadeye bağlanacak miktar için de Adabank teminat mektupları ve hisse rehni öneren yeni bir teklif sunmuştu. 
   
   
</TEXT>
</DOC>
