<DOC>
<DOCNO> 178153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/yasam/yas03.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak köpeklerinin 'hayatını' kurtarıyor 
</HEADLINE>
<TEXT>

   Manken Aylin Arasıl, sokaklardan kurtarılan 11 köpeği, uçak paralarını cebinden ödeyip Hollanda'daki yeni yuvalarına götürdü 
      ABDULLAH MALKOÇ 
   
   Sahipsiz Hayvanları Koruma Derneği'nin SHKD aktif üyelerinden Aylin Arasıl, derneğin sokaklardan topladığı 11 sahipsiz köpekle dün Amsterdam'a uçtu. 
   Bu sokak köpeklerini, Hollanda'dan isteyen iki aileye teslim edeceğini söyleyen Arasıl, Türk insanının sokak hayvanlarına hiç değer vermediğini kaydetti. Türk insanının, her şeyde olduğu gibi köpeklere de marka gözüyle baktığını iddia eden ve "Köpek beğendiği cins değilse ona sahip çıkmıyor" diyen Arasıl, SKHD'nin sokak hayvanları için yaptığı çalışmaların da 'www.shkd.org' adlı internet sitesinden takip edilebileceğini söyledi. 
   Arasıl, bu siteye girenlerin sokaklardan toplanıp barınaklara alınan köpeklerden beğendiğine sahip olabildiğini kaydetti. 
   
   Pasaport da alınıyor 
   Ancak derneklerine bütün taleplerin yurtdışından geldiğini söyleyen Arasıl, Türkiye'den köpek isteyenlerin de bir hafta sonra hayvanı ya geri getirdiğini ya da boş bir araziye bıraktığını belirtti ve "Yabancı ailelerde böyle birşey yok. Gözü görmeyen veya üç ayaklı köpeği bile alanlar var" diye konuştu. 
   Daha önce Almanya'ya da köpek götürdüğünü ve tüm masrafları cebinden karşıladığını söyleyen Arasıl, sözlerini şöyle bitirdi 
   "Tarım ve Köyişleri Bakanlığı'ndan izin alıp, hayvanlara birer pasaport çıkartıyor ve yurtdışına götürüyoruz. Maddi açıdan biraz zor oluyor ama bana bu konuda en büyük desteği sevgilim Murat Cevahir veriyor. Derneğe birçok ünlü isim de destek oluyor ama bu insanlar 'reklam yapıyorlar' söylentileri çıkmasın diye isimlerini açıklamak istemiyor." 
   
   
</TEXT>
</DOC>
