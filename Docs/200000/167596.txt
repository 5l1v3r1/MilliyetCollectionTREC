<DOC>
<DOCNO> 167596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/yasam/ayas.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdenizli maçolar tarihe karışıyor 
</HEADLINE>
<TEXT>

İspanya'da yapılan araştırma, Akdeniz'in maço erkek tipinin soyunun tükenmekte olduğunu ortaya koydu. Eskiden sadece kendilerini düşünen erkekler artık 'birlikte karar veriyor' 
     DIŞ HABERLER SERVİSİ 

     İspanya'da cinsellik üzerine yapılan bir araştırma, Akdeniz'in maço erkeğinin soyunun tükenmekte olduğunu ortaya koydu. 
     İspanyol Seksoloji Dernekleri Federasyonu tarafından ülkede yapılan bu yöndeki en kapsamlı araştırmaya göre, daha önce kadının fikirlerini düşünmeden gelişigüzel seks yapmak isteyen İspanyol erkeklerinin yerini, 10'da 8'i nerede ve ne zaman ilişki kuracaklarına birlikte karar veren çiftler aldı. 
     
     Kadını düşünüyorlar 
     Araştırmada, İspanyolların yüzde 93'ünün ortalama 15 dakika boyunca ön sevişme yaptıkları ortaya çıkarken, yarısından fazlasının seks yaşamlarından tatmin olduğu, üçte birinin de fazlasıyla tatmin olduğu anlaşıldı. Federasyonun başkanı Francisco Cabello, "Bu, İspanyol maço erkeği neslinin sonuna yaklaşıldığı anlamına geliyor" açıklamasında bulundu. 
     
     Dengeli birliktelik 
     İspanya'da, diktatör Franco'nun ardından erkek egemen bir cinsellik h kim olmuştu. Bununla birlikte yeni araştırma, iki çizgi arasında denge noktasına yaklaşıldığını gösteriyor. Federasyonun araştırmasında ayrıca, İspanya'da çiftlerin yüzde 77'sinin, cinsel birleşmenin yerini ve zamanını birlikte tayin ettikleri yüzde 65'inin gece, yüzde 10'unun sabah, yüzde 5'inin gün ortasında, yüzde 16'sının ise öğleden sonra sevişmeyi tercih ettikleri ortaya çıktı. 
     
     

</TEXT>
</DOC>
