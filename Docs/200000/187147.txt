<DOC>
<DOCNO> 187147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/guncel/gun01.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek alır gibi ecstasy aldık .. 
</HEADLINE>
<TEXT>

   Kullanımı Türkiye'de yasak olan ecstasy, İstanbul'un tam da göbeğinde, tam 10 dakikada elimize geçti 
      ASLI ÖKTENER 

   
   Yer Dolapdere... "Ecstasy burada bolca satılır. Biraz dolaşın satıcılar zaten yanınıza gelecektir" ihbarı üzerine Bilgi Üniversitesi'nin tam karşısında Taksim'e giden ana cadde üzerinde arabadan indim. Saat 17.00 sıraları. Hava h l aydınlık. Kaldırımdan yürümeye başladım. Cadde boyunca ilerlerken, sokak arasındaki kaldırımda çocuklarıyla oturan kadınları gördüm. Duraksadığımda içlerinden biri "Bir şey mi arıyorsun güzelim " diye seslendi. Aradaki mesafe uzak, ses çıkaramadım, daha doğrusu tedirgin oldum. 
   Yolumuza tekrar devam ederken, 20 yaşlarındaki bir genç ile 12 yaşında olduğunu tahmin ettiğim çocuk, arkamdan ıslık çaldı. Durmamı istiyorlar. Hızla yanıma geldiler. Küçük olanı gömleğini hafiften yukarı kaldırarak cebindeki bıçağı gösterdi. Sinirli ve tedirgin davranışlar sergileyen diğer genç ise "Ne istiyorsun Ecs Papik Roche , gubar esrar " diyerek hemen söze girdi. 
   
   EROİNE KADAR YOLU VAR 
   Arabadan ineli henüz beş dakika bile olmamıştı. Gençleri eroine kadar götüren ve satışı yasak olan uyuşturucu hap neredeyse elimizdeydi. 
   Onların kısaltarak söylediği gibi "Ecs var mı " diye karşılık verdim. Olumlu yanıt alınca hemen fiyatını sordum. "15 milyon" dedi çocuk. "Pahalı değil mi " diye devam ettim. "Her yerde bu fiyat. Ama bu en iyisinden" diyerek elindeki hapı övdü. 
   Köşe başında durduk. Çocuk "İstiyor musunuz " diye ısrarcı. İstediğimizi söyleyince, "Yürüyün o zaman, burada duramayız. Gelin şöyle bir çay içelim" diyerek, bizi bir restorana sokup garsona çay söyledi. 
   Hemen konuya girdi "Parayı alayım." Önce hapı getirmesini istedik. Beklememi söyleyerek, yanımızdan uzaklaştı. Çocuk ise benimle kaldı. Sohbet ettik. Dolapdere'de oturuyormuş. Beş kardeşi var ve hiçbiri okula gitmiyormuş. Hapın dışında esrar da satıyorlarmış. 
   Yaklaşık beş dakika sonra genç, restorana geri döndü. "Getirdim. Parayı çocuğa verin" dedi. Elini masaya koydu. 15 milyon lirayı çocuğa verdim. O da hapı bize... 
   İşte kullanımı ülkemizde yasak olan ecstasy hapı İstanbul'da şehrin tam da göbeğinde, tam 10 dakikada elimize böyle geçti. 
   
   Emniyet'in arka sokağında da var    Şimdilerde tedavi görecek olan B.E. 19 ise bize uyuşturucu maddelerin özelliklerini anlattı "Ecstasy genelde Hollanda ve Bulgaristan'dan gelir. Hollanda'dan gelenler 12, Bulgaristan'dan gelenler ise 3 saat boyunca kafa yapar. Birçok çeşidi vardır. Ama en iyisi torbacılarda 70 milyon liraya satılan ve Roche olarak isimlendirilen damladır. İki damla kişiye yeter. Piyasada 12.5 gram esrar ise 60 milyon liradan satılır. Hapları İstiklal Caddesi'nin göbeğinde, Dolapdere'de, Beyoğlu Emniyet Müdürlüğü'nün arka sokağından bile alabilirsiniz." 
   
   
   
</TEXT>
</DOC>
