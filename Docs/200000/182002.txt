<DOC>
<DOCNO> 182002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/dunya/adun.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'a canlı kalkan 
</HEADLINE>
<TEXT>

   İsrail Güvenlik Kabinesi'nin sürgün kararının ardından Filistin liderinin Ramallah'taki kararg hını kuşatan binlerce kişi Arafat'ın yanından ayrılmadı 
      DIŞ HABERLER SERVİSİ 

   
   İsrail Güvenlik Kabinesi'nin, önceki akşam Filistin lideri Yaser Arafat'ı sürgüne gönderme kararının ardından, binlerce Filistinli Arafat'ın Ramallah'taki kararg hının çevresinde toplandı. Liderlerini sürgünden korumak için geceyi kararg hın önünde geçiren Filistinliler, dün de Arafat'ın yanı başından ayrılmadı. 
   Dün cuma namazının ardından Filistin liderinin kararg hı önündeki kalabalık büyürken, Filistinliler Doğu Kudüs'te Ağlama Duvarı'nda dua eden Yahudilere taş attı. Bunun üzerine El Aksa Camii çevresindeki alana giren İsrail polisi, Filistinli göstericilere karşı göz yaşartıcı gaz kullandı. Batı Şeria'nın Nablus kentinde Filistinliler ile İsrail askerleri arasında çatışmalar meydana geldi, Cenin'de ise, El Aksa Şehitleri Tugayı militanları sokaklara inerek El Fetih örgütü bürolarını karakollara dönüştürdü. Güney Lübnan'da bulunan Ayn El Hilve Filistin mülteci kampında da 30 bin kişinin katıldığı "Arafat'a destek" gösterisinde el bombası patladı, 8 Filistinli yaralandı. 
   
   'Cesedimizi çiğnemeleri gerek' 
   "Yaser Arafat'a bağlı El Fetih Örgütü, Filistin halkını, liderlerini kararg h önünde korumaya çağırdı. El Fetih'in üst düzey yetkililerinden Ahmed Gneym, Filistin halkına, "Sabah akşam Arafat'ın kararg hında nöbet tutalım" çağrısı yaptı. Önceki gece Arafat'ın kararg hı önünde uyuyan Filistinlilerden biri, "İsrail'in onu alması için hepimizi öldürmesi gerek, ancak cesedimizi çiğneyerek Ebu Ammar'ı buradan götürebilirler" diyerek, Arafat'ın "canlı kalkanı" olmaya gönüllü olduklarını belirtti. 
   
   'İsrail'in her yerini vururuz' 
   Arafat'ın El Fetih Örgütü'ne bağlı El Aksa Şehitleri Tugayı ise, Arafat'ın sürgüne gitmesi halinde İsrail'i vurma tehdidinde bulundu. Örgütten yapılan yazılı açıklamada, "Yüksek sesle duyuruyoruz ki, bu karar uygulamaya koyulursa İsrail'de, istisnasız, her yeri vururuz. O zaman kırmızı hat falan olmaz, büyük küçük ayrımı yapmayız. Suçlu Ariel Şaron'a diyoruz ki Halkın bunu pahalı öder çünkü bir intihar komandosu dalgası İsrail'de canlı her şeyi havaya uçurur. Arafat'a ve yardımcılarına dokunulursa Filistinlilerin durdurulamaz öfke volkanı patlar" denildi. 
   
   Sürgüne tüm dünya karşı    İsrail'in Filistin lideri Yaser Arafat'ı sürgüne gönderme yönündeki prensip kararını, ABD desteklemezken, tüm dünyadan İsrail hükümetine sert tepkiler yağdı. 
   Dışişleri Bakanı Abdullah Gül Bu çok kaygı verici, barışı kökten zedeleyecek bir karar... Yaser Arafat, Filistin halkının temsilcisidir ve seçilmiş bir kişidir... Bölgede daha fazla kaosa yol açmamak için çok dikkatli hareket edilmesi gerek. Türkiye, bölgede huzurun sağlanması için elinden geleni yapacak. BM Genel Sekreteri Kofi Annan Arafat'ı sürgüne gönderme kararı akılsızca. Umarım İsrail bu kararı uygulamaz. Avrupa Birliği Komisyonu Filistin lideri Yaser Arafat'ın sürgüne gönderilmesi korkunç bir hata olur. Bunun bölgede yaratacağı sonuçlar da korkunç olur. Arafat, Filistin Yönetimi'nin seçilmiş başkanıdır. Arap Birliği Filistin lideri Arafat'ın sürgüne gönderilmesinin sonuçları yıkıcı olur. Fransa Dışişleri Bakanı Dominique de Villepin İsrail güvenlik kabinesinin prensip kararı, büyük hata. İsrail hükümeti, kararının uluslararası etkilerini ölçmeli. Rusya Karar ciddi bir hata. Sürgün, bölgede kontrol edilemez gelişmelere yol açar. Ürdün Arafat'ın sürgün edilmesi bölgeyi belirsiz bir geleceğin eşiğine atar. Japonya Bu girişim Ortadoğu'da gerginliği artırır, Filistinlilerin İsrail'e nefretini körüklemekten başka şeye yaramaz. 
   
   Önünde üç seçenek var    İsrail hükümetinin hem Filistinlilerden, hem de uluslararası toplumdan büyük tepki alan kararı, Filistin lideri Arafat'a üç seçenek tanıyor. 
   SÜRGÜN "Hiç bir yere gitmem" diyen Filistin liderinin, sürgüne zorla da gönderilebileceği konuşuluyor. İsrail medyasında çıkan haberlere göre, İsrail ordusu içinde kurulan özel bir komando birliği, Arafat'ı kararg hından çıkarıp bir helikoptere koyarak Kuzey Afrika'ya götürmek için, Ramallah'ta 21 aydır kuşatma altında bulunan kararg h çevresinde tatbikatlar yaptı. 
   ÖLÜM "20 yıl önce Arafat'ı öldürmememiz hataydı" diyen Ariel Şaron'un başbakanı olduğu İsrail hükümeti için, Filistin liderinin yaşamına son vermek de seçeneklerden biri. Önceki gün Jerusalem Post gazetesinin ortaya attığı "Arafat'ı öldürme" fikri, İsrail halkından da şaşırtıcı destek gördü. İsrail'de Dahlan Enstitüsü tarafından önceki gün düzenlenen araştırmaya katılan İsraillilerin yüzde 37'si, Arafat'ın öldürülmesinden yana olduğunu söyledi. 
   HAPİS Arafat'ı etkisiz hale getirmek için çabalayan İsrail hükümetinin, Filistin liderinin sürgüne gitmemek için sonuna kadar direnmesi halinde, Arafat'ı hapse de atabileceği belirtiliyor. 
   
   
</TEXT>
</DOC>
