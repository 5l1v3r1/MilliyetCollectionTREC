<DOC>
<DOCNO> 176905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/yasam/yas11.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vurun beni' dedi, vurdular 
</HEADLINE>
<TEXT>

      DIŞ HABERLER SERVİSİ 
   
   ABD'nin Georgia eyaletinde, banka soyup çaldığı bir otomobille kaçmaya çalışan bir soyguncu, saklandığı boş binaya düzenlenen operasyonda polis tarafından öldürüldü. 29 yaşındaki soyguncu James T. Williams, önceki gün Conyers'de bir bankayı soydu, ardından bir otomobil çalarak kaçtı. Her iki olayda da ölen ya da yaralanan olmazken, polis otomobili takibe aldı. Bunu fark eden genç soyguncu, boş bir binaya saklandı. Evi kuşatan polise meydan okuyan soyguncu, birkaç kez camda belirerek göğsüne vurdu ve "Beni vurun" diyerek polise seslendi. Bir saat süren kuşatma sonunda soyguncu Williams'ın polise ateş açmasıyla çıkan çatışmada, genç soyguncu vurularak öldü. 
   
   
</TEXT>
</DOC>
