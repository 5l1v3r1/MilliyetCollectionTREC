<DOC>
<DOCNO> 167184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/siyaset/siy02.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'a Gül çözümü 
</HEADLINE>
<TEXT>

     NEVSAL ELEVLİ Londra 

     Dışişleri Bakanı Abdullah Gül, dün Londra'da İngiltere Dışişleri Bakanı Jack Straw ile bir saati aşkın çalışma kahvaltısında bir araya geldi üstte . Kahvaltı sonrasında ortak basın toplantısı düzenleyen Gül, Kıbrıs'la ilgili bir soru üzerine "Biz, Kıbrıs'ta çözümsüzlüğün çözüm olmadığını savunduk. Önemli olan kalıcı ve tarafları tatmin eden bir çözümün bulunmasıdır" dedi. Gül'le Türkiye'nin AB'yle ilgili attığı olumlu adımları konuştuklarını belirten Straw, Kıbrıs'taki gelişmelerden dolayı iyimserlik içinde bulunduklarını, adanın iki tarafında da yapıcı yaklaşım gördüklerini söyledi. Straw'la öğleden sonra tekrar buluşan Gül, görüşmede Irak'ın yeniden yapılanmasını masaya yatırdı. Gül, Straw'la görüşmesinin ardından bir araya geldiği İngiltere'nin Uluslararası Kalkınma Bakanı Baronas Amos'la da Irak'ın yeniden inşası konusunda ortak projeleri ele aldı. 
     

</TEXT>
</DOC>
