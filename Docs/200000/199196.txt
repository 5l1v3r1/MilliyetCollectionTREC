<DOC>
<DOCNO> 199196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/yazar/akyol.html </URL>
<DATE> 2003/12/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Terörü ezmek... 
</HEADLINE>
<TEXT>

   
   ANKARA Suriye'nin tutumundan memnun mu 22 terör zanlısını iade ettiğine göre öyle ama... 
   Dün görüştüğüm bir üst düzey yetkili şunları söyledi 
   - Biz Suriye'ye kaçtığını tespit ettiğimiz elebaşı durumundaki 6 teröristi istedik. Suriye ise, yanlarına 20 kişiyi de katarak sadece Hilmi Tuğluoğlu ile karısını iade etti karısıyla kaçtığını biz de biliyorduk. 
   Güvenlik makamları elbette bu 20 kişiyi de soruşturuyor, ama Ankara asıl "beş firari terörist"in peşinde... 
   Kaynağım devam ediyor 
   - Terörün uluslararası ilişkilerini önemli ölçüde tespit ettik ama Suriye'den hala alamadığımız 5 kişi, esas dış irtibatları sağlayanlar. Bunları mutlaka ele geçirmemiz lazım. Belki Suriye'den başka yere, mesela Irak'a kaçmış olabilirler. 
   En kritik isim de "terörün kara kutusu" Azat Ekinci... 
   
   ELE geçirilen bilgiler "Vahabi, Selefi" türü din bağnazlığını, El Kaide türü eylem anlayışını ortaya çıkarıyor. Coğrafi adres ise, Pakistan'daki Vahabi medreseleriyle, Taliban himayesinde El Kaide kampları... 
   İran'ın rolü bu olayda 'eğitim' değil, 'geçiş ülkesi' olmak... 
   - Daha önce Türkiye'de terör eylemleri yapmış dinci örgütlerin hiçbirinin tipine uymuyor bunlar. Birkaçının geçmişte Hizbullah'la ilgileri olmuş. Asıl adres El Kaide gözüküyor. 
   Ve kesin açıklama 
   - İçlerinde 'Eve Dönüş Yasası'ndan yararlanmış tek kişi yok... 
   Peki dini inançları nasıl 
   - Suudi rejimini bile sapık buluyorlar çocuklarını okula göndermeyenler var Yazılı dokümanları, seminer notları falan yok, her şeyi günah sayıyorlar. O bakımdan Vahabi ve Selefilere çok benziyorlar, beyinleri öyle yıkanmış. 
   Osmanlı zamanında "Kadızadeliler" denilen 'Selefiler' minareleri bile "bi'dat" sayıyorlardı Çok kavga çıkarmışlar, Sadrazam Köprülü Mehmet Paşa haklarından gelmişti. 
   
   TERÖRİSTLER yüzlerce insanın kanına giren bombalar patlayınca "düğün yapıldı" diye sevinç çığlıkları atmışlar Eylem kararını "nişanlanmak" diye kodlamışlar, ölüm eylemine ise "düğün" diyorlarmış. 
   Verilen emir şöyle 
   - Tekbir getir, pimi çek O kadar... 
   Ortada yobazlığı aşan bir maraz var Erich Fromm'un "ölüseverlik" nekrofili dediği mar z ruh hali "Obsesif" bir ölüm ve öldürme duygusu Canavarlık... 
   İstanbul polisini kutluyorum. Ya bir de olay uzun süreli bir "faili meçhul"e kalsaydı 
   Şimdi 'irtibatlarıyla' tespit edildiler. Polis ve istihbarat elbette tam alarm durumunda ama "uzun süre benzer bir eylem yapamayacakları" tahmin ediliyor 
   - Feridun Uğurlu onlar için önemliydi eylemi yapacak militandan çok, planlayıp yönetecek düzeyde biriydi. İngiltere Başkonsolosluğu'na intihar saldırısını bizzat kendisinin yapması, kısa sürede militan bulmalarının zorluğundan olabilir. 
   Önlemek mümkün müydü Cevabı zor... Ama olayın üzerine gitme konusunda hükümet de, polis de, Jandarma ve MİT de başarılıdır. 
   Terör gaflete gelmez, görüldüğü yerde ezilmelidir. 
   
      
   
   
</TEXT>
</DOC>
