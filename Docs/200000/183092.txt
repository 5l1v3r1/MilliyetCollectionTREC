<DOC>
<DOCNO> 183092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/yazar/pulur.html </URL>
<DATE> 2003/09/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Müdürün canına okunacak, rektör selam duracak... 
</HEADLINE>
<TEXT>

   
   "BEN o müdürün canına okurum " x 
   Bunu söyleyen Milli Eğitim Bakanı Hüseyin Çelik... 
   Müdürün canına okuyacakmış... 
   Niye 
   Yoksul bir anneden, kızını okula kayıt için para istemiş, kadının parası olmayınca, "O halde gel, çalış, okulu temizle " demiş... 
   Kadının okulu temizlediğini öğrenen Bakan ateş püskürüyor 
   "Ben, o müdürün canına okurum " 
   
   SAYIN Bakan, galiba Amerika'yı yeniden keşfediyor, ilk defa böyle bir şeyle karşılaşıyor, o yoksul kadın, gündeliğe gidip, borç, harç 100 milyon bulup, okula yardım etseydi, Sayın Bakan yine o müdürün canına okuyacak mıydı 
   Eğer, okuyacak olsaydı, Türkiye'de özellikle büyük kentlerde canına okunmayacak müdür kalmazdı. 
   
   SANKİ Bakan, bütçede milli eğitime ayrılan parayı bilmiyor. 
   Sanki Sayın Bakan, okulların boyasını, badanasını kimin yaptırdığını, camları kimin taktırdığını, hademelerin aylıklarını kimlerin ödediğini, odun, kömür, doğalgaz paralarının kimlerin karşıladığını bilmiyor. 
   Hiç bilmez olur mu 
   Lakin Antalya'daki olay, tam medyatik, kadın, yanında çocuğu okulu temizlerken çekilen görüntüler, iyi bir fırsat 
   "Ben o müdürün canına okurum " 
   
   KİMİN canına okuyorsunuz Sayın Bakan, nasıl okuyorsunuz Neden okuyorsunuz 
   Çıkardığınız kanunlar Çankaya'dan geri dönüyor, aldığınız kararlar Danıştay'da durduruluyor, siz hala, bir ilkokul müdürünü canına okumakla tehdit ediyorsunuz 
   Giderek Osmanlı Maarif Nazırı'na taş çıkartacaksınız, o da "Şu mektepler olmasa, maarifi ne güzel idare ederim " demiş ve tarihe geçmişti. 
   Sizin de tarihte, benzer bir yeri alacağınızdan hiç kuşkumuz yok 
   
   HEM size ne okullardan, öğretmenlerden, öğrencilerden... 
   Siz, şu YÖK yasasını değiştirip, üniversite rektörlerini, bir gecede kapı önüne koyun, kapıları da "türban"a açın... 
   Sizin şimdi bulunduğunuz partidekilerin çoğunun, hocası, genel başkanı, Erbakan da bir ara şöyle buyurmuştu 
   "Rektörler size selam duracak " 
   Rektörlerin selam duracakları "türbanlı kızlar"dı. 
   Bu selam durduruş, Erbakan Hoca'ya nasip olmadı, belki size nasip olur 
   
   x Sabah, 15 Eylül 2003 
   
      
   
</TEXT>
</DOC>
