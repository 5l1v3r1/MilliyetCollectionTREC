<DOC>
<DOCNO> 177645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yazar/uras.html </URL>
<DATE> 2003/08/23/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Özel üniversitede eğitim 100 bin dolar 
</HEADLINE>
<TEXT>

   
   Adı çok duyulan özel üniversitelerimizde bir öğrencinin diploma almasının faturası 100 bin dolara ulaştı. 
   Adı çok duyulan özel üniversitelerimiz, İngilizce ağırlıklı eğitim programları yürütüyor. Bu nedenle 4 yıllık üniversite lisans eğitimi öncesi 1 yıllık dil eğitimi programı uygulanıyor. Böylece eğitim süresi 5 yıla çıkıyor. Adı çok duyulan üniversitelerimizin kampüsleri öğretim tesisleri genelde yerleşim bölgelerine uzak. Bu nedenle öğrenciler kampüste yatıp kalkmak, yemek içmek zorunda. 
   Bir yıllık eğitim ücreti ile yurt ve yemek parası olarak üniversite veznesine öğrenci başına 14 bin dolar dolayında para yatırılıyor. Ders kitabı ve yaşam gideri olarak da ayda 500 dolar gerekiyor. Bunun anlamı bir öğrencinin 5 yıllık lisan eğitimini tamamlamasına kadar ödenecek toplam 100 bin dolarlık fatura demektir. 
   Adı çok duyulan üniversitelerimiz kampüslerine büyük yatırım yaptı. Bu kampüsler şimdilerde 5 yıldızlı tatil köyü gibi. Alışveriş merkezlerinden kafeteryalarına, spor ve sağlık merkezlerinden kulüplerine kadar her şeyleri var. 
   Burada bir konuya açıklık getirmek gerekir. Öğrenciler büyük fatura ödüyor da, adı çok duyulan vakıf üniversiteleri acaba çok mu kazanıyor Hayır. Çünkü bu üniversitelerin kampüs yatırımlarının, öğretim üyeleri maaşlarının öğrenciden toplanan paralarla karşılanması imkansız. Bu üniversitelerin öğrenci sayıları yetersiz. Az sayıda öğrenci genel giderleri karşılamıyor. 
   İyi de 5 yıl için 100 bin dolar ödeyen öğrencilerin acaba devlet üniversitelerinde parasız okuyan veya yurtdışında yılda 35 bin dolar fatura ödeyerek okuyan öğrencilerden farkı ne Acaba daha iyi mi yetişiyorlar Acaba daha kolay mı iş buluyorlar Acaba buldukları işlerde daha çok ücret mi alıyorlar Hayatta daha başarılı mı oluyorlar 
   Adı çok duyulan özel üniversitelerimizin yetkililerini arayarak mezunlarının ne yaptıklarını sordum. Anlaşıldığı kadarı ile bu üniversitelerin lisans programlarını tamamlayanların çoğunun hedefi yurtdışında lisansüstü mastır ve doktora programlarına devam etmek. Diğer öğrenciler yurtiçindeki öncelikle yabancı sermayeli kuruluşlarda iş arıyor. Yurtiçinde iş bulanların ücretlerini soruşturdum. Ekonomik kriz sonrası ücretler düşmüş. Adı çok duyulan özel üniversitelerimizden yeni mezun olanlar ayda bin dolar dolayında net ücret ile ancak iş bulabiliyormuş... 
   
   3 vakıf üniversitesi Bilgi Sabancı Koç Kuruluş yılı 1996 1996 1993 Fakülte sayısı 4 3 4 Akademik personel 561 156 247 Öğrenci sayısı 7.687 1.370 2.056 Yıllık ücret 11.900.000.000 TL 10.500 11.500 Mezun sayısı lisans 561 48 222 Alınacak öğrenci lisans 1.970 550 650 
      
   
</TEXT>
</DOC>
