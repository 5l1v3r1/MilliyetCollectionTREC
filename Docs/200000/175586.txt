<DOC>
<DOCNO> 175586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/guncel/gun04.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ozel yeteneklilere fırsat 
</HEADLINE>
<TEXT>

   ÖSS'de 160 ve üzerinde puan alıp istediği bölüme giremeyenler için, özel yetenek sınavıyla öğrenci alacak üniversitelerin kayıt şartları ve sınav takvimi belirlendi 
   BURCUM DEVREZ İstanbul 

   
   ÖSS maratonunun ardından, istediği bölüme girebilmek için yeterli puanı alamayan öğrencilerin bir şansı daha var. Üniversitelerin bazı bölümleri, ÖSS puanıyla öğrenci aldıkları gibi aynı bölüme özel yetenek sınavıyla da girmek mümkün. Ancak bu sınava girebilmek için de ÖSS'de 160 ve üzerinde puan almak gerekiyor. 
   Özel yetenek sınavıyla öğrenci alacak üniversitelerin kayıtları ve programları şöyle 
   
   İşte sınav takvimi 
   Bahçeşehir Üniversitesi İçmimarlık ve görsel sanatlar bölümleri için yetenek sınavı yapılacak. Sınavlar 9 Eylül'de başlayıp 11 Eylül'de bitecek. Bilgi Üniversitesi Sahne ve gösteri sanatları yönetimi programı görsel iletişim tasarımı, fotoğraf ve video ile müzik derslerinden yetenek sınavı yapılacak. Sınavlar 27 Ağustos ile 9 Eylül günleri arasında. Yıldız Teknik Üniversitesi Bileşik sanatlar, sanat yönetimi, fotoğraf ve video, iletişim, modern dans, müzik toplulukları ve duygusal tasarım bölümlerine öğrenci alınacak. Sınavlar 25 Ağustos'ta başlayıp 3 Eylül'de sona erecek. Ankara Üniversitesi Üniversite adayları üniversite bünyesindeki Devlet Konservatuarı'nın sadece koro bölümünü tercih edebilecekler. Ayrıca öğrencilerde 185 ve üzeri puan alma şartı aracak. Sınavlar 1 - 7 Eylül günleri arasında yapılacak. Kültür Üniversitesi İletişim Tasarımı Bölümü, sanat yönetimi, iç mimarlık ve çevre tasarımı bölümleri özel yetenekle öğrenci alacak. Sınavlar 23 - 28 Ağustos günleri arasında... Yeditepe Üniversitesi Peyzaj mimarlığı hariç Güzel Sanatlar Fakültesi ile Görsel İletişim ve Tasarım Bölümü yetenek sınavıyla öğrenci alacak. Sınavlar 19 - 20 Ağustos'ta. 
   
   
</TEXT>
</DOC>
