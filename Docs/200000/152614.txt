<DOC>
<DOCNO> 152614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo29.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Diyarbakırspor'u puansız gönderdi 3-1 
</HEADLINE>
<TEXT>

     Birinci Süper Ligi'nde Ankaragücü, kendi evinde Diyarbakırspor'u 3-1 yendi. 
     Karşılaşmanın ilk yarısına tempolu başlayan ve oyunu rakip alana yığan Ankaragücü, serbest vuruştan Yılmaz vasıtasıyla aradığı golü buldu. Başkent ekibinin golünden sonra savunma ağırlık oyununu bırakan ve rakip alanda çoğalmaya başlayan Diyarbakırspor, bunun karşlığını devrenin sonlarına doğru bulduğu golle aldı. 
     3. dakikada Diyarbakırspor ceza alanı çizgisi üzerinden Simao'nun sert şutunda top üst direkten döndü. 
     14. dakikada Yılmaz'ın uzun mesafeli şutunda yerden köşeye giden topu kaleci Şenol yatarak kornere çeldi. 
     18. dakikada Ankaragücü'nün kazandığı faul atışını Yılmaz kullandı. Kaleye sağ pozisyonda Yılmaz'ın sert vuruşunda defansa çarpan top Şenol'u yanıltarak, Diyarbakırspor filelerine gitti 1-0 
     23. dakikada Ankaragücü'nün kullandığı korner atışında kale alanı içinde uygun pozisyonda Hüseyin topa çok kötü vurunca başkent ekibi mutlak bir golden oldu. 
     37. dakikada gelişen Diyarbakırpor atağında sağ taraftan Murat'ın ceza alına kaldırdığı topu Celalettin kafayla Ankaragücü filelerine gönderdi ve eşitliği sağladı 1-1 
     Karşılamanın ilk yarısı 1-1 eşitlik sona erdi. 
     
     İKİNCİ YARI 

     Karşılaşmanın ikinci yarısında rakip yarı alandaki etkili futbolunu arttıran başkent ekibi, özellikle kanatlardan geliştirdiği ataklarla Diyarbakırspor kalesinde tehlikeler yarattı. Sarı-lacivertliler bu organizasyonlardan bulduğu iki golle de sahadan 3-1'lik galibiyetle ayrılmayı bildi. 
     59. dakikada Ankaragücü'nde Hüseyin'in yerine Ümit Ozan xx oyuna girdi. 
     62. dakikada Murat'ın sağ taraftan kullandığı köşe atışında arka direkte Ergin topa kafayla vurdu. Kaleci Zafer çizgi üstünde meşin yuvarlağı iki hamlede engelledi. 
     65. dakikada Hakan Keleş'in sol taraftan yaptığı ortada ceza alanı içinde Özgür'den önce kaleci Şenol topa müdahale ederek tehlikeyi önledi. 
     68. dakikada Diyarbakırspor'da Celalettin'in yerine Da Silva x oyuna girdi. 
     72. dakikada Simao'nun pasında ceza alanı girişinde topla buluşan Augustine şık bir vuruşla topu kaleci Şenol'un solundan ağlarla buluşturdu 2-1 
     75. dakikada Diyarbakırspor'da Ömer sarı kart gördü. 
     79. dakikada Ümit Ozan'ın pasında soldan Diyarbakırspor ceza alanına giren Adem Dursun, düzgün bir vuruşla topu kaleci Şenol'un yanından 3. kez filelere gönderdi 3-1 
     Gol sonrasında Diyarbakırspor'da Evren yerini Abdullah'a bıraktı. 
     85. dakikada Diyarbakırspor'da Alper'in yerini Serdar'a , 87. dakikada Ankaragücü'nde Hakan Keleş yerini Levent'e bıraktı. 
     89. dakikada Ankaragücü'nde Yılmaz çıktı, yerine Faruk'a oyuna dahil oldu. 
     Karşılaşma başkent ekibinin 3-1 üstünlüğüyle sona erdi. 
     

Stat 19 Mayıs Hakemler Kuddusi Müftüoğlu xx, Baki Tuncay Akkın xx, Serkan Gençerler xx Ankaragücü Zafer xx, Hakan Kutlu xx, Gökmen xx, Burak xx, Hakan Keleş xx, Özgür xx, Yılmaz xx, Simao xx, Adem Dursun xx, Augustine xx, Hüseyin x Diyarbakırspor Şenol xx, Ömer xx, Burhan xx, Ramazan xx, Hasan xx, Deniz xx, Ergin xx, Evren xx, Celalettin xx, Alper xx, Murat xx Goller Dk. 18 Yılmaz, Dk. 37 Celalettin, Dk. 72 Augustine, Dk. 79 Adem Dursun Sarı Kartlar Dk. 12 Hakan Kutlu Ankaragücü , Dk. 23 Şenol, Dk. 30 Ergin Diyarbakırspor      





</TEXT>
</DOC>
