<DOC>
<DOCNO> 189573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sontur26.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün konvoyunda kaza 3 ölü, 5 yaralı... 
</HEADLINE>
<TEXT>

     Adapazarı'nda, düğün konvoyunda meydana gelen trafik kazasında gelin ve damadın da aralarında bulunduğu 3 kişi hayatını kaybetti, 5 kişi yaralandı. 
     D-100 Karayolu'nun Pekşenler mevkiinde meydana gelen kazada, İstanbul'dan Ankara yönüne giden Giresun Başaran firmasına ait Yaşar Kulu'nun 43 idaresindeki 34 Z 9467 plakalı yolcu otobüsü, karşı yönden gelen Muhammet Özdemir'in 43 kullandığı 54 EC 781 plakalı otomobille çarpıştı. Bu arada, Mehmet Özdemir'in 42 kullandığı 54 NA 784 plakalı otomobil de kazaya karışan otomobile arkadan çarptı. 
     Kazada, Muhammet Özdemir Adapazarı Devlet Hastanesi'nde, beraberindeki gelin Ayşegül Oğuz 26 Sakarya SSK Hastanesi'nde, damat Yusuf Oğuz 27 olay yerinde hayatını kaybetti. 
     Yaralanan, Mehmet, Ahmet 16 , Hatice 17 , Zeynep Özdemir 23 ile Yunus Oğuz 26 Sakarya SSK Hastanesi ve Adapazarı Devlet Hastanesi'nde tedavi altına alındı. 
     Bu arada, gelin ile damadın içinde bulunduğu otomobilin, Düzce'den Kocaeli'nin Gölcük İlçesi'ne gittiği öğrenildi. 
     
</TEXT>
</DOC>
