<DOC>
<DOCNO> 183918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/soneko27.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Moodys, görünüm değişikliği için 6. gözden geçirmeyi bekliyor 
</HEADLINE>
<TEXT>

     Önde gelen kredi derecelendirme kuruluşlarından Moodys'in Türkiye Analisti Kristin Lindow, Türkiye'nin kredi görünümünde herhangi bir değişiklik için, gözden geçirmeyi dikkate alacaklarını bildirdi. 
     Lindow, CNBC-E televizyonunda katıldığı programda, Türkiye'nin kredi notuna ilişkin soruları yanıtladı. 
     Türkiye'nin görünümünün halen negatif olduğunu hatırlatan Lindow, bunun hangi koşullarda revize edilebileceğine ilişkin soruya karşılık, ''pek çok yapılacak yapısal reformlar var. Bunlar dikkate alınacak, bunların tamamlanmasını gerekiyor. Bu çerçevede Avrupa Birliği süreci çok önemli olacak. AB çok daha önemli olacak Türk ekonomisi için, IMF programı tamamlandıktan sonra'' yanıtını verdi. 
     Lindow, ABD'nin Türkiye'ye vereceği ''8.5 milyar dolarlık kredi gelmezse ne olur'' şeklindeki soru üzerine de, şöyle konuştu 
     ''8.5 milyar dolarlık kredinin, kritik önemi olduğunu düşünmüyorum. Kredi notu üzerinden kritik öneme sahip bir para değil. Bu arada bir kaç milyar dolarlık Eurobont ihracı yapıldı. Bu da faizleri olumlu etkiledi. Bu para gelmezse bile, Türkiye dış finansman açısından üzerine düşeni yapacaktır. Ayrıca bu para gelecektir diye düşünüyorum. Bu para birkaç gün içinde gelebilir, tabii gelmeyebilir de.'' 
     
</TEXT>
</DOC>
