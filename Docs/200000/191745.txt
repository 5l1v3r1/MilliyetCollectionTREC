<DOC>
<DOCNO> 191745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/yasam/yas01.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
5 trilyonu yar etmedi 
</HEADLINE>
<TEXT>

   Nuran Didiner, babasından üvey annesine kalan 5 trilyonun dörtte üçünü almakla kalmadı, 100 milyar da borçlu çıkardı 
      NAİL KAHRAMAN Bursa DHA 
   
   Bursa'da iki yıl önce ölen işadamı Nurettin Saygıner 74 , vasiyetinde ilk eşinden dünyaya gelen kızı Nuran Didiner'i 30 suçlayarak, 3 trilyon liralık hisse senedi ve 2 trilyon liralık gayrimenkullerinden oluşan servetinin tümünü 1.5 yıllık eşi Mefaret Saygıner'e 50 bıraktı. 
   Ancak babasının ölümünün şüpheli olduğunu öne süren Nuran Didiner'in suç duyurusu üzerine Saygıner'in mezarı açıldı. Yapılan otopside, Saygıner'in kalp krizi sonucu vefat ettiği belirlense de, Didiner, babasının ölümünden 6 ay önce de intihara teşebbüs ettiğini iddia ederek, vasiyetin iptalini istedi. 
   
   Eşyaları haczedildi 
   Mahkeme de Didiner'i haklı bularak mirasın dörtte üçünü almasına karar verdi. Ancak Didiner bununla yetinmedi. Bu kez de, kendisine düşen hisse senetlerinin değer kaybını gerekçe gösteren Didiner, üvey annesinden 100 milyar lira da tazminat istedi. 
   
   İcraya başvurdu 
   Didiner, Bursa 3. Asliye Hukuk Mahkemesi'nin 100 milyar lira tazminat ödemeye mahk m ettiği Saygıner'den alacağını tahsil edemeyince, icra yoluna başvurdu. İcra memurları da önceki gün Saygıner'in evine giderek beyaz eşya ve mobilyaları haczetti. 
   
   
</TEXT>
</DOC>
