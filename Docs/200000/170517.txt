<DOC>
<DOCNO> 170517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yasam/yas05.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Top uğruna boğuldular 
</HEADLINE>
<TEXT>

Alibeyköy'de piknik yapan üç kardeş, Baraj Gölü'ne düşen toplarını almak için suya atladı. İki kız kardeş boğulurken, minik Barış, son anda kurtarıldı... 
     BERİL ÖZCAN İstanbul 

     Alibeyköy'de baraj gölüne düşürdükleri topun peşinden giden 11 ve 13 yaşlarındaki iki kız kardeş boğularak öldü. 
     Ümit ve Naciye Yıldız çifti, çocukları Zeynep 13 , Deniz 11 ve Barış'ı 5 da yanlarına alarak piknik yapmak için Alibeyköy Baraj Gölü'nün kıyısına gittiler. 
     
     Cesetler morgta 
     Anne ve babanın yemek hazırlıkları yaptığı sırada üç kardeş baraj kenarında topla oynamaya başladı. Top baraja düşünce iki kız kardeş suya atladı. Kızlar bir süre sonra ortadan kayboldu. Minik Barış'ı ise babası son anda kurtardı. Anne ve babanın yanı sıra çevredeki vatandaşlar da iki kızı uzun süre aradı. Zeynep ve Deniz'in cesedi bir süre sonra bulunarak Adli Tıp Kurumu Morgu'na kaldırıldı. 
     Olaydan sonra Yıldız çifti gözyaşlarına boğulurken, çevre sakinleri ise barajda her gün boğulmalar yaşandığına dikkat çekerek, yetkilileri göreve çağırdı. 
     

</TEXT>
</DOC>
