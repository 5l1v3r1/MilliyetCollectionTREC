<DOC>
<DOCNO> 154704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/guncel/gun05.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm okullar incelenecek 
</HEADLINE>
<TEXT>

Bingöl depreminde onlarca öğrencinin hayatını kaybetmesinden "acı ders" alan Milli Eğitim Bakanlığı, Türkiye genelinde tüm okul binalarının kontrol edilip güçlendirilmesi emrini verdi 
     BAHAR ATAKAN Ankara 

     Bingöl'deki depremde Çeltiksuyu Yatılı İlköğretim Bölge Okulu'nun yıkılarak onlarca öğrenciye mezar olmasından "acı ders" alan Milli Eğitim Bakanlığı, tüm yurttaki okulların incelenmesi amacıyla çalışma başlattı. Bakan Hüseyin Çelik, eğitim kurumlarının kullanımındaki tüm binaların inceletilmesi ve güçlendirilmesi emri verdi. 
     Çelik, "depremle ilgili tedbirler" genelgesinde riskli bölgede bulunan Türkiye'de meydana gelebilecek jeolojik oluşumların devam edeceğine dikkat çekti. Can ve mal kaybına neden olabilecek depremlere karşı hazırlıklı olunması gerektiğini kaydeden Çelik, şunları kaydetti 
     "Doğal afetlere hazırlık çalışmaları kapsamında kamu binaları, özellikle okul yapıları daha da önem taşımakta ve depremde bu binaların ayakta kalması, deprem sonrası gerekli ihtiyaçlarda kullanılması nedeniyle birinci öncelikli olarak değerlendirilmesi, bu amaçla yurt genelindeki eğitim kurumlarımızın kullanımındaki tüm binaların incelettirilerek, gerekenlerin takviye edilerek güçlendirilmesi gerekmektedir." 
     
     OKULLAR ETÜT EDİLECEKGenelgeye göre, 81 ilde 1998 yılı deprem yönetmeliğine uygun olarak yapılmayan binalarda çalışmalar şöyle gerçekleşecek 

</TEXT>
</DOC>
