<DOC>
<DOCNO> 171994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sontur17.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Köye telefon geldi... 
</HEADLINE>
<TEXT>

     Şanlıurfa'nın Viranşehir İlçesi'ne bağlı Elgün Köyü'nde oturanlar, köylerine bağlanan radyolink hattı sayesinde telefonla tanıştılar. 
     Viranşehir Telekom Müdürlüğü, ilçeye 20 kilometre uzaklığında bulunan Elgün Köyü'ne, radyolink hattı çekti. Köylülerden birçoğu çekilen hat ve evlerine bağlanan telefonlar sayesinde hayatlarında hiç görmedikleri telefonla konuşup, Suriye ve çeşitli illerdeki akrabalarını aradılar. 
     Köy halkından çiftçilik yaparak geçimini sağlayan 8 çocuk babası Halef Çelik 70 , köye getirilen telefon sayesinde, 50 yıldır Suriye'de yaşayan amcasının çocuklarıyla ilk kez irtibat kurarak görüştü. 
     Çelik, şöyle konuştu 
     ''Yaklaşık 40 hanenin bulunduğu köyde herkes dışarıdaki akrabalarını aramaya başladı. Her evin çatısına kurulan küçük antenlerle çalışan telefonlar, özellikle kadınlar tarafından büyük ilgi görüyor. Kadınlar tarlaya çalışmaya gitmeden, imece usulü bir iş yapmak için birbirlerini arıyorlar.'' 
     
</TEXT>
</DOC>
