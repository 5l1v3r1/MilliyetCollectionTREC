<DOC>
<DOCNO> 170264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sontur05.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AKUT ekibi kaza yaptı 7 yaralı... 
</HEADLINE>
<TEXT>

     Arama ve Kurtarma Timi AKUT Kocaeli Şubesi'nden 7 kişilik ekip, Kandıra yolunda arabalarının şarampole yuvarlanması sonucu yaralandı. 
     Yarın yapılacak şube açılışının davetiyelerini dağıtmak amacıyla Kandıra İlçesi'ne gitmek için yola çıkan AKUT ekibinin bulunduğu Erdem Akın yönetimindeki 34 TV 8485 plakalı araç, virajda yoldan çıkarak şarampole yuvarlandı. 
     Kazada yaralanan ve durumu ağır olan Musa Kılıç ile Erdem Akın, Ömer Ayan ve Kaan Karaca Kocaeli Devlet, Seçkin Yanık, İbrahim Engin ve Olgun Doğan ise SSK İzmit hastanelerinde tedavi altına alındı. 
     Ekip Başkanı Erdem Akın, ''Hava yer yer sisliydi, yol da kaygandı. Bir anda sisle karşılaştık, araba kontrolden çıktı ve ne olduğunu anlayamadık'' dedi. 
     
</TEXT>
</DOC>
