<DOC>
<DOCNO> 153270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/soneko39.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Zamanında alınan tedbirlerle savaştan çok etkilenmedik 
</HEADLINE>
<TEXT>

     Ekonomiden sorumlu Devlet Bakanı Ali Babacan, Türkiye'de hükümetin yerinde ve zamanında aldığı tedbirlerle, Irak Savaşı'ndan çok etkilenmediğini söyledi. 
     Ekonomik Kalkınma ve İşbirliği Örgütü OECD Bakanlar Konseyi toplantısı Paris'te başladı. 
     Bakan Ali Babacan, toplantının ilk günü yaptığı konuşmada, Türkiye'de sürdürülen ekonomik reformlar ve hedefler konusunda OECD ülkelerinin bakanlarına bilgi verdi. 
     Babacan, hükümetin özellikle bütçe disiplinine uyarak ve aldığı ek tedbirlerle, komşu ülke olmasına rağmen Irak Savaşı'ndan çok etkilenmediğini ifade etti. 
     Bakan Babacan, Türkiye'de enflasyonun düştüğünü belirtti ve faiz dışı fazlanın yüzde 6.5 oranında gerçekleşeceğini ifade etti. 
     OECD'ye üye 26 ülkenin ekonomiden sorumlu bakanlarının katıldığı toplantılarda, sürdürülebilir kalkınma, ekonomik büyümenin hızlandırılması, küresel ticaret görüşmeleri ve OECD'nin reformu görüşülecek. 
     Irak Savaşı'nın dünya ekonomisine etkilerinin de, görüşmelerde ayrıntılı bir biçimde gündeme gelmesi bekleniyor. 
     Bakan Babacan, toplantıdaki temaslarıyla ilgili yarın bir basın toplantısı düzenleyecek. 
     




</TEXT>
</DOC>
