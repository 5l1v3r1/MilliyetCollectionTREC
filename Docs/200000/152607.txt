<DOC>
<DOCNO> 152607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo22.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın 'Yıldızlar'ı şampiyon... 
</HEADLINE>
<TEXT>

     Futbolda Türkiye Yıldızlar Ligi'nde Galatasaray, finalde Bursaspor'u 4-0 yenerek, şampiyonluğa ulaştı. 
     Beylerbeyi 75. Yıl Stadı'nda yapılan final maçında Galatasaray, rakibi karşısında üstün bir oyun sergileyerek karşılaşmayı 4-0 kazandı. 
     Nike'ın sponsor olmasıyla Nike Premier Cup adıyla düzenlenen ligde, Galatasaray şampiyonluğa ulaşarak, İsviçre'de 10-11 Mayıs tarihlerinde gerçekleşleştirilecek Avrupa elemelerine katılma hakkı da elde etti. Galatasaray'ın şampiyonluk kupasını da Nike Genel Müdürü Zafer Parlar verdi. 
     Bu arada final maçını, sarı-kırmızılı kulübün başkanı Özhan Canaydın ve yönetici Alp Yalman, Futbol Federasyonu Başkanvekili Orhan Saka da izledi. Canaydın, Galatasaray'ın şampiyonluğa ulaşmasıyla büyük sevinç yaşarken, maç sonunda sahaya inerek futbolcuları kutladı. 
     Öte yandan günün diğer maçında Trabzonspor, Gaziantepspor'u uzatma dakikalarında attığı golle 1-0 yenerek, üçüncülüğe ulaştı. 
     





</TEXT>
</DOC>
