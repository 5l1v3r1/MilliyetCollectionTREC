<DOC>
<DOCNO> 172832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sonspo23.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruud Van Nistelrooy Kendimi daha da geliştirmeliyim 
</HEADLINE>
<TEXT>

     İngiltere lig şampiyonu Manchester United'ın Hollandalı milli futbolcusu Ruud Van Nistelrooy, takımın en iyi golcüsü unvanını devam ettirmeyi ve daha iyiye gitmeyi umuyor. 
     İki yıl önce Manchester United'a gelen Nistelrooy, ilk sezonunda 35, 2002-2003 sezonunda da şampiyon olan takıma toplam 44 gol kazandırınca yıldızı parlamıştı. 
     Hollandalı eski ünlü oyuncu Marco Van Basten'i bir kahraman olarak gören Nistelrooy, kendini daha da geliştirmesi gerektiğini belirterek, ''Van Basten, Maradona, Johan Cruyff, Pele ve Eusebio, farklı nitelikte oyuncular. Kendimi onlarla kıyaslayamam'' dedi. 
     Nistelrooy, Manchester United ve ülkesi için elinden geleni yapacağını belirterek, Hollanda'nın 2002 yılı Dünya Kupası elemelerindeki başarısızlığının talihsizlik olduğunu kaydetti. 
     27 yaşındaki Nistelrooy'a göre ideal futbolcu, sahanın her yerinde top koşturabilmeli ve gol atabilmeli. 
     Hollandalı oyuncu, İngiltere Premier Ligi'nde geçen 2 sezon çok önemli deneyimler kazandığını, ancak hiçbir zaman geçmişe dönüp bakmadığını belirterek, hep ileride daha iyi nasıl olabileceğini düşündüğünü, bunun için de çok çalışmak gerektiğini söyledi. 
     
</TEXT>
</DOC>
