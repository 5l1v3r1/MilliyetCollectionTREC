<DOC>
<DOCNO> 177055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sontur32.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini ihbar etmek için karakola gitti, cebinden extacy çıktı 
</HEADLINE>
<TEXT>

     Muğla'nın Bodrum İlçesi'nde, bir cep telefonu hırsızlığı olayıyla ilgili kendisini ihbar etmek için karakola giden kişinin üzerinde 2 Extacy hap bulundu. 
     Alınan bilgiye göre, Bodrum Karakolu'na giden Rıdvan Ö. 29 , ''Emine Kaynar adlı kadının cep telefonunu Hüseyin A.'nın değil, yankesicilik yaparak kendisinin çaldığını'' itiraf ederek, pişman olduğunu söyledi. 
     Cep telefonu çalınan Emine Kaynar, ifadesinde, hırsızlığı Hüseyin A.'nın gerçekleştirdiğini, Rıdvan Ö.'nün olayda suçu olmadığını bildirdi. 
     Bunun üzerine gözaltına alınan Rıdvan Ö.'nün yapılan üst aramasında, 2 Extacy hap bulundu. 
     Özdemir, ifadesinde, uzun süredir uyuşturucu hap kullandığını söyledi. 
     
</TEXT>
</DOC>
