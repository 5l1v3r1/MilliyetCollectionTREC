<DOC>
<DOCNO> 171733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/siyaset/siy04.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine yırtmaca taktılar 
</HEADLINE>
<TEXT>

   Refahyol döneminde kurul salonundaki kadın görevlilerin eteklerine takan zihniyet tekrar hortladı. Kadın personele dizden yukarı etek ve yırtmaç yasaklandı 
      MUSTAFA İSTEMİ Ankara 

   
   Türkiye Büyük Millet Meclisi Genel Kurul salonunda görev yapan kadın stenograflar, Meclis Genel Sekreterliği'nin duyurusu üzerine yırtmaçsız etek giymeye başladı. Refahyol döneminde de TBMM Genel Kurul salonunda görev yapan kadın stenograflar, RP'li milletvekillerin şik yetleri üzerine yırtmaçsız etek giymek zorunda kaldı. Yeni salonla birlikte kadın kavasların yırtmaçları yine sorun oldu ancak itiraz eden sesler cılız kaldı. TBMM Genel Sekreterliği'nin 30 Haziran'da yayımladığı 169 sayılı duyuruda ise Kamu Kurum ve Kuruluşlarında Çalışan Personelin Kılık Kıyafetine Dair Yönetmelik hükümleri hatırlatıldı. Yönetmeliğe göre, Meclis'te çalışan kadın personel için "etek boyu dizden yukarı ve yırtmaçlı olmayacaktır" denildi. Duyurudan sonra Genel Kurul salonunda görev yapan kadın kavasların yırtmaçsız etek giydikleri gözlendi. 
   
   
   
</TEXT>
</DOC>
