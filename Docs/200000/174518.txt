<DOC>
<DOCNO> 174518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sonspo22.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, Galatasaray maçı için İstanbul'a gitti... 
</HEADLINE>
<TEXT>

     Galatasaray maçının hazırlıklarını Ankara'da sürdüren Diyarbakırspor kafilesi uçakla İstanbul'a gitti. 
     Futbol Şube Sorumlusu Ahmet Göksu, yaptığı açıklamada, Galatasaray maçı hazırlıklarını Ankara'da tamamladıktan sonra bugün İstanbul'a giden Diyarbakırspor'un akşam saatlerinde Beşiktaş Fulya Tesisleri'nde bir antrenman yapacağını söyledi. 
     İstanbul'a giden kafilenin 23 kişiden oluştuğunu da kaydeden Göksu, ''Takım bugün yapacağı son antrenmanın ardından Ceylan Otel'de kampa girerek maç saatini beklemeye başlayacak. Maçın centilmenlik çerçevesi içerisinde geçeceğine inanıyorum'' dedi. 
     Göksu, Atatürk Olimpiyat Stadı'nın Diyarbakırspor'a hayırlı geleceğini de ifade ederek, şöyle konuştu 
     ''Diyarbakırspor, ilk kez Olimpiyat Stadı'nda maç yapacak. İnşallah bu bize şans getirir. Galatasaray'dan puan çıkaracak güçteyiz. İyi ve genç bir takım kurduk. Futbolcuların, antrenmanlarda neşeli ve uyum içerisinde olmaları bizleri çok sevindirdi. Yarın yapacağımız maçta Galatasaray'dan puan veya puanlar alarak lige iyi bir giriş yapmak istiyoruz. Son transferimiz Ümit Ozan, bu maçta takımdaki yerini alamayacak.'' 
     
</TEXT>
</DOC>
