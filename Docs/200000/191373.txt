<DOC>
<DOCNO> 191373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sondun19.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD helikopterinin düşürüldüğü kesinleşti... 
</HEADLINE>
<TEXT>

     Irak'ın Tikrit kenti yakınında dün tarlaya düşen Amerikan helikopteri Black Hawk'un Kara Doğan tüfekle atılan el bombasıyla vurulduğu kesinleşti. 
     Devrik Devlet Başkanı Saddam Hüseyin'in memleketi Tikrit'te konuşlanan 4. Piyade Tümeni'nin sözcüsü Kıdemli Başçavuş Robert Cargie'nin açıklamasına göre, helikopterde bulunan 5 askerden biri yaralandı. 
     Bağdat'taki Amerikan ordusu sözcüsü, dünkü açıklamasında, helikopterin çakılırcasına zorunlu sert iniş yaptıktan sonra el bombalı saldırıya uğradığını ve yaralanan 5 askerin güvenli biçimde saldırı yerinden uzaklaştırıldığını bildirmişti. 
     Bağdat'ta kaldığı El Reşid Oteli bugün şafak vakti saldırıya uğrayan ABD Savunma Bakanı Yardımcısı Paul Wolfowitz, dün Tikrit'teki Amerikan tümenini ziyaret etmiş, helikoptere saldırı da bunun akabinde meydana gelmişti. 
     
</TEXT>
</DOC>
