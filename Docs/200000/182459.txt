<DOC>
<DOCNO> 182459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sonspo02.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Basketbol Şampiyonası'nda yeni şampiyon belli oldu.. 
</HEADLINE>
<TEXT>

     33. Avrupa Erkekler Basketbol Şampiyonası'nda şampiyonluğu, finalde İspanya'yı 93-84 yenen Litvanya, 3. kez kazandı. 
     İsveç'in çeşitli kentlerinde, 4 grupta toplam 16 takımın katılmasıyla düzenlenen ve 10 gün süren şampiyonanın final karşılaşması, bugün başkent Stockholm'deki Globe Arena Spor Sarayı'nda yapıldı. 
     5 bini Litvanyalı yaklaşık 14 bin seyircinin izlediği karşılaşmanın ilk periyodunu 20-19 önde kapayan Litvanya, devre sonunda da rakibi önünde 40-31 öndeydi. İkinci yarıda farkı daha da açan ve bir ara 21 sayıya dek çıkaran Litvanya, 3. periyodu da 62-48 önde kapadıktan sonra maçtan 93-84 galip ayrılarak, 3. kez mutlu sona ulaştı. 
     Karşılaşmada Litvanya'da Macijauskas 21 sayı, E.Zukauskas, 18 sayı ve 7 ribaunt, Jasikevicius, 10 sayı ve 9 asist, Songalia da 10 sayı ve 4 ribauntla takımlarını galibiyete taşırlarken, İspanya'da ise şampiyonanın sayı kralı ve NBA yıldızı Pau Gasol, 36 sayı, 6 ribauntla oynamasına karşın yenilgiyi engelleyemedi. İspanya'da ayrıca Navarro, 18 sayı ve 3 asist, Garbajosa da 17 sayı ve 5 ribauntla oynadı. 
     Litvanya, eski SSCB egemenliğine girmeden önce 1937 ve 1939 yıllarında Avrupa Şampiyonu olmuş, 1995 yılında ise final oynamıştı. Litvanya'nın son 3 olimpiyatlarda da bronz madalyası bulunuyor. 
     Litvanya'ya şampiyonluk kupasını, FIBA Avrupa Başkanı Giorgios Vassilokopoulos verdi. Şampiyonanın ''en değerli oyuncusu'' olarak Litvanyalı Sarunas Jasikevicius seçilirken, en iyi 5 ise Tony Parker Fransa , Andrei Kirilenko Rusya , Sarunas Jasikevicius ve Soulis Stombergas Litvanya ile Pau Gasol'dan İspanya oluştu. 
     
</TEXT>
</DOC>
