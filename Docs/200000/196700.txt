<DOC>
<DOCNO> 196700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/magazin/amag.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Klip Kürtçe, altyazı Türkçe 
</HEADLINE>
<TEXT>

   Son albümündeki 'Niyo' isimli Kürtçe türküye klip çeken Ferhat Tunç, sözlerin Türkçe altyazısını ihmal etmedi 
      Yaşar Çakmak 
   
   FERHAT Tunç, 'Nerdesin Hey Kardeşlik' adlı yeni albümünde yer verdiği 'Niyo' isimli Kürtçe türküye klip çekti. Tunç, Kürtçe türkünün anlaşılması için de Türkçe altyazı kullandı. Umut Hozatlı'nın yönettiği klibi Tunceli'de çekmek istediklerini söyleyen Tunç, "Ancak valilik izin vermeyince, klibi Malatya'nın Arguvan ilçesinde çektik. Oyuncu olarak da köylüleri kullandık" dedi. 
   
   'Bana nasip oldu' 
   KÜRTÇE türkü söyleyip Türkçe altyazı kullanma fikrini Türkiye'de ilk kez Ahmet Kaya'nın ortaya attığını da hatırlatan Tunç, şöyle konuştu "Kaya, yıllar önce Magazin Gazetecileri Derneği'nin balosunda böyle bir projeyi açıklamış, ardından da protesto edilip çatal kaşık yağmuruna tutulmuştu. Türkçe altyazılı klip bana nasip oldu. Şimdi bu klibin yayımlanmasını istiyorum." 
   
   
</TEXT>
</DOC>
