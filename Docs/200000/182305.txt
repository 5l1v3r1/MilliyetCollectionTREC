<DOC>
<DOCNO> 182305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/son/sontur05.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik fonunda 7.3 katrilyon lira birikti... 
</HEADLINE>
<TEXT>

     İşsizlik Sigortası Fonu'nda, prim tahsiline başlandığı 1 Haziran 2000'den 31 Ağustos 2003'e kadar toplam 7 katrilyon 332 trilyon 243 milyar 51 milyon lira birikti. 
     İşsizlik Sigortası Fonu verilerine göre, fonda, 31 Ağustos 2003 tarihi itibariyle 2 katrilyon 371 trilyon 170 milyar 10 milyon lirası işçi ve işveren primleri, 31 trilyon 109 milyar 27 milyon lirası gecikme zammı, 868 trilyon 429 milyar 98 milyon lirası devlet katkısı, 4 katrilyon 215 trilyon 784 milyar 46 milyon lirası faiz geliri, 2 trilyon 293 milyar 63 milyon lirası idari para cezaları olmak üzere toplam 7 katrilyon 488 trilyon 787 milyar 44 milyon lira toplandı. 
     156 trilyon 543 milyar 93 milyon liralık giderin ardından, toplam fon varlığı 7 katrilyon 332 trilyon 243 milyar 51 milyon lira olarak gerçekleşti. 
     Verilere göre, fon varlığının yüzde 4.76'sı mevduat, yüzde 63.82'si bono, yüzde 21.9'u tahvil, yüzde 10.33'ü de dövize endeksli tahvil yolu ile nemalandırıldı. Fonun 2003 Ağustos ayı getirisi yüzde 3.2, bu yılın 8 ayındaki getirisi ise yüzde 31.3 oranında gerçekleşirken, bu yılın 8 ayında TEFE'deki artış yüzde 10.7 oldu. 
     İşsizlik Sigortası Fonu'nun 12 aylık getirisi yüzde 55.3 düzeyinde gerçekleşirken, aynı dönemde TEFE artışı yüzde 22.7, döviz sepetindeki değişim ise yüzde eksi 10.6 olarak gerçekleşti. Fonun ilk faiz gelirini elde etmeye başladığı Temmuz 2000'den itibaren 38 aylık toplam getirisi yüzde 466.9 olurken, aynı dönemde TEFE artışı yüzde 206.1 ve döviz sepeti artışı ise yüzde 139.6 olarak gerçekleşti. 
     İşsizlik Sigortası Fonu'ndan, ağustos ayında 62 bin 335 kişiye 11 trilyon 720 milyar lira işsizlik ödeneği verildi. 
     
</TEXT>
</DOC>
