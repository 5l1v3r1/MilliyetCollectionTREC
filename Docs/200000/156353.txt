<DOC>
<DOCNO> 156353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sondun20.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavarotti, kızı için evlenecek 
</HEADLINE>
<TEXT>

     İtalyan tenor Luciano Pavarotti, uzun zamandır birlikte yaşadığı sevgilisi Nicoletta Mantovani ile evleneceğini açıkladı. 
     Eski eşinden 3 kızı olan Pavarotti, 13 Ocak'ta Mantovani'nin dünyaya getirdiği kızı Alice için evleneceklerini söyledi. 
     Mantovani ile birlikte ''TV, Sorrisi ve Canzoni'' adlı dergiye verdiği demeçte, baba olmanın her zaman mükemmel bir duygu olduğunu belirten 67 yaşındaki tenor, ''Ancak Alice farklı. O, Nicoletta ve benim çok arzuladığımız bir şeyi temsil ediyor'' dedi. 
     Mantovani de, Alice bir erkek kardeş doğurmak istediğini söyledi. 
     Pavarotti-Mantovani çifti röportaj vesilesiyle ilk kez 4 aylık Alice ile birlikte objektiflere poz verdiler. 
     27 Mayıs'ta Iraklı çocuklar yararına, U2 grubunun solisti Bono ile birlikte vereceği konsere hazırlanan Pavarotti'nin 10 yıldır beraber olduğu sevgilisi Mantovani, Ocak ayında ikiz dünyaya getirmişti. İkizlerden erkek olanı ölmüş, kız hayatta kalmıştı. 
     
</TEXT>
</DOC>
