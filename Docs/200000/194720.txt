<DOC>
<DOCNO> 194720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/yasam/yas10.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şerit ihlali 12 can aldı 
</HEADLINE>
<TEXT>

   Çorum yakınlarında şerit ihlali yapan yolcu otobüsü, karşıdan gelen kamyona çarptı... 
      ŞEVKET ERZEN Çorum DHA 
   
   Çorum - Samsun karayolunda bir otobüsün şerit ihlali yaparak karşı yönden gelen kamyonla çarpışması sonucu meydana gelen kazada 12 kişi öldü, 13 kişi de yaralandı. 
   Artvin'den Bursa'ya giden Yücel Norman 56 idaresindeki Artvin Ekspres firmasına ait otobüs, dün 02.30 sıralarında Çorum - Samsun karayolunda şerit ihlali yapınca, karşı yönden gelen Ayhan Göktepe'nin 31 kullandığı kamyonla kafa kafaya çarpıştı. Kazada Norman ile birlikte yolculardan Rahim Önçeken, Gültekin Baydar, Nizamettin Doğan İsmet Atasoy, Erkan Karaman, Hamide Çakır, Selime Önçeken, İmren Şentürk, Dieti Aydın, Sülbiye Doğan ve Ayşe Atasoy hayatını kaybetti. 
   Kazada kamyon şoförü Göktepe ile birlikte yolculardan Servet Aydın, İlter Güneş, Ahmet Naci Topaloğlu, Gıyasettin Taşkın, Kadriye Keskin, Gökhan Kibar, Mehmet Çakır, Ufuk Aydın, Nebahat Altınkaya, Yasin Altınkaya, Ezginur Altınkaya ve Ennur Altınkaya yaralandı. Yaralılar, Çorum Devlet Hastanesi'ne kaldırıldı. 
   
   
</TEXT>
</DOC>
