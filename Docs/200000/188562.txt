<DOC>
<DOCNO> 188562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/soneko21.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaş zammıyla kim ne kadar alacak 
</HEADLINE>
<TEXT>

     Hükümetin 2004 yılı bütçesiyle memur maaşlarına yapacağı yüzde 6'lık zam, en düşük memur maaşını 29 milyon 288 bin lira, genel müdür maaşını ise 142 milyon 550 bir lira arttıracak. 
     Maliye Bakanlığı verileri üzerinde yapılan hesaplamalara göre, 2004 yılı Ocak ayında yapılacak yüzde 6'lık zam ile birlikte halen 488 milyon 130 bin lira olan en düşük memur maaşı 517 milyon 418 bin liraya yükselecek. Şu an 2 milyar 375 milyon 850 bin lira olan genel müdür maaşı ise Ocak'ta 2 milyar 518 milyon liraya çıkacak. 
     Yüzde 6'lık zam, işe yeni başlayan bir öğretmenin maaşına 37 milyon 568 bin lira, polisin maaşına ise 48 milyon 340 bin liralık bir artış getirecek. 
     2004 yılının Ocak-Haziran dönemi ile Temmuz-Aralık dönemlerinde yapılacak yüzde 6'lık zamlar sonucunda, maaşlarda kümülatif olarak yüzde 12.4 oranında artış sağlanacak. 
     Ancak memurların 2004 yılı boyunca alacakları ortalama maaş, bu yıl içinde alınan ortalama maaşa göre yüzde 13.8 oranında artış görecek. Bu şekilde maaşlarda ağırlıklı ortalama artış yüzde 13.8 olarak gerçekleşecek. 
     
     160 MİLYON LİRALIK ZAM 

     Bu arada Maliye Bakanlığı yetkililerinden edinilen bilgiye göre, memurlara defaten ödenmesi kararlaştırılan 160 milyon liranın ne zaman ve nasıl verileceği daha sonra belirlenecek. 
     Memurlar, bu tutarı bütçenin durumuna göre ya bir defada ya da 2 taksitte alacak. 
     
     MAAŞLAR NE OLUYOR 

     Ocak'ta sözleşmeli personel ücretleri de yüzde 6'lık artış görecek. Memur emekli maaşlarındaki artış ise katsayı düzenlemesi nedeniyle bu oranın bir miktar üzerinde gerçekleşebilecek. 
     Yüzde 6'lık zam ile birlikte, bazı devlet memurlarının aile yardımı dahil Ocak ayı maaşları şöyle olacak 
     

MEMURLAR MEVCUT MAAŞ OCAK MAAŞI Genel Müdür 1 4 2.375.850.000 2.518.000.000 Şube Md. 1 4 832.550.000 882.503.000 Memur 9 1 503.990.000 534.230.000 Hizmetli 15 1 488.130.000 517.418.000 Öğretmen 1 4 767.800.000 813.868.000 Öğretmen 9 1 626.140.000 663.708.000 İl Valisi 1 4 2.392.610.000 2.536.166.000 Kaymakam 7 1 984.110.000 1.043.156.000 Hakim 1.sınıf 1 4 2.338.170.000 2.478.460.000 Hakim 8 1 980.220.000 1.039.033.000 Başkomiser 2 6 983.420.000 1.042.425.000 Polis 11 1 805.660.000 854.000.000 Uz. Doktor 1 4 1.034.640.000 1.096.718.000 Doktor 8 3 826.490.000 876.079.000 Hemşire-Lise 12 3 580.560.000 615.394.000 Mühendis Şantiye 1 4 898.660.000 952.580.000 Teknisyen Büro 12 2 538.820.000 571.149.000 Profesör 1 4 2.007.340.000 2.127.780.000 Araştırma gör. 7 1 732.970.000 776.948.000 Başkanlık vaizi 1 4 684.510.000 725.580.000 Avukat 1 4 888.500.000 941.810.000      
</TEXT>
</DOC>
