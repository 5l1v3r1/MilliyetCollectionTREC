<DOC>
<DOCNO> 186022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/soneko39.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir, dünya devleriyle yarışıyor... 
</HEADLINE>
<TEXT>

     Ereğli Demir ve Çelik Fabrikaları ERDEMİR T.A.Ş'de, Eylül ayında rulo üretimi, haddelenen rulo sayısı, aylık net çalışma yüzdesi ve rulo artı levha üretiminde rekor kırıldığı bildirildi. 
     ERDEMİR Genel Müdürü Kerim Dervişoğlu, yaptığı açıklamada, bu yılın sonu için hedeflenen 3,5 milyon ton yıl yassı çelik üretimine adım adım ilerlediklerini, rulo üretim hedefinin yakalanarak Nisan ayında elde edilen 58 bin 272 olan rekorun, 58 bin 662 olarak yenilendiğini belirtti. 
     Bu yıl sonu için daha önce açıklanan yıllık 3 milyon 500 bin ton çelik üretim hedefine kendilerine şartlandıran 1. Sıcak Haddehane çalışanlarının, Eylül ayında yüzde 93,8'lik çalışma yüzdesi ile geçtiğimiz Nisan ayındaki yüzde 93,2'lik net çalışma yüzdesini de geride bıraktıklarını ifade eden Dervişoğlu, şöyle devam etti 
     ''Ayrıca, 1. Sıcak Haddehane çalışanlarının yüksek performansı ile rulo artı levha üretiminde de kendisini göstererek, 2002 yıl Ağustos ayında ulaşılan 62 bin 220 ton ay rakamı geride bırakılarak 62 bin 916 ton aya çıkarılmıştır. 
     ERDEMİR dünya devleri ile kıyasıya rekabet ediyor. Dünya standartlarının üzerinde çelik üretimi yaparak, bu sene 80. kuruluş yıldönümünü idrak ettiğimiz Türkiye Cumhuriyeti'ni yassı çelik üretiminde muasır medeniyetler seviyesine yükseltmek bütün ERDEMİR çalışanlarının en büyük ortak arzusudur.'' 
     
</TEXT>
</DOC>
