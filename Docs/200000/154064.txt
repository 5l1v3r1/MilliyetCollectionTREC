<DOC>
<DOCNO> 154064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo31.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tamer Güney Sahaya 11 kişi çıkıyorsak, sorun yok... 
</HEADLINE>
<TEXT>

     Fenerbahçe Teknik Koordinatörü Tamer Güney, Bursaspor ile deplasmanda yapacakları lig maçının kendileri için önemli olduğunu belirterek, ''Geçiş dönemini tamamlamak adına bu maçtan iyi bir sonuç almak istiyoruz'' dedi. 
     Milli maçlardan dolayı takımdaki sakat oyuncuların sayısının arttığını belirten Güney, ''Tüm olumsuzluklara karşın, önemli olan sahaya 11 kişi çıkabilmek. Eğer sahada 11 kişi varsa, sorun yok demektir'' diye konuştu. 
     Savunmada genç oyunculara yer vermesinin risk olmadığını, zaten göreve geldiği ilk gün gençlere şans tanıyacağını söylediğini ifade eden Tamer Güney, stoper mevkiinde sıkıntıların artması nedeniyle, Bursaspor maçında genç Erman'a görev vermeyi düşündüğünü açıkladı. 
     Güney, ''Erman bu şansını iyi kullanırsa, genç bir oyuncumuzu iskelete kazandırmış oluruz'' dedi. 
     




</TEXT>
</DOC>
