<DOC>
<DOCNO> 172207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sontur31.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayeti, cep telefonundaki aşk mesajları çözdü... 
</HEADLINE>
<TEXT>

     Kütahya'da, geçen hafta meydana gelen ve bir kişinin bıçaklanarak öldürülmesiyle sonuçlanan olay, cep telefonundaki aşk mesajları sayesinde çözüldü. 
     Kütahya Emniyet Müdürlüğü Cinayet Masası ekipleri, Gaybefendi Mahallesi'nde, eşi Nermin Erdoğan ile birlikte yürüyerek evine giden Orhan Erdoğan'ın kimliği belirlenemeyen 2 kişi tarafından bıçaklanarak öldürülmesinin ardından soruşturmayı derinleştirdi. 
     Soruşturma çerçevesinde polis, Orhan Erdoğan'ın eşi Nermin Erdoğan'ın ifadesine başvurdu. Polis, saldırıyı gerçekleştiren şahısları tanımadığı yönünde verdiği ifadede çelişkili yönler tespit ettiği Nermin Erdoğan'ın cep telefonunu incelemeye aldı. 
     Cep telefonu kayıtlarında, Vasfettin Türkdoğan 37 tarafından gönderilen aşk mesajlarına ulaşan polisin ikinci kez ifadesini aldığı Nermin Erdoğan, kocasının daha önceden ilişkisi olduğu Vasfettin Türkdoğan tarafından öldürdüğünü itiraf etti. 
     Emniyet güçleri, firar eden cinayet zanlısı Vasfettin Türkdoğan'ın yakalanması için çalışmalarını sürdürürken, Nermin Erdoğan 31 ve cinayete yardımcı olduğu belirlenen Murat Yıldız 38 , tutuklanarak cezaevine gönderildi. 
     
     OLAY 
     Gaybefendi Mahallesi'nde, geçen hafta demiryolu kenarından yürüyerek evine giden Orhan Erdoğan 45 ve eşi Nermin Erdoğan, 2 kişinin saldırısına uğramıştı. 
     Orhan Erdoğan, kalbinden aldığı bıçak darbeleriyle olay yerinde hayatını kaybederken, saldırganlar kaçmayı başarmıştı. Olayda kullanılan bıçak polisler tarafından olay yerinde bulunmuştu. 
     
</TEXT>
</DOC>
