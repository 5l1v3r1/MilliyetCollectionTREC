<DOC>
<DOCNO> 158069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sonspo26.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı taraftarların bilet isyanı... 
</HEADLINE>
<TEXT>

     Beşiktaş ile Galatasaray futbol takımları arasında oynanacak derbi maçın biletleri, bugün satışa çıktıktan 2 saat sonra tükenirken, bilet bulamayan siyah-beyazlı taraftarlar durumu protesto etti. 
     Yaklaşık 100 kişilik bir taraftar grubu, Akaretler'deki kulüp binasının önüne giderek, bilet alamadıkları için protestoda bulundu. Yaklaşık 45 dakika kulüp binası önünde bekleyen taraftarları, daha sonra gelen güvenlik güçleri bina önünden uzaklaştırdı. Taraftarlar herhangi bir olay çıkarmadan dağıldı. 
     
     FUTBOLCULAR AÇILIŞTA 
     Beşiktaşlı Ali Eren ve Bayram Bektaş, bugün bir spor mağazasının açılışına katıldı. 
     İki futbolcu, kendilerine sponsor olan Lotto firmasının mağaza açılışında, taraftarlara imza dağıttı. 
     
</TEXT>
</DOC>
