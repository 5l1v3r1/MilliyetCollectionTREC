<DOC>
<DOCNO> 167803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sondun27.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette surf yapan kızına öfkelendi bilgisayarı camdan attı.. 
</HEADLINE>
<TEXT>

     Güney Kore'de, kızının internette sörf yapmasına kızarak bilgisayarı, oturdukları apartmanın 12. katından atan baba hakkında, bilgisayarın 4 yaşındaki bir kızın başına düşmesi üzerine tutuklama emri çıkarıldı. 
     Polisin verdiği bilgiye göre, Park Yong-ju adlı adam, cumartesi günü eve geldiğinde bilgisayarın başında sörf yapan kızının Kore geleneklerince kendisini karşılamamasına sinirlendi. 
     20 yaşındaki kızı kendisinin de bilgisayarda oynamasına izin vermeyince iyice kızan baba, monitörü kaptığı gibi balkondan attı. 
     Monitör, yoldan geçen 4 yaşındaki Han Jung-in adlı kız çocuğunun başına düştü ve kızın ciddi yaralar almasına yol açtı. 
     Park Yong-ju hakkında, yaralanmaya sebebiyet vermekten tutuklama emri çıkarıldı. 
     
</TEXT>
</DOC>
