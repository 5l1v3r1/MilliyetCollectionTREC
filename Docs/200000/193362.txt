<DOC>
<DOCNO> 193362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/ekonomi/eko05.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayazıt Şimdi gerçek bankacılık başlıyor 
</HEADLINE>
<TEXT>

   Dışbank Yönetim Kurulu ve İcra Başkanı Tayfun Bayazıt, 'Gerçek bankacılık işlemlerinden para kazanma dönemine girildi' dedi 
      EKONOMİ SERVİSİ 
   
   Dışbank Yönetim Kurulu ve İcra Başkanı Tayfun Bayazıt, ekonomide 2002 sonuna göre ciddi bir iyileşme olduğunu ve buna bağlı olarak sektörün "gerçek bankacılıktan" para kazanma dönemine girdiğini söyledi. 
   Bayazıt, dezenflasyon ve faizlerdeki düşüş sürecine paralel olarak 'fırsat k rları' yerine bankacılık faaliyetlerinden para kazanma zamanının geldiğini belirtti. Bayazıt, bankacılığın uzun bir koşu olduğunu kaydederek, "Önümüzdeki dönemde asıl bankacılık başlayacak. Dışbank vizyonu ve misyonu ile bu koşunun en önde gelen oyuncuları arasında olacak" dedi. 
   
   91 trilyonluk net k r 
   Bayazıt, Dışbank'ın 9 aylık faaliyet sonuçlarını bir basın toplantısı ile açıkladı. Bayazıt, Moody's, Fitch ve Capital Intelligence gibi dünyanın en önde gelen derecelendirme kuruluşlarından Türkiye'nin en iyi ikinci mali gücü notunu alan Dışbank'ın ilk 9 ayda enflasyondan arındırılmış 91 trilyon lira net k r ettiğini söyledi. Bayazıt, toplam özkaynakların 737 trilyona, toplam aktiflerin 4.2 katrilyona çıktığını bildirdi. 
   
      Yeterlilik rasyosu 17.3 
   Bayazıt, "Özkaynağımız ve serbest sermayemiz organik büyümemizi sürdürmek ve hatta satın almalar için yeterlidir. Sermaye yeterlilik rasyomuz yüzde 17.3 ile oldukça yüksektir" dedi. 
   Bayazıt, yeni şubeler açarak 156 şubeye ulaşmanın yanı sıra alternatif dağıtım kanallarına yöneldiklerini söyledi. Türkiye'nin dış ticaret finansmanındaki pazar paylarının yüzde 5.9'a ulaştığını bildiren Bayazıt, "Ticari bankacılıkta büyümeye devam ediyoruz. Bireysel bankacılıkta yeni ürünlerle daha da büyüyeceğiz'' dedi. 
   Verilen bilgiye göre, müşteri sayısı 1.2 milyonu aşan Dışbank'ın hesap sayısı ise 2.5 milyonun üzerinde bulunuyor. 
   
   'Doğan Grubu'nun bankada riski yok'    Tayfun Bayazıt, Dışbank'ın büyük ortağı Doğan Grubu'na kredi kullandırıp kullandırmadığına yönelik soruyu şöyle yanıtladı "Gruba kullandırılan krediler, yasanın, BDDK'nın tanımış olduğu limitlerin çok altındadır. Kaldı ki ortalamanın altında olan rakamın ötesinde de grubun ve grubun sahibi olan şahısların mevduatları vardır. Grubun bankada riski yoktur." 
   
   
</TEXT>
</DOC>
