<DOC>
<DOCNO> 162166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/spor/ydemirkol.html </URL>
<DATE> 2003/06/10/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Yenilenme 
</HEADLINE>
<TEXT>

     Suç 6 yıldır yaz kış, tatilsiz antrenman, kamp, maç yapan Fatih Akyel’de mi, yoksa futbol alemimizde mi Bir oyuncunun kendine dikkat etmemesi, iyi çalışmaması, formsuzluğu kendi kariyer sorunlarıdır. Kendisini ve en fazla onunla umut alışverişine girenleri ilgilendirir. Peki bu bölgeye alternatif yetiştiremeyenlerin sorumlulukları kime karşı "Türk milli takımı yenilenmelidir" fikri özünde sonuna kadar doğrudur. Ama yenilenme, birilerini silip, tepeden inme yenilerini bulmakla olmaz. Yenilenme, alternatif ve rekabet yaratma, ödüllendirme ve yaptırım uygulama metoduyla olur. Bırakın Fatih Akyel’in tecrübe, gençlik, dinamizm ve oyun bilgisine yaklaşan bir oyuncu bulmayı, bu yıl gözünüzü öylesine çarpan kaç Türk sağ bek var. Ha deyince akılınıza gelen kaç isim mevcut. 
     Bunları söylerken Şenol Güneş’in takımı statik tutma alışkanlığını övüyor değilim. Ligin starı Tuncay’ın, gol kralı Okan’ın, Galatasaray’ı taşıyan Ümit Karan’ın, Ümit Milli sınırlarını aşan Okan Koç, Serkan Balcı gibi oyuncuların milli takım rekabetinin içine çekilmesi tabii ki şarttır. Bunda çoğu zaman geç kalındığı olmaktadır. Ama unutmamalı ki, bir futbolcunun milli olabilmesi için ligde yüksek performans göstermesi tek kriter değildir. Uluslararası tecrübe, adaptasyon, fizik olgunluk gibi gırla üst düzey futbol standardı vardır. Yerel olmaktan evrensel olmaya belli basamakları çıkarak ulaşabilirsiniz. Bu standartlara uyması muhtemel isimleri yarıştırarak... 
     Ve şu bir gerçek ki şu anki uluslararası başarılarımız ne olursa olsun, gelecekteki başarılara kaynak olacak Süper Lig kazanı yerel kurallara göre kaynıyor. Asıl bunu değiştirmek en büyük sıçramayı yapmamızı sağlayacak. içimiz dışımız bir olduğunda. işte o gün "Biz Dünya Kupası’nın alabiliriz" diyebiliriz. 
     
     

</TEXT>
</DOC>
