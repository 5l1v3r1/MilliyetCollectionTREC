<DOC>
<DOCNO> 154272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur12.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'te düğüne ret... 
</HEADLINE>
<TEXT>

     Aydın'ın Kuşadası İlçesi'ne tatile gelip, nikahlarını Efes harabelerinde kıymak isteyen Hollandalı çifte, Anıtlar ve Müzeler Genel Müdürlüğü izin vermedi. 
     Kuşadası'na 2002 yılında ziyarete gelen Helen Bell ve John White çifti, Anıtlar ve Müzeler Genel Müdürlüğü'ne başvurarak, nikahlarını Efes harabelerinde kıymak istediklerini bildirdiler. 
     Ancak bu talebin uygun görülmemesi üzerine Hollandalı çift, Kuşadası Ticaret Odası'ndan yardım istedi. 
     Kuşadası Ticaret Odası Başkanı Ali Ergül, Anıtlar ve Müzeler Genel Müdürlüğü'nün nikah kıyma talebini reddetmesi ile tarihi tanıtım fırsatının geri çevrildiğini öne sürdü. Ergül, ''Bu nikaha izin verilmiş olsaydı, bugün Irak savaşının açtığı izler de silinmiş olacaktı. Tarihi bir fırsatı kaçırdık'' dedi. 
     Ergül, Türkiye'nin tanıtımında kültürel değerlerin daha aktif kullanılması gerektiğini, Hollandalı çiftin başvurusunun buna en güzel örnek teşkil ettiğini savundu. 
     Helen Bell ve John White ise karara saygılı olduklarını belirterek, taleplerinin uygun görülmemesinden üzüntü duyduklarını ifade ettiler. 
     Anıtlar ve Müzeler Genel Müdür Vekili Aykut Özen, müze ve ören yerlerinin sadece kültürel amaçlı etkinliklere tahsil edilebileceği için Hollandalı çiftin talebinin kabul edilmediğini söyledi. 
     




</TEXT>
</DOC>
