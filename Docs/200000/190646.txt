<DOC>
<DOCNO> 190646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun02.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Lisede 13 kişiyi öldüren öğrenciler, önceden atış talimi yapmış 
</HEADLINE>
<TEXT>

     ABD'nin Colorado eyaletindeki Columbine lisesinde 1999 yılında 12 öğrenci ve bir öğretmeni öldüren, kendileri de öğrenci olan katillerin, olaydan 6 hafta önce atış talimi yaptıkları saptandı. 
     Atış talimi sırasında çekilmiş amatör videolar dün tüm Amerikan televizyonlarında yayınlandı. 
     Amerika'yı şoka uğratan saldırı, Dylan Klebold ve Eric Harris adlı öğrenciler tarafından gerçekleştirilmişti. 
     Ağaçlara pompalı tüfekle ateş ettikten sonra aralarında konuşan öğrencilerden biri, diğerine elinde tuttuğu parçalanmış bowling kukasını göstererek ''düşünsene bunun bir insan beyni olduğunu'' şeklinde sözler sarfediyor. 
     Atış taliminin Denver'in güneyinde, karla kaplı ormanlık bir alanda gerçekleştirildiği görüntülerden anlaşılıyor. Yetkililer, video kayıtlarının ilk kez kamuoyuna açıklandığını belirttiler. 
     Videoda öğrencilerin pompalı tüfek, otomatik tüfek ve tabanca olmak üzere 4 ayrı cins silahla ateş ettikleri de görülüyor. 
     
</TEXT>
</DOC>
