<DOC>
<DOCNO> 187396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/siyaset/siy01.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'li Tüysüz'le Aslan'ın politik kader birliğine aile bağı eklendi... 
</HEADLINE>
<TEXT>
   Bizde flört olmaz 
   CHP Şanlıurfa milletvekili Turan Tüysüz, CHP Ağrı milletvekili Naci Aslan'ın kızı Tuğba Aslan'la evleniyor. Görücü usulüyle evlenecek çift, 'Aşirette flört olmaz' dedi 
      EZELHAN ÜSTÜNKAYA 

   
   CHP Şanlıurfa milletvekili Turan Tüysüz, CHP Ağrı milletvekili Naci Aslan'ın kızı Tuğba Aslan 30 ile cumartesi günü yapılacak nik hla dünyaevine girecek. İki taraf da aşiretten olmasına rağmen taraflar görkemli bir düğün yerine sade bir nik h töreni yapma kararı aldı. Ankara Vedat Dalokay Nik h Salonu'nda yapılacak törende CHP Genel Başkanı Deniz Baykal da şahit olacak. 
   Milletvekilinin eşi olmaya hazırlanan Tuğba Aslan, inşaat mühendisliği eğitimi aldı ve Ankara'da Denizbank'ın Köroğlu şubesinde çalışıyor. 
   
   Aile ortamında tanıştılar 
   Görücü usulüyle evlenecek çift, yaklaşık dört ay önce tanıştı. Nasıl tanıştıklarını anlatırken "Bizde, aşirette flört olmaz" diyen Tüysüz, ailelerin devreye girdiğini söyledi. Tüysüz, milletvekili Aslan'la hem aileleri, hem de vekil olmaları nedeniyle sürekli aynı ortamlarda bulunduklarını belirterek, "Bir ortamda da kızları ile tanıştık" diye konuştu. 
   Tuğba Aslan da yakın çevresinde "Her evlenen insan gibi iyi şeyler hissediyorum. Nik hın mütevazı olmasını istedik. Abartıya kaçmayı düşünmedik" diye konuştu. 
   Damat adayı Tüysüz, 1970 Siverek doğumlu. Ankara Üniversitesi Dil ve Tarih- Coğrafya Fakültesi mezunu olan Tüysüz, felsefe eğitimi aldı. Ağrıspor Kulübü Başkanı da olan milletvekili Aslan 57 ise, Erzurum Atatürk Üniversitesi Eğitim Enstitüsü Matematik Bölümü mezunu. Aynı zamanda müteahhit olan Aslan'ın Tuğba Aslan dışında iki çocuğu da bulunuyor. 
   
   
</TEXT>
</DOC>
