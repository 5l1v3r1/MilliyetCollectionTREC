<DOC>
<DOCNO> 154742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/spor/ydemirkol.html </URL>
<DATE> 2003/05/06/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Çocuklarınıza bunu nasıl açıklayacaksınız 
</HEADLINE>
<TEXT>

     
     Ne cevap verdiniz 
     Nouma'nın ipini çekmek isteyenlerin en çok kullandığı cümleydi bu "Bu maçı çoluk çocuk seyrediyor. Bir baba bunu çocuklarına nasıl açıklar " Şimdi şunu soralım. Bir insanın, hem de Fatih Terim gibi bir insanın alnından kanlar akışını gönül rahatlığıyla açıklayabiliyor musunuz çocuklarınıza Yoksa artık çocuklarınızla maç seyretmiyor musunuz Seyrediyorsanız, çocuğunuz "Baba imparator'un kafasına ne oldu " sorusuna Allah aşkına ne cevap verdiniz, çok merak ediyorum. Peki ya alnı yarılan Fatih Terim'in tünelde sözlü saldırıya uğrayışı ve sonrasında patlayışı konusundaki sorulara ne cevap verdiniz Bizzat onun, yaşanan çirkinliğin aktörlerinden birisi oluşuna yorumunuz ne oldu Dakikalar süren kavgada, gırla giden küfürlerin dakikalarca "bip"lenişi çocuğunuzun dikkatini çekmedi mi Sormadı mı "Baba Fatih Terim ne diyor " diye. Allah aşkına ne cevap verdiniz Ya maç içinde Arif'in ağır bir faulle sakatlanışı, tıbbi yardımın verildiği sırada seyircinin büyük bölümünün keyifle "Oh Oh " çekişine çocuğunuzun tepkisi ne oldu Sormadı mı size "Baba Trabzonlular gol mü attı Neden bu kadar seviniyorlar " diye. Söyleyin, bir insanın can çekişini keyifle kutlayan insanları nasıl anlattınız çocuğunuza. 
     
     Asıl tehlike 
     Nouma olayıyla ortaya konulan bu tespit ve ondan çıkan soru, aslında o kadar tehlikeli ki Bizi öyle bir noktaya getiriyor ki Bu durum, karşındaki insanın kafasını yarmayı, küfür ve kavga etmeyi, bir insanın acı çekmesinden keyif duymayı açıklanabilir, ama insanın elini şortunun içine sokmasını idam sebebi olarak gördügümüzü gösteriyor. Durum budur 
     Bu fikirle geldiğimiz nokta, en net görüntüsüyle federasyondan çıkan iki cezayla ortaya konmuştur aslında. Ali Tandoğan'ın önce oyun dışında ibrahim'in tahammüden "kafasını kırmasına" verilen ceza 4 hafta... Nouma'nın elini şortunun içine sokmasına ise 7 ay. Bu sadece basit bir cezayı anlatmıyor. Bizim neyi ne kadar suç gördüğümüzü işaret ediyor. Ve asıl tehlike de budur. Vandallık, barbarlık, fiziksel şiddete verilen ceza ve cinsel imalar taşıyan basit ve aslında çok daha zararsız bir harekete verilen... Biz sapkınlığı ikincisinde görüyoruz. Aslında daha zararsız olanda... Sorun budur... çocuklarımızı buna göre yetiştirmemizde... 
     
     
     

</TEXT>
</DOC>
