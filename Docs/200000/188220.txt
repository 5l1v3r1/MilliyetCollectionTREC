<DOC>
<DOCNO> 188220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/guncel/gun03.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan'ın danışmanı 
</HEADLINE>
<TEXT>
   'Bir Türkle evli olmak prestijdir' 
   Kahire'deki Amerikan Üniversitesi'nde sosyoloji profesörü olan İbrahim, ABD'nin çeşitli üniversitelerinde de dersler veriyor. BM Genel Sekreteri Kofi Annan'a Ortadoğu konusunda danışmanlık yapan İbrahim, geçen yıl Ortadoğu'da sivil toplum için yaptığı çalışmalarıyla da Avrupa Parlamentosu'nun Uluslararası Yazarlar Ödülü'nü almıştı. 
      AYTEN GÖRGÜN ÖZEL İstanbul 

   
   Arap dünyasının tanınmış sivil toplum, insan hakları ve demokrasi savunucusu Mısırlı sosyolog Prof. Dr. Saad Eddin İbrahim, "Ortadoğu ve Arap dünyasının liderleri, demokratları ve sivil toplum kuruluşları için Türkiye hep model ülke olmuştur. Türkiye bizim için demokrasinin patronu" dedi. 
   Türkiye Ekonomik ve Sosyal Etüdler Vakfı'nın TESEV konuğu olarak İstanbul'a gelen ve önceki gün Bilgi Üniversitesi'nde "Ortadoğu'da Sivil Toplum ve Demokrasi" konulu tartışmaya katılan Prof. İbrahim, Mısır'da bir Türk'le evlenmenin prestij olduğunu dile getirdi... 
   
   'GELİN BİR OLALIM' 
   Mısır İbni Haldun Merkezi Kalkınma Çalışmaları Başkanı olan İbrahim, "İslam dünyasını bir olmaya" davet ederek, "Arap ve Ortadoğu dünyasını kapsayan bir işbirliği ağı kurmalıyız. Uluslararası bir sivil toplum örgütümüz olursa dünya gücümüzü görecektir" 
</TEXT>
</DOC>
