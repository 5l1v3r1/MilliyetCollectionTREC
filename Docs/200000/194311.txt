<DOC>
<DOCNO> 194311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/siyaset/siy06.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargı Kamu yararı için orman tahsis edilemez 
</HEADLINE>
<TEXT>

   ANKARA Milliyet 

   
   Anayasa Mahkemesi, Orman Kanunu'nun "devlet ormanlarında kamu yararı gereği arazi tahsisini" öngören hükmünü iptal etti. 
   İstanbul 2 No'lu İdare Mahkemesi, Sarıyer Rumelifeneri Mavromoloz Devlet Ormanı içindeki alana üniversite kurulması Koç Üniversitesi amacıyla bedelli izin verilmesine ilişkin işlemin iptali istemiyle Orman Bakanlığı'na karşı açılan davada, tahsise olanak sağlayan Orman Kanunu'nun 17. maddesinin 3. fıkrasının iptali için Anayasa Mahkemesi'ne başvurdu. Anayasa Mahkemesi, fıkrayı birinci tümceyle sınırlı olmak üzere oybirliğiyle iptal etti. Resmi Gazete'de yayımlanan gerekçeli kararda, iptal edilen düzenlemenin, Orman Bakanlığı'na bedelli izin yetkisi verdiği kaydedildi. 
   
   Yetki devri 
   Kamu yararına dayanılarak orman tahsisi yapılmasının Anayasa'ya aykırı olduğunun anlatıldığı kararda, kavramın yeni bir yasayla açıklanması gerekirken, bunun yapılmayarak, yorumun idareye bırakılmasının "yasama yetkisinin devri" anlamını taşıdığı da ifade edildi. Kararda, devlet ormanlarından ancak öncelikli kamu hizmetlerinin geçebileceği de belirtildi. 
   
   
</TEXT>
</DOC>
