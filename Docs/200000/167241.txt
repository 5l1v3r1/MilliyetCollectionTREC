<DOC>
<DOCNO> 167241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/yazar/temelkuran.html </URL>
<DATE> 2003/07/04/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Askerdeyken terk etme 
</HEADLINE>
<TEXT>

     
Şafak 15 dak'ka      Pınar Hanım bu ülkede yapılmaması gereken bir şey yaptı. Yazılı olmayan, pek de dillendirilmeyen ama herkesin çok net olarak bildiği bir kuralı çiğnedi. Nedir o Şudur 
     Adamı askerdeyken terk etmeyeceksin 
     Kocasını askerdeyken terk etmeseydi, olaylar beyefendi askerden döndükten sonra yaşansaydı bu kadar vaveyla olmayacak, olaylar magazin programlarının daha bir sakin sularında yelken açacaktı çok büyük ihtimalle. Ama bu haberleri yapan "erkekler" askere gittikleri için ve askerdeyken ya terk edildikleri veyahut da istisnasız olarak terk edilme korkusuyla diken üzerinde oturdukları için bunun "acısını" biliyor ve şimdi bütün o ruh hallerinin acısını "kocasını askerdeyken terk eden zalim kadından" çıkarıyorlardı. 
     Birçok erkeğin hayatta ilk kez "hiç kimseleştiği", üniformayı giyerek kendinden çok farklı olanlarla aynılaştığı, bir mahrumiyet bölgesi olarak askerlik alanı ve bu alana kadının saygı göstermemesi... Pınar Hanım'ın kazayla temas ettiği ateş budur. Çünkü uzun dönem, kısa dönem fark etmez Adamı askerdeyken terk etmeyeceksin. Bu kutsal alana saygı göstermediğin takdirde kadınların en zalimi, eşlerden en "namussuzu" olabilirsin ve bunu bilmiyorsan gazetelerde bir infaz kampanyasına kurban gidebilirsin... Şafak 15 dakika sonra bile olsa ne yapacaksan askerden sonra yapacaksın. 
     
Askerlik ve doğum      Jinekolog Can Beygo şöyle demişti 
     "Hayatta kendiyle ilgili anlatacak başka bir şeyi olmayan kadınlar doğumda çektikleri acıyı çok abartırlar Anlatırlar da anlatırlar." 
     Hayatında anlatacak başka bir maceraları olmayan adamlar da askerliği abartırlar. Her iki cins de birbirinin tecrübe edemeyeceği yerleri kutsallaştırırlar zira. Pınar Hanım işte, bunu bilmiyordu ihtimal 
     
     

</TEXT>
</DOC>
