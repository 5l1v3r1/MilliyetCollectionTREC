<DOC>
<DOCNO> 178790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur33.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Türkiye... 300 haneli köye 4 katlı Telokom binası.. 
</HEADLINE>
<TEXT>

     Düzce'nin Akçakoca İlçesi'nde 300 haneli Melenağzı Köyü'ne 1991'de yaptırılan ve o dönemde 60-70 milyar liraya malolan 4 katlı Telekom binasında sadece 1 kişi çalışıyor. 
     Bolu PTT Başmüdürü Kurban Bektaş'ın verdiği bilgiye göre, Türk Telekom ile PTT'nin 1995 yılında ayrılmasıyla, binanın sadece 85 metrekarelik kısmı, Türk Telekom'a ait santral binası olarak, Düzce Telekom Müdürlüğü'nün sorumluluğunda hizmet veriyor. PTT hizmetleri de Akçakoca Merkez Müdürlüğü'ne bağlı olarak yürütülüyor. PTT'de de bir dağıtıcı personel görev yapıyor. 
     Ancak PTT şubesinin 2002 yılı zararının 8 milyar 726 milyon lira, 2003 yılı 6 aylık zararının ise 5 milyar 566 milyon lira olduğu bildirildi. 
     Üst katları misafirhane olarak yapılan ve 4 ay önce de tadilattan geçirilen binanın bu bölümleri de boş duruyor. 
     Melenağzı Muhtarı Gürsel Işıklı, köylerinde bulunan Telekom ve PTT binasının kapatılmak istendiğini belirterek, ''Bina yapılırken 2 dönümlük yer, köy tüzel kişiliğince Telekom'a verilmişti. Binanın değeri, 50 ile 60 milyar lira'' dedi. 
     
</TEXT>
</DOC>
