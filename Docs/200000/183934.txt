<DOC>
<DOCNO> 183934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sonspo08.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
F.Bahçe aradığı golcüyü buldu.. Hooijdonk, hiç boşu yok 
</HEADLINE>
<TEXT>

     Gol yollarında daha etkili olabilmek için uzun boylu forvet oyuncusu arayışında olan Fenerbahçe, nihayet aradığı golcüyü buldu. 
     Hollanda'nın Feyenoord takımından transfer edilen Pierre Van Hooijdonk, ligin ilk 6 haftasında attığı goller ve sergilediği performansla Fenerbahçe taraftarının sevgisini kazandı. 
     İstikrarlı performansıyla ligde son 5 maçta 5 gol atan Hooijdonk, sarı-lacivertli takıma önemli katkı yaptı. 
     Hollandalı yıldız oyuncu, ligin ilk haftasında Fenerbahçe'nin kendi sahasında 3-0 yenildiği İstanbulspor maçından sonra yapılan 5 maçta da fileleri havalandırdı. 
     Attığı frikik golleriyle dikkatleri çeken Hooijdonk, ligin 2. haftasında Trabzonspor'a, 4. haftada Diyarbakırspor'a ve 5. hafta da Gaziantepspor'a frikikten gol atarak takımını galibiyete taşıdı. 
     3. haftada 7-1'lik Elazığspor maçında bir kez rakip fileleri havalandıran Hollandalı futbolcu, dünkü derbi maçta goller kaçırmasına rağmen ezeli rakipleri Galatasaray'a da 1 gol atarak derbi maçın kahramanları arasına adını yazdırdı. Taraftarlar ise Hollandalı futbolcunun bu golle ''gerçek Fenerbahçeli'' olduğunu ileri sürdüler. 
     
     ANDERSSON VE ''WASHİ''Yİ GERİDE BIRAKTI 

     Hooijdonk, ligin ilk 6 haftası itibariyle son 3 sezondaki Fenerbahçe'nin uzun forvetlerini geride bıraktı. 
     Geçen sezon Brezilya'dan transfer edilen Washington, ligin ilk 6 maçında 4 gol atmıştı. 2. haftada Ankaragücü'ne 1 1-0 , 4. haftada da Denizlispor'a 3 gol atan 3-2 ''Washigol'', 1. haftada Trabzonspor 0-0 , 3. haftada Gaziantepspor 3-3 , 5. haftada Malatyaspor 0-2 ve 7. haftada da Elazığspor'a 4-2 gol atamadı. 
     2000-2001 sezonunda İtalya'nın Bologna takımından transfer edilen Kenneth Andersson ise ilk sezonunda ilk 6 haftada 3 gol kaydetmişti. 1. haftada Kocaelispor'a 4-0 , 4. haftada Siirt Jet-Pa Spor'a 4-2 , 6. haftada da Yimpaş Yozgatspor'a 3-1 birer gol atan Andersson, 2. haftada İstanbulspor 2-0 , 3. haftada Gençlerbirliği 1-3 , 5. haftada Beşiktaş 3-0 maçında sessiz kalmıştı. 
     2001-2002 sezonunda Fenerbahçe'deki 2. yılında ilk yıla oranla daha kötü bir performans sergileyen Andersson, ilk 6 maçta gol atamadı. Ligin ilk maçında Samsunspor karşısında oynamayan yıldız futbolcu, 90 dakika oynamadığı 2. haftada İstanbulspor 0-1 , 3. haftada Ankaragücü 4-1 , 4. haftada Kocaelispor 3-3 , 5. haftada Yimpaş Yozgatspor 1-0 ve 6. haftada Galatasaray 0-2 maçlarında rakip fileleri havalandıramadı. Andersson, ligdeki ilk golünü 10. haftada Malatyaspor 3-1 maçında kaydetti. 

     
</TEXT>
</DOC>
