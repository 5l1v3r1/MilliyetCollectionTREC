<DOC>
<DOCNO> 163107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/siyaset/siy05.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kitapta atış serbest 
</HEADLINE>
<TEXT>

Eski Kültür Bakanı Talat Halman, söyleşi kitabında yazar Orhan Pamuk için, "Türkçede dikkatsizliği çok. Çevirisi daha başarılı" N zım Hikmet için de "Ne kadar berbat şiirleri vardır" dedi... 
     ELİF KORAP İstanbul 

     Eski Kültür Bakanlarından Talat Halman, biyografisi niteliğindeki "Aklın Yolu Bindir" adlı kitapta pek çok ünlü ismi eleştiri yağmuruna tuttu. Türkiye İş Bankası Yayınları'nın "Nehir Söyleşi" dizisi çerçevesinde hazırlanan kitapta Halman'la söyleşiyi Cahide Birgül yaptı. Süleyman Demirel için "Ucuz politikacı. Gözümden düştü" 5. Cumhurbaşkanı Cevdet Sunay için 'cahildi' diyen Halman, eski başbakanlardan Nihat Erim'i de güvenilmezlikle suçladı. Orhan Pamuk'un kitaplarının çevirisinin, aslından daha iyi olduğunu savunan Halman, "Ne kadar berbat şiirleri vardır N zım Hikmet'in" yorumunu yapmaktan da çekinmedi. Turgut Özal, Kenan Evren ve Faruk Güvenç de, Halman'dan nasibini aldı 
     
     "Çevirisi, aslından iyi" 
     "Orhan Pamuk'un 'Beyaz Kale' adlı kitabının İngilizce çevirisi aslından üslup bakımından daha başarılıdır. Pamuk'un Türkçede dikkatsizliği çok. Kara Kitap'ta bunun bazı örnekleri fahiş bence... Aceleye getirilmiş belli ki... Orhan Pamuk üslup bakımından da bazen biraz yetersiz gibi geliyor." 
     
     "Ne kadar berbat şiirleri vardır N zım'ın" 
     "Çok beğendiğim şairlerin 'süprüntü' olarak değerlendirdiğim şiirleri var. Bunu N zım Hikmet için de söylüyorum. Ne kadar berbat şiirleri vardır Aynı zamanda Türk şiirinin birçok şaheserlerini de ona borçluyuz. Dağlarca'yı çok önemserim. Onun da beğenmediğim pek çok şiiri var." 
     
     "Kocası, Suna Kan'ı kullandı " 
     "Faruk Güvenç eşini, Suna Kan'ı alet olarak kullandı. Bir Itri konserinin CSO'da yapılmasına izin verdim. Kıyamet koptu. Faruk Güvenç orkestrada 3. viyolaydı ve buna büyük tepki gösterdi. Bakan olduğum için inanılmaz bir kıskançlık içindeydi. Suna Kan'a yazılar yazdırdı." 
     
     "Turgut Özal, önemsiz ve kurnaz" 
     "Özal bana hiç karizmatik ve sempatik görünmedi. Gayet sıradan, kurnaz, önemsiz bir insan gibi değerlendirdim." 
     
'Süleyman Demirel gözümden düştü'      'Süleyman Demirel, Ereğli Demir Çelik'te Satış ve Pazarlama Müdürü olmamı istiyordu. Reddetmemi kabullenemedi. Bir gün benim için 'İşte bakın, biz nasıl insanlar yetiştiriyoruz. Amerika'ya gidiyorlar, iki üniversitede birden hocalık yapıyorlar. İşte bizim başarımız budur arkadaşlar' demesin mi Onun benim başarımla ne ilgisi var Fena halde bozuldum. Demirel gözümden düştü adeta. Öyle ucuz politikacılık yapmakla insan ne kazanır ' 
     'Karım Seniha, Nihat Erim'e güvenmiyordu. Seniha, haklıymış. Başbakan olan Erim, çabuk fikir değiştiren, etki altında kalan bir adamdı...' 
     

</TEXT>
</DOC>
