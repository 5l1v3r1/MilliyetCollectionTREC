<DOC>
<DOCNO> 150362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/spor/yfbdilmen.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz yok 
</HEADLINE>
<TEXT>

     Rıdvan DİLMEN 

     Üç puan mı Bu soruyu Fenerli oyunculara sor, hatırlamazlar. Hele "Deplasmanda en son ne zaman aldınız" deseniz anımsamazlar bile. 
     Uzun süredir maç kazanamayan, özellikle deplasmanlarda istediğini alamayan Fenerbahçe yine kazanamadı. Fenerbahçe'nin deplasmanda maç kazanması artık sürpriz oldu. Geçen hafta Gençlerbirliği maçında iyi konsantre olup, iyi mücadele eden Fenerbahçe'den dün eser yoktu. 
     Üçlü savunma oynayan Fenerbahçe, dün dörtlü savunmaya dönmüş, orta sahayı rakibine göre daha kalabalık tutmuştu. Ama puanla işi olmayan iki takımın, iki devrede de, dörder - beşer pozisyon bulmaları, defansif yönden problemli olduklarını gözler önüne seriyordu. İkisinin de savunma açısından eksikleri vardı. 
     Fenerbahçe'nin en çalışkan ismi Johnson'du. Top rakipteyken pres yaptı, çok koştu, hücuma ve savunmaya destek verdi. Son günlerde Fenerbahçe yönetiminin bu oyuncu ile yolları ayıracağı yolunda söylentiler var. Umarım bu hatayı yapmazlar. 
     Sarı - Lacivertli takımda Mustafa Doğan'ı da çok beğendim. İlk yarıda göbekte, ikinci yarıda sağ dışta oynadı. Canlıydı. Dörtlü savunma ve kademe anlayışını iyi bildiği için hata yapmadı. 
     İlk yarıda Denizlispor klasik golünü attı. Uzun taç atışı ve cezaalanı içinde oluşan karambol. Sonuç gol... İyi çalışılmış, silah olarak etkili hale getirilmiş bir pozisyon. 
     Fenerbahçe'nin golünde ise Ümit Özat ilk yarıda çok sık yaptığı şekilde topla ileriye çıktı. Asistiyle Vladimir'i pozisyona soktu. Rus futbolcunun topu alışı ve gol vuruşu çok güzeldi. 
     Maçın hakemi, iki takım açısında da kolay olan maçta bir - iki avantajı oynatmayarak ve 87. dakikada Tuncay'a yapılan penaltıyı görmeyerek hata yaptı. Bunun dışında oyunun akışını etkileyecek bir kararı olmadı. 
     
     
     


SPOR 






























</TEXT>
</DOC>
