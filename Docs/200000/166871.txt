<DOC>
<DOCNO> 166871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/soneko36.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... Borsa ve dolar düştü... 
</HEADLINE>
<TEXT>

     Borsa üzerindeki satış baskısı bugün de devam etti ve endeks günü yüzde 0,55 oranında kayıpla 10,690.94 puandan kapandı. 
     Borsa uzmanları, durgun ve sıkışık bir günün sonunda işlem hacminin de düşük gerçekleştiğini belirterek, yarın açıklanacak enflasyon dataları beklenti oluşturabilirse 10,800 seviyesine doğru bir hareket olabileceğini ifade ediyor. 
     Uzmanlar, hacimle desteklenmediği sürece bu hareketlerin kalıcı olmasının söz konusu olmadığını, bunun yanında 10,600 destek seviyesinin bugün de çalıştığını kaydediyor. 
     İstanbul Menkul Kıymetler Borsası İMKB Ulusal 100 endeksi, ilk seansta 7.35 puan kayıpla 10,742.48 puana geriledi. 2. seansta da 51.54 puan düşen endeks, 10,690.94 puandan günü tamamladı. 
     Endeksin günlük bazdaki kaybı ise 58.89 puan ve yüzde 0.55 olarak belirlendi. 
     Hisse senetleri piyasasında günlük işlem hacmi 191 trilyon 430 milyar 547 milyon lira olarak gerçekleşti. Dün bu rakam 262 trilyon 57 milyar 825 milyon lira olarak gerçekleşmişti. 
     
     DOLAR 

     Kapalıçarşı'da dün günü 1 milyon 409 bin liradan kapanan dolar, güne 1 milyon 407 bin liradan, 1 milyon 627 bin liradan kapanan Euro, 1 milyon 624 bin liradan başladı. 
     Piyasa kapanışında doların satış fiyatı 1 milyon 408 bin lira, Euro'nun satış fiyatı 1 milyon 622 bin lira oldu. 
     Merkez Bankası, doların bugünkü efektif kurunu alışta 1 milyon 396 bin 92 lira, satışta ise 1 milyon 405 bin 914 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 5 bin 725 lira, satışta ise 5 bin 765 lira geriledi. 
     
     TAHVİL-REPO 

     İMKB Tahvil ve Bono Piyasası Kesin Alım Satım Pazarı'nda işlem gören 7 Temmuz 2004 vadeli bugün valörlü tahvilin basit getirisi yüzde 51.76, bileşik getirisi ise yüzde 51.57 olarak gerçekleşti. 
     Dün günü piyasa kapanışında aynı kağıdın basit getirisi yüzde 51.65, bileşik getirisi yüzde 51.43 olmuştu. Kağıdın bileşik getirisinde dünkü kapanışına göre 0.14 puanlık artış gerçekleşti. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 39.54 olarak belirlenirken, dün piyasa kapanışında gecelik faiz oranı ortalama yüzde 38.70 olmuştu. 
     Bankalararası TL interbankında da gecelik faiz oranı, ortalama yüzde 38.00 oldu. 
     
</TEXT>
</DOC>
