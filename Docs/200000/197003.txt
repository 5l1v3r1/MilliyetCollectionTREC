<DOC>
<DOCNO> 197003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sondun06.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yahudiler, müslümanlar, Türkler, yabancılar birleşti" 
</HEADLINE>
<TEXT>

     İngiltere'nin Ankara Büyükelçisi Peter Westmacott, Türkiye'ye seyahatlere karşı uyarıya karşın, ''mümkün olan en çok sayıda İngilizin, Türkiye'yi ziyarete devam etmesinin mümkün olacağı ümidi taşıyorum'' dedi. 
     Patlamalar üzerine İstanbul'a gelen büyükelçi, Reuters'a verdiği demeçte, Türk yönetiminin patlamalar üzerinde takındığı tavrın çok memnun edici olduğunu vurgulayarak, ''Farklı dinler, farklı uluslar arasında müthiş bir dayanışma oluştu'' dedi. 
     Türk yetkililerin, patlamaların iki ülke ilişkilerine zarar vermeyeceği yönündeki açıklamalarını da değerlendiren büyükelçi, ''Bu korkunç eylemleri yapan insanların zihinlerini okuyamam. Ama amaçlarından biri de Türk-İngiliz ilişkilerine zarar vermekse şundan eminim ki, bu saldırganlar bu amaçlarında başarıya ulaşamayacaklar'' dedi. 
     Büyükelçi, ''Bu saldırılar ve önceki sinagog saldırıları, Yahudileri, Müslümanları, Hıristiyanları, Türkleri, yabancıları oldukça önemli bir yolda bir araya getirdi'' dedi. 
     
</TEXT>
</DOC>
