<DOC>
<DOCNO> 195717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sondun20.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki patlamalar... Papa'dan barış çağrısı... 
</HEADLINE>
<TEXT>

     Papa İkinci Jean Paul, İstanbul'daki bombalı saldırıların ardından barış çağrısında bulundu ve Türk halkına başsağlığı diledi. 
     Papa'nın yardımcılarından Kardinal Angelo Sodano, yaptığı açıklamada, Papa'nın kendisini tüm Türk ulusuna ve patlamalarda ölenlerin ailelerine başsağlığı dilemekle görevlendirdiğini söyledi. 
     Sodana'ya göre Papa, mesajında tüm insanları yeniden barış için teröre karşı harekete geçmeye çağırdı. 
     
     PRODİ 
     Avrupa Komisyonu Başkanı Romano Prodi de, İstanbul'da iki sinagoga düzenlenen saldırıların ardından İtalya'nın Milano kentindeki bir sinagogu ziyaret etti. 
     İtalyan ANSA ajansına göre, Milano'daki sinagogu kısa bir süre ziyaret eden Prodi, Yahudi topluluğuna tüm AB ülkeleri adına başsağlığı diledi. 
     Prodi, ''Teröristlerin nefret etmede gösterdiği ısrarı, bizim sevmekte gösteremememiz beni kaygılandırıyor. Avrupa'da eski korkular canlanabilir'' dedi. 
     
</TEXT>
</DOC>
