<DOC>
<DOCNO> 155187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sontur23.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksi kaldırıma çıktı 1 ölü, 4 yaralı... 
</HEADLINE>
<TEXT>

     Kocaeli'nin Gebze İlçesi'nde, kaldırıma çıkan ticari bir taksinin çarptığı 4 kişiden 1'i öldü. Diğer 3 kişi ile takside bulunan müşteri ise yaralandı. 
     Gece, Bağdat Caddesi Dörtyol kavşağında kırmızı ışığa yakalanmamak için hızını kesmeyen 41 T 3112 plakalı taksi, sürücüsü İbrahim Şenol'un kontrolü kaybetmesi üzerine kaldırıma çıktı ve burada yürüyen 4 kişiye çarptı. 
     Kazada ağır yaralanan Yusuf Onur Ünver 17 , götürüldüğü Gebze Devlet Hastanesi'nde bu sabah yaşamını yitirdi. Endüstri Meslek Lisesi Elektronik Bölümü 11 D sınıfı öğrencisi olan Ünver, bugün, Çoban Mustafapaşa Camii'nde kılınan cenaze namazının ardından toprağa verildi. 
     Yaralanan Yaşar Acar, çocukları Gamze ve Tuğba ile taksi müşterisi İlhan Bilgi ise aynı hastanede tedavi altına alındı. 
     5 yıl önce yaptığı trafik kazasında da bir kişinin ölümüne neden olduğu belirtilen sara hastası sürücünün sorgusu sürüyor. 
     
</TEXT>
</DOC>
