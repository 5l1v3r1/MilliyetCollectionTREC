<DOC>
<DOCNO> 195431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/spor/bbas.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker hız kesti 77-68 
</HEADLINE>
<TEXT>

   Avrupa Ligi'ne AEK galibiyeti ile start veren Ülker, deplasmanda Partizan engelini geçemedi. İlk periyodu önde kapamasına rağmen Sırbistan-Karadağ takıma 9 sayı farkla boyun eğdi 
      
   Dış şutlarda etkisiz kaldı 
   AVRUPA Ligi A Grubu'ndaki temsilcimiz Ülkerspor sezonun ikinci maçında Sırbistan-Karadağ'ın Partizan takımına deplasmanda 77 - 68 mağlup oldu. Karşılaşmaya hızlı başlayan Turuncu - Yeşilliler ilk periyodu 20 - 14 önde tamamladı. İkinci çeyrekte pota altında Ostojic ile etkili olan rakibini durduramayınca üstünlüğü kaptıran Ülker devreyi 37 - 35 geride kapadı. Temsilcimiz dış atışlarda etkisiz kalınca üçüncü periyodu 57 - 45 Partizan önde geçti. Ev sahibi ekip son çeyrekte de farkı korudu ve Ülker karşılaşmadan boynu bükük ayrıldı. 
   
   Maçın karnesi 
   HAKEMLER Juan Carlos Mitjana İspanya , Fabio Paccini İtalya , Marius Udrica Romanya 
   PARTİZAN Cakiç 5 6, Kecman 7 13 , House 7 13, Ostojic 8 21, Avdalovic 4 3, Brown 8 17, Petrovic 4 4, Materiç 3 
   ÜLKERSPOR İbrahim 6 7, Haluk 6 12, Booker 7 13, Serkan 4 4, Blair 8 19, Tutku 5 5, Rentzias 3 2, Kerem Gönlüm 5 6, Dujmoviç 3 
   1.PERİYOT 20 - 14 Ülker , 2.PERİYOT 37 - 35 Partizan , 
   3.PERİYOT 57 - 45 Partizan , MAÇ SKORU 77 - 68 Partizan 
   
   Tuborg iyi başladı 70-82    ERKEKLER Avrupa Kupası Güney Konferansı A Grubu'nda ilk maçına çıkan Tuborg Pilsener, West Petrom Arad'ı deplasmanda 82 - 70 mağlup etti. Romanya'nın Arad kentinde yapılan karşılaşmada, Tuborg Pilsener, ilk periyodu 17 - 12, devreyi de 38 - 34 önde kapadı. 3. periyodu 59 - 56 ile geçen temsilcimiz son çeyrekte farkı artırdı ve 12 sayı üstünlükle galibiyeti yakaladı. Wisby attığı 20 sayı ile İzmir ekibinin en skorer oyuncusu oldu. 
   
   Migrosspor fırsat tepti    BAYANLAR Avrupa Kupası Güney Konferansı'nda mücadele eden Migrosspor, gruptaki 4. maçında Bulgaristan'ın Lukoil Neftochimik takımına uzatmada 78-76 yenildi. Karşılaşmanın ilk yarısını 38-26 Migros önde kapatırken normal süre 66-66 sona erdi. Büyük çekişme içinde geçen uzatma bölümünde gülen taraf ev sahibi Bulgar takımı oldu. Bu kupadaki diğer takımımlarımızdan Erdemirspor, deplasmanda Sırbistan Karadağ'ın Vojvodina Nis - Gas ekibine 74-44, Güre Belediyesi de aynı ülkenin Kızılyıldız takımına 109 - 68 mağlup oldu. 
   
   
</TEXT>
</DOC>
