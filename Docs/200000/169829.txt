<DOC>
<DOCNO> 169829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sontur01.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da molotof kokteyl saldırılı gece... 
</HEADLINE>
<TEXT>

     Fatih'teki bir banka şubesi ile Zeytinburnu'nda bir bankanın ATM cihazına atılan molotofkokteylleri, maddi hasara yol açtı. 
     Vezir Caddesi'ndeki İş Bankası Odabaşı Şubesi'ne kimliği belirsiz 2 kişi tarafından molotofkokteyli atıldı. 
     Banka şubesinin camının kırılmasına neden olan molotofkokteylinin alev almasıyla başlayan yangın, çevredeki vatandaşların müdahalesiyle büyümeden söndürüldü. Saldırganlar ise yaya olarak kaçtı. 
     Bu arada, Zeytinburnu 58. Bulvar Caddesi'ndeki Oyakbank'a ait ATM cihazına da henüz kimlikleri belirlenemeyen kişi ya da kişilerce molotofkokteyli atıldı. 
     Olayda, alev alan molotofkokteyli çevredeki vatandaşlar tarafından söndürüldü. Saldırgan veya saldırganlar ise kaçtı. 
     Her iki saldırıda, banka şubesi ve ATM cihazında küçük çapta maddi hasar oluştu. 
     Saldırıların ardından uzman ekiplerce, banka şubesi ile ATM cihazında inceleme yapılırken, polis de saldırıları gerçekleştirenleri yakalamak için çalışma başlattı. 
     
</TEXT>
</DOC>
