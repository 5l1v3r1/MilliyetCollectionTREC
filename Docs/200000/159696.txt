<DOC>
<DOCNO> 159696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun33.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO, uçak kazasında İspanya'yı savundu... 
</HEADLINE>
<TEXT>

     NATO Genel Sekreteri George Robertson, İspanyol askerlerini taşıyan Ukrayna uçağının Trabzon'un Maçka ilçesi yakınlarında düşmesinin ardından, ''uçağı ucuza getirdiği'' yönündeki suçlamalarda İspanya hükümetini savundu. 
     Kazanın nedeni hakkında konuşmak için erken olduğunu belirten Robertson, İspanya'nın güneyindeki Rota üssünü ziyareti sırasında gazetecilere açıklamada bulundu. 
     Askerlerin ailelerinin, kiralanan uçağın kötü durumda olması ve ucuz olduğu için kullanıldığı yönünde İspanya hükümetine yaptığı suçlamalara ilişkin olarak Robertson, ''Hiçkimse ucuza getirmeye çalışmadı. Hiçkimse hayatları riske atmadı'' dedi. 
     İspanya Savunma Bakanı Federico Trillo ve Başbakan Jose Maria Aznar, İspanya tarafından bu tür görevler için kiralanan bütün uçakların NATO'nun bakım ve tedarik örgütü NAMSO tarafından garantilendiğini belirtmişti. 
     
</TEXT>
</DOC>
