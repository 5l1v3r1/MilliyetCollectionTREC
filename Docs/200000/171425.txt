<DOC>
<DOCNO> 171425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sonspo07.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da kaleci krizi yaşanıyor... 
</HEADLINE>
<TEXT>

     Birinci Süper Lig'in yeni takımı Konyaspor'da, Bursaspor'dan alınan kaleci Kelemen'in düşük performansından endişe ediliyor. 
     Kulüp başkanı Mehmet Köseoğlu, Bolu'nun Gerede İlçesi'nde devam eden hazırlık kampının çok iyi geçtiğini ancak bazı ufak pürüzlerin ortaya çıktığını söyledi. 
     Oluşturulan kadronun uyumuna büyük önem verdiklerini belirten Köseoğlu, uyumun yakalanmasına karşın bazı futbolcuların performansının kendilerini korkuttuğunu anlattı. 
     Teknik heyetin Bursaspor'dan alınan Kelemen ile ilgili bazı endişeler taşıdığını ifade eden Köseoğlu, ''Kamp sonuna kadar bekleyeme karar verdik. Kelemen'in kendini toparlamaması durumunda başka bir kaleciyle anlaşma yoluna gideceğiz'' dedi. 
     Köseoğlu, bu sorunun kendilerine intikal etmesinin ardından yönetim olarak alternatif kaleciler üzerinde çalışmaya başladıklarını vurgulayarak, ''Şimdilik bir kaleci ile doğrudan görüşmemiz olmadı. Süper Lig'de takımı taşıyabilecek kapasitede bir kaleciye ihtiyacımız var'' diye konuştu. 
     
</TEXT>
</DOC>
