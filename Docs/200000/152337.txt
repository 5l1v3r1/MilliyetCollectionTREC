<DOC>
<DOCNO> 152337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/soneko06.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, günlük üretim miktarını 2 milyon varil azaltacak... 
</HEADLINE>
<TEXT>

     Petrol İhraç Eden Ülkeler Teşkilatı OPEC Petrol Bakanları, bugün Viyana'da yaptıkları toplantıda, resmi günlük üretim kotasının 900 bin varil artırılarak 25.4 milyon varile çıkarılmasını kararlaştırdılar. 
     OPEC Petrol Bakanları toplantısında alınan kotanın günlük 900 bin varil artırılması kararının, Haziran 2003'ten itibaren uygulanacağı bildirildi. Bakanlar, aldıkları bu kararla, üye ülkelerin şubat ve mart aylarında resmi kota dışında yaptıkları ortalama 27.4 milyon varillik günlük üretim miktarında 2 milyon varillik bir kısıtlama yapmış oldular. 
     Irak dışındaki OPEC üyesi petrol bakanlarının, ham petrol satış fiyatındaki düşüşü önlemek üzere aldıkları bu kararı, karmaşık bir karar olarak değerlendiren petrol piyasası analistleri, Bu kararın ham petrol satış fiyatında hızlı bir düşüşe neden olacağını ve ham petrol satış fiyatının varil başına 20 dolara kadar düşebileceğini belirtiyorlar. 
     





</TEXT>
</DOC>
