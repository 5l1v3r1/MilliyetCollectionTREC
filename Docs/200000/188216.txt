<DOC>
<DOCNO> 188216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/ekonomi/eko05.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ 
</HEADLINE>
<TEXT>

   
   Vaillant, pazarını genişletiyor 
   Isıtma ve sıcak su cihazlarında Avrupa'nın lider kuruluşu Vaillant, Türkiye'de pazar lideri olarak 11. yılını dolduruken faaliyet alanına Adapazarı'nı da kattı. Ticaret Odası, Sanayi Odası, Makine Mühendisleri ve Mimar Odalarından yetkililer ile ısıtma ve tesisat sektöründe faaliyet gösteren mühendislik ve inşaat firma yetkililerinin katıldığı toplantıda konuşan Vaillant Türkiye Genel Müdür Yardımcısı Levent Taşkın, ısıtma sektöründe 129 yıllık geçmişe sahip, şofben ve kombinin mucidi olan Vaillant'ın bugün 17 ülkede kendi şirketleriyle faaliyet gösterdiğini ve geleceğin ısıtma teknolojisiyle donatılmış yeni cihazları tükecilere sunduğunu söyledi. 
   
   Deri Fuarı 15 Ocak'ta İstanbul'da... 
   Türkiye Deri Vakfı çatısı altında, Türkiye Deri Sanayicileri Derneği, Deri Konfeksiyoncuları Derneği ile Ege Bölgesi ve Çorlu Deri Sanayicileri Dernekleri'nin yer aldığı 10'u aşkın dernek ve birlik temsilcileri, 2004 yılında hayata geçirilecek olan 'İstanbul Deri Fuarı' organizasyonu için RDF Fuarcılık ve Türkel Fuarcılık'ı seçti. Fuar, 15 - 17 Ocak 2004 tarihleri arısnda Dünya Ticaret Merkezi'nde gerçekleştirilecek. Fuarın yanı sıra, aynı tarihlerde deri sektörünü yakından ilgilendiren çeşitli toplantılar ve yarışmalar da düzenlenecek. 
   
   Real'den iki yeni kampanya 
   Real Hipermarketleri, 26 Eylül - 16 Ekim tarihleri arasında İstanbul Kartal, Ankara Bilkent ve Adana'da 'real Teknoloji Günleri'ni düzenliyor. HP, Beko, Casper, Sony, Lexmark, LG, Schaublorenz, Philips, Samsung ve Toshiba gibi ünlü teknoloji markalarının birbirinden farklı onlarca ürünü, teknoloji günleri kapsamında promosyonlu olarak satışa çıkarılacak. 
   
   Hisar Evleri'nde yaşam başladı 
   Güven inşaat tarafından yaptırılan ve 2 bin metrekarelik bir alan üzerinde inşaa edilen Hisar Evleri'nde yerleşimler başladı. Birinci sınıf malzeme kullanılarak inşaa edilen villalarda, her villanın altına 10 fore kazık, kazıklar üzerine radya temel ve çelik konstrüksiyon taşıyıcı sistem kullanıldı. Hisar Evleri Büyükçekmece Göl Havzasında, Hadımköy Gişeleri'ne 3 dakika uzaklıkta kurulu. 
   
   
</TEXT>
</DOC>
