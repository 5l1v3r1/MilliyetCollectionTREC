<DOC>
<DOCNO> 195774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur14.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kan sıkıntısı başgösterdi, Kızılay kan bağışı bekliyor... 
</HEADLINE>
<TEXT>

     İstanbul'da meydana gelen patlamaların ardından, yaralıların bulunduğu hastanelerde acil kan ihtiyacı olduğu bildirildi. 
     Polis telsizinden birimlere yapılan anonsta, Şişli ve Beyoğlu'ndaki patlamalardan sonra yaralıların kaldırıldığı hastanelerde kan ihtiyacı olduğu belirtilerek, kan vermek isteyen personelin hastanelere başvurmaları istendi. 
     Bu arada, yakınları hakkında bilgi almak isteyen yaralı yakınlarının akınına uğrayan hastanelerde yoğunluk yaşanıyor. 
     Kızılay Genel Başkanı Ertan Gönen, İstanbul'daki patlamalarda yaralananlar için İstanbul Kan Bankası'nda 150-200 ünite kan ayırdıklarını, talep eden hastanelere bu kanların gönderildiğini bildirdi. 
     Gönen, talep eden hastanelere kanların gönderildiğini, şu ana kadar Çapa Tıp Fakültesi ve Haseki Hastanesi'ne ihtiyaç duyulan kanların ulaştırıldığını söyledi. Gönen, vatandaşlardan kan bağışı beklediklerini sözlerine bekledi. 
     
</TEXT>
</DOC>
