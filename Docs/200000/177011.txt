<DOC>
<DOCNO> 177011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sonspo20.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bild Altıntop bak, bu kızlar seni tip-top buluyorlar... 
</HEADLINE>
<TEXT>

     Alman Bild gazetesi, FC Schalke 04'de 3 karşılaşmada attığı 4 gol ile bir anda üne kavuşan Hamit Altıntop'un, sadece taraftarların değil, kızların da gönlünü kazandığını yazdı. 
     ''Altıntop bak, bu kızlar seni tip-top buluyorlar'' başlığıyla verilen haberde, Hamit'in FC Kaiserslautern'de oynayan ikiz kardeşi Halil'in, ''Kardeşim bekar ve Türk kızlarından hoşlanıyor'' şeklinde konuştuğu hatırlatılarak, Hamit'e hayranlık duyan 5 Türk kızının söylediklerine yer verildi. 
     Gazeteye göre Hamburg'ta yaşayan 21 yaşındaki Belgin Altındağ, ''Ben kendim de futbol oynadım ve ofsaytın ne olduğunu da biliyorum. Ben olsam, akşamları Hamit'in bacaklarına masaj yapardım'' dedi. 
     Hamburglu 29 yaşındaki Nur Kara ise ''Ben Hamit'i karnıyarığımla tavlardım. Bilindiği gibi aşk mideden geçiyor'' derken, yine aynı kentte yaşayan 22 yaşındaki Nesrin Adıgüzel, ''Ben Hamit için mükemmel bir Türk ev kadını olurdum. Benim için de aile en önemli şey'' ifadesini kullandı. 
     Gelsenkirchen'de yaşayan 18 yaşındaki Duygu adlı genç kız, ''Ben çok espriliyim. Benim için karakter önemli. Ben Hamit'i gizemli olduğu için tip-top buluyorum'' derken, aynı kentte oturan yine 18 yaşındaki Canan adlı genç kız da ''Ben Hamit'e, çok güzel bir Türk erkeği imajı verdiği için çok güzel bir tebessüm vermek istiyorum'' diye konuştu. 

     
</TEXT>
</DOC>
