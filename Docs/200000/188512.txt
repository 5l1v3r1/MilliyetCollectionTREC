<DOC>
<DOCNO> 188512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun17.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel havaalanı dünyanın en büyük çikolata satış merkezi 
</HEADLINE>
<TEXT>

     Belçika'da Brüksel Havaalanı'nın, dünyanın en büyük çikolata satış merkezi olduğu bildirildi. 
     Havaalanının satış tesislerini yöneten Sky Shops şirketi, havaalanında günde 1,8 ton çikolata satışı yapıldığını, yolcuların dakikada 2 kilogram çikolata satın aldığını, yıllık satışın 650 tonu aştığını bildirdi. 
     Şirket yetkilileri, bir yılda satılan çikolata paketlerinin trene yüklenmesi halinde, vagonların uzunluğunun Brüksel'den Roma'ya varacağını belirtti. 
     Ekonomisinde çikolata üretimi önemli yer tutan Belçika'da en büyük çikolata mağazaları, yılda 40 ila 45 ton çikolata satıyor. 
     Brüksel Havaalanı'ndan yılda 15 milyon yolcu geçtiği, ulusal havayolları şirketi Sabena'nın iflasından önce bu rakamın 20 milyonu aştığı ifade ediliyor. 
     
</TEXT>
</DOC>
