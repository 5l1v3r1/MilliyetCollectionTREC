<DOC>
<DOCNO> 169145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sonspo16.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'dan Hooijdonk açıklaması... 
</HEADLINE>
<TEXT>

     Galatasaray Kulübü, Fenerbahçe'nin bugün resmi sözleşme imzaladığı Hollandalı futbolcu Pierre van Hooijdonk'la fiyat yükseltme amaçlı transfer görüşmesi yapıldığı yönündeki haberleri yalanladı. 
     Sarı-kırmızılı kulübün resmi internet sitesinde yapılan açıklamada, ''Bazı basın organlarında çıkan haberler doğrultusunda, Galatasaray Spor Kulübü'nün Hollandalı futbolcu Pierre van Hooijdonk ile geçtiğimiz hafta içinde fiyat yükseltme amaçlı transfer görüşmesi yaptığı haberleri gerçeği yansıtmamaktadır'' denildi. 
     Galatasaray'ın Hooijdonk'la 1 yıl önce görüşmeye başladığı kaydedilen açıklamada, şu görüşlere yer verildi 
     ''Bu futbolcunun transferiyle ilgili resmi başvuru 2002-2003 sezonu devre arasında yapılmış ve yaklaşık 6 aydır transfer görüşmeleri devam etmiştir. Galatasaray Spor Kulübü'nün başka bir kulübün transfer görüşmesi yaptığı futbolcuyla, fiyat yükseltme amaçlı ilgilenmesi söz konusu değildir.'' 
     
</TEXT>
</DOC>
