<DOC>
<DOCNO> 160674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/siyaset/siy03.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Hedef AB, geri dönüş yok 
</HEADLINE>
<TEXT>

Dışişleri Bakanı Abdullah Gül, dünkü Bakanlar Kurulu toplantısı sonrası, "Meclis gerekirse mesai yapacak. AB fırsatını kaçırma sorumluluğunu üstümüze almak istemiyoruz" dedi 
     ANKARA Milliyet 

     Askerlerin bazı maddelerle ilgili çekincelerini ortaya koyduğu 6. uyum paketinden apartmanlarda ibadethanelerle ilgili düzenlemeyi çıkaran hükümet, dünkü Bakanlar Kurulu'nda gündem maddesi olmadığı halde AB konusunu ele aldı. Dışişleri Bakanı Abdullah Gül, "AB fırsatını kaçırma sorumluluğunu üstümüze almak istemiyoruz" derken, Adalet Bakanı Cemil Çiçek de ibadethane tartışmasını "ördek" hik yesine benzetti. 
     Gül, Başbakan Erdoğan başkanlığında toplanan Bakanlar Kurulu'nda AB ülkelerinde Türkiye lehine olumlu bir hava olduğunu söyledi. Avrupa'daki muhafazak r çevrelerde de bir tutum değişikliği olduğunu kaydeden Gül, şöyle konuştu "Biz orta ve uzun vadede hükümet olarak kararlılığımızı ifade etmek istiyoruz. AB hedeftir, geri dönüş olmaz. Bu ayın ortalarında Ulusal Program çıkmış olacak. Meclis gerekirse fazla mesai yapacaktır. AB fırsatını kaçırma sorumluluğunu üstümüze almak istemiyoruz." 
     Hükümet Sözcüsü Çiçek de, ibadethanelerle ilgili düzenlemenin sorulması üzerine şu yanıtı verdi "Bizim yapmak istediğimiz, fiili durumu kontrol altına almaktı. Yoksa bu yazıldığı gibi 'hava bulutlu derken ördek demek istedi' durumu değildi. Bu fırsatı kaçırırsak, konumumuzun ne olacağını düşünmemiz gerekir. Bu sorumluluğu almak istemiyoruz." 
     

</TEXT>
</DOC>
