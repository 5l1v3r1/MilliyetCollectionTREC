<DOC>
<DOCNO> 198911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/guncel/gun01.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan k busu bir ay sonra bitti... 
</HEADLINE>
<TEXT>

   Taliban militanlarının önceki gece serbest bıraktığı mühendis Hasan Önal, ekranlarda "Ben çok iyiyim, herkes sağ olsun" derken, İzmir'deki evinde bayram havası esiyordu 
      DIŞ HABERLER SERVİSİ ANKARA Milliyet 
   
   Afganistan'da, Taliban'ın elinde geçen bir aylık esaretin ardından serbest bırakılan 44 yaşındaki makine mühendisi Hasan Önal için k bus dolu günler geride kaldı. İzmir'deki ailesine sağ salim kavuşacak olmanın heyecanını yaşayan Hasan Önal, "Daha dün, bugünü görebileceğimden şüpheliydim" dedi. 
   K bil - Kandahar arasındaki yol inşaatında çalışan Önal, 30 Ekim'de kaçırıldı. Taliban Önal'ı önceki gece Gazne bölgesindeki Mukur'da aşiret liderlerine teslim etti. Ardından Afgan hükümet yetkililerine verilen Önal, dün Türkiye'nin K bil Büyükelçiliği'ne götürüldü. 
   
   'Herkese teşekkür ederim' 
   Bir aydır ölüm korkusuyla yaşayan Önal, askeri doktorlarca muayene edilirken bitkin ama çok mutluydu. "Kendimi çok iyi hissediyorum. Herkese çabalarından dolayı teşekkür ederim. Herkes sağ olsun, bugünü de gördük" diye konuşan Önal, yeni kıyafetler giydirildikten sonra Uluslararası Güvenlik Destek Gücü'ne ISAF bağlı Türk Gücü Kuvvetleri Komutanlığı'na gönderildi. 
   
   'Bir anlaşma yapmadık' 
   Kendini "Taliban'ın üst düzey yetkilisi" olarak tanıtan Molla Roazi, Önal'ı bayramda iki esirlerinin salıverilmesi üzerine serbest bıraktıklarını, altı Taliban'ın da bırakılmasını beklediklerini açıkladı. Ancak Afganistan İçişleri Bakanı Ali Ahmed Celali, Önal'ın serbest kalması karşılığında herhangi bir anlaşma yapmadıklarını, hiçbir Taliban esirini de bırakmadıklarını söyledi. 
   Celali, "Taliban sonunda Önal'ı ellerinde tutmanın işlerine yaramayacağını anladı. Mühendisi şartsız serbest bıraktı" dedi. Önal'ın görev yaptığı Gülsan - Çukurova şirketinin K bil yöneticisi Kurtuluş Ergin de Taliban'a fidye verilmediğini vurgulayarak, "Türk ve Müslüman olduğu için bırakılmış olabilir" diye konuştu. 
   
   Erdoğan telefon açtı 
   Hasan Önal'ın serbest bırakıldığını öğrenen Başbakan Recep Tayyip Erdoğan da telefonla aradığı Miray Önal'a, "Gözünüz aydın. Gelişmeler böyle sonuçlandığı, eşiniz sağ salim kurtulduğu için hepimiz mutluyuz" dedi. Miray Önal da konuyla yakından ilgilenerek kendilerini yalnız bırakmadıkları için Erdoğan'a teşekkür etti. Başbakan Erdoğan'ın yanı sıra Dışişleri Bakanı Abdullah Gül de Miray Önal'ı telefonla arayıp, "Gözünüz aydın" dedi. 
   
   Eşini arayıp müjdeyi verdi    K bil'deki Türk Büyükelçiliği'ne getirilen Hasan Önal'ı ABD'nin K bil Büyükelçisi Zalmay Halilzad ortada da ziyaret etti. Türkiye'nin K bil Büyükelçisi Müfit Özdeş de sol başta Taliban militanlarının Önal'a kötü davranmadıklarını, sadece köy köy dolaştırdıklarını söyledi. Üzerinde geleneksel Afgan kıyafetleri bulunan Önal, Büyükelçilik'te kendisine verilen yeni giysileri giydikten sonra Halilzad ve Özdeş'in yanından eşini arayıp iyi olduğunu, yakında kavuşacaklarını söyledi. 
   
   Hükümet eşimle ilgilendi       Eşi Önal'ın serbest bırakılmasıyla çifte bayram yaşayan Miray Önal, "Başbakan'ın eşimle ilgilenmesi bana güven verdi. Olumlu sonuçlanacağını biliyordum" dedi 
   SİREL EKŞİ 
   
   Taliban'ın kaçırdığı mühendis Hasan Önal'ın serbest kalmasıyla birlikte İzmir Balçova'daki evinde mutluluk h kim oldu. Çifte bayram sevincinin yaşandığı evde, Miray Önal ve kızları Deniz ve İdil sabırsızlıkla 6 aydır görmedikleri, son bir ayda geçen her saniye merak ettikleri babalarına kavuşacakları anı sabırsızlıkla beklemeye başladı. 
   Miray Önal, yaşadıklarını şöyle anlattı 
   Kaçırıldığını duyunca ne hissettiniz 
   - Öyle bir şoke oldu ki, insan ilk anda üzülmeyi bile akıl edemiyor. Tabii üzülmek kelimesi duygularımı ne kadar anlatabilir bilemiyorum. Son bir ay çok korkunçtu. Bu süre içinde Başbakan Recep Tayyip Erdoğan ve bütün hükümet üyeleri eşimle ilgilendi. K bil Büyükelçisi izne bile çıkamamış. Bunları bilmek güven verici. Bu süreç içinde eşime ve devletime çok güvendim. Olumlu sonuçlanacağını biliyordum, gününü bekliyordum. Kaçırılmasının ardından yayımlanan ilk televizyon görüntülerinin ardından çocuklarıma, "Ağlamayın, babanız bile gülebiliyor" dedim. 
   Şartlara alışık olması soğukkanlı oluşunda etkili olabilir mi 
   - Daha önce Peşaver'de ailece bir yıl kaldık. Afganistan'a giderken, bölgeyi bildiği ve o bölgenin insanını tanıdığı için rahattım. Ama yine de "İyi düşündün mü " dedim. 
   Hasan Bey, tekrar K bil'e dönecek mi 
   - Ben fikrimi söylerim, ama kararında özgürdür. 
   Evde bir hazırlık var mı 
   - Biz Egeliyiz. Otlarımız vardır, onları çok sever. Sevdiği her şeyi yapmaya çalışacağız tabii. Ona sebze yemekleri yapacağım. Kavuşma sevincimizi kameralar önünde yaşamak istemiyorum. Yaşadığı psikolojiyi düşünün. Bu ortamı kaldırabilir mi Ne zaman hazır olabilir bilmiyorum. 
   
   Kızı Babam zayıflamış    Hasan Önal'la ilk konuşan kızı Deniz oldu... Telefonda babasının sesini duyunca büyük mutluluk yaşayan Deniz, "Sesi iyiydi. Bizimle konuşurken TV'den görüntülerini göstermişler. Çok mutlu oldum. İnce yapılıdır, ama son yıllarda biraz göbek bağlamıştı. Ama onu zayıf gördüm" dedi. 
   
   
   
</TEXT>
</DOC>
