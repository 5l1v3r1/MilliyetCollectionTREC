<DOC>
<DOCNO> 183200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sonspo23.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ravanelli Dundee United yolunda... 
</HEADLINE>
<TEXT>

     İskoçya Ligi takımlarından Dundee United, İtalya Milli Takımı'nın eski oyuncusu Fabrizio Ravanelli ile anlaşma aşamasında. 
     Dundee United Kulübü yöneticilerinden Giovanni Di Stefano, Juventus ve Middlesbrough'un eski oyuncusu Ravanelli'nin, pazartesi günü 2 yıllık sözleşmeyi imzalamasının ardından medyayla tanıştırılacağını söyledi. 
     Ravanelli, İskoç medyasına yaptığı açıklamada, ailesine danıştıktan sonra bir karara varacağını söylemişti. 
     Dundee United'da oynamak için sabırsızlandığını belirten 34 yaşındaki Ravanelli, İskoçya'da oynamak için daha fazla bekleyemeyeceğini bildirdi. 
     Önceki sezonlarda Olympique Marsilya, Lazio ve Derby County formalarını da giyen deneyimli oyuncu, transferinin futbolu için iyi olacağını kaydetti. 
     Ravanelli'nin transfer ücretinin, 2000 yılında Dundee'ye gelen Arjantinli Claudio Caniggia'nınkini geçebileceği ve kulüp tarihinin rekoru olabileceği bildirildi. 
     
</TEXT>
</DOC>
