<DOC>
<DOCNO> 168463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun10.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO Genel Sekreteri'nden Türkiye -ABD gerginliğine "yorum yok" 
</HEADLINE>
<TEXT>

     NATO Genel Sekreteri George Robertson, Irak'ta Türk askerlerinin gözaltına alınması olayı hakkında ''bir açıklama yapamayacağını'' söyledi. 
     Kazakistan'a iki günlük ziyarette bulunan Robertson, Devlet Başkanı Nursultan Nazarbayev ile görüşmesinin ardından gazetecilerin sorularını yanıtlarken, Türk askerlerinin gözaltına alınması olayını, ''Türkiye ile ABD arasında yaşanan bir gerginlik'' olarak değerlendirdi. 
     Robertson, ''Böyle bir olayın meydana gelmesi, NATO üyesi ülkelerin ikiye ayrılması anlamına gelmez mi '' sorusuna, ''Ben bu konuda herhangi bir açıklama yapamam. Bu Türkiye ile ABD arasında yaşanan bir gerginliktir. Onlar olayla ilgili iki taraflı bir komisyon kurdu'' yanıtını verdi. 
     
</TEXT>
</DOC>
