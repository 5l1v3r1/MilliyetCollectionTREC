<DOC>
<DOCNO> 168596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sontur35.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı'ya başarılı ameliyat 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı'nın, New York Presbyterian Hospital'da başarılı bir böbrek ameliyatı geçirdiği bildirildi. 
     Sabancı Holding'den yapılan yazılı açıklamada, Üroloji Bölüm Başkanı Prof. Dr. Vanughan E. Darracatt ve ekibi tarafından başarıyla gerçekleştirilen ameliyatın 4 saat sürdüğü belirtildi. 
     Kardiyoloji Bölüm Başkanı Dr. Bruce E. Lerman'ın da hazır bulunduğu ameliyattan sonra yapılan açıklamada, Sabancı'nın sağlık durumunun iyi olduğunun ve bir süre dinlenmesi gerektiğinin kaydedildiği vurgulandı. 
     Sakıp Sabancı'nın ameliyata, torunu Melisa'nın taktığı nazar boncuklu bilezikle girdiği bildirildi. 
     Sabancı'ya New York'ta, Dr. Özgen Doğan, Dr. Mehmet Öz, Dr. Hasan İnsel ve Dr. Sertan Erkan'dan oluşan heyet eşlik ediyor. 
     
</TEXT>
</DOC>
