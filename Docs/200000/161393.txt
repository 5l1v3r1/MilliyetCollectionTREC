<DOC>
<DOCNO> 161393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/yasam/yas05.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebek koltuğu güvenli çıkmadı 
</HEADLINE>
<TEXT>

Avrupa’da otomobillerde en çok kullanılan bebek koltukları test edildi. Neredeyse yarısı, 50 km hızla yapılan bir kazada bile bebekleri tam koruyamadı 
     DIŞ HABERLER SERVİSİ 

     19 modelden yarısı kötü çıktı 
     BAZI AB ülkelerinde tüketici örgütlerince yaptırılan testlere göre, saatte 60 km hızla meydana gelen çarpışmalarda söz konusu koltukların üçte birinden fazlası çok kötü bir performans gösterdi. Örneğin İngiltere’de kullanılan 19 bebek koltuğu modelinden yarıya yakınının bebekleri korumadığı gözlendi. 
     
     Yasalar 50 km diyor ama... 
     AB yasalarının bebek koltuklarının 50 km hızla seyahat sırasında meydana gelebilecek çarpışmalar için güvenlik standardı öngördüğünü hatırlatan gruplar, "Oysa en sık rastlanan kazalar daha yüksek hızlarda meydana geliyor. Koltukların güvenlik açısından daha kaliteli hale getirilmesi gerek" dediler. 
     
     Testlerde pekiyi’ alan olmadı 
     YAPILAN testlerde bebek koltukları beş kategoriye ayrıldı. Ancak testler bittiğinde mevcut modellerden hiçbiri tam olarak güvenli, "pekiyi" notu alamadı. Sadece ikisinin "iyi" düzeyde, beş modelin "orta", dört modelin "ortanın altında" ve dört modelin de "çok kötü" olduğu saptandı. 
     
     Kendinden kemerli modeli iyi 
     TESTLERDE en kötü performansı, 4 - 12 yaş grupları arasındaki çocuklar için üretilen ve kemeri ebeveynin koltuğuna bağlı olan koltuklar gösterdi. Daha küçük çocuklar için kullanılan ve kendi kemerine sahip olan koltuklar şiddetli çarpışma sırasında daha güvenli çıktı. 
     

</TEXT>
</DOC>
