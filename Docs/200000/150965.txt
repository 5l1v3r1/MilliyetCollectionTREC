<DOC>
<DOCNO> 150965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun15.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Irak ambargosunun aşamalı kalkmasını isteyecek... 
</HEADLINE>
<TEXT>

     ABD'de yayımlanan New York Times gazetesi, ABD Başkanı George Bush'un, BM'den, Irak'a uygulanan ambargonun aşamalı olarak kaldırılmasını isteyeceğini yazdı. 
     Gazete, adının açıklanmasını istemeyen üst düzey Amerikalı yetkililere dayandırdığı haberinde, Bush'un, bu konuyla ilgili olarak tek bir BM Güvenlik Konseyi kararı yerine, birkaç ay süre içinde 3 ya da 4 karar çıkarılmasını isteyeceği belirtildi. 
     Ambargonun aşamalı olarak kaldırılmasını isteme kararının, ABD'nin ''Irak'a uygulanan ambargonun kaldırılması ve BM'nin 'gıda karşılığı petrol' programına son verilmesi'' çağrısına Fransa, Rusya ve Güvenlik Konseyi üyesi diğer ülkelerin sıcak bakmamasının ardından alındığı kaydedildi. 
     Rusya Dışişleri Bakanı İgor İvanov, Irak'a uygulanan BM yaptırımların ''otomatik olarak'' kaldırılamayacağını söylemişti. İvanov, ABD'nin kaldırılmasını istediği yaptırımlarla ilgili olarak, ''Böyle bir karar otomatik olamaz, BM Güvenlik Konseyi'nin Irak hakkında aldığı kararların uygulanması gerekir'' demişti. 
     





</TEXT>
</DOC>
