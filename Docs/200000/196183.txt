<DOC>
<DOCNO> 196183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur25.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırıda ölen Başbakan Erdoğan'ın köylüsü toprağa verildi... 
</HEADLINE>
<TEXT>

     Beyoğlu'nda Neve Şalom Sinagogu'nun bulunduğu sokakta meydana gelen patlamada ölen ve Başbakan Recep Tayyip Erdoğan'ın köylüsü olduğu belirtilen Fazlı Süslü'nün cenazesi, Balat'taki Feruh Kaya Camii'nde öğleyin kılınan cenaze namazından sonra Edirnekapı Mezarlığı'nda toprağa verildi. 
     Camideki tören sırasında Fazlı Süslü'nün ailesi ve yakınları tabut başında uzun süre gözyaşı döktüler. Fazlı Süslü'nün, fenalık geçiren kızlarından Emel Süslü'nün, kontrol için hastaneye kaldırıldığı öğrenildi. 
     Süslü'nün cenazesi, öğle vakti kılınan cenaze namazından sonra Edirnekapı Mezarlığı'na defnedildi. 
     Başbakan Recep Tayyip Erdoğan, 42 yaşında ölen Fazlı Süslü'nün Fatih Balat'taki evini dün ziyaret ederek, ailesine başsağlığı dileğinde bulunmuştu. Fazlı Süslü'nün 4 kızı, 1 erkek çocuğu bulunuyor. 
     
</TEXT>
</DOC>
