<DOC>
<DOCNO> 174591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/guncel/gun20.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   İzin dönüşü facia    Kırıkkale Samsun Karayolu'nda önceki akşam İznini geçirdiği Erzurum'dan İzmir'e dönen Veysel Orhan'ın kullandığı otomobil kamyonla çarpıştı. Otomobilin sürücüsü Orhan ile Sümeyra, Embiya, Musa ve Abdullah Orhan ölürken anne Serpil Orhan ise ağır yaralı olarak hastaneye kaldırıldı. Öte yandan, Bakan Zeki Ergezen'in koruma görevi yapan polisler, Bitlis'te kaza geçirdi. 1 polis öldü, 1 polis yaralandı. 
   
   Elekdağ'a dava    Eski ANAP Genel Başkanı Mesut Yılmaz ile eski Enerji Bakanı Cumhur Ersümer, TBMM'deki konuşması sırasında kendilerine hakaret ettiği gerekçesiyle CHP İstanbul Milletvekili Şükrü Elekdağ hakkında 200 milyar liralık manevi tazminat davası açtı. Dilekçede, Yılmaz ve Ersümer'in Elekdağ tarafından "hain, yolsuzluklara karışan, yalancı, soyguncu, sahtek r ve çete üyesi" olarak tanıtıldığı belirtildi. 
   
   Polonyalı kurtuldu    Libyalı sevgilisince Libya'da zorla tutulan Polonyalı kadın, iki yıl sonunda kızlarıyla birlikte kaçarak ülkesine dönmeyi başardı. Polonya basınına göre, 31 yaşındaki Beata Baczmaga, bir özel dedektifin yardımıyla polisiye filmleri andıracak şekilde Libya'dan kaçarak, 12 ve 7 yaşlarındaki kızlarıyla dün Varşova'ya geldi. Diplomatik kaynaklar, Libya'da benzer durumda yaşayan çok sayıda kadın bulunduğunu belirtti. 
   
   Samarakis öldü    Yunanlı yazar Antonis Samarakis, geçirdiği kalp rahatsızlığı sonucu 84 yaşında öldü. 1954'te edebiyat yaşamına adım atan Samarakis'in, 1970'te "Fay" adlı romanıyla Fransa'da büyük ödüle layık görüldü. Hükümet Sözcüsü Hıristos Protopapas, "En önemli aydınlarımızdan birinin yasını tutuyoruz" dedi. Samarakis, 1996'da İzmir'de düzenlenen TÜYAP Kitap Fuarı'na konuk yazar olarak davet edilmişti. 
   
   
   
</TEXT>
</DOC>
