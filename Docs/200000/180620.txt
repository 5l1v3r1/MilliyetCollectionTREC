<DOC>
<DOCNO> 180620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/ekonomi/eko02.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasfiye planında geri adım 
</HEADLINE>
<TEXT>

   Üst kurullarla ilgili yasa taslağında değişikliğe gidilerek, yeni atamalar mevcut üyelerin görev süresinin dolmasının ardından yapılacak. Kurulların teşkilat kanunları 6 ay içinde yenilenecek 
      ELÇİN ERGÜN Ankara 
   
   Başbakanlık, özerk üst kurulları tasfiyeye götürebilecek yasa taslağında geri adım attı. Mevcut kurul üyelerinin görevlerinden alınmayacağı garanti altına alındı. Başbakan'a kurulların tüzük, yönetmelik ve tebliğlerini veto etme yetkisi getiren düzenleme gündemden kalktı. Bankacılık veya enerji gibi sektörlerde şirketlerine el konulan sermaye gruplarının kurullara üye vermesi konusu tartışılmaya devam ediliyor. 
   
   Başbakan vetosundan vazgeçildi 
   Üst kurullara ortak kurallar getirmeyi öngören taslağın kritik maddeleri değişecek. Taslağının hazırlanmasında koordinasyon görevi üstlenen bir Başbakanlık yetkilisi önceki gün kurul başkan ve yetkilileriyle yapılan toplantıyı değerlendirirken "YÖK'te yaşanan çatışma üst kurullarla yaşanmayacak" dedi. Kurul başkan.ları 16 Eylül'de yeniden toplanacak. Yılbaşına kadar yasalaşacak olan taslakta 10 madde değiştirilecek. Değiştirilecek hükümler şöyle 
   Veto yetkisi kalktı Taslaktaki Başbakana veto yetkisi ifadesi ağır bulunarak kurulların ikincil düzenlemelerinin mevzuata aykırılık göstermesi halinde ilişkili bakanlık tarafından yargıya götürülmesi imkanı sağlandı.Çerçeve yasa Kurullar 3 ile 6 ay arasında teşkilat kanunlarını çerçeveye, yasaya uygun hale getirmek üzere çalışmalarını tamamlayacak.Üyeler seçimi Kurul üyeleri belli ölçütlere ve liyakata göre seçilecek. Üye olarak atanacak hukukçuların birinci sınıf hakim ya da savcı olması tercih edilecek. Diğer üyeler için aranacak kıdem süresinin 13 ya da 15 yıl olabileceği tartışılıyor.7 kişi sınırı kalkıyor Kurullarda azami üye sayısının 7 ya da 9 olması üzerinde duruluyor.Üyeler tasfiye edilmeyecek Üye sayısı 7 ya da 9 kişiden çok olan kurullarda, mevcut üyelerin görev sürelerinin dolması beklenecek. Yeni atamalar bunun ardından yapılacak. 
   Kamu yönetimi yasası yıl sonuna yetişecek...    Bakanlıkların yapısı bağlı birim ve kuruluşlarıyla birlikte 2004 yılı içinde bütünüyle değişecek.Bundan sonra devlette çalışanlar kadro karşılığı veya kadrosuz sözleşmeli istihdam edilecek. Personele tam zaman veya kısmi zaman çalışması sistemi getirilecek.Kamu yönetimi yasası ile diğer bağlantılı yasalar devletteki istihdam ve kamu hizmeti görme biçimini bütünüyle değiştirecek.Kamuda yaklaşık 2 milyon 200 bin memur, 550 bin de işçi çalışıyor. Bu personelin 500 bini, kamu ve halka değil yöneticilere yönelik hizmet üretiyor.Bir şoförün devlete yıllık maliyetinin, sağlık giderleri hariç 18 bin dolar. Oysa bir üniversite öğrencisinin maliyeti bin 200 dolar seviyesinde bulunuyor. Yani bir şoför 13 üniversite öğrencisi kadar harcamaya neden oluyor. Kamuda 130 değişik maaş sistemi var. Direkt sözleşmeli 10 milyar lira maaş alan yöneticiler istihdam ediliyor. 
   
</TEXT>
</DOC>
