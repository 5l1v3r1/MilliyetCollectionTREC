<DOC>
<DOCNO> 175636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/yasam/zakyol.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yaşam bir oyundur dostum, buyrun..." 
</HEADLINE>
<TEXT>

   Altı üstü oyun hepsi. Aynı zamanda çocuklar için hayat bilgisi dersi. Oyun hayatın demosu sanki. Ya da hayat, oyunun ta kendisi 
   İDRAK YOLLARI TUBA AKYOL 
      
   Okadar da kötü değil. Körebe yani, en nihayetinde ne kadar kötü olabilir Gözlerinizin önüne perde indirmişler, "Gör bizi" diyorlar. Kör dövüşü bu bir nevi. Tut birini. Herkes tuttuğunu... Becer yani 
   Yakar top, yakar elbette birinin canını ama, en fazla ne kadar Ki çaktırma. Çok da acısa... Alırsın hıncını bir sonraki turda. Vur yani. Sana da vurmuşlardı. 
   Evcilik var bir de. Hani şakacıktan evlenirsiniz. Ve annenizin babanıza söylediklerini tekrar edersiniz "Yemek hazır sevgilim". Baba da der ki "Tuzsuz bu yemek " 
   Doktorculuk var sonra "Üç ay ömrünüz kaldı sayın hasta." 
   Oyun, hayatın demosu gibi 
   Altı üstü oyun hepsi. Eğlenmek için yani. Aynı zamanda çocuklar için hayat bilgisi dersi. Oyunlar, hayatın demosu sanki. Ya da hayat, oyunun ta kendisi... 
   Bir kuytuda saklanmanız da mümkün değil. Hayattan kaçamazsınız. Bu hayata yalnız başınıza hiç katlanamazsınız. 
   Hem... Saklambacın ebesi, elbet bir gün ebeler sizi. 
   O bakımdan mızıkçılık etmeyiniz. 
   Hep birlikte söyleyiniz 
   "Evinde oturma yapayalnız 
   Gel de müzik dinle 
   Yaşam bir oyundur dostum 
   Buyrun kabareye..." 
   Altta kalanın canı çıkar 
   Gazetelerde kötü haberler var yine. 
   Türk askerleri Irak'a gidecekmiş ölmeye. "Tavşan kaç, tazı tut"a yeni oyuncular gerekiyor herhalde. 
   Sonra bir çocuk öldürülmüş sokak ortasında. Arkadaşlarıyla oynarken yere kapaklanmış. "Başını yardı" diye hastaneye götürmüşler ama doktorlar kafasından bir kurşun çıkarmış. 
   Çünkü çocukların yakınında bir yerde adamın teki polisçilik oynuyormuş. 
   Duvarın üstüne dizmiş şişeleri, atış talimi yapıyormuş. Merminin biri gitmiş, çocuğun kafasına dalmış. Çocuk daha 6 yaşındaymış. 
   18 yaşında bir çocuğu da top yüzünden öldürmüşler. Top bu işte, yuvarlanmış mangal tezgahına çarpmış. Tartışma çıkmış. 
   Başka bir çocuğu da cep telefonu için öldürmüşler. Kız arkadaşının yanında. Telefonunu istemişler "Yanımda değil" demiş. Dalga geçiyor diye... Öldürmüşler. 19 yaşındaymış. 
   Bir de şu var Düğünden dönerken, sevinçten herhalde, havaya ateş açmış bir adam. Beline sokarken tabancayı, tabanca ateş almış. Kurşun gitmiş, arkadaşına çarpmış. Ölmüş. 24 yaşındaymış. İki ay sonra baba olacakmış. 
   
   Çok acıklı di mi 
   Ama oyun işte bunların hepsi. 
   Büyük çocuklar, küçük çocukları oyun dışında bırakırlar. 
   Oyun çünkü, aynı zamanda bir güç gösterisi. 
   Birdirbir gibi, uzun eşek gibi... "Altta kalanın canı çıksın" hikayesi. 
   O bakımdan mızıkçılık etmeyiniz. 
   Hep birlikte söyleyiniz 
   "Felaket haberlerini unut 
   Su serp yüreğine 
   Yaşam bir oyundur dostum 
   Buyrun kabareye..." 
   "Her şey gönlünce olmalı" 
   Demek bu hayatı pek eğlenceli bulmadınız. Siz başka bir şey mi ummuştunuz Ne aradınız, ne buldunuz Başka bir hayat mı var sanıyorsunuz 
   Mızıkçılık etmeyiniz. 
   Hep birlikte söyleyiniz 
   "Vur patlasın, çal oynasın 
   Kur sofrayı, aç şarabı 
   Her şey gönlünce olmalı." 
   Çünkü... 
   Şöyle bitiyor şarkı 
   "Şunu baştan kabul ediniz 
   Sayılı günlerimiz 
   Yaşam bir oyundur dostum 
   Yaşam bir kabare dostum 
   Buyrun kabareye..." 
   
   "Oyun bittiğinde şah ve piyon aynı kutuya girer" 
   İtalyan atasözü    
   manik depresif köşe    Maceranın tadı iyi de, hayati tehlike arz edince, feci korkuyor insan. Şimdi biz geçen hafta sonu böyle güle oynaya ve zıplaya Kerpe yakınında bir yerde ormanın içinden yürüyerek bir koya ulaşmaya çalışıyorduk. Ortam yılanlar bakımından bereketli. Hışır hışır her yan. Önümüzde salınarak sürünüyor, sonra hoop ağaçların arasına dalıyorlar. 
   Derken Loko, Golden Retriever cinsi bir köpek olur kendisi, biraz uzaklaştı. Sonra bir baktık yerde canhıraş yuvarlanıyor. Boynuna bir yılan dolanmış, Loko da onu üstünden atmaya çabalıyor. Neyse ki Loko'nun boynunda dikenli tasma vardı. Yılan parça pinçik oldu. 
   İyi de biz kaç kere yılan gördük, hep onlar bizden kaçtı. Bu yılan niye Loko'yu boğmaya çalıştı 
   Loko oynamak istedi yılanla herhalde. Maksat eğlence olsun diye. Hayat işte, oyun yani köpekler ve yılanlar ve tüm canlılar için. Hep eğlenceli değil ama, bazen de tehlikeli ve ölümcül bir oyun. 
   Ben çok korktum Loko mu 
   Depresyona girdi hayvan... 
   
   
      
   
</TEXT>
</DOC>
