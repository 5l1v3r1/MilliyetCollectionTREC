<DOC>
<DOCNO> 195708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sondun11.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveçli bakanlar artık koruma istiyor... 
</HEADLINE>
<TEXT>

     İsveç'te, eski Dışişleri Bakanı Anna Lindh'in öldürülmesinden sonra koruma isteyen bakan sayısının arttığı bildirildi. 
     Koruma polisi talebini karşılayamayan İsveç istihbarat örgütünün SAEPO , hükümetten yeni kadrolar istediği belirtildi. 
     Koruma polisine gereksinim duymadan görevini yürüten İsveçli bakanların, eski Dışişleri Bakanı Anna Lindh'in alışveriş merkezinde bıçaklı saldırı sonucu öldürülmesinden sonra, Emniyet Müdürlüğü'nden koruma talebinde bulunmaya başladığı kaydedildi. 
     SAEPO Müdürü Kurt Malmström, koruma polisi talebinin son günlerde arttığını belirterek, mevcut kadroyla talebi karşılayamadıklarını açıkladı. 
     Hükümetten yeni kadro talebinde bulunduklarını söyleyen Malmström, ''Şu anda 90 koruma görevlimiz var. En az bu kadar daha koruma görevlisine gereksinimimiz var'' dedi. 
     
</TEXT>
</DOC>
