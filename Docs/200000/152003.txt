<DOC>
<DOCNO> 152003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/spor/ytan.html </URL>
<DATE> 2003/04/24/ </DATE>
<TIME>  </TIME>
<AUTHOR> Mehmet TAN  </AUTHOR>
<HEADLINE>
Tebrikler Trabzon 
</HEADLINE>
<TEXT>

     İkincisi, bir final maçında bir futbol takımın bu kadar gol kaçırmaya hakkı yok... Bir diğer finalistin de defansında bu kadar fahiş hatalar yapmaya. 
     Trabzonspor ilk yarı skoru beş yapardı. Fatih'in boş kaleye kaçırdığı, Gökdeniz'in muhteşem rövaşatası ve Marco'nun kafası... Tabii, iki de gol var. İş bilgisi ve estetik olarak son derece şık işlerdi açanlar. 
     İkinci yarı kaçanlar ise "Bu da mı kaçtı " dedirtecek, ve hepsinden önemlisi akıl kaçırtacak cinstendi. Dörtte bunları say, etti dokuz. 
     Bir final maçında bu kadar pozisyonun çıkması futbolumuzun yüzakı iki yerli teknik adamın futbol felsefesinden kaynaklanmaktadır. 
     Samet Aybaba, meslektaşı Ersun Yanal'a oranla daha iyi çalışmıştı. Aybaba'nın futbol felsefesine ve oyun kurgusuna doğrusu bu ya, diyecek yoktu. 
     Trabzonspor o bildiğimiz pas yüzdesini yüksek düzeyde tutan oyun kurgusundan uzaktı. Aybaba, Gençlerbirliğinin yumuşak karnı olan defansındaki zaafiyetten, tek ve yüksek top uygulaması ile sonuna kadar yararlandı. Trabzonspor'un her ani çıkışı ve her derin top uygulaması pozisyon oldu. Trabzonspor'u pozisyon zenginliğine taşıyan Gençlerbirliği defansında yer alan Ümit ve özellikle taze milli Deniz'in sıkça yaptığı yerleşim hataları oldu. 
     Gençlerbirliği için söylenecek tek şey var... Aşırı motivasyon, onları fazlasıyla gerginleştirmiş. 
     Trabzonspor, kazanmayı çok istedi. Sahada takım gibi durdu, adam gibi oynadı. Bir final maçında tarihi farkı kaçırdı... Hak etti, anasının ak sütü gibi. 
     Ve bir şey daha, sahanın yıldızı, çok gol kaçıran Gökdeniz'di. Tek kelime ile muhteşem oynadı. Her pozisyonun altında onun imzası vardı. 
     8 yıl aradan sonra kazanılan kupanın keyfi başka. Doğrusu bu ya, özlemiştik. 
     Bu kupada emeği geçen herkesi kutluyorum. Ancak, kupanın mimarı elin Gavurdağlısı Samet Aybaba'yı çok başka bir yere koyuyorum. 
     


SPOR 


























</TEXT>
</DOC>
