<DOC>
<DOCNO> 188472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/spor/ydemirkol.html </URL>
<DATE> 2003/10/14/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
'Gerçek gücümüzü gösterdik' 
</HEADLINE>
<TEXT>

   
   İsveç'i deplasmanda yenmek kolay iş değildir. İsveç finalleri garantilemiş, maçta penaltı kaçırmış da olabilir. Bu Kuzeyliler birbirine hep puan veriyor da olabilir Ama öyle ya da böyle Letonya İsveç'i ve Polonya'yı deplasmanda yenmiştir. Biz Slovakya ve Makedonya'yı geçtik, onlar Polonya ve Macaristan'ı... Tabela böyle söylüyor. Peki endişelenmeli miyiz Adaylar arasında en şık kurayı çektiğimiz kesin. Önce 9 eksikli Avusturya, şimdi de Letonya. Ve aslında rakip kim olursa olsun, olup bitenler o kadar başka şeyler söylüyor ki, rakibin önemi kalmıyor. Çünkü yapamadıklarımız bizimle ilgili. Rakibe oranla çok daha az stresle bir maça hazırlanıyoruz. Onlar olmayacak çalkantılarla uğraşıyorlar, kaybediyoruz ve suçluyu hemen buluyoruz "Baskı oyunumuzu etkiledi." Ama beyler siz baskıyla başa çıkabilecek profesyoneller olduğunuz için bu mevkide değil misiniz Büyük yıldız olmanın alfabesinde baskıyı kaldırabilmek de yok mu O kadar sıradan mısınız ki her kaybettiğinizde baskı mazereti çıkıyor ağzınızdan... 
   Bu kadarla bitmiyor. Savunmanın belkemiği maça kavga etmek için çıkıyor. Ekmeğini yediği ülkeye saygı duymayı geçtim, neferi olduğunu söylediği anavatanını da sabote ediyor. Milli bir futbolcu gibi değil, ortalama bir holigan gibi... Sonra televizyona çıkıp, "Benden Türk olduğum için nefret ediyorlar" diyor. Tugay da Türk değil mi Alpay Nasıl oluyor da onu kaptanlık verecek kadar seviyorlar. 
   Ve Şenol Güneş... İngiltere'nin bu alan oyununu oynayacağı iki yıldır belli. Ama Güneş hiçbir ekstra plan üretmeden Eriksson'un çok iyi uyguladığı sisteminin karşısına çıkıyor. Tek güvencesi, oyuncularının şahsi becerileri... Tabii olmuyor ve Şenol Güneş konuşuyor "Devre arasında çıkan olaylar maçı konuşmamızı engelledi." Pes, 
   1. Peki bir yıldır maçı konuşmanızı engelleyen neydi Eriksson bu maçta neyi değişik yaptı ki... 
   2. İngiltere ikinci devre için sahaya üç dakika geç çıktı. Peki biz niye erkenden sahaya yollandık. 
   3. Eğer teknik direktör devre arasında komutayı ele alamıyorsa, bunu kim yapacak 
   Şenol Güneş yine bir final maçının altından kalkamadı. Halbuki herkes bu takımın İngiltere'den daha iyi olduğu konusunda hemfikir. Arada söylendiği kadar fark olmasa da doğrudur. Biliyorum ki iki takımı da Eriksson sahaya sürse, bu maçı Türkiye kazanırdı. Ya da hepimiz yanılıyoruz, yani sandığımız kadar iyi değiliz. Ya biri doğru, ya diğeri... Başka şık yok. Ama ne olursa olsun kura talihimiz yine yanımızda. 
   Şimdi bir ricam olacak. Allah rızası için bu maçlardan sonra çıkıp, "Bizi çok eleştirdiler. Ama gerçek gücümüzü gösterdik" demeyin. Önce bir büyük takım yenin, bunu sonra söyleyin. 
   
      
   
</TEXT>
</DOC>
