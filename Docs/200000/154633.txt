<DOC>
<DOCNO> 154633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sonspo03.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi yarı final heyecanı başlıyor... 
</HEADLINE>
<TEXT>

     Futbolda Avrupa Şampiyonlar Ligi'nde yarı final ilk maçları, yarın ve 7 Mayıs Çarşamba günü yapılacak. 
     Yarı final ilk raundundaki ilk maç, yarın İspanya'nın başkenti Madrid'deki Santiago Bernabeu Stadı'da, geçen yılın şampiyonu İspanya'nın Real Madrid CF ile İtalya'nın FC Juventus Torino takımları arasında yapılacak. Bu maçın rövanşı ise 14 Mayıs Çarşamba günü İtalya'nın Torino kentindeki Della Alpi Stadı'nda gerçekleştirilecek. 
     Diğer karşılaşmada da 7 Mayıs Çarşamba günü, İtalya'nın ve Milano kentinin 2 güçlü temsilcisi AC Milan ile milli futbolcular Okan Buruk ve Emre Belözoğlu'nun da forma giydiği FC Internazionale Milan, Milano kentinin Guiseppe Meazza San Siro Stadı'nda karşı karşıya gelecek. Maçın rövanşı da 13 Mayıs Salı günü yine aynı statta yapılacak. 
     Ligdeki 2 yarı final ilk maçı da TSİ 21.45'de başlayacak ve Star TV'den naklen yayınlanacak. 
     Ligin final karşılaşması ise 28 Mayıs Çarşamba günü İngiltere'nin Manchester kentindeki Old Trafford Stadı'nda oynanacak. 
     
</TEXT>
</DOC>
