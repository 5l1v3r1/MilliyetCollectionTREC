<DOC>
<DOCNO> 192048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sonspo17.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rize'nin tek sıkıntısı gol .. 
</HEADLINE>
<TEXT>

     Çaykur Rizespor Teknik Direktörü Hikmet Karaman, yeşil-mavili takımın ligde gol bölgelerinde sıkıntı çektiğini ve bunu gidereceklerini söyledi. 
     Karaman, ligde 10 maçta 8 gol attıklarını belirterek, ''Gol yollarında sıkıntı çekiyoruz. Ligin en az gol atan takımlarından biriyiz. Ancak bu sorunu gidereceğiz'' dedi. 
     Forvet mevkiinde bazı oyuncularda sakatlıklar gibi sıkıntılar yaşadıklarını ifade eden Karaman, şunları söyledi 
     ''Murat Sözkesen, 3 kez ameliyat geçirmiş, iyileşmiş ve kendini toparlamaya çalışıyor. Raphael, Trabzonspor maçından sonra aramızdan bir hayli uzak kaldı. Zafer, Beşiktaş'ta bir sene oynamamış. Bunlar değerli oyuncularımız. En yakın zamanda kendilerini ispat edecekler. Taraftarımız sabırlı olsun. Konyaspor maçıyla birlikte gol yollarında istediğimiz verimi almak istiyoruz.'' Karaman, Victoria'nın sakatlığının geçtiğini, bu oyuncunun Konyaspor maçında görev alabileceğini söyledi. 
     Öte yandan, Konyaspor maçının hazırlıklarını sürdüren yeşil-mavili takımın idmanında denenmek üzere Brezilya'dan getirilen 23 yaşındaki Santos da yer aldı. 
     
</TEXT>
</DOC>
