<DOC>
<DOCNO> 197328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/ekonomi/eko01.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönüllü emekli olana yüzde 20 ek tazminat 
</HEADLINE>
<TEXT>

   Yürürlüğe giren Ek Bütçe'de, kamu işçisi işten ayrılmaya teşvik ediliyor. Kendi isteğiyle ayrılan işçiye kıdem tazminatının yüzde 20 fazlası ödenecek 
   ANKARA Milliyet 
   
   Ek Bütçe kamu işçisine, kendi isteğiyle işten ayrılması halinde kıdem tazminatının yüzde 20 fazlasıyla kıdem tazminatı imk nı tanınıyor. 
   Ek Bütçe Yasası 2003 Mali Yılı Bütçe Kanunu ile Bağlı Cetvellerinde Değişiklik Yapılmasına Dair Kanun , Resmi Gazete'nin dünkü sayısında yayımlanarak, yürürlüğe girdi. 
   Buna göre, Özelleştirme kapsamındaki kuruluşlar ile sermayesinin yarısından fazlası kamuya ait kuruluşlarda ve kamu iktisadi teşekküllerinde İş Kanunları hükümlerine göre çalışan işçilere, dünden itibaren 15 gün içinde başvurarak 31 Aralık 2003 tarihine kadar kendi isteğiyle işten ayrılmaları halinde kıdem tazminatları yüzde 20 fazlasıyla ödenecek. Bakanlar Kurulu, başvuru süresini 15 güne, işlemlerin tamamlanma süresini de 30 güne kadar artırmaya yetkili olacak. Uygulamanın, 1 Ekim 2003 tarihinden geçerli olmak üzere yürürlüğe girecek olması nedeniyle, bu tarihten itibaren işten ayrılanlar da yeni düzenlemeden yararlanacak. 
   
   Yararlananlara yeniden iş yok 
   1 Ekim 2003 ile kanunun yayımı tarihi arasında işverence haklı nedenle fesih hali hariç olmak üzere, herhangi bir sebeple iş sözleşmeleri feshedilen personel için kendi isteğiyle işten ayrılma şartı aranmayacak. Ancak, bu kapsamdaki işçilere İş Kanunu'ndaki "fesih bildirimine itiraz'' ve "geçersiz sebeple yapılan feshin sonuçları''na ilişkin maddeler uygulanmayacak. Kanundan yararlanan işçiler hiçbir şekilde kanun kapsamındaki işyerlerinde yeniden istihdam edilmeyecek. İşten ayrılan işçilerin çalıştıkları kurumlardan finansman durumu yeterli olmayanların yapacağı ödemeler Özelleştirme Fonu'ndan ve KİT sermaye kaleminden Hazine tarafından karşılanacak. 
   
   Ödenekler beş kuruma    Ek Bütçe Yasası, 4 katrilyon 521 trilyon liralık ek ödeneğin Başbakanlık, Hazine Müsteşarlığı, Maliye Bakanlığı, Sağlık Bakanlığı ile Çalışma ve Sosyal Güvenlik Bakanlığı'nın ilgili tertiplerine verilmesini öngörüyor. Ek ödenekte en büyük rakamı 1 katrilyon 145 trilyon lira ile ihracatta katma değer vergisinden ret ve iadeler, 906 trilyon lira ile de Bağkur'a yapılacak yardımlar oluşturuyor. 
   Ek Bütçe, 2003 yılı gerçekleşme tahminlerine göre kullanılmasının mümkün olmayacağı anlaşılan, 6 katrilyon 917 trilyon 510 milyar liralık ödeneği de iptal ediyor. Ayrıca, diğer cari ödeneklerden 500 trilyon, yatırım ödeneklerinden ise 1.5 katrilyon liraya kadar olan kısmın iptali konusunda Maliye Bakanı'na yetki veriliyor. 
   
   Özel tertip borçlanma    Emlakbank'ın, Ziraat Bankası ve Halk Bankası'na devir işlemlerinde bu bankaların taleplerinin Hazine Müsteşarlığı tarafından avans olarak özel tertip devlet iç borçlanma senedi ihraç edilerek karşılanmasına ilişkin bütçe hükmü korunurken, nihai incelemede Hazine aleyhine bir fark doğduğu takdirde nakit ve veya devlet iç borçlanma senedi ihraç edilerek ödenmesi hükmü getiriliyor. Ayrıca, bu amaçla Hazine tarafından ihraç edilecek özel tertip iç borçlanma senetlerinin tutarının 2003 bütçesinde belirlenen başlangıç ödeneklerinin yüzde birini geçemeyeceği şeklindeki hüküm yüzde iki olarak değiştiriliyor. 
   
   Ek bütçe 4.5 katrilyon "denek "ng"rüyor    Ek Bütçe'de en büyük kalemi, 1.1 katrilyon lira ile ihracata verig iadesi oluştururken, iptal edilen 6.9 katrilyonluk "denekte ise en yüksek kalemi devlet tahvili faizi oluşturduYasaya g"re, 1 Ekim- 31 Aralık 2003 tarihleri arasında kendi isteğiyle işten ayrılanlara kıdam tazminatı yüzde 20 fazlasıyla "denecekUygulama, 1 Ekim 2003 tarihinden geçerli olmak üzere yürürlüğe girecek olması nedeniyle, bu tarihten itibaren işten ayrılanlar da yeni düzenlemeden yararlanacak4 katrilyon 521 trilyon liralık ek "denek, memur ve işçi zamları, ihracatçıya vergi iadesi, SSK, Bağkur zamları ve Fak-Fuk-Fon'a kaynak aktarma ile çiftçiye mazot desteği için kullanılacakEk Bütçe'de, 2003 yılı gerçekleşme tahminlerine g"re kullanılmasının mümkün olmayacağı anlaşılan 6 katrilyon 917 trilyon liralık "denek iptal edildi Diğer cari "deneklerden 500 trilyon, yatırım "deneklerinden ise 1.5 katrilyon liraya kadar olan kısmın iptali konusunda Maliye Bakanı'na yetki verildi 
   
</TEXT>
</DOC>
