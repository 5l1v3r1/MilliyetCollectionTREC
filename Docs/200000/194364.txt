<DOC>
<DOCNO> 194364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sondun03.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya sandık başında... 
</HEADLINE>
<TEXT>

     Japonya'da genel seçimler için halk sandık başına gidiyor. 
     Ülkedeki yaklaşık 103 milyon kayıtlı seçmen, hem yeni milletvekillerini belirleyecek hem de Başbakan Juniçiro Koizumi'nin reformlarının sürmesinden yana olup olmadığı konusunda görüş bildirecek. 
     Oy verme işleminin yerel saatle 20.00'de TSİ 13.00 sona erecek ve ilk sonuçlar bu gece açıklanmaya başlanacak. 
     Son kamuoyu yoklamalarına göre, seçimleri Koizumi'nin lideri olduğu Liberal Demokrat Parti'nin LDP kurduğu, görev süresi sona eren koalisyonun kazanacağı belirtiliyor. 
     Bununla birlikte muhalefetteki Japonya Demokrat Partisi'nin JDP de oy oranını artıracağı yorumları yapılıyor. 
     Son kamuoyu yoklamalarına göre, Koizumi'nin koalisyonunun yüzde 40-43 oranında, JDP'nin ise yüzde 33 oranında oy alacağı kaydediliyor. 
     Siyaset uzmanları, Koizumi'nin koalisyonunun Temsilciler Meclisi'ndeki 480 sandalyeden 250-270'ini alacağı görüşünde. Şu an koalisyon Temsilciler Meclisi'nde 287 sandalyeye sahip, bunun 247'si LDP'ye ait. 
     Japonya'da 2000 yılının haziran ayında yapılan son genel seçimlerde oy kullanma oranı yüzde 62.49 olmuştu. 
     
</TEXT>
</DOC>
