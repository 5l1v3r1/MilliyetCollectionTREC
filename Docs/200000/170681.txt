<DOC>
<DOCNO> 170681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/yazar/pulur.html </URL>
<DATE> 2003/07/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Teröre karşı kadın istihbaratı... 
</HEADLINE>
<TEXT>

   
   POLİTİKACILAR anılarını yazdıkça, o günleri yaşayanlar, çok kere "Vay anasına yahu, neler olmuş da haberimiz yok " derler. 
   ANAP'ın kurulduğu günden beri, son seçime kadar milletvekili olan, bakanlık yapan Bülent Akarcalı'nın anıları da insana "Vay anasını " dedirtecek cinsten... x 
   Hemen şunu da ekleyelim ki, Bülent Akarcalı, son seçime girip, toptan kaybeden ANAP'lılardan değildir. O, seçimlere katılmayacağını önceden açıklamıştır. 
   
   AKARCALI "28 Şubat'a giden yol"dan başlayıp, sırasıyla kurulan hükümetler, kendisinin milletvekili olarak üzerine düşenleri nasıl yaptığını, bazılarından sonuç aldığını, bazılarından ise sonuç alamadığını açık açık, saklamadan gizlemeden anlatıyor. 
   
   MESELA, PKK ve terörle mücadele için neler yapılması gerektiği... 
   Akarcalı, bölgeyi gezip inceledikten sonra şu "gerçeğe" varıyor 
   "En önemli istihbarat " 
   Peki, istihbarat nasıl yapılacak, kimlerden bilgi toplanacak 
   Bülent Akarcalı'ya göre, kadınlardan... 
   Çünkü kadınlar eş olarak, kız kardeş olarak, ana olarak erkekleri için her şeyi yaparlar, erkeği PKK ile işbirliğindeyse, kadın, erkeğine, kolluk kuvvetleri bir şey yapmasın, diye PKK ile ilgili tüm bilgiyi verir. 
   Akarcalı'nın mantığı budur ve düşüncesini önce Başbakan Turgut Özal'a, sonra da dönemin Cumhurbaşkanı Evren'e açar, şöyle der 
   "Yetiştirdiğimiz ebe ve hemşirelerden istihbarata yakın olanları seçelim, onları eğitelim ve bulundukları yerde, PKK terörüne yardım eden, destek veren insanları tespit etsinler." 
   
   PEKİ, bu haberleşme nasıl yapılacak, köylerde telefon bile yok 
   Aselsan Genel Müdürü Hacim Kamoy, Akarcalı'nın bu düşüncesini "harika" bulur "Haberleşmeyi sağlatmak benden, hiç mesele değil " der. 
   
   PEKİ, bu sistem nasıl çalışacaktı 
   Köydeki ebenin evinde iki düğmeli bir alet olacak, ebe veya hemşire birine basıp "Köyde acil bir doğum var, ne yapabilirim diye en yakın hastaneyle görüşecek... 
   
   YA istihbarat nasıl yapılacak 
   Akarcalı bunu da açıklıyor 
   "Bir başka düğmeye bastığı zaman da, mesela, köyün girişinde sağ taraftaki evde acil bir hastalık vakası var diyecek, ilgili birimler de anlayacak ki orada bir PKK'lı var, gelip yakalayacaklar." 
   Akarcalı, bu sistemin yararlarını anlatıyor 
   "Böylece, bu PKK'lı yakalanacak diye tüm köy baskı altında kalmayacak, aynı zamanda sağlık hizmeti vermede ciddi adım atılacaktı." 
   
   PEKİ, sonra ne olmuş 
   3 - 5 milyon dolara yüzlerce köyün bu sistemle donatılabileceğini söyleyen Akarcalı derdini kimseye anlatamamış. 
   Onca gayretine rağmen, bu sistemin olabilirliğini dahi tartışacak insan çıkmamış. 
   
   x Karanlık Hep Vardı Sinemis Yayınları 
   
      
   
</TEXT>
</DOC>
