<DOC>
<DOCNO> 195500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sondun35.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukların ilk Eurovision yarışması yarın... 
</HEADLINE>
<TEXT>

     Çocukların ilk Eurovision Şarkı Yarışması, yarın gece Danimarka'nın başkenti Kopenhag'da yapılacak. 
     16 Avrupa ülkesinden 8 ila 15 yaşlarındaki şarkıcıların katılacağı yarışma, 8 bin izleyici önünde, Kopenhag'ın merkezindeki bir konser salonunda yapılacak ve televizyondan Avrupa'da 100 milyon kişi tarafından canlı izlenebilecek. 
     Gecenin televizyon kaydı daha sonra Kanada, Japonya ve Avustralya'da da gösterilecek. 
     1. Çocuklar Eurovision Yarışması, büyüklerin yarışmasının aynısı olacak, yalnız içkilerin yerini meyve suları, yatakta zıplama ve yastık savaşları alacak ve birinci gelen şarkıcı ya da grup ödül olarak 108 bin dolar alacak. 
     Her ülkeyi temsil eden yarışçının kendi anadilinde bir şarkı okuyacağı yarışmada, en genç şarkıcı 8 yaşındaki Yunan Nikolas Ganopoulos, en büyük iki yarışçı ise 15 yaşında olan Makedon Viktoriya Loba ve Hollandalı Roel. 
     Büyüklerin yarışması gibi, küçüklerin Eurovision birincisi de telefon eden izleyicilerin oylarıyla seçilecek. 
     Ancak kazanan ülke gelecek yıl yapılan yarışmaya otomatik olarak ev sahipliği yapmayacak. Gelecek yılın ev sahibi ise daha önceden belirlendiği üzere İngiltere olacak. 
     
</TEXT>
</DOC>
