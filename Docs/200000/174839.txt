<DOC>
<DOCNO> 174839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/soneko05.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasadaki madeni para adedi, milyarı aştı... 
</HEADLINE>
<TEXT>

     Piyasaya verilen madeni para miktarı, 1 milyar 211 milyon adede ulaştı. 
     Darphane'nin verilerine göre, 31 Temmuz itibariyle tedavüldeki bozuk paraların değeri 100 trilyon 37 milyar lira olarak hesaplanıyor. 
     Bu değerin 47.7 trilyon lirası madeni 100 bin liralıklardan, 27.8 trilyon lirası 250 bin liralıklardan, 17.7 trilyon lirası ise 50 bin liralıklardan oluşuyor. 
     Piyasada yaklaşık 6.7 trilyon lira değerinde de 25 bin liralık bozuk para bulunuyor. 
     
     MADENİ PARA MİKTARI 
     Öte yandan, piyasada bulunan madeni para miktarı da 1 milyar 211 milyon adede ulaştı. 
     Bunlar içinde 477.4 milyon adet ile 100 bin liralıklar ilk sırayı alırken, 355.4 milyon adet de 50 bin liralık madeni para bulunuyor. 
     Tedavüle verilen 25 bin liralıkların sayısı 267.4 milyon, 250 bin liralıkların toplamı da 111.4 milyon adet olarak hesaplanıyor. 
     
     TEMMUZ'DA 28 MİLYON YENİ MADENİ PARA TEDAVÜLE GİRDİ 
     Öte yandan, Temmuz ayı içinde 28 milyon 40 bin adet yeni madeni para piyasaya verildi. Bunların içinde 12 milyon 726 bin adet ile 100 bin liralıklar ilk sırada yer alırken, 9 milyon 609 bin adet de 250 bin liralık tedavüle çıktı. 
     Tedavüle verilen 50 bin liralıkların miktarı 5 milyon 705 bin adet olarak açıklanırken, bu ay piyasaya 25 bin liralık madeni para verilmedi. 
     
</TEXT>
</DOC>
