<DOC>
<DOCNO> 192163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/yazar/cetiner.html </URL>
<DATE> 2003/10/30/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Milletvekili Geçinemiyoruz hırsızlık mı yapalım 
</HEADLINE>
<TEXT>

   
   Milletvekillerine aldıkları maaşlar yetmiyormuş AKP Grup Başkanvekili Eyüp Fatsa diyormuş ki 
   - Hem iktidardan hem muhalefetten birçok milletvekili var, geçinemediklerinden şikayet ediyorlar, maaşlarının artırılmasını istiyorlar. 
   Ve sonra şöyle devam ediyormuş iktidarın grup başkanvekili 
   "- Üç aylık maaş alan milletvekillerinin çoğu bir ayı açıkta geçiriyor. Bütçelerini yaşam koşullarına göre ayarlayamıyorlar. Peki, devletin bütçesini nasıl denkleştirecekler Seçimlerden bu yana maaşlarına zam alamadılar. Seçmenleri geliyor Ankara'ya, parası olmayan var, hastası olan var. Bizler de her hafta seçim bölgemize gidiyoruz. Devletin partinize verdiği parayı kullansanıza Genç milletvekilleri var emekli değiller başka iş tutmamışlar, birikimleri yok." 
   Velhasıl görüyorsunuz ya milletvekillerimiz acınacak durumdalar Maaşlarını artırmak kendi ellerinde üstelik, böyle konularda partiler arasında hiçbir anlaşmazlık kalmaz Amma velakin bu yakınmanın ardından asla kabul edemeyeceğimiz aba altından soba gösterme var 
   - Sayısız seçmen geliyor. Öleceğiz. Hırsızlık mı yapacağız Bizi başka bir şeye mi zorluyorsunuz ne ola ki Hürriyet 26 Ekim 
   İşte, burada bu sözler vatandaşın tahammül sınırını aşıyor. Abuk sözler bunlar, istediğiniz anlama çekebilirsiniz. Milletvekillerinin kendi kendilerini böyle karalamalarının hiçbir cezası yok mudur Vatandaşın parası geçimine yetmeyince hırsızlık, soygun yapmakla mı tehdit etmelidir toplumu Düzeni bozacağını mı söylemelidir 
   
   Baklava, çikolata...    Gaziantep'te baklava çaldıkları için hapse giren çocukları, İstanbul'da bakkaldan çikolata çalarken yakalanan yavruları anımsattı bana milletvekillerinin tehdidi 
   Korktum Üstelik istek sahiplerinin çikolata, baklava dönemleri de çoktan geçmiş Yaşamın tadını biraz daha renklendirmek istiyorlar. "Geçinemiyorum, hırsızlık mı yapalım " tehditleri bunun için 
   Eh yetkileri de var, dokunulmazlıkları da var, var oğlu var Ya bir iki ihaleye kenarından köşesinden müdahale ederlerse. Ya ruhsat işlerine falan filan el atarlarsa Tahmin etmiyorum ama "eğer diyorlar maaşlar artmazsa yapabiliriz " Allah muhafaza 
   Bir yandan da bazılarının gözleri bürokratlarda. "Bürokratlar bizden daha rahat yaşıyor. Hangi bürokrat milletvekillinin oturdukları odalarda oturabilir, sekreteri, odacısı, şoförü, aşçısı var. E vallahi pes " 
   Böyle imkanları olan kaç üst düzey bürokrat vardır Türkiye'de 
   Bakınız bir bakanlık müsteşarının maaşı 2 milyar 878 milyon. Genel müdürün maaşı 2 milyar 606 milyon. Valinin maaşı 2 milyar 626 milyon, hakimlerin 2 milyar 563 ile 1 milyar arası. Doktorun 850 milyon. Profesörün 2 milyar 191 milyon, vaizin 702 milyon, geriye kalanlar ise 470 milyona talim ediyor. 
   Ve bütün bu vatandaşlar çocuk okutuyor, aile ev geçindiriyor, hepimiz biliyoruz ki, maaşları yetmiyor Yetmiyor diye "bizim maaşlarımızı artırmazsanız bankaları soyguna çıkarız mı diyorlar " 
   Not Milletvekillerinin maaşları 6 milyar liradır. 
   
   
</TEXT>
</DOC>
