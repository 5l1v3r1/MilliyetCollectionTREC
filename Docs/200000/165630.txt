<DOC>
<DOCNO> 165630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo10.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü futbolcular Kemer'de tatilde... 
</HEADLINE>
<TEXT>

     Galatasaray, Fenerbahçe ve Beşiktaş'ın eski ve yeni oyuncuları, Antalya'nın Kemer İlçesi'nde tatil yapıyor. 
     İstanbul Bahçeşehir'de geçen yıl yapılan ''Şöhretler Turnuvası''na katılan ünlü futbolcular, kazandıkları 1 haftalık tatili değerlendirmek için Kemer'e geldi. 
     Aralarında Tanju Çolak, Rıdvan Dilmen, Mehmet Özdilek, Ogün Temizkanoğlu ve Metin Tekin'in de bulunduğu futbolcular, denizin tadını çıkardı. Turistik bir tesiste düzenlenen turnuvada futbol oynama olanağı da bulan futbolcular arasında, en çok gol atan eski ünlü futbolcu Tanju Çolak, Tunus'ta 1 haftalık tatil kazandı. 
     Bu yıl yapılacak turnuvada şöhretler karmasının ağustos ayında Almanya, İtalya, Hollanda, Ürdün ve Rusya şöhretler karmalarıyla karşı karşıya geleceği bildirildi. 
     
</TEXT>
</DOC>
