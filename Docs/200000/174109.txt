<DOC>
<DOCNO> 174109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/guncel/agun.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınav birincisini sözlüde bıraktılar 
</HEADLINE>
<TEXT>

   Adalet Bakanlığı bürokratları h kim ve savcılık sınavı birincisinin "genel ve fiziki durumunu" yeterli bulmadılar. Öztürk ve 2 aday dava açtı 
      GÖKÇER TAHİNCİOĞLU Ankara 

   
   Adalet Bakanlığı'nın h kimlik ve savcılık sınavında başarılı olarak mülakat sınavına girmeye hak kazanan üç aday, başarısız bulununca İdare Mahkemesi ve Danıştay'da dava açtı. Mülakat kurulunun siyasi iktidarca belirlendiğini ve bunun h kim - savcı adaylarını iktidardan referans bulmaya ittiğini kaydeden adaylar, AKP'nin kadrolaştığına ilişkin haberleri delil gösterdi. 
   ÖSYM'nin 23 Şubat'taki sınavına 5000 kişi katılırken, 283 aday başarılı oldu. Birinci olan Alihan Öztürk, 59. olan Hayriye Sönmez ve 177. olan Murat Işık mülakat sınavına çağrıldı. Adaylara "Aileni anlat", "Nerede oturuyorsunuz ", "Hangi üniversiteyi, kaç yılda bitirdin " gibi sorular yöneltildi. Mülakatta 70'ten az puan alanlar adaylığa seçilemediğinden, bu puana ulaşamayan Öztürk, Sönmez ve Işık elendi. Bunun üzerine adaylar Ankara İdare Mahkemesi'nde dava açarak mülakatın iptali ve yürürlüğün durdurulmasını istedi. Adalet Bakanlığı, Öztürk'e verdiği yanıtta, sınav değerlendirmesinin Adli ve İdari Yargıda H kim ve Savcı Adaylığı Yazılı Sınav, Mülakat ve Atama Yönetmeliği'ne göre yapıldığını belirtti. Yönetmeliğin 28. maddesine göre, mülakatta, adayların bir konuyu ifade ve kavrayıp özetleme, değerlendirme yeteneği, genel ve fiziki durumunun tespitine bakıldığını belirten bakanlık, mülakattaki genel durumun sonraki genel durumla birlikte değerlendirilme imk nı bulunmadığını vurguladı. 
   Adaylar bunun üzerine Danıştay'a başvurdu ve sözkonusu yönetmeliğin mülakat kuruluna ilişkin 27. maddesinin iptalini istedi. Bu maddeye göre kurulun, Adalet Bakanlığı Müsteşar Yardımcısı, Teftiş Kurulu Başkanı, Ceza İşleri, Hukuk İşleri, Personel genel müdürlerinden oluştuğunu ifade eden adaylar, bu makamlarda bulunan kişilerin siyasi iktidarca belirlendiğini, iktidardan etkilenmesinin "kuvvetle muhtemel" olduğunu savundu. Adaylar, Danıştay'da yapılacak duruşmaya mülakatı kazanan herhangi birkaç adayın çağrılarak, genel ve fiziki durumlarının kendileriyle karşılaştırılmasını da istedi. 
   
   
</TEXT>
</DOC>
