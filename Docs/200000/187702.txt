<DOC>
<DOCNO> 187702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/yazar/asik.html </URL>
<DATE> 2003/10/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Moda'ya haber... 
</HEADLINE>
<TEXT>

   
   İstanbul 2 Numaralı Koruma Kurulu, İstanbul Büyükşehir Belediyesi'nin Kurbağalıdere ağzında başlattığı köprülü kavşak inşaatını durdurdu. Başta Mimarlar Odası olmak üzere sivil toplum kuruluşlarının ve Moda Semt Girişimi'nin şik yetlerini değerlendiren Koruma Kurulu, kavşak inşaatı kapsamında başlatılan yol çalışmalarının, kentin karakteristiği açısından önem taşıyan SİT alanı ve tescilli parsellerin önünden geçmesi nedeniyle ivedilikle durdurulmasını istedi. 
   Bu karar neyi gösteriyor 
   Anakent Belediyesi'nin bir yatırıma girişirken bölge halkına danışmadığı gibi çevre yasalarına ve koruma ilkelerine de uymadığını... 
   Cumartesi günü Kadıköy Mühürdar arıtma tesisi Başbakan Tayyip Erdoğan tarafından hizmete açılıyor. Tesisin ruhsatı yoktur. 
   Tesisin hemen yanında inşa edilen 4 katlı İSKİ binasının da ruhsatı yoktur. 
   Anakent Belediyesi İstanbullularda kent bilincini geliştirmek için kampanyalar düzenliyor. Kent bilincine sahip bir belediyenin öncelikle kent yasalarına uyması beklenmez mi 
   NOT Kurbağalıdere Köprüsü nedeniyle Moda sahilinde yaklaşık 400 metrelik bir sahil bandı darma duman edildi, ucuna kayalar yığılarak halka kapatıldı. Anakent Belediyesi hiç değilse bozduğu alanı eski haline getirse... 
   
   Japonlarla Türklerin kökenleri aynı toprağa dayanıyormuş. Doğrudur... 
   Irak'a asker gönderdiğimize göre bizde de mutlaka kamikaze ruhu var... 
   
   Dünya, tezkere kararını konuşmuş. Bir ülke durup dururken başını belaya sokarsa elbette dikkati çeker. 
   Haldun Ertem 
   
   İngiltere maçı...    İngiltere ile oynayacağımız milli maçta en büyük tehlike sahada değil saha dışında... Maçta yenik duruma düşersek seyircimiz kendini tutamaz sahaya madde fırlatabilir... Turnuvadan eleniriz. O yüzden Fenerbahçe Stadı'nın özellikle kale arkalarına ağ gerilmesi öneriliyor. Erman Toroğlu bu öneriyi aylardır yapıyor aslında. Fenerbahçeli yöneticiler oralı olmuyor. Deriz ki... En azından bu maçta gerin, Galatasaray maçında yine kaldırırsınız... 
   
   Avrasya paneli...    Ağır toplar bir araya gelip Avrasya'yı konuşacak... Eski Rusya Eski Başbakanı Yevgeni Primakov, eski Almanya Dışişleri Bakanı Genscher, Kırgıziskan'ın Benelüks Büyükelçisi Cengiz Aytmatov ve Süleyman Demirel önümüzdeki salı günü Swissotel'deki panelde geleceği soruşturacak. Avrasya'nın en büyük iki aktörü Türkiye ve Rusya önümüzdeki 20 yılda ne gibi ortak projeler geliştirebilir Türkiye bölgede örnek bir ülke durumuna geçebilir mi 2020'de yıllık 200 milyon tona çıkacak petrol üretimi Hazar bölgesine mutluluk mu getirecek, huzursuzluk mu DEİK'in düzenlediği panel kuşkusuz zihinlerde yeni ufuklar açacak... 
   
   Olası senaryo...    Washington, kendi halkına kulak asmayıp ABD'ye hizmet eden liderleri sever... Washington, ABD çıkarlarını kendi halkının çıkarlarının üzerinde tutan siyaset adamlarına bayılır. Washington, Amerikan çıkarları uğruna hukuku çiğnemeyi göze alan az gelişmiş ülke liderlerini yere göğe koyamaz... 
   Ne var ki bu tür hizmetler ve "hizmetk r"ların sonu hiç iyi olmamıştır. 
   Asker gönderme kararının trajik sonuçlar vereceği şimdiden bellidir. 
   Hiç de hayali olmayan bir senaryo aktaralım... 
   Diyelim ki 10 bin - 20 bin askerimiz Irak'a yollandı, diyelim ki Sünni Üçgeni veya Selahaddin'de konuşlandı... 
   Tanrı korusun... İkinci gün meçhul kişiler ateş açtı, üç erimizi vurup kaçtı. Diğer erlerimiz ne yapacak Elbet araçlarına atlayıp vuranları kovalayacak Nereye kadar Tabii ki bizim kontrolümüze verilen alanın sınırına kadar. Diyelim ki askerimizi vuranlar Kerkük'e Musul'a falan kaçtı. Bunu biliyoruz. Hatta saklandıkları evleri biliyoruz. Yapacağımız bir şey yoktur. Çünkü Kuzey Irak'a girmemiz yasaktır. PKK - KADEK militanları askeri birliğimize karşı vur kaç operasyonları düzenlese ve tekrar Kürt bölgesine kaçsa... Askerimiz yine eli kolu bağlı oturacaktır. Ya da sıcak takibe girişecek. O takdirde Kürtlerle çatışacak ve Irak'ta durum büsbütün sarpa saracaktır. 
   Kürtler tam kadro ve koro halinde "gelmeyin" diyor. 
   Arap'ı, Sünni'si, Şii'si, Saddamcı'sı keza... Askerimizin orada bırakın Irak'ın güvenliğini, kendi güvenliğini sağlaması mesele olacak... 
   Tayyip Erdoğan, Amerika'ya yaranmak uğruna kendini ve partisini öyle bir çıkmaza soktu ki... Çözene aşkolsun... 
   
   Siyaset halkın kendi sorunlarıyla ilgilenmesini önleme sanatıdır. 
   Paul Valery 
   
      
   
</TEXT>
</DOC>
