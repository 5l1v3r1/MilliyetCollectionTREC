<DOC>
<DOCNO> 182765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/dunya/dun03.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ı CIA kurtarmış 
</HEADLINE>
<TEXT>

   DIŞ HABERLER SERVİSİ 

   
   İsrail ordusunun, Filistin lideri Yaser Arafat'ı ele geçirmesine Amerikan Merkezi Haber Alma Örgütü CIA'nın engel olduğu ileri sürüldü. 
   WorldTribune.com internet sitesinin haberine göre, Bush yönetimi, geçtiğimiz hafta sonu, İsrail'in Arafat'ın Ramallah'taki karargahına baskın düzenleyerek, Filistin liderini ele geçirmek istediği yolundaki istihbarat üzerine İsrail'e sert bir mesaj gönderdi. Habere göre, İsrail askerlerinin geçtiğimiz cuma gecesi geç saatlerde Ramallah'ın Mukataa semtindeki Arafat'ın kararg hına baskın düzenlemeyi ve Filistin liderini sürgüne göndermek üzere ele geçirmeyi planladığını öğrenen CIA, derhal Washington'ı uyardı. Bunun üzerine ABD Dışişleri Bakanı Colin Powell ve Ulusal Güvenlik Danışmanı Condoleezza Rice, İsrail Başbakanı Ariel Şaron'a telefon ederek plandan vazgeçmesini istedi. 
   
</TEXT>
</DOC>
