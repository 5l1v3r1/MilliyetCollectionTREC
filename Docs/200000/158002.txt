<DOC>
<DOCNO> 158002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sondun25.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman Cannes'da yalınayak yürüdü 
</HEADLINE>
<TEXT>

     Ünlü Hollywood yıldızı Nicole Kidman, Cannes Film Festivali'nde kırmızı halının üzerinde yalınayak yürüdü. 
     Abc News isimli internet sitesinde yayımlanan habere göre, Kidman, ''Dogville'' filminin galasına giderken uzun kırmızı bir elbise giydi. 
     Fotoğrafçıların çoğunun elbisenin uzunluğu nedeniyle Kidman'ın yalınayak olduğunu görmediği kaydedilen haberde, Kidman'ın ayakkabı giymeme nedeninin verdiği bir söz olduğu belirtildi. 
     Kidman, yeni filminin rejisörü Lars von Trier'in ''Cannes'a gelirsem, ayakkabını çıkarıp, kırmızı halının üzerinde yalınayak yürüyeceğine söz ver'' dediğini söyleyerek, ''Ben de sözünü eri bir kadın olduğum için, ayakkabılarımı çıkardım'' dedi. 
     
</TEXT>
</DOC>
