<DOC>
<DOCNO> 172062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/spor/spo15.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Yazıcı destanı      BULGARİSTAN'DAKİ Avrupa Ralli Şampiyonası'nın önemli ayaklarından biri olan Hebros Rallisi'nde Ford Hazırkart Rally Team'den Serkan Yazıcı şampiyonluğa ulaştı. Bulgar Jassen Popov ikinci, vatandaşı Krum Donchev de üçüncülükle yetindi. Volkan Işık dördüncü sırada yer alırken, Nejat Avcı 5., Burak Çukurova ise 7. sırayı aldı. 
     
Zafer Loeb'ün      DÜNYA Ralli Şampiyonası'nın 8. ayağı olan Almanya ADAC Rallisi, geçen yıl olduğu gibi yine Citroen'in Fransız pilotu Sebastian Loeb'ün zaferiyle sona erdi. Peugeot 206 WRC pilotu Marcus Gronholm ikinciliği alırken, üçüncülüğü elde eden İngiliz Richard Burns pilotlar sıralamasındaki liderliğini sürdürdü. 
     
Bileğinize sağlık      AVRUPA Bilek Güreşi Şampiyonası'nı 8 madalya ile kapattık. Almanya'da 25 ülkeden 800 sporcunun katılımıyla düzenlenen şampiyonada erkeklerde Engin Terzi bir altın, bir gümüş, Zekiye Yıldırım iki altın, Seval Yalçınkaya bir gümüş, bir bronz, Nurhan Pehlivan ve Nurcihan Gönül de bronz madalya kazandı. 
     
V.Manisa yağdı      ALMANYA'DA kondisyon depolayan Vestel Manisaspor, İsmaning Türkgücü karşısında şov yaparak, 26 - 0'lık farka ulaştı. Çok sayıda gurbetçinin izlediği maçta golleri Mutlu 8 , Deniz Kaçan 5 , Mehmet 4 , İbrahim 3 , Kamer 2 , Deniz Kolgu 2 , Vedat ve İzzet attı. 
     
Altın Kupa Meksika'nın      KUZEY ve Orta Amerika Futbol Şampiyonası'nda Altın Kupa , finalde Brezilya'yı uzatma dakikalarında 1 - 0 yenen Meksika şampiyon oldu. Mexico City'deki ünlü Aztek Stadı'nda yapılan karşılaşmayı, 60 bin seyirci izlerken Daniel Osorno 97. dakikada attığı golle ev sahibini şampiyonluğa taşıdı. Kostarika'yı 3 - 2 yenen ABD ise kupanın üçüncülüğünü elde etti. 
     
Konyaspor sahaya indi      SÜPER Lig'in yeni takımı Konyaspor dün sezona "merhaba" dedi. Transfer döneminin flaş takımı olan Yeşil - Beyazlılar'ın açılış törenine taraftarlar büyük ilgi gösterdi. Törenin ardından oynanan maçta Konyaspor, İstanbulspor'a 2 - 0 yenildi. 
     
Zafer Dinyeper'in      ABDULLAH DOĞAN 

     BAŞBAKANLIK Kupası Koşusu'nu, Fenerbahçe Başkanı Aziz Yıldırım'ın kardeşi Acar Yıldırım'a ait 'Dinyeper' isimli safkan kazandı. Veliefendi Hipodromu'nda koşulan 160 milyar lira ödüllü yarışta Jokey Halis Karataş'ın bindiği Dinyeper, 'Grand Ekinoks'u burun farkıyla geçerek mutlu sona ulaştı. 
     

</TEXT>
</DOC>
