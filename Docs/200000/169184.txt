<DOC>
<DOCNO> 169184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sontur31.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir fuhuş rezaleti 
</HEADLINE>
<TEXT>

     Kahramanmaraş'ta, 12 yaşındaki yeğenini fuhuşa zorladığı iddia edilen dayı ile çocukla ilişkiye girdiği öne sürülen 11 kişi gözaltına alındı. 
     Alınan bilgiye göre, öz dayısı tarafından, önce kendisinden 20 yaş büyük bir kişi ile nikahsız yaşamaya zorlandığı ve daha sonra geri alınarak para karşılığı fuhuşa teşvik edildiği belirtilen 12 yaşındaki G.K. polise sığındı. 
     Kahramanmaraş'ta, yaklaşık 2 yıl önce babasının ölmesinin ardından annesi ve 4 kardeşi ile öz dayısı Mehmet K'nin yanında kalmaya başlayan G.K, dayısı tarafından kendisinden 20 yaş büyük Duran K. ile nikahsız yaşamaya zorlandı. Daha sonra dayı K, annesi ve kardeşlerine baktığını ve paraya ihtiyacı olduğunu öne sürerek, küçük kızı Duran K'den geri aldı. 
     Fuhuş yapmaya zorladığını ifade eden G.K'nin, bu tür olayların son günlerde basına yansımasından cesaret alarak polise başvurduğu ve yaşadıklarını anlattığı belirtildi. 
     G.K'nin ifadeleri üzerine harekete geçen güvenlik kuvvetleri, Mehmet K. ile para karşılığı küçük kızla ilişkiye girdikleri öne sürülen 11 kişiyi gözaltına aldı. 
     Söz konusu kişiler, ilk ifadelerinin ardından adliyeye sevk edildi. 
     Bu arada, dayı K'nin, yeğeni tarafından ortaya atılan iddiaları poliste kabul ettiği belirtildi. 

     
</TEXT>
</DOC>
