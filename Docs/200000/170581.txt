<DOC>
<DOCNO> 170581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sonspo05.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yusuf'a ikinci kaptanlık veriliyor... 
</HEADLINE>
<TEXT>

     Yeni sezon hazırlıklarını Almanya'da sürdüren Fenerbahçe, bu akşam Allemania Aachen ile yapacağı karşılaşma öncesi sabah 1 saatlik bir çalışma yaptı. 
     Antrenmana Brezilyalı yeni transfer Fabio Luciano da katılırken, çalışmada futbolcular kaleye şut ve pas çalışması gerçekleştirdi. Sakat olan Ali Güneş ile Erman ise salonda çalıştı. 
     Bu arada, dün akşamki antrenmandan sonra Yusuf ile bir görüşme yapan Teknik Direktör Chiristoph Daum'un, Yusuf'a ikinci kaptanlığı vermeyi düşündüğü belirtildi. Daum'un, Yusuf'a çalışmalarından memnun olduğunu belirterek, bu şekilde devam etmesini istediği ifade edildi. 
     Öte yandan sarı-lacivertlilerin antrenmanını, Hollandalı yıldız futbolcu Hooijdonk'un eşi, çocuğu ve annesi de izledi. 
     Fenerbahçe, bu akşam TSİ 18.30'da Almanya İkinci Lig takımlarından Allemania Aachen ile karşılaşacak. 
     
</TEXT>
</DOC>
