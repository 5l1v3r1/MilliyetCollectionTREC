<DOC>
<DOCNO> 184135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo14.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'dan Beşiktaş'a ''Cumartesi'' tepkisi... 
</HEADLINE>
<TEXT>

     Trabzonspor Asbaşkanı Erol Tuna, Beşiktaş Kulübü'nün haftasonu yapılacak lig maçının tarihinin değişmesiyle ilgili talebine olumlu bakmadıklarını söyledi. 
     Tuna, çarşamba akşamı maçı oynadıktan sonra perşembe günü İstanbul'da kampa gireceklerini belirterek, ''İspanya'ya 4 saatlik yorucu bir yolculuk yaparak geldik. Maçı oynadıktan sonra aynı şekilde İstanbul'a döneceğimiz göz önününde tutulmalı'' dedi. 
     Beşiktaş Kulübü'nün kendileriyle görüşmeden federasyona maçın gününün değiştirilmesi ile ilgili başvuru hakkının olduğunu, ancak bunun hoş bir davranış olmadığını ifade eden Tuna, Trabzonspor olarak federasyona maçın gününün değiştirilmemesi için gerekli başvuruda bulunacaklarını sözlerine ekledi. 
     Beşiktaş Kulübü Asbaşkanı Yıldırım Demirören, pazar günü yapılacak Beşiktaş-Trabzonspor maçının cumartesi gününe alınması için Futbol Federasyonu'na başvurduklarını açıklamıştı. 

     
</TEXT>
</DOC>
