<DOC>
<DOCNO> 168446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/yazar/myilmaz.html </URL>
<DATE> 2003/07/10/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Başınızı kumdan çıkarın Durum ciddi.. 
</HEADLINE>
<TEXT>

     
     İşte ABD'deki ruh durumu 
     ABD'nin Irak'ta savaş planlarına karşı Türkiye'deki protestoların öfkesi hastalıklıydı. Doğal da değildi Amerikan bayraklarını yakan, Bush'un portrelerinin üzerine gamalı haçlar çizen Türkler, bunu Avrupalılar yani gerçek Avrupalılar Türkiye'yi de aralarına alsınlar ümidiyle yapmış gibiydi. Oysa Türkiye'deki ABD varlığı daima iyi niyetli ve faydalı olmuştu. Amerikalılar kilit Avrupa Birliği zirvelerinde Ankara'nın avukatlığını yapmış, Avrupa'nın üstü kazınır kazınmaz ortaya çıkan o Türkofobiye kapılmamıştı. Ancak, uzun süre Türkiye'ye bu kadar faydası dokunmuş bu ilişki, birdenbire yeterince iyi bulunmamaya başlandı. 'Yumuşak' İslamcılar böyle bir şeyin olmadığını şimdiye kadar anlamış olmamız lazım Pax Americana'yı paramparça ederken, laikler durumu görmezden gelerek, bu yeni Amerikan karşıtlığının ayakta kalmasına izin verdi. Türkler üzerinde yapılan kamuoyu araştırmaları, ekonomisi sallantıda, hükümetleri Kemalizmin basit ve kesin çizgilerinin ötesinde, tanımadıkları bir dünyada bulunan, sıkıntılar içindeki bir halka işaret ediyordu." Ajami'nin bu yazısının tam metin Türkçe çevirisini 9 Temmuz tarihli Radikal'den okuyabilirsiniz. 
     
     Çok zararlı 
     Dünyanın her yerinde hızla yaygınlaşan Amerikan karşıtlığının nedenlerini bu kadar basite indirgemek Ajami gibi tanınmış bir bilim adamına yakışmıyor elbette, ama bu yazı Amerika'da h kim olan "ruh durumunu" bence çok iyi gözler önüne seriyor. 
     Ve bu ruh durumu ne yazık ki Türkiye gibi ekonomisi hassas, siyasi dengeleri henüz oturmamış bir ülke için en hafif deyimle "zararlı" olarak görülmeli.. 
     
     Yatırımcılara mesaj.. 
     Nitekim, Türkiye'ye bakışın değiştiğini gösteren başka işaretler de var. 
     Bir Amerikan kuruluşu olan JP Morgan'ın bankacılar arasında hayretle karşılanan son raporu, Türkiye ekonomisinin 2009 yılına kadar ciddi tedbirler alınmadığı takdirde içinde bulunduğu durumdan sıyrılamayacağını anlatıyor. Raporda "Bunu yapacak bir irade Türkiye'de görünmüyor" denilerek, dış yatırımcılara aba altından sopa da gösteriliyor. 
     Oysa aynı kuruluşun benzer raporları, Türkiye ekonomisi bugünkünden çok daha kötü sinyaller verirken iyimserlik dalgaları yayıyordu.. 
     
     Küsmüş gibi... 
     Benzeri bir tutum The Economist'in aylık raporlarından EIU'da da gözleniyor. 
     Yatıştığını zannettiğimiz "tezkere krizi"nin aslında giderek derinleşme eğiliminde olduğunu gösteren örnekler bunlar. Süleymaniye'deki olayın bu tür yazılar ve raporlarla aynı günlere denk gelmesi de bir tesadüf olmamalı.. 
     Ciddi bir dış siyasi kriz yaşıyoruz ve böyle bir ortamda Cumhurbaşkanı ile Başbakan birbirleriyle küsmüşler gibi konuşma gereğini bile hissetmiyorlar. 
     Hükümete h kim olan genel hava ise bu olumsuz durumu doğru teşhis edip, gerekli adımları ona göre atmak yerine başını kumlara sokup, sorunlar çözülmüş gibi davranmak... 
     
     

</TEXT>
</DOC>
