<DOC>
<DOCNO> 154144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/siyaset/siy02.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Avrupa Birliği Kıbrıs paketi hazırlıyor... 
</HEADLINE>
<TEXT>

Ada'da Türk kesiminin yaptığı atılımlar sonrası AB Komisyonu, kuzeye mali destek yapacak 
     GÜVEN ÖZALP Brüksel 

     Kıbrıs'ta KKTC'nin karşılıklı geçişleri serbest bırakmasıyla başlayan, Rum Yönetimi'nin Kıbrıslı Türklere yönelik olarak açıkladığı paketle devam eden açılımlar dizisine Avrupa Birliği AB de katılıyor. AB Komisyonu, Ada'nın kuzeyine yönelik olarak mali destek ağırlıklı bir paket hazırlıyor. Paketin 21 Mayıs'ta açıklanması bekleniyor. AB Konseyi'nin Kopenhag Zirvesi'nde verdiği talimat doğrultusunda hareket eden AB Komisyonu tarafından hazırlık çalışmaları sürdürülen pakette KKTC'nin ekonomik alandaki farklılıklarını gidermeye katkıda bulunma amacıyla 15 milyon euroluk bir yardımın yer alacağı belirtiliyor. Mali yardımın yanı sıra pakette dikkat çeken bir başka açılımı ise, ticaret alanında atılacak adım oluşturuyor. AB Komisyonu pakette, KKTC çıkışlı malların satışının AB'de satışının kolaylaştırılmasına yönelik bir dizi önlemi hayata geçirme hazırlığı içinde. 
     
Klerides'ten garip iddialar      YORGO KIRBAKİ Atina 

     Kıbrıs Rum Yönetimi eski lideri Glafkos Klerides, Başbakan Recep Tayyip Erdoğan'ın 9 Temmuz'da yapacağı KKTC ziyaretinde, Kıbrıs'daki Türk asker sayısının azaltılacağını ve evlerinin onarılmasından sonra Maraş'ın Rumların ikametine açılacağını ilan edeceğine dair bilgileri bulunduğunu ileri sürdü. Klerides, bu iddiası hakkında başka bir bilgi vermedi. Türk kaynakları ise, Klerides'in iddialarını yalanladılar. 
     


SİYASET 
















</TEXT>
</DOC>
