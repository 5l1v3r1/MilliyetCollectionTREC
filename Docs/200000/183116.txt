<DOC>
<DOCNO> 183116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun18.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TV sunucusu canlı yayında bebeğini emzirdi 
</HEADLINE>
<TEXT>

     Avustralya'nın, ulusal televizyonunda yayınlanan bir talk show programının sunucusu, yeni doğmuş erkek bebeğini canlı yayın sırasında emzirdi. 
     Doğum izninden yeni dönen Kate Langbroek, gece geç saatte yayınlanan ''The Panel'' adlı programda, Lewis adlı bebeğini emzirmek zorunda kaldı. 
     Langbroek'un bu davranışı, bazı izleyicileri sinirlendirirken, sağlık çevrelerinden övgü aldı. 
     Ten Network sözcüsü, izleyicilerin, bu gösteri karşısında farklı tepkiler verdiklerini belirterek, ''Kesinlikle bölündüler. Bazıları destek çıktı, bazıları da şüphesiz ki kızdı'' dedi. 
     Avustralyalılar, herkesin gözü önünde bebek emzirilmesi konusunda bölünmüş görünüyorlar. Bu yılın başında, Victoria eyaleti meclis üyesi Kirsty Marshall'dan, parlamento toplantısı sırasında bebeğini emzirmeye başlayınca salonu terk etmesi istenmişti. 
     
</TEXT>
</DOC>
