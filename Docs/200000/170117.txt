<DOC>
<DOCNO> 170117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/siyaset/siy05.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzluk en çok Avşar’ı üzüyormuş 
</HEADLINE>
<TEXT>

     SALİHA ÇOLAK Ankara 

     Hülya Avşar’ın eşi Kaya Çilingiroğlu, TBMM Yolsuzlukları Araştırma Komisyonu Başkanı Azmi Ateş’i ziyaret ederek, çalışmaları "ailecek" desteklediklerini bildirdi. Ali Şen’in oğlu Adnan Şen ile birlikte arkadaşı Ateş’i ziyaret eden, milletvekili lokantasında birlikte yemek yedikten sonra Milliyet’in sorularını yanıtlayan Çilingiroğlu, şöyle konuştu "Komisyon çalışmalarının sonuçlanmasını en çok isteyen de Hülya. Araştırma ve soruşturmaların sonuçlandırılması gerekiyor. Hülya en çok vergi verenler arasında yer alıyor. Yolsuzluklardan da en fazla vergi verenler etkileniyor. Biz enayi miyiz ’ diye düşünüyorlar." 
     Ateş’in, "Herkes kendi kaderini yaşar" gibi, daha çok Gülben Ergen’in şarkı sözlerinden alıntılar yapmasını nasıl karşıladıklarına ilişkin soruya da Çilingiroğlu, "Olabilir. Ben de Gülben Ergen dinliyorum" diye yanıt verdi. 
     

</TEXT>
</DOC>
