<DOC>
<DOCNO> 184869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/ekonomi/eko09.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç günde 26 lojman satıldı 
</HEADLINE>
<TEXT>

   ANKARA Milliyet 
   
   Uluslararası ticaret ve alışveriş merkezine dönüştürülen milletvekili lojmanlarından, ilk üç günde 26 işyerinin satışı yapıldı. Edinilen bilgiye göre, salı günü resmi satışına başlayan lojmanlarda, ilk üç günde "showroom ve mağaza"ya dönüştürülen villalardan 16, çok katlı iki bloktaki "ofislerden" beş, restoran ve fast food için ayrılan "çarşı" bölümünden ise beş dükkan satıldı. 
   
   10 vadeli kredi 
   Lojmanları pazarlayan emlak şirketinin Başkanı Reha Medin, satış bedellerinin işyerlerinin tapularının çıkmasının ardından alınacağını, ancak alıcıların ödeme yapmak için bankalarla kredi anlaşması işlemine başladıklarını söyledi. 
   Medin, satış için Akbank ile özel bir anlaşma yapıldığını vurgularken, anlaşma çerçevesinde bankanın 10 yıla kadar döviz, 5 yıla kadar da Türk Lirası bazında limitsiz kredi vereceğini belirtti. 
   
   
</TEXT>
</DOC>
