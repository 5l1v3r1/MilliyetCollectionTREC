<DOC>
<DOCNO> 181714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sonspo03.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya Ronaldinho ile güldü... 
</HEADLINE>
<TEXT>

     Güney Amerika kıtası 2006 Dünya Kupası Elemeleri'nde Brezilya, Ekvador'u 1-0 yenerek, 2. maçından da galibiyetle ayrıldı. 
     Brezilya'nın Manaus kentinde 35 bin seyirci önünde yapılan maçta Brezilya'nın tek golünü 13. dakikada Ronaldinho kaydetti. 
     Bolivya'nın başkenti La Paz'da yapılan Bolivya-Kolombiya karşılaşmasını ise evsahibi takım 4-0 kazandı. Bolivya'nın gollerini, 12. dakikada kaptan Julio Cesar Baldivieso, 28.,49. ve 83. dakikalarda ise Joaquin Botero attı. 
     Paraguay'ın başkenti Asuncion'da yapılan Paraguay-Uruguay 4-1 mücadelesinde de evsahibi takımın golleri 27., 58. ve 73. dakikalarda Jose Cardozo ile 54. dakikada Carlos Paredes'den gelirken, Uruguay'ın tek golünü 24. dakikada Javier Chevanton kaydetti. 
     Eleme maçlarında Brezilya, 2 maçta aldığı 2 galibiyet ve topladığı 6 puanla ilk sırada bulunurken Arjantin, 4 puanla 2., Şili, aynı puan ve averajla 4 puanla 3., Peru ve Uruguay 3'er puanla 4. ve 5. sırada yer aldı. 
     Güney Amerika elemelerine 15 ve 16 Kasım'da yapılacak toplam 5 maçla devam edilecek. 
     
</TEXT>
</DOC>
