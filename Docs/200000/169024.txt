<DOC>
<DOCNO> 169024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/guncel/gun04.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Babadan oğula restorasyon 
</HEADLINE>
<TEXT>

     İstanbul'da, Kültür ve Turizm Bakanlığı'na bağlı restorasyon yapılan müze ve anıtlarda uzun yıllar hep aynı müteahhitler iş alıyor. Topkapı Sarayı müzesinde yaklaşık 21 yıldır Rahman ve Pekerler İnşaat ile 12 yıldır Özbersan şirketi restorasyon yapıyor. İNSA, Arkeoloji Müzesi'ndeki restorasyon çalışmalarını 39 yıldır sürdürüyor. NET ise tam 10 yıldır Ayasofya'yı restore eden şirketti, ancak geçtiğimiz yıl iflas etti. 
     
     100 TRİLYONLUK PASTA 
     Uzun süren restorasyonlar nedeniyle müteahhitler müzelerin bahçelerine sürekli şantiye bile kurdular. Arkeoloji Müzesi'nin onarım işini yapan İNSA'nın şantiyesi müzenin arka bahçesinde. Özbersan ve Rahmanlar inşaat şirketlerinin şantiyeleri de yıllardır Topkapı Sarayı birinci avludaydı. Ancak geçtiğimiz yıl şantiyede çıkan yangın Topkapı Sarayı ahırlar bölümüne sıçramış, bu nedenle şantiye avlu dışına çıkarılmıştı. Marmara Bölgesi'ndeki müze, ören yeri ve anıtlar İstanbul Rölöve ve Anıtlar Müdürlüğü'nce her sonbaharda ihaleye çıkarılıyor. Bu yılki toplam ihale miktarı yaklaşık 100 trilyonu buluyor. 
     
İNSA 39 yıldır aynı müzede...      ÖMER ERBİL İstanbul 


</TEXT>
</DOC>
