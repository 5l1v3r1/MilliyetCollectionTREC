<DOC>
<DOCNO> 172188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sontur12.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı'da çadıra yıldırım düştü, üç kişi öldü... 
</HEADLINE>
<TEXT>

     Ağrı'nın Diyadin İlçesi'nde yıldırım düşmesi sonucu 3 kişi öldü, 3 kişi yaralandı. 
     Doğu Anadolu Bölgesi'nde 2 gündür etkili olan şiddetli yağışlar nedeniyle Diyadin İlçesi'ne bağlı Kotancı Köyü yaylasında Atlı ailesinin yaşadığı çadıra yıldırım isabet etti. 
     Yıldırım düşmesi sonucu, aynı aileden Emrah 8 ve Muhammet 11 Atlı öldü, baba Rıfat 35 , anne Süsen 32 ile diğer kardeş Özlem Atlı 6 yaralandı. 
     Yaralılar, Ağrı Devlet Hastanesi'ne kaldırılarak tedavi altına alındılar. 
     Öte yandan, yine Diyadin İlçesi'ne bağlı Kuşlu Köyü Muhtarı Mehmet Demir 40 , atı ile köy yaylasına giderken yıldırım düşmesi sonucu öldü. 
     Şiddetli yağışlar nedeniyle aynı ilçeye bağlı 25 köyde, buğday ve arpa ekili alanlarda büyük hasar meydana geldiği bildirildi. 
     Ekili arazileri zarar gören köylerde, Diyadin Kaymakamlığı ve İlçe Tarım Müdürlüğü tarafından hasar tespit çalışması başlatılacağı kaydedildi. 
     
</TEXT>
</DOC>
