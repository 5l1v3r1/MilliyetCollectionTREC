<DOC>
<DOCNO> 188356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sonspo08.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya "altın gol"le şampiyon... 
</HEADLINE>
<TEXT>

     Futbolda, ABD'nin ev sahipliğini yaptığı 4. Bayanlar Dünya Kupası'nda Almanya, İsveç'i ''Altın Gol'' ile 2-1 yenerek şampiyon oldu. 
     Carson'da yapılan final maçında İsveç, 41. dakikada Hanna Ljunberg'in golüyle 1-0 öne geçti. Almanya, 46. dakikada Mren Meinert ile beraberliği yakaladı ve maçın normal süresi 1-1 sona erdi. 
     Alman ekibi, 98. dakikada Nia Kuenzer'in kaydettiği ''Altın Gol'' ile maçı 2-1 kazandı ve tarihindeki ilk dünya şampiyonluğunu elde etti. 
     Alman takımının forveti Birgit Prinz, ''Altın Ayakkabı'' ödülünü alırken, 1999 yılında dünya ikinciliğini elde eden Çin Halk Cumhuriyeti, ''FIFA Fair Play'' ödülüne layık görüldü. 
     4. Bayanlar Dünya Kupası'nın ev sahipliği, FIFA tarafından Çin Halk Cumhuriyeti'ne verilmiş, ancak bu ülkede başgösteren SARS hastalığı nedeniyle iptal edilen organizasyonu ABD üstlenmişti. 
     5. Bayanlar Dünya Kupası Finalleri, 2007 yılında Çin Halk Cumhuriyeti'nde yapılacak. 
     
</TEXT>
</DOC>
