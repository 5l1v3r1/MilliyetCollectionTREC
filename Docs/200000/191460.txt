<DOC>
<DOCNO> 191460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sontur24.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'nde 41 kaçak yakalandı 
</HEADLINE>
<TEXT>

     Eminönü'nde, yurtdışına gitmek üzere bir kamyonette bekleyen Libya ve Somali uyruklu 41 kaçak yakalandı. 
     Bir ihbarı değerlendiren Eminönü İlçe Emniyet Müdürlüğü'ne bağlı ekipler, Kumkapı Nişanca Mahallesi Kenanbey Sokak üzerinde park halinde bulunan 35 ART 48 plakalı üstü kapalı kamyonete operasyon düzenledi. 
     Kamyonette 2'si kadın 41 kaçakla karşılaşan polisler, bu kişileri araçla birlikte polis merkezine götürdü. 
     Kimlik tespitleri sonucu Libya ve Somali uyruklu oldukları belirlenen bu kişilerin, yasadışı yollardan Türkiye'ye giriş yaptıkları ve yine aynı şekilde Avrupa ülkelerine gitmek istedikleri anlaşıldı. 
     Kamyonette 41 adet de can yeleği ele geçiren polis, tek tek üst aramasını yaptığı bu kişiler hakkında, sınırdışı etmek üzere gerekli işlemlere başladı. 
     
</TEXT>
</DOC>
