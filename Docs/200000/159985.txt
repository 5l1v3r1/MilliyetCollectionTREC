<DOC>
<DOCNO> 159985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/soneko42.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı Mazot yardımları hesaplara geçti 
</HEADLINE>
<TEXT>

     Tarım ve Köyişleri Bakanı Sami Güçlü, mazot desteğinin ilk taksidi olarak, 300 trilyon liradan fazla paranın bugün hakeden çiftçilerin hesaplarına geçtiğini bildirdi. 
     Dünya Bankası Başkan Yardımcısı Johannes Linn'in ziyaretinin ardından, basın mensuplarına açıklamalarda bulunan Güçlü, mazot desteğinin ikinci taksidinin de Kasım ayında ödeneceğini söyledi. 
     Fındıkta dekar başına verilecek 25 milyon liralık ek gelire istinaden, toplam 95 trilyon liralık ödemenin de Pazartesi günü yapılacağını açıklayan Bakan Güçlü, bu ödemelerin Temmuz'a kalacağına ilişkin beklentiye ilişkin soru üzerine, ''bahar ayı umut ayıdır, verim ayıdır. Hazine'nin imkanları çerçevesinde bu ödemeleri yapıyoruz'' dedi. 
     TMO'nun hububat alım fiyatlarının ise yarın Adana'da düzenlenecek toplantıda açıklanacağını bildiren Bakan Güçlü, TZOB'un 410 bin lira istedğinin hatırlatılması üzerine, şunları söyledi 
     ''Meslek kuruluşlarının bu konudaki değerlendirmesi çok objektif olmaz. Bizim elimizde meslek kuruluşlarının, üniversitelerin raporları var. Maliyetleri biliyoruz, enflasyon belli. Geçen yılki fiyatlar var. TMO, çiftçilerin aleyhine olmayan bir fiyat açıklayacak.'' Bakan Güçlü, TMO'nun son 10-15 yılın en rahat alım kampanyasını uygulayacağını, geçen yılki alım politikalarının devam edeceğini kaydetti. 
     
</TEXT>
</DOC>
