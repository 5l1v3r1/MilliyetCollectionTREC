<DOC>
<DOCNO> 187006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun35.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Irak Geçici Hükümet Konseyi Türk askeri istemiyor" bilmecesi 
</HEADLINE>
<TEXT>

     Irak'ta ABD'nin kurduğu Geçici Hükümet Konseyi GHK , Irak'a Türk askeri gönderilmesini istemedi. 
     AFP'ye açıklama yapan GHK'nin Kürt üyesi Mahmut Ali Osman, GHK'nın Türk askerini oybirliğiyle reddettiğini söyledi. 
     Ancak Dışişleri Bakanı Abdullah Gül, TBMM'de böyle bir kararın olmadığını öne sürdü. İlerleyen saatlerde de konseyden konu ile ilgili herhangi bir açıklama gelmedi. 
     İşte gelişmeler... 
     Osman, GHK üyelerinin, Türk birliklerinin Irak'a gönderilmesine karşı olduğunun ifade edileceği bir bildirinin yayımlanması konusunda aynı fikirde olduklarını belirtti. 
     Türk birliklerinin gönderilmesinin Irak'ta güvenliği sağlamaya yardımcı olmayacağını öne süren Osman, konseyin oybirliğiyle bu yönde tavır aldığını yineledi. 
     

     
</TEXT>
</DOC>
