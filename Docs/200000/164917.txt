<DOC>
<DOCNO> 164917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun44.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksika'da Vosvos'a veda... 
</HEADLINE>
<TEXT>

     Meksikalılar, diğer ülkeler terk ettikten sonra bile üretmeye devam ettikleri Volkswagen'in ''kaplumbağa'' modelinin üretimine bu yaz son verileceğinin açıklanmasının ardından Vosvos için yastalar. 
     Volkswagen, 1954 yılında piyasaya girdiği Meksika'da, düşük fiyatı ve kullanım kolaylığıyla anavatanı Almanya'dan bile daha fazla yaygın bir kullanıma ulaştı. 
     32 yaşındaki Meksikalı Raul Ramirez, ''kaplumbağa'' aşkını şöyle anlatıyor 
     ''Hiçbir araba, bunun etkisini yaratamaz. Yedek parçalarını köşedeki bakkalda bile bulabilirsiniz, herhangi bir yerde onarabilirsiniz.'' Meksika'da taksi olarak yaygın kullanımı bulunan ''kaplumbağalar'' ayrıca, iki kapılı haliyle adam kaçırma ve soygunlarda da yer alıyor. Şoförün arkasına sıkışan kişi, iniş çıkışı olmayan arka koltukta hapsoluyor. Meksiko kenti yetkililerinin taksilerden ''kaplumbağaları''nı yeni 4 kapılı modelleriyle değiştirmelerinin nedenlerinden biri de bu olmuştu. 
     Meksika Vosvos sevenler derneği başkanı Marcos Bureau, Meksiko'da hemen hemen her orta sınıf ailenin bir Vosvos'u olduğunu, bu arabanın ailenin bir parçası olarak görüldüğünü belirtiyor ve üretim bittikten sonra bile ''efsane devam edecek'' diyor. 
     Kaplumbağa modeli, 1934 yılında Adolf Hitler döneminde üretildiğinden bu yana çok az değişiklik geçirdi. ABD'de 1977'de, Brezilya'da ise bir 10 yıl sonra üretimi durduruldu. 
     
</TEXT>
</DOC>
