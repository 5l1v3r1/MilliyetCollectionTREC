<DOC>
<DOCNO> 159785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sontur03.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakışıklı erkekler kaliteli sperm üretiyor... 
</HEADLINE>
<TEXT>

     Bilim adamları, yakışıklı erkeklerin kaliteli sperm ürettiklerini tespit ettiler. 
     İspanya'daki Valencia Üniversitesi'nde görevli bilim adamları, önce deneklerin sperm kalitesini araştırdılar. Daha sonra kadınlardan, denekleri, çekiciliklerine göre sıralamalarını istediler. 
     ''New Scientist'' dergisinde sonuçları yayınlanan araştırmada, kadınların en çekici bulduğu erkeklerin en kaliteli spermi ürettikleri ortaya çıktı. 
     Öte yandan, İngiltere'de Nottingham Üniversitesi'nde yapılan bir araştırmada, kadınların seslerinin kalitesi ile yüz şekilleri arasındaki ilişki ele alındı. 
     30 genç bayanın sesini kaydeden araştırmacılar, bunları erkeklere dinletip, sesin güzelliğine göre sıralama yapmalarını istediler. Araştırmacılar daha sonra bayanların resimlerini gösterip, çekici olan yüzleri belirlemelerini istedi. 
     Erkeklerin, sesini en güzel buldukları kadını aynı zamanda en çekici bayan olarak değerlendirdikleri görüldü. 

     
</TEXT>
</DOC>
