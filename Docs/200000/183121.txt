<DOC>
<DOCNO> 183121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun23.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben Affleck'i, Lopez ile evlenmemesi için annesi ikna etmiş 
</HEADLINE>
<TEXT>

     Hollywood yıldızı Ben Affleck'in, şarkıcı ve oyuncu Jennifer Lopez'le evlenmemesi için annesi tarafından telefonda ikna edildiği öne sürüldü. 
     ''US Weekly'' gazetesindeki habere göre, Affleck'in annesi Chris Affleck, düğünden önce oğlunu telefonla arayarak, ona ''hayatının kalanını süs balığı fanusunda geçirmek istiyorsa Lopez'le evlenmesini'' söyledi. 
     Anne Affleck'in, oğlunun bu evlilikle izole bir hayat süreceğinden endişe ettiği belirtildi. 
     Haberde, Lopez'in Miami'de arkadaşları tarafından teselli edildiği, Affleck'in ise Georgia'daki 16 milyon dolarlık malikanesine çekildiği kaydedildi. 
     Her iki ünlünün sözcüleri, çiftin kesin olarak ayrıldığı haberlerini yalanlıyor. 
     
</TEXT>
</DOC>
