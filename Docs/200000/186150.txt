<DOC>
<DOCNO> 186150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/spor/spo06.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamza - Şeref elele 
</HEADLINE>
<TEXT>

   Dünya Grekoromen Güreş Şampiyonası'nın ilk gününde mindere çıkan sporcularımız, 9 maçın 6'sını kazandı 
      HAMİT TURHAN 

   
   Fırtına gibi estiler 
   FRANSA'DA başlayan Dünya Grekoromen Güreş Şampiyonası'nın ilk gününde sporcularımız 9 maçta 6 galibiyet, 3 mağlubiyet elde etti. 66 kiloda Şeref Eroğlu, ilk maçında Rus Sergei Kountarev'i 6 - 0, ikinci maçında da Estonyalı Suislep'i 9 - 0'lık sonuçlarla geçerek 3. tura çıktı. 84 kiloda Hamza Yerlikaya, Japon Matiumoto'yu 4 - 1'lik sonuçla devirdi, ardından Avusturyalı Ogulev'i 10 - 0 sayı tuşuyla yendi ve madalya şansını sürdürdü. 
   
   Yıldız ve Gül elendi 
   120'DE Yekta Yılmaz Gül Koreli Zoo Park'ı 3 - 0'la geçti. Ancak ikinci maçında Rus Baroev'e 5 - 0 yenildi ve havlu attı. 55'de mücadele eden Ercan Yıldız ise yaptığı üç maçın ikisini kaybedince elenmekten kurtulamadı. Yıldız'ın Hintli sporcuyu yendiği maçta rakip güreşçinin antrenörü kalp krizi geçirerek hastaneye kaldırıldı. Şampiyonada bugün 60'da Bünyamin Emik, 74'te Mahmut Atay ve 96'da Mehmet Özal mindere çıkacak. 
   
   2004 İstanbul'da    2004 Avrupa Serbest Güreş Şampiyonası'nın İstanbul'da yapılması kesinleşti. FILA dün yaptığı kongrede Türk federasyonunun teklifini kabul etti ve Nisan ayındaki şampiyonanın İstanbul'da yapılmasına karar verdi. 
   
   Pizza Yerlikaya    ŞAMPİYON güreşçimiz Hamza Yerlikaya, Fransa'da en çok ilgi gören isim oldu. Şampiyona boyunca salonlarda pizza satışı yapacak olan bir firma ürettiği özel menüye "Pizza Yerlikaya" ismini verdi. 
   
   Fransız ayıbı    GÜREŞ Federasyonu Başkanı Osman Şansal'a ait bir kolinin Fransız polisi tarafından havaalanında açılarak aranması büyük tepki aldı. Kafilere yer alan yöneticiler, köpeklerle yapılan uyuşturucu aramasını protesto etti. 
   
</TEXT>
</DOC>
