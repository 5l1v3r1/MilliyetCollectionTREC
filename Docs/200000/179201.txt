<DOC>
<DOCNO> 179201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sontur11.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin istasyonu yandı 3'ü ağır 5 yaralı 
</HEADLINE>
<TEXT>

     Kırıkkale-Samsun karayolunun 3. kilometresi Aşağı Mahmutlar Beldesi yakınlarındaki benzin istasyonunda meydana gelen yangında 3 ağır, 5 kişi yaralandı. 
     Haydar Ağa Dinlenme Tesisleri benzin istasyonunda bulunan, sürücü Mehmet Şen'in kullandığı 06 CEJ 68 plakalı akaryakıt tankeri bir anda alev aldı. Bu arada alevlerin benzin istasyonuna ve dinlenme tesislerine de sıçramasıyla yangın daha da büyüdü. 
     Yangın mahalline gelen Kırıkkale Belediyesi İtfaiye ekibi büyüyen yangını güçlükle kontrol altına aldı. Bu arada tesisin arkasındaki kavaklık alana da sıçrayan yangın yüzünden yüzlerce kavak ağacı da yandı. Yangının benzin ve LPG pompaları ve LPG tanklarının hemen yanında olması çevrede büyük panik yaşanmasına neden olurken yangında tesis sahibi Mümtaz Yurdakul, tanker sürücüsü Mehmet Şen, tesis sahibi Yurdakul'un 6 yaşındaki oğlu Berat Yurdakul, tesiste pompacı olarak çalışan Hacı İbiş Akgün ve yangın sırasında olay yerinde bulunan İbrahim Limon 65 isimli vatandaş çeşitli yerlerinden yaralandılar. 
     Tesis sahibi Kırıkkale Yüksek İhtisas Hastanesi'nde, tanker sürücüsü Mehmet Şen ise Kırıkkale SSK Hastanesi'nde tedavi altına alındı. Diğer yaralılar ise Ankara'ya gönderildi. 
     Bu arada yangının, tankerin deposundan benzin istasyonuna mazot boşaltırken çıktığı iddia edildi. 
     
</TEXT>
</DOC>
