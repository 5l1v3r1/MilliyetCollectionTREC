<DOC>
<DOCNO> 168882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/siyaset/siy09.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP-CHP otel kavgası 
</HEADLINE>
<TEXT>

     ANKARA Milliyet 

     TBMM İzmit Su Projesi Araştırma Komisyonu'nun, CHP Milletvekili Sefa Sirmen'in de suçlandığı raporu karara bağladığı toplantıda otel faturası tartışması yaşandı. 
     Komisyonun bir gecelik otel masrafını müteahhitlerin karşılanmasına tepki gösteren CHP'li Kemal Kılıçdaroğlu, toplantıyı terk etti. CHP'li İsmail Özay da Komisyon Başkanı AKP'li Muzaffer Baştopçu'ya tepki gösterdi. Baştopçu, İstanbul'a Meclis'in otobüsü ile gittiklerini belirterek, otel faturasının İSKİ'ye sorulmasını istedi. Özay, "Bize masrafları Meclis'in karşılayacağı bildirildi" derken, Baştopçu'nun "Sizi kınıyorum" sözü üzerine tartışma büyüdü. Özay, "Bizi 110 milyon lira için gazetelere peşkeş çektiniz" diye bağırdı. CHP Grup Başkan Vekili Mustafa Özyürek, İSKİ'ye iş yapan müteahhitlerin komisyon üyelerinin otel faturalarını ödemelerinin vahim olduğunu ancak faturaların İSKİ tarafından ödenmesinin de kabul edilebilir olmadığını söyledi. İSKİ'den yapılan açıklamada ise ihale anlaşması şartlarının, bu tür masrafların karşılanmasına imk n tanıdığı belirtildi. 
     

</TEXT>
</DOC>
