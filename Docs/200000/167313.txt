<DOC>
<DOCNO> 167313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/soneko37.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... Borsa ve dolar düştü... 
</HEADLINE>
<TEXT>

     Düşüş eğiliminde olan borsa, günü yüzde 2.09'luk kayıpla kapadı. 
     Borsa'da 1. seansın başında yükselen ve 10,808 puanı gören gendeks, bu seviyeden başlayan satışlarla 10,600 seviyesinin altına geldi. Satış ağırlıklı seyir 2. seansta da devam etti. 10,500 seviyesinin altına gelen endeks buradan gelen alımlarla toparlandı ve 10,502.80 puandan kapandı. 
     Borsa uzmanları, 9 Temmuz'da Ankara'da olacak IMF heyetinin temaslarının önem taşıdığını vurgularken, olumlu enflasyon verisi ve Merkez Bankası'ndan dolara müdahale gelmemesinin, faiz indirimi beklentisini kuvvetlendirdiğini savunuyorlar. 
     Uzmanlar, önümüzdeki günlerde endeksin 10,100 seviyelerine doğru gelebileceğine dikkat çekerken, bu seviyenin ilk destek noktasını oluşturduğunu, direncin ise 10,900 seviyesinde bulunduğunu kaydettiler. 
     İstanbul Menkul Kıymetler Borsası İMKB Ulusal 100 endeksi, ilk seansta 130.23 puan düşüşle 10,596.32 puana geriledi. 2. seansta 93.44 puan gerileyen endeks, 10,502.88 puandan haftayı tamamladı. 
     Endeksin günlük bazdaki düşüşü ise 223.67 puan ve yüzde 2.09 olarak belirlendi. 
     Hisse senetleri piyasasında günlük işlem hacmi 295 trilyon 376 milyar 641 milyon lira olarak gerçekleşti. Dün bu rakam 208 trilyon 215 milyar 643 milyon lira olarak gerçekleşmişti. 
     
     DOLAR 
     Kapalıçarşı'da dün günü 1 milyon 397 bin liradan kapanan dolar, güne 1 milyon 398 bin liradan, 1 milyon 608 bin liradan kapanan Euro, 1 milyon 604 bin liradan başladı. 
     Piyasa kapanışında doların satış fiyatı 1 milyon 389 bin lira, Euro'nun satış fiyatı 1 milyon 592 bin lira oldu. 
     Merkez Bankası, doların bugünkü efektif kurunu alışta 1 milyon 387 bin 94 lira satışta ise 1 milyon 396 bin 8 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 3 bin 101 lira, satışta ise 3 bin 123 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin basit getirisi yüzde 51.01, bileşik getirisi ise yüzde 49.64 olarak gerçekleşti. 
     Dün günü piyasa kapanışında aynı kağıdın basit getirisi yüzde 52.50, bileşik getirisi yüzde 51.03 olmuştu. Kağıdın bileşik getirisinde dünkü kapanışına göre 1.39 puanlık düşüş gerçekleşti. 
     İMKB Tahvil ve Bono Piyasası Repo Pazarı'nda, 3 günlük faiz ortalama yüzde 39.67 olarak belirlendi. 
     Bankalararası TL interbankında da gecelik faiz oranı, ortalama yüzde 38.00 oldu. 
     
</TEXT>
</DOC>
