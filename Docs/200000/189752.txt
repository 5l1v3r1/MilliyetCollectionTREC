<DOC>
<DOCNO> 189752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/ekonomi/eko06.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Spekülatif kazanç ortadan kalkacak' 
</HEADLINE>
<TEXT>

   Eczacıbaşı Topluluğu CEO'su Erdal Karamercan, enflasyon oranlarının düşmesiyle birlikte malının kalitesine güvenenin para kazanacağını, böylece spekülatif kazancın ortadan kalkacağını söyledi 
      SİBEL ERAY Bodrum 
   
   Eczacıbaşı Topluluğu CEO'su Erdal Karamercan, düşük enflasyonla birlikte malına ve malının kalitesine güvenenin para kazanacağını spekülatif kazancın duracağını iddia etti 
   Tüketim ürünleri alanında Türkiye'nin en geniş satış noktası ağına sahip kuruluşlarından biri olan Eczacıbaşı Girişim Pazarlama 25. yaşını Bodrum'da Eczacıbaşı Topluluğu yöneticileri ve bayilerinin katıldığı "İş Ortakları Toplantısı"yla kutladı. 
   Bodrum'daki toplantıda, Eczacıbaşı Topluluğu CEO'su Karamercan dışında Eczacıbaşı Girişim Pazarlama Genel Müdürü Şefik İşeri ile Eczacıbaşı Girişim Pazarlama Tüketim Ürünleri Grubu Koordinatörü Osman Erer de katıldı. 
   Eczacıbaşı Girişim Pazarlama olarak dayanıksız tüketim ürünleri pazarındaki net satış cirolarının 160 milyon dolara ulaştığına değinen Karamercan, 2003 yılında yüzde 5 büyüme kaydettiklerini, önümüzdeki yıl bu oranı yüzde 10'a çıkarmayı planladıklarını söyledi. Enflasyonun düşmesiyle birlikte stoktaki artıştan doğan k rın artık görülemeyeceğini belirten Karamercan, "Malına ve malının kalitesine güvenen para kazanacak. Spekülatif kazanç duracak" dedi. 
   
   '2004 yatırım yılı olacak' 
   Türkiye'nin dış politikada attığı doğru adımların ekonomide olumlu yansımaları olacağını söyleyen Erdal Karamercan, 2004 yılının Eczacıbaşı Girişim Pazarlama için de temel uğraşı alanlarında yoğun bir yatırım yılı olacağını sözlerine ekledi. 
   
   '160 bin satış noktasına ulaştık...'    Türkiye genelinde 28 markanın dağıtımını yapan Eczacıbaşı Girişim Pazarlama, altı satış kanalına hizmet veren tek satış ve pazarlama kuruluşu olma özelliğine sahip. 2003 yılında 160 bin satış noktasına ulaştıklarını belirten Eczacıbaşı Topluluğu CEO'su Erdal Karamercan, Eczacıbaşı Girişim Pazarlama'nın, bünyesinde bulunan bin 200 çeşit ürünle de sektörün önde gelen gruplarının başında yer aldıklarını söyledi. 
   
   
</TEXT>
</DOC>
