<DOC>
<DOCNO> 160445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/siyaset/siy04.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis kaçak Mercedes için harekete geçti... 
</HEADLINE>
<TEXT>

Kaçak olarak yurda sokulan 59 bin Mercedes ve BMW nasıl kayboldu Kamu ihale kanununa İçişleri Bakanlığı'ndan ağır eleştiri 
     Ankara'da bunlar konuşuluyor 
Ayhan Aydemir 

     Kaçak olarak yurda sokulan 59 bin Mercedes ve BMW marka araç, Türkiye'de kayboldu. Meclis Yolsuzlukları Araştırma Komisyonu Mercedes ve BMW araçları yurda gümrük vergisi ödemeden kaçak getiren kişilerin belirlenmesi için harekete geçti. 
     Komisyon, Gümrük Müsteşarlığı'ndan bilgi istedi. Müsteşarlığın Meclis'e verdiği bilgiye göre 1994'ten bu yana yurda giriş yapan ancak kayıtlarda çıkışına rastlanmayan 59 bin Mercedes ve BMW marka araç bulunuyor. Söz konusu araçların triptik sürelerinin dolmasına rağmen, Türkiye'den çıkış yapmadığı belirtilirken, bu araçların sahte evraklarla yurtiçinde kullanıldığına dikkat çekildi. 
     Emniyetin saptamalarına göre de piyasada bulunan her 3 Mercedes veya BMW araçtan biri Türkiye'ye gümrük bedeli ödenmeden getirildi. Kaçak araçların büyük çoğunluğu da Kapıkule ve Gürcistan üzerinden Türkiye'ye sokuluyor. Söz konusu araçlar turistik kolaylıklardan yararlanılarak yurda sokulurken, süresi dolduğu halde çıkışı yapılmıyor. Türkiye'de düzenlenen sahte evraklarla da bu araçlar vatandaşlara satılıyor. Emniyet kaçak olarak sokulan araçların parçalarının sökülerek satıldığını da belirledi. 
     Kaçakçılık ve Organize Suçlarla Mücadele Daire Başkanlığı'nın komisyona verdiği bilgilere göre son üç yılda Türkiye'ye kaçak yollarla otomobil sokan şebekelere büyük darbe indirildi. Ancak sadece polisiye tedbirler nedeniyle ülkeye kaçak otomobil sokulmasını önlemenin mümkün olmadığına da dikkat çekildi. Polisin 2001'de Türkiye'de yaptığı operasyonlarda ülkeye kaçak otomobil sokan 437 kişi yakalanarak adli makamlara teslim edilirken 132 lüks Mercedes ve BMW araca da elkonuldu. 2002'de bu rakam 512 sanık, 241 lüks otomobil olarak gerçekleşti. 2003'ün ilk beş ayında da operasyonlar devam etti. Bu yıl kaçak otomobil getiren ve satan 81 kişi adli makamlara sevk edilirken 83 Mercedes ve BMW marka araca da elkonuldu. 
     
     Ankara ilk sırada 
     Kaçak oto alım satımı yapan illerin başında ise Ankara geliyor. Ankara'da 2001 yılında 47 operasyonda 139 kişi kaçak oto alım satımı yapmaktan yakalandı. Bu operasyonlarda yurda kaçak olarak sokulduğu tesbit edilen 58 Mercedes ve BMW marka araca elkonuldu. 2003'ün ilk 5 ayında düzenlenen operasyonlarda Ankara'da 27 kişi 15 araçla, Iğdır'da 14 kişi kaçak oto alım satımı yaptığı gerekçesiyle adli makamlara sevk edildi. Iğdır'daki operasyonda 26 Mercedes ve BMW marka araca da elkonuldu. 
     
Devlet kendi yasasını böyle eleştirdi      Bingöl depremiyle, tekrar değiştirilmesi gündeme gelen 4734 sayılı Kamu İhale Kanunu'na yönelik ağır bir eleştiri de İçişleri Bakanlığı'ndan geldi. 
     Mülkiye Başmüfettişi Yılmaz Arslan tarafından incelenerek İçişleri Bakanı Abdülkadir Aksu'ya verilen Kamu İhale Yasası'na yönelik araştırmada, "sorumluluktan kaçınan kurum ve kuruluş yetkililerinin birtakım onay ve yetki devirleriyle ihale yetkisi olarak daha alt kademelerdeki görevlileri öne sürmeleri muhtemeldir" denildi. Aslan'ın eleştirileri anabaşlıklarla şöyle 
     
     Hukuk mantığına aykırı 

</TEXT>
</DOC>
