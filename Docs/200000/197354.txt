<DOC>
<DOCNO> 197354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/guncel/gun90.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Takıntılar No 19    SerinDuruş ve ShockHabercilerden gelen takıntılara devam 
   Karşı kaldırıma geçeceğiniz zaman bulunduğunuz kaldırımdan bir köpek geliyorsa, köpekten korktuğunuzu düşünmesinler diye köpeğin geçmesini bekler karşıya öyle geçer misiniz Cep telefonunuzun şarj göstergesi tek çubuğa indiğinde, şarj etmeden önce oyun, ışık vs. gibi şekillerle o tek çubuğu bir an önce tüketmeye çalışır mısınız Otobüste diğer koltuklarla ters yöne bakan koltuklardan birine oturduğunuzda hemen karşınızda oturan kişiyle göz göze gelmemek için boynunuzu sürekli 90 derece döndürür müsünüz Otobüsten indiğinizde boynunuzda bir ağrı hisseder misiniz Kırmızı ışıkta durmayan aracın şoförünün göreceği şekilde aracının plakasına bakar ve sanki adamı polise şikayet edecekmiş gibi bir tavır takınır mısın Ardından da "herifi amma korkutmuşumdur" diye gereksiz bir sevinç hisseder misiniz Telefon çaldığında açmak için illa da ikinci çalışını bekler misiniz İşyerinde okulda yemekhanelerde, hiçbir zaman kullanmadığınız halde "belki lazım olur" deyip kaşık da alır mısınız Saçınız kısacık ve odunla vursalar dahi bozulmayacak kadar kaskatı olduğu halde, biri değdiğinde elinizle şöyle hafif bi dokunup düzeltmeye çalışır mısınız Her gün çıktığınız merdiven basamaklarını sayıp, eksik ya da fazla çıktığında hayrete düşer misiniz Tırnaklarınızı kestikten sonra tam olarak on tane olup olmadığını kontrol eder misiniz Eksik varsa etrafta dakikalarca tırnak arar mısınız Oturduğunuz yerde hareket etmenizden kaynaklanan istem dışı sesler çıkardığınızda, birilerinin yanlış anlayabileceğini düşünüp herkese belli ederek aynı sesi tekrar çıkarmaya çalışır mısınız 
   
   Pardon, bi mendili olan var mıydı 
   Cyrano de Bergerac 
   
   TopX liste çalışmaları...    Bir aralar hemen sağ yanlarındaki şarkıları -birçok insanın antipatisini kazandığı halde- her nedense acayip "hit" olmuş fakat bir daha da hit yüzü görememiş şarkıcılar ve şarkıları Top10 
   1 Ve Volkan Ananı Niyolay 
   2 Tayfun Duygulu Hadi Yine İyisin 
   3 Barbaros Hayrettin Ben Sizin Babanızım 
   4 Emre Matraş Haydi Çal 
   5 Atilla Taş Ham Çökelek 
   6 Ciguli Binnaz 
   7 Tuğçe San Neredesin 
   8 Rüya Ersavcı İstemiyorum Baba 
   9 Bora Gencer Hadi Hadi Şeker 
   10 Samra Sökmen 90 60 90 Her Gören Hayran 
   
   100 Kişiye sorduk ..    Reha Muhtar'ı spor yorumculuğundan sonra hangi programda görmek istersiniz 
   90 Bu soruya cevap verecek kudreti kendimde bulamıyorum... 
   02 Pazar Keyfi'nin sürpriz olmayan sürekli sunucusu olarak... 
   02 Mahmut Tuncer ve Selami Şahin'le birlikte bir sabah programında... 
   02 Ben Evleniyorum'da damat adayı olarak... 
   02 Türkiye Popstar'da jüri üyesi olarak... 
   02 Türkiye Popstar'da popstar adayı olarak... 
   
   Anlamayan Varsa 
   "Ehuehuehue .." b b b b b b 
</TEXT>
</DOC>
