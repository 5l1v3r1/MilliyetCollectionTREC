<DOC>
<DOCNO> 174613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/spor/spo01.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kalitesini ispatladı' 
</HEADLINE>
<TEXT>

      
   Multescu'dan övgü 
   SAMSUNSPOR Teknik Direktörü Multescu, Beşiktaş karşısında tecrübesizliklerinin kurbanı olduklarını söyledi. Rumen teknik adam, "Çok büyük hatalar yaptık. 5 net pozisyonumuz vardı. Fırsatları kaçırdığımız gibi gol de yedik. Çok basit hatalar yaptık. Beşiktaş geçen yılın şampiyonu. Güçlü bir ekip olduğunu yine ispatladı" diye konuştu. 
   
   'Lucescu çok şanslı' 
   KARADENİZ ekibinin gol silahı Serkan ise, "İlk yarıdaki pozisyonları değerlendirseydik, skoru değiştirebilirdik. Mağlubiyeti hak etmedik. Beşiktaş ve Lucescu şanslı. Galibiyette bunun da rolü var" yorumunu yaptı. Beşiktaş maçıyla faal futbolculuk hayatını noktalayan Ertuğrul Sağlam, antrenörlüğe de ilk adımı eski takımı karşısında attı. 
   
   'Allah'ından bulsunlar'    Tepki çekti 
   SAMSUNSPORLU taraftarlar, eski futbolcuları Tümer Metin'e büyük tepki gösterdiler. Tümer'i sürekli ıslıklayıp yuhalayan taraftarlar tüm uyarılara rağmen bu tezahüratlardan vazgeçmediler. Tecrübeli futbolcunun penaltı atışı sırasında da protestolar üst noktaya çıktı. Bu durum Beşiktaşlı yöneticilerin de tepkisine yol açtı. 
   
   Şaştı kaldı 
   TÜMER, protestoların anlamsız olduğuna işaret ederek, isyanını dile getirdi. Siyah - Beyazlı futbolcu, "Tepkiler h l sürüyor. Buna bir anlam veremiyorum. Ben bu külübe para kazandırdım. Geçen sezon iyi niyet gösterip, başarılar diledim. Ama bu sezon dilemiyorum. Ayıp ediyorlar. Allah'ından bulsunlar" açıklamasını yaptı. 
   
   
</TEXT>
</DOC>
