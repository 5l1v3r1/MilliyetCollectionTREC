<DOC>
<DOCNO> 160023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo33.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da Brago ve Grncarov kadroda yok... 
</HEADLINE>
<TEXT>

     12. Avrupa Futbol Şampiyonası 7. Eleme Grubu'nda, 7 Haziran'da Liechtenstein ile evinde, 11 Haziran'da ise A Milli Takım ile İstanbul'da karşılaşacak olan Makedonya Milli Takımı'nda, savunma oyuncularından Aginaldo Brago ile Boban Grncarov, dizlerindeki sakatlıkları nedeniyle kadroya alınmadı. 
     Teknik direktör Nikola Ilievski, bugün Liechtenstein ve Türkiye maçlarının kadrolarını açıklarken, kadroya giremeyen oyuncuların yerine kimseyi almayacağını söyledi. 
     Bu arada Makedonya Futbol Federasyonu, eylül ayında Üsküp'te yapılacak olan İngiltere maçı için İngiltere Futbol Federasyonu'na 2 bin 500 adet bilet tahsis ettiğini açıkladı. 
     Makedonya Federasyonu, bilet satışlarından elde edilen gelirin, statta bulunan koltukların bakımı için kullanılacağını bildirdi. 
     Aralarında Malatyaspor kalecisi Petar Milosevski'nin de bulunduğu Makedonya Milli Takımı'nın kadrosunda, şu futbolcular bulunuyor 
     Kaleciler Petar Milosevski Malatyaspor , Jane Nikoloski Slavia Sofya 
     Savunma Goce Sedloski Dinamo Zagreb , Alexandar Vasos Dinamo Zagreb , Alexandar Vasoski Vardar Üsküp , Pance Cumbev Pobeda Prilep , Saso Lazarevski Marek Dupnitsa , Robert Popov Belasica GC Strumica 
     Orta alan Alexander Mitreski Grasshoppers Zürih , Velice Sumolikoski Synot , Mile Krstev Groningen , Vanco Trajanov Lokomotiv Plovdiv , Igor Jancevski Varteks Varazdin , Vlatko Grozdanovski Vardar Üsküp , Goran Stankovski Sloga Jugomagnat Üsküp 
     Forvet Artim Şakiri CSKA Sofya , Arden Nuhiji Sloga Jugomagnat Üsküp , Goce Toleski Napredok Kicevo , Ilco Naumoski Graz AK , Draganco Dimitrovski Pobeda Prilep , Aleksandar Bajevski ETO Gyor . 
     
</TEXT>
</DOC>
