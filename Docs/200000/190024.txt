<DOC>
<DOCNO> 190024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/magazin/mag01.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Naomi kendini uçağa kilitledi 
</HEADLINE>
<TEXT>

   İstanbul'a gelen top model Naomi Campbell, fotoğrafı çekilmesin diye 4 saat uçaktan çıkmadı. İngiliz model, güçlükle ikna edildi 
      SİNAN TOROS, BAYRAM KAYGUSUZ 
   
   Bir anda geriye döndü 
   TOP model Naomi Campbell, Türkiye Moda Günleri Fuarı'nın ardından, Sunset Mayo 2004 Kataloğu çekimi için yeniden İstanbul'a geldi. Campbell, gazetecilerden kurtulmak için kendini uçağa kilitledi. Milano'ya döneceği açıklanan top model, gece yarısı ikna edilip Swissotel'e gitti. Campbell, dün akşam 20.00 sıralarında özel bir uçakla İstanbul'a geldi. 
   
   Yüzünü saklamaya çalıştı 
   Havalimanında gazetecileri gören İngiliz model, apronda koşuşturmaya başladı. Yüzünü çanta ve ceketiyle gizleyerek VIP minibüsüne binen Campbell, uçağına dönüp kapıyı kapattırdı. Bir süre içeride oturan Campbell'ın sakinleşmesini bekleyen organizatörler, fotoğraf çekilmemesini istedi. Gazetecilerin ilgisi yüzünden top modelin geri döneceği açıklandı. 
   
      'İlgi rahatsız mı ediyor ' 
   Sunset Mayo Firması'nın sahibi Kenan Güneş, "Türkiye'de daha başarılı mankenler var. Basından etkilendiği için dönmek istediği söyleniyor. Kontrat gereği yapmamız gereken neyse yapacağız. Türk insanının ilgisi demek ki, insanları rahatsız ediyor. Şok geçirdim. Bir daha olsa çağırır mıyım hiç " dedi. Naomi Campbell, 00.05'te havaalanından ayrıldı. 
   
   
</TEXT>
</DOC>
