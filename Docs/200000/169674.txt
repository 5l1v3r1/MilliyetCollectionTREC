<DOC>
<DOCNO> 169674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/siyaset/siy09.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı, servisi kaçırmamak için gözaltı süresini uzattı 
</HEADLINE>
<TEXT>

     TÜRKER KARAPINAR Ankara 

     Başbakanlık önünde önceki gün hükümeti ve YÖK'ü protesto ettikleri gerekçesiyle gözaltına alınan 14 öğrenci, polis tarafından dün savcılığa geç çıkarılınca, savcı, servis aracını kaçırmamak için gençlerin gözaltı süresini bir gün uzatarak, sorguyu yarım bıraktı. Gençlerin avukatları, "Neşter Operasyonu" sanıklarının tahliyesi için DGM emanetinin Adalet Bakanlığı Müsteşar Vekili tarafından açıldığını ve duruşmanın gece yarısına kadar sürdüğünü anımsatarak, gençlerin bir gün daha gözaltında tutulmasına "çifte standart" diye tepki gösterdi. Öğrenciler, Çevik Kuvvet Şube Müdürlüğü ekiplerince dün tekrar Adliye'ye getirilerek, Adli Tıp'ta kontrolden geçirildi. Emniyet'in geç intikal ettirdiği öğrencilerin sorgusuna başlayan Savcı Hamza Uçar, servisi kaçırmamak için 4'ünün ifadesini aldıktan sonra, gözaltı sürelerini bir gün daha uzattı. 
     

</TEXT>
</DOC>
