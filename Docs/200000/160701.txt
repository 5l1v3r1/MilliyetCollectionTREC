<DOC>
<DOCNO> 160701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/yasam/yas02a.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserle savaşta iki büyük gelişme 
</HEADLINE>
<TEXT>

ABD'de denenen iki yeni ilacın, tümörlerdeki kan damarlarının büyümesini engelleyerek, kanser hastalarının ömrünü yüzde 50 oranında uzattığı açıklandı 
     SEMA EMİROĞLU New York 

     800 hasta üzerinde denendi 
     AMERİKAN Klinik Onkoloji Derneği'nin Chicago'da düzenlediği bir toplantıda, kanser tedavisiyle ilgili gelişmeler anlatıldı. En büyük ilgiyi, ilerlemiş bağırsak ve rektum kanseri hastaların ömrünü yüzde 50 oranında uzatan Avastin adlı ilaçla ilgili araştırma raporu çekti. 800'ü aşkın hasta üzerinde denenen ilacın, düzenli kemoterapi tedavisi gören ilerlemiş bağırsak rektum kanseri hastalarında tümörlerin yeni kan damarı üretmesini önlediği saptandı. 
     
     Tümörleri küçültüyor 
     DOKTORLAR, klinik deneylerde elde edilen bulguların, genetik bilgiye dayalı kanser tedavilerinin akciğer, meme, bağırsak ve prostat kanserleri üzerinde önemli etki yapmaya başlayacağını kaydettiler. Erbitux adlı yeni bir kanser ilacı da hem bağırsak hem de akciğer kanseri hastalarında ilerleme kaydedilmesini sağladı. Uzmanlar, iki ilacın da tümörleri küçülterek hastaların daha uzun yaşamalarını sağladığını vurguladı. 
     

</TEXT>
</DOC>
