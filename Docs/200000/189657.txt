<DOC>
<DOCNO> 189657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/yazar/theper.html </URL>
<DATE> 2003/10/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu terörü beslemeyelim 2 
</HEADLINE>
<TEXT>

   
   Görüyorsunuz değil mi, görev aileden sonra devlete düşüyor. Çocukların yetiştirileceği kurumlar oluşturmak. 
   Bir de Medeni Kanun'un 369. m. var. Diyor ki 
   "Ev başkanı, ev halkından olan küçüğün, kısıtlının, akıl hastalığı veya akıl zayıflığı bulunan kişinin verdiği zarardan ..... sorumludur." 
   Son olarak bir de Türk Ceza Kanunu'nun 60. maddesinden söz etmek istiyorum. Bu maddenin dili zor anlaşılır olduğu için özetliyorum. Bu madde diyor ki, nüfuz ve idaresi altında olanların suç işlemesi halinde, dikkat ve öngörüsü ile bunu önleyebilecekken önlemeyenler için de ceza tayin olunur. 
   Şimdi sırasıyla bakalım. 
   Sokağa salınan bu çocuklara karşı aileleri kanunen yükümlü oldukları görevi yerine getiriyor mu Hayır getirmiyor. Peki zabıta veya adli mekanizma, yasaların öngördüğü önlemi alıyor mu Hayır. Devlet, bu tür gençleri bir arada tutacak, eğitecek, tedavi edecek merkezleri yeterince ve maksada uygun olarak kuruyor mu Hayır. Sorumlu olan aileler, bu kişilerin verdiği zarardan sorumlu tutuluyor mu Hayır. 
   Peki bizler iki milyar liraya yastık satmakla akıntıya kürek çekmiyor muyuz Bunun yanıtı evet. 
   Diyorum ki, artık uyanalım. Suçluların sırtını sıvazlamak bu memlekete hiçbir şey kazandırmadı. Artık yeter. Bu yastıklardan toplanacak paraya muhtaç, okumak isteyip de maddi imkansızlık yüzünden okuyamayan pırıl pırıl gençler var. Yine bu parayı bulamadığı ve memleketin sosyal kurumlarından hayır gelmediği için ölüme terk edilen insanların tedaviye ihtiyacı var. Önce bunları bir görelim, suç makinelerini fert olarak eğitme imkanına sahip değiliz devlet görevini yapsın. Yeni bir tarz sokak terörüne para vererek yardım ve yataklık yapmayalım. 
   
      
   
   
</TEXT>
</DOC>
