<DOC>
<DOCNO> 178101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/ekonomi/eko01.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
10 kişi teslim oldu 
</HEADLINE>
<TEXT>

   Altı kişinin gözaltında tutulduğu İmar Bankası soruşturması kapsamında dün 10 kişi savcılığa teslim oldu. Teslim olan birinin elinde valizi vardı 
      NEZİH GÜROL, ERDAL KILINÇ, TAHSİN AKSU İstanbul 
   
   Polisin, İmar Bankası soruşturması kapsamında aradığı 26 kişi arasında bulunan 10 banka yöneticisi savcılığa teslim oldu. Savcı, 10 kişiyi de ifadelerini almadan, daha önceden yakalanan altı kişinin gözaltında tutulduğu Mali Şube Müdürlüğü'ne gönderdi. 
   16 zanlının, sorgularının tamamlanmasının ardından yarın adliyeye sevk edilmesi bekleniyor. Kemal Uzan, Yavuz Uzan ve Hakan Uzan'ın da aralarında bulunduğu 10 kişiye bu süreçte ulaşılamadığı takdirde, haklarında "gıyabi tutuklama" kararı çıkabileceği belirtildi. 
   
   Savcılığa geldiler 
   Soruşturmayı yürüten Şişli Cumhuriyet Savcılığı, İmar Bankası ile Merkez Yatırım ve Ticaret AŞ'nin 26 eski yöneticisinin gözaltına alınması için Mali Şube Müdürlüğü'ne talimat vermişti. 
   Polis, İmar Bankası'nın eski yönetim kurulu üyeleri Birol Çilingir ve Gürol Demirkol, eski Genel Müdür Yardımcıları Mehmet Koray Özkaya ve Sami Bulut ile borsa ve mali işler sorumlusu olarak çalışan Gül Handan Ertargın ve Dilek Atıcı'yı cumartesi günü gözaltına almıştı. 
   Bankanın altı eski yöneticisi de dün saat 09.30 sıralarında avukatlarıyla birlikte Şişli Adliyesi'ne geldi. Eski yönetim kurulu üyesi Yaşar Avni Güral, eski genel müdür Hilmi Başaran, eski genel müdür yardımcısı Sadık Karagöz, mali birim müdürleri Nuray Özen, Çiğdem Karakoç ve Nedim Çokçok, savcılık tarafından ifadesi alınmadan bekletildi. Eski genel müdür yardımcıları Mustafa Say ve Tacettin Pak, yöneticilerden Mehmet Bulat ile Merkez Yatırım Suat Günisali de saat 14.30 sıralarında savcılığa gelerek teslim oldu. 26 kişilik listede yer alan 10 kişi ise ortaya çıkmadı. 
   Teslim olan banka yöneticilerinin ifadelerini almayan savcılık, sorgulamalarının bütünlüğü açısından, iki günlük gözaltı süresi vererek Mali Şube Müdürlüğü'ne gönderilmelerine karar verdi. Saat 15.30 sıralarında kelepçe takılmadan garajda üç polis otomobiline bindirilen zanlılar, emniyete götürüldü. Gözaltındaki 16 kişinin, sorguları tamamlanarak yarın savcılığa sevkedileceği belirtildi. 
   
   Avukat 'bekleyin' demiş    Savcıların bugüne kadar niçin adli makamlara başvurmadıklarını sordukları 10 kişi, "kaçmadıklarını ancak avukatlarının adliyeye topluca gitmeleri gerektiğini söylemeleri üzerine beklediklerini'' bildirdiler. Savcılığın bu kararı ve polise iki günlük gözaltı süresi vermesi üzerine, birinin elinde "cezaevine girme ihtimaline karşı'' valiz bulunan toplam 10 kişi, adliye garajından üç polis otosuna kelepçesiz halde bindirilerek, İstanbul Mali Şube Müdürlüğü'ne gönderildi. 
   
   Sağlık kontrolüne gidildi    İstanbul Mali Şube Müdürlüğü'nde üç gündür tutulan İmar Bankası'nın eski Yönetim Kurulu üyeleri Birol Çilingir ve Gürol Demirkol, eski Genel Müdür Yardımcıları Mehmet Koray Özkaya ve Sami Bulut, bankada borsa ve mali işler sorumlusu olarak çalışan G. Handan Targın ve Dilek Atıcı, sağlık kontrolü amacıyla Fatih Kamu Sağlığı Merkezi'ne götürüldü. Burada günlük kontrolden geçirilen 6 kişi, emniyet içinde parmak izi tespitleri de yapıldıktan sonra yeniden şubeye alındı. 
   
   İmar Bankası mudilerinden 'Sahtek r Uzan' sloganı...    M. AKİF ERDEM İstanbul 
   İmar Bankası'ndan paralarını alamayan bir grup mudi, Mecidiyeköy'deki BDDK binası önünde toplanarak oturma eylemi yaptı ve basın açıklaması yaptı. 
   Açıklama sırasında mudiler sık sık "Sahtek r Uzan" diye slogan attı. Sokaklarda yattığını söyleyen Abdülbaki Karahancı, açıklama sırasında fenalık geçirdi. Eylemciler oturma eylemini sabaha kadar sürdüreceklerini söyledi. Eylemciler adına bir açıklama yapan Sevgi Akpınar, "Devletin güvencesine inanıp bono aldık, mevduat hesabı açtırdık ve mağdur olduk. Her türlü doğru mücadeleyi destekliyoruz" dedi. 
   
   Uzanlar'a gıyabi tutuklama çıkabilir    Polisin aradığı, savcılığın da yarına kadar ortaya çıkmalarını beklediği Kemal Uzan, Yavuz Uzan, Bahattin Uzan, Hakan Uzan, Bilge Doğru, Hülya Talu, Azmi Yılmaz, Mustafa Akar, Yeşim Öztürk ve Erol Hürbaş hakkında gıyabi tutuklama kararı çıkabileceği kaydedildi. 
   İmar Bank Off - Shore'un avukatı Turgut Tavşanoğlu, adliyeden ayrılırken, gözaltındaki 16 kişinin yarın ifade vereceğini söyledi. Tavşanoğlu, "Uzanlar'ın adliyeye gelip gelmeyeceği" yolundaki sorulara "Bir, iki gün içinde gelişmeler olacak" karşılığını verdi. Tavşanoğlu, suçlamaların Bankacılık Kanunu'nun 22. maddesi kapsamında olduğunu belirtti. 
   
   Avcı Uzanlar bulunacak    Kaçakçılık ve Organize Suçlar Daire Başkanı Hanefi Avcı, Nethavadis.com'dan Murat Kelkitlioğlu'na yaptığı açıklamada, Kemal ve Hakan Uzan'la birlikte diğer yetkililerinin önümüzdeki günlerde bulunacağını belirtti. 
   Avcı, "Soruşturmayı şu anda savcı yürütüyor. Ben de önümüzdeki günlerde tekrar İstanbul'da olacağım" dedi. 
   
      İnternet şakası    Berna BİRİNCİOĞLU ANTALYA, DHA 
   ABD'nin savaş sonrası kayıplara karışan Irak'ın devrik Başkanı Saddam Hüseyin ile adamlarını fotoğraflarını iskambil k ğıtlarına basarak askerlere dağıtması, internet sitelerinde Uzanlar'a uyarlandı. İnternet sitelerinde, 'Polisçe aranan Uzanlar'ın fotoğrafı' başlığıyla dolaşan görüntülerde, Kemal Uzan, 'Maça ası' oğlu Hakan Uzan 'Sinek ası'na olarak gösterilmiş. 
   
   
   
</TEXT>
</DOC>
