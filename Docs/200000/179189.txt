<DOC>
<DOCNO> 179189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sonspo18.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 3 - Konyaspor 1 
</HEADLINE>
<TEXT>

     Birinci Süper Futbol Ligi'nde Gaziantepspor, Konyaspor'u 3-1 yenerek, bu sezonki ilk galibiyetini aldı. Maçtan önce basın mensupları ile Gaziantepspor Taraftarlar Derneği yöneticileri el ele tutuşarak seyircileri selamladılar, statta dostluk turu attılar. 
     Stat Kamil Ocak Hakemler Cüneyt Çakır xx, Bülent Gökçü xx, Serkan Akarca xx Gaziantepspor Ömer xx, İbrahim , Bouazizi xx, Mehmet Polat xx, Johnson xx, İlhan xx, Cem Baki xx, Nuri xx Dk. 60 Bülent x , Erdal xx Dk. 62 Devran xx , Hasan Özer xxx, Jaziri xxx Dk. 79 Lazarov x 
     Konyaspor Ali Uyanık xx, Ömer xx, Yasin xx, Sedat xxx, Hayri xx Dk. 73 Hasan Uğur x , Ünsal xx, Pereira xx, Ersin x Dk. 39 Cem Karaca xx , Altan xxx, Cenk xx Dk. 66 Carlos x , Zafer Biryol xx Goller Dk. 29 Jaziri, Dk. 40 Sedat, Dk. 58 ve 81 Hasan Özer Sarı Kartlar Dk. 11 Ersin, Dk. 64 Zafer Biryol Konyaspor , Dk. 25 Johnson, Dk. 64 Ömer, Dk. 67 Bülent Gaziantepspor 
     Kırmızı Kartlar Dk. 7 İbrahim Gaziantepspor , Dk. 65 Pereira Konyaspor 
     
     İlk yarı 

     Maçı hızlı başlayan Gaziantepspor, üstüste geliştirdiği ataklarla Konyaspor ceza alanında etkili oldu. 7. dakikada 10 kişi kalmasına karşın oyun disiplininden kopmayan ve baskılı futbolunu sürdüren Gaziantepspor, 1- 0 öne geçmesine karşın skoru koruyamadı. 
     Karşılaşmaya dikkatli başlayan ve oyunu kendi yarı alanında kabul eden Konyaspor ise Sedat'ın kaydettiği golle ilk yarıyı 1-1 bitirmeyi başardı. 
     6. dakikada Nuri'nin serbest atıştan Konyaspor ceza alanına indirdiği top, karambolde İbrahim Toraman'ın önünde kaldı. Bu futbolcunun vuruşunda, meşin yuvarlak auta çıktı. 
     7. dakikada gole giden Zafer Biryol'u düşüren İbrahim, kırmızı kartla oyun dışında kaldı. 
     20. dakikada Mehmet Polat'ın sol kanattan ceza alanına ortaladığı meşin yuvarlağa bu kez Johnson kafala vurdu. Top, az farkla auta gitti. 
     22. dakikada Jaziri'nin köşe atışından Konyaspor ceza alanına gönderdiği top, Bouazizi'nin başından sekip Mehmet Polat'ın önüne düştü. Mehmet Polat'ın vuruşunda, meşin yuvarlak yan ağlarda kaldı. 
     24. dakikada orta alandan aldığı topla ilerleyen Adnan, Gaziantepspor savunma oyuncularından sıyrılıp meşin yuvarlağı Zafer ile buluşturdu. Bu futbolcunun vuruşunda, meşin yuvarlak Ömer'den döndü. Cenk'in ikinci kez Gaziantepspor kalesine yolladığı meşin yuvarlağı Ömer kontrol etti. 
     29. dakikada Bouazizi'nin topla buluşturduğu Hasan Özer, daha uygun durumdaki Jaziri'yi gördü. Ceza alanı içinde topla buluşan Jaziri, meşin yuvarlağı Ali Uyanık'ın üzerinden filelere gönderdi 1-0. 
     40. dakikada Konyaspor'un karşı atağında, Altan'ın ceza alanına ortaladığı topu önünde bulan Sedat, sert bir şutla meşin yuvarlağı Ömer'in yanından ağlara yolladı ve skoru eşitledi 1-1 
     Kalan dakikalarda başka gol olmayınca, ilk yarı 1-1 sona erdi. 
     
     İkinci yarı 

     47. dakikada Jaziri'nin serbest atıştan Konyaspor ceza alanına indirdiği topa Mehmet Polat kafayı vurdu. Meşin yuvarlak az farkla auta çıktı. 
     58. dakikada Hasan Özer, İlhan'ın önüne uzattığı topu ceza alanı içinden düzgün bir vuruşla Konyaspor ağlarıyla buluşturdu ve takımını 2-1 öne geçirdi. 
     70. dakikada Hasan Özer'in ceza yayı üzerinden sert şutunda, meşin yuvarlak Konyaspor savunma oyuncularından döndü. Cem Baki'nin yeniden kaleye yolladığı top auta gitti. 
     81. dakikada Mehmet Polat'ın pasında topla buluşan Lazarov'un ceza alanına ortaladığı topu, Hasan Özer Konyaspor kalesinin ağlarına yollayarak kendisinin 2. ve takımının 3. golünü kaydetti 3-1. 
     Gaziantepspor ve Konyaspor sonraki dakikalardaki ataklarından eli boş dönünce karşılaşma 3-1 son erdi. 
     
</TEXT>
</DOC>
