<DOC>
<DOCNO> 153536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo09.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Lakers 3-2 öne geçti... 
</HEADLINE>
<TEXT>

     ABD Profesyonel Basketbol Ligi NBA play-off 1. turunda, son 3 sezonun şampiyonu Los Angeles Lakers, deplasmanda Minnesota Timberwolves'ı 120-90 yenerek, 7 maçlık seride 3-2 öne geçti. 
     Minneapolis'de yapılan maçta Los Angeles Lakers'ın yıldız basketbolcularından Kobe Bryant, 16'sı 3. çeyrekte olmak üzere 32, Shaquille O'Neal da 27 sayı attı. İlk 5'te yer alan tüm oyuncuların çift haneli skor ürettiği karşılaşmada, Derek Fisher'den 24, Robert Horry ve Devean George'dan da 12'şer sayı geldi. O'Neal ayrıca 11 ribaunt alarak, ''double-double'' yapan tek oyuncu oldu. 
     3. çeyreği 21 sayı önde tamamlayan Lakers, cuma günkü maçı da alırsa, seride rakibine 4-2 üstünlük kurarak, çeyrek finale geçecek. Aksi takdirde 2 takım arasında pazar günü 7. ve son maç yapılacak. 
     Timberwolves'da Kevin Garnett, 23 şuttan 11'ini değerlendirerek, 25 sayı kaydetti, 1'i hücumdan 16 ribaunt aldı. 
     Normal sezonun en başarılı takımı olan San Antonio Spurs, evinde Phoenix Suns'ı 94-82 yenerek, seride 3-2 öne geçti. 
     San Antonio'daki karşılaşmada, yedek oyuncu Malik Rose, 27 ile Spurs'ın sayı liderliğini elde etti. Rose, ayrıca 13 ribaunt aldı. İlk 5'te yer alan Tim Duncan, 23 sayı ve 17 ribauntla Rose ile birlikte ''double-double'' yaptı. 
     Suns'da Shawn Marion, 22 sayıyla en skorer oyuncu olurken, Amare Stoudemire 14 sayı, 14 ribauntla tek ''double-double'' yapan oyuncu oldu. 
     Günün diğer maçlarında New Jersey Nets, Milwauke Bucks'ı evinde 89-82 yenerek, 3-2 üstünlük sağladı. Indiana Pacers da Boston Celtics' evinde uzatmada 93-88 yendi. Ancak buna karşın Boston Celtics, 7 maçlık seride 3-2 önde bulunuyor. 
     




</TEXT>
</DOC>
