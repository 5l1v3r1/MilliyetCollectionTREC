<DOC>
<DOCNO> 182960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sonspo20.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte derbi maçın gidiş-dönüş güzergahları... 
</HEADLINE>
<TEXT>

     Birinci Süper Futbol Ligi'nde Galatasaray ile Fenerbahçe takımları arasında 21 Eylül Pazar günü Atatürk Olimpiyat Stadı'nda yapılacak derbi maç öncesinde stada gidiş-geliş güzergahları hakkında bilgi verildi. 
     Karşılaşmanın yapılacağı Atatürk Olimpiyat Stadı'nda, İstanbul Valisi Muammer Güler başkanlığında gerçekleştirilen İl Spor Güvenlik Kurulu toplantısının ardından stadın gidiş-geliş güzergahlarıyla ilgili yazılı bir açıklama yapıldı. 
     Açıklamada, güzergahlar şöyle belirtildi 
     ''TEM O-2 otoyolundan Edirne istikametine gidilirken, 1-Mahmutbey turnikelerine gelmeden Atatürk Havalimanı-İkitelli kavşağından sağa çıkılıp İkitelli Organize Sanayi Sitesi istikametine gidilerek, Masko dönel kavşağından stat istikametine gidiş tek yön olarak düzenlenen Masko Sitesi yoluna doğru kuzey yan yol takip edilip, Masko ışıklar düz olarak geçilerek, 
     2-TEM O-2 otoyolu üzerinden havalimanı ayrımını geçtikten sonra Mahmutbey turnike sahası içinde turnikeler geçilmeden sağdan kuzey yan yola girilerek Masko ışıklar düz olarak geçilerek, 
     a Stat kavşağından sağa dönülecek ve stat bağlantı yolu 900 metre takip edilecek. Bu yol üzerindeki uygulama, çift şerit stada geliş, bir şerit ise acil ulaşım için stattan gidiş şeklinde olup, acil ulaşım yolu, Altınşehir köprü istikametine devam edecektir. 
     b Atatürk Olimpiyatevi tabelasından 200 metre düz devam edilerek sağa dönen bin 100 metrelik İSKİ yolundan stat park yerine ulaşım sağlanacaktır. Bu yol İETT otobüsleri için mecburi istikamet olup geliş-gidiş şeklinde düzenlenmiştir. 
     3-Altınşehir-Bahçeşehir istikametinden kuzey yan yola gelişler ise Altınşehir köprüsünden sağa mecburi yön verilerek düzenlenecek, ancak yalnızca stada intikal edecek olan araçlara İSKİ yolunu kullanmak üzere stada gidiş imkanı tanınacaktır. 
     4-Stadın 10 bin araçlık otopark sahası dolduğunda Masko ışıklar, Altınşehir köprü, Betonsa kavşağı ve Mahmutbey turnike sahasından stat istikametine gidişler kapatılıp, ulaşım yalnızca bu noktalarda bekleyen toplu taşıma araçlarıyla sağlanacaktır. 
     
     DÖNÜŞ GÜZERGAHI 
     1-İSKİ yolunu kullanarak kuzey yan yola giren araçlar Altınşehir istikametine yönlendirilip, Altınşehir köprüsünden sola dönüş verilerek güney yan yol üzerinde tek yön akım sağlanacak, bu yol üzerinden Halkalı istikametine, İkitelli yan yola ve turnikeler çıkış sahasında açılacak yol ile direkt TEM O-2 otoyolu Ankara istikametine katılım sağlanacaktır. 2-Stat bağlantı yolundan 3 şerit tek yön olarak çıkış verilip yan yol katılımında trafiğin yoğunluğuna göre, sağa Altınşehir istikametine ve sola güney yan yoldan tek yönlü olarak Masko ışıklardan İkitelli Organize Sanayi sitesine doğru güney yan yol takip edilip, Betonsa kavşağından Basın-Ekspres yoluna çıkış sağlanacaktır. Kuzey yan yol, Betonsa ışıklardan gidişe kapatılıp tek yönlü olarak akım verilecektir.'' 
     
     CEZALAR 
     Kurallara uymayan sürücülere kesilecek cezalar ise şöyle açıklandı 
     ''Trafik kurallarına ve trafik polisinin ikazlarına uymayan sürücülere 64 milyon 700 bin 700 lira para cezası ve 10 ceza puanı uygulanacak. 
     Yan yol üzerlerine ve stat bağlantı yolarına araçlarını park ederek yolu tehlikeye düşüren sürücülere yasak parktan 32 milyon 100 bin lira para cezası yazılıp, araçlar çekici vasıtasıyla otoparka çekilecek ve çekici masrafları ile otopark ücretleri araç sahiplerinden tahsil edilecek.'' 
     
</TEXT>
</DOC>
