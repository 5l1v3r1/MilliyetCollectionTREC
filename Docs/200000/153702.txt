<DOC>
<DOCNO> 153702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun12.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Mayıs... İngiltere'de McDonald's camlarını tahtayla kapattı 
</HEADLINE>
<TEXT>

     İngiltere'de başkent Londra ve diğer birçok kentte, son yıllarda 1 Mayıslarda meydana gelen şiddet olaylarının tekrarlanmaması için polis sabah erken saatlerde işbaşı yaptı. 
     Özellikle Londra, Liverpool, Glasgow, Edinburgh, Manchester, Leicester ve Bradford'daki 1 Mayıs gösterilerinde şiddet olaylarının çıkabileceğini tahmin eden polis, çeşitli önlemler aldı. 
     Polis, Amerikan şirketleri, finans kuruluşları, bankalar ve petrol şirketlerinin savaş karşıtlarının hedefi olabileceğini belirtti. 
     Polis teşkilatında tüm izinler askıya alınırken, sadece Londra'da 5000 memurun görev yapacağı kaydedildi. 
     Öte yandan, gösteriler sırasında hedef alınacak ''öncelikli'' 60 firmanın bulunduğu liste hazırlandığı iddiaları, şirketlerin de önlem almasına neden oldu. 
     Bazı McDonalds restoranları, camların kırılmasını önlemek için vitrinlerini tahtalarla kapattı. 
     




</TEXT>
</DOC>
