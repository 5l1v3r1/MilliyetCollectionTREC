<DOC>
<DOCNO> 186403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yasam/yas07.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazdağları değil Çöpdağları 
</HEADLINE>
<TEXT>

   Kazdağları, çöplerini ormanlık alana atan köylüler yüzünden çöplüğe döndü 
      FATİH DALDAL Çanakkale DHA 
   
   Bitki örtüsü ve şelaleleriyle her yıl binlerce turisti ağırlayan Kazdağları Evciler köyü çevresi, adeta bir çöplük görünümünde. Akarsu yataklarına atılan çöpler nedeniyle alabalıkları koruma altında olan dereler de kirlendi. 
   
   Kaymakamdan uyarı 
   Bayramiç Kaymakamı Hüseyin Ergi, köyün depolama alanı olmadığı için çöplerin Ayazma mevkiinde ormana atıldığını belirtti. 
   Ergi, "Çöplerin vatandaşlarca ormana atıldığını belirledik. Sağlık Grup Başkanlığı tutanak tuttu. Bir daha çöp atılmaması için uyarıda bulunduk. Muhtarlığa çöpleri toplaması için de 10 gün süre verdik. Aksi takdirde Muhtar Mehmet Ünal hakkında soruşturma başlatacağım" dedi. Ünal ise "Çöple uğraşan bir işçi var ama aracımız yok. Ormana dökülen çöpleri toplamaya yetecek imk nımız yok. Ne yapacağımı bilmiyorum" diye konuştu. 
   
   
</TEXT>
</DOC>
