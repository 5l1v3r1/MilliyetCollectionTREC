<DOC>
<DOCNO> 174953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/tv/ekran.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisi gibi bir dizi 
</HEADLINE>
<TEXT>

   M. Ali Erbil yeni dizisi "Büyümüş de Küçülmüş"de, bulduğu gençlik iksiri başına dert olan orta yaşlı bir eczacıyı oynuyor 
      Kanal D'nin yaz atağı yeni yapımlarla sürüyor. Bu akşam ilk bölümüyle ekrana gelecek "Büyümüş de Küçülmüş" de bunlardan biri. Mehmet Ali Erbil'in başrolleri Nilgün Belgün, İlkay Saran, Taner Ergör ve Melisa Sözen'le paylaştığı dizinin kahramanı Tarcan adlı eczacı... Konu özetle şöyle 
   
   Bir büyüyor, bir küçülüyor 
   Tarcan, 45 yaşlarında bir eczacıdır. Babasından kalma eczaneyi işletmekte, çevresinde kızlardan uzak duran içine kapanık bir tip olarak tanınmaktadır. Ancak Tarcan'ın hayatı, Şebnem'in eczaneye gelmesiyle birden değişir. Tarcan, Şebnem'e şık olur. Ancak aradaki 20 yaş fark onun için çok büyük bir sorundur. Bunun üzerine kolları sıvar ve bir gençlik iksiri yapmaya karar verir. Babadan kalma formüllerle bir iksir yapar. İçer içmez de kendini dokuz yaşındaki Afacan olarak bulur. Üstelik bu durum da geçicidir, çünkü ne zaman Afacan, ne zaman Tarcan olacağı hiç belli değildir. 
   KANAL D 20.30 
   
   
   Ömer'e gözaltı    Okan Yalabık ve Gamze Özçelik'in oynadığı "Serseri"de Ömer, Baykuş'un ayarladığı bahisli dövüşte rakibini yener ve parasını alır. Diğer yanda Sibel, Ömer'le görüşmesini istemeyen babasıyla tartışır. Komiser Kemal bunun üzerine Ömer'in peşine adam takar. 
   KANAL D 22.00 
   
   
   Stüdyolar hazır    Süper Lig'le birlikte futbol programları da start aldı. Maçları ve perde arkasında yaşananları ele alan pazartesi programları şöyle 
   20.30 Taraftaria CNN TÜRK 
   21.00 90 Dakika NTV 
   23.00 Bizim Stadyum ATV 
   23.30 Alternatif Futbol HABERTÜRK 
   
   

   UZAKTAN KUMANDA    Gündem Dışı Gani Müjde, Bülent Ortaçgil'i ağırlıyor. Sanatçı "Gece Yalanları" albümünü ve Mazhar Alanson ile aynı sınıfta okuduklarını anlatacak. NTV 18.10 
   Deli Yürek Kenan İmirzalıoğlu'nun başrolünü oynadığı dizi, ATV'deki bölümlerin tekrarıyla ekranda. ATV 18.30 
   Yankılar Işın Karaca, Kayahan'ın "Geceler" şarkısını yorumlarken, "ev sahibi" Fatih Erkoç'la da "What Friends Are For"da düet yapacak. TRT 1 23.10 
   Gala Rıza Öziş'in programı artık pazartesi geceleri yayınlanacak. Programın flaşında Sakıp Sabancı röportajı var. KANAL D 00.10 
   
   
</TEXT>
</DOC>
