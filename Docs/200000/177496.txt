<DOC>
<DOCNO> 177496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur05.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kızdan dövmeli intikam 
</HEADLINE>
<TEXT>

     Ramazan ÇETİN DENİZLİ DHA 
     

DENİZLİ'de arkadaşının beline dövme yaparken küfürlü sözler yazan genç kız, adliyelik oldu. 
     Olay önceki akşam meydana geldi. 15 yaşındaki M.K'nin ailesi, 18 yaşındaki Dudu Karan'ın iki arkadaşıyla birlikte kızlarına küfür içeren dövme yaptığı gerekçesiyle polise şikayette bulundu. M.K, arkadaşı Dudu Karan'ın saat 18.00 sıralarında iki arkadaşıyla birlikte Kız Meslek Lisesi bahçesinde kendisini zorla yere yatırıp "beline dövme yapacağım'' diyerek, hint kınasıyla Yok mu beni .....' diye yazdığını ifade etti. 
     
     ERKEK ARKADAŞIMI ELİMDEN ALMAK İSTEDİ 

     Şikayet üzerine gözaltına alınan Dudu Karan ise, M.K'nin gönüllü dövme yaptırmak istediğini belirterek, "Erkek arkadaşımı elimden almaya çalışıyor. Bunu kendisine sorduğumda yalan olduğunu söyledi, çok kızdım. Dövme yaptırmak istediğini söyleyince, kabul ettim. Ders olsun diye beline döğme yerine küfürlü sözler yazdım. Erkek arkadaşımı rahat bıraksın'' dedi. 
     Karan, soruşturmanın tamamlanmasından sonra gönderildiği Cumhuriyet Savcılığı'na ifade verdikten sonra serbest bırakıldı. 

     
</TEXT>
</DOC>
