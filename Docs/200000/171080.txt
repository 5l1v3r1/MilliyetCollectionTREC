<DOC>
<DOCNO> 171080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/spor/spo04.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'a giderim 
</HEADLINE>
<TEXT>

   Bordo - Mavili takımın transfer etmek istediği Liberopoulos, henüz kesin kararını vermediğini ancak Türkiye'de oynamaması için bir sebebin bulunmadığını söyledi 
      MURAT AĞCA 

   
   Talipleri çok 
   TRABZONSPOR'UN transfer etmek istediği Yunan golcü Nikos Liberopoulos, Türkiye'ye gelmekte bir sakınca görmediğini ancak kendisine gelen diğer teklifler nedeniyle henüz düşünme aşamasında olduğunu söyledi. Takımı Panathinaikos ile sorun yaşayan Liberopoulos, Yunan basınında yer alan açıklamalarında kendisini PAOK, AEK ve Fransa'nın Strasbourg kulüplerinin de istediğini belirtti. 
   
   Geri adım atıldı 
   YUNAN golcü, "Henüz kararımı vermedim. Türkiye'den gelen teklifi de değerlendirebilirim. Orada oynamamam için herhangi bir sebep yok" dedi. Bu arada sezon başında izlemeden oyuncu almayacaklarını söyleyen Başkanı Özkan Sümer ve Teknik Direktör Aybaba'nın geri adım atması dikkat çekti. Transferi için büyük uğraş verilen Liberopoulos'un sadece kasetlerden görüldüğü kaydedildi. 
   
   Fatih Tekke disipline gitti 
   AVUSTURYA kampı sırasında oynanan Avusturya Wien karşılaşmasında yan hakeme tokat atan Fatih Tekke, Disiplin Kurulu'na sevkedildi. Avusturya Futbol Federasyonu konuyla ilgili dosyayı, Türkiye Futbol Federasyonu'na gönderdi. 
   FEDERASYONUN, Trabzonspor ve Fatih'den savunma istediği belirtildi. Bordo-Mavili kulüp ile birlikte kaptan Fatih de konuyla ilgili savunmasını bugün Federasyon'a gönderecek. Savunmada Fatih'in aşırı tahrik edildiği belirtilecek. 
   
   Tuna'dan güvence 
   ASBAŞKAN Erol Tuna, lig başlamadan Avni Aker Stadı'nın UEFA standartlarına ulaşmış olacağını açıkladı. Tuna şeref tribününden başlayarak bütün tribünlerde gerekli değişiklikleri yaptıklarını, otopark sorununu bağlantılı olarak hallederek özürlüler tuvaletini dahi yeniden düzenlediklerini belirtti. 
   
   
</TEXT>
</DOC>
