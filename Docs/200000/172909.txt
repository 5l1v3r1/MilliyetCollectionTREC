<DOC>
<DOCNO> 172909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/siyaset/siy07.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de yaprak dökümü 
</HEADLINE>
<TEXT>

   CHP'de Pişmanlık Yasası çatlağı büyüyor. Cemal Kaya'nın ardından dün de Batman Milletvekili Nezir Nasıroğlu, anti demokratik uygulamaları öne sürerek CHP'den ayrıldı 
      ANKARA Milliyet 

   
   Topluma Kazandırma Yasası nedeniyle CHP'de 'yaprak dökümü' başladı. Ağrı Milletvekili Cemal Kaya'nın ardından Batman Milletvekili Nezir Nasıroğlu da, "anti demokratik" suçlamasında bulunduğu CHP'den istifa etti. Nasıroğlu'nun istifasıyla bağımsızlar 5'e yükselirken, CHP 175'e indi. Bölge milletvekillerinin istifasının süreceği iddia edilirken, iki vekilin AKP ya da DYP'ye geçeceği söylentisi CHP'yi karıştırdı. 
   Partinin son dönemde anti demokratik uygulamalara sahne olduğunu savunan Nasıroğlu, istifa dilekçesinde "Bu durum kamuoyu vicdanında derin yaralar açmaktadır. Bu vesileyle CHP'den istifa ediyorum" dedi. 
   Meclis'teki toplantısında AKP'ye geçebileceğini belirten Kaya, CHP'nin "içe kapalı, anti demokratik, eskimiş bir muhalefet anlayışı" sergilediğini savundu. "Pişmanlık Yasası'na gösterdiği anti demokratik tavır yerine CHP alternatif bir yasa getirmeliydi" diyen Kaya, şunları söyledi "CHP'nin ne olduğu belirsiz. Günübirlik politikalar izliyor. Doğu kökenli vekiller rahatsız. Volkanın ilk patlamasıyım. CHP bu haliyle solun sesi olamaz." 
   
   Yerlikaya'dan tepki 
   İstifalara tepki gösteren CHP'li Sinan Yerlikaya ise, "CHP'yi yeni mi tanıyorlar Atama yoluyla milletvekili oldular. Önseçime girselerdi milletvekili olamayacaklardı. CHP, AKP ile kıyaslanır mı " ifadesini kullandı. 
   
   Baykal İnşallah ülkeyi düşürmez    CHP lideri Deniz Baykal, Başbakan Erdoğan'ın attan düşmesini "Başbakan attan düştü, inşallah ülkeyi de düşürmez" diye değerlendirdi. Türk - İş'in 51. kuruluş yıldönümü nedeniyle Türk - İş Genel Başkanı Salih Kılıç'ı ziyaret eden Baykal, Erdoğan'a geçmiş olsun dileklerini iletti. Baykal, kazanın ucuz atlatılmasının sevindirici olduğunu belirterek şöyle konuştu "Daha büyük bir kaza yaşanabilirdi. Başbakan, Türkiye için çok önemli. Başına gelecekler önemli. Umarım, Türkiye'yi bir daha benzer bir duruma sokmaz. Türkiye ile ilgili karar alırken umarım ata binerken aldığı karardan daha dikkatli olacaktır." Kılıç da, "İşçilerin ahı tutmuş olabilir mi " sorusuna "Ben bir şey söyleyemem. Büyük geçmiş olsun" dedi. 
   
   
</TEXT>
</DOC>
