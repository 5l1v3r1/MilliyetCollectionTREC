<DOC>
<DOCNO> 199370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/dunya/dun03.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bir engel ortadan kalktı 
</HEADLINE>
<TEXT>

   UTKU ÇAKIRÖZER Ankara 

   
   Dışişleri Bakanlığı, Loizidu davasında tazminat ödenmesiyle, Türkiye'nin AB sürecinde bir engeli ortadan kaldırıldığını ve Yunanistan ile Rum Kesimi'ne karşı "zafer kazanıldığını" bildirdi. 
   Tazminatın ödenmesi ve Loizidu'nun evine dönüşüne ilişkin esas kararın uygulanmasının 2005 sonuna bırakılmasıyla Yunanistan ve Rum Kesimi'ne karşı "zafer elde edildiğini" savunan Dışişleri bürokrasisi, Türkiye'nin kazanımlarını şöyle sıraladı 
   Türkiye, Avrupa Konseyi Parlamenterler Meclisi'nin insan hakları denetimi altındaki ülkeler listesinden çıkmış oldu. 
   AKPM denetiminden çıkmasaydık 2004'te AB'den müzakere tarihi almamız mümkün olmayacaktı. Türkiye'yle ilgili kararın önünden önemli engel kaldırılmış oldu. 
   Avrupa'nın temelini oluşturan uzlaşma kültürünü benimsediğimizi gösterdik, AİHM'nin saygınlığını koruduk. 
   
   
   
   
   
</TEXT>
</DOC>
