<DOC>
<DOCNO> 154967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/guncel/gun09.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Trenden yol istedim, korna çaldım duymadı' 
</HEADLINE>
<TEXT>

     İSMAİL AKDUMAN Samsun DHA 

     Samsun'da fuel - oil yüklü tankeriyle hemzemin geçitten geçerken trenin çarpması sonucu kazaya neden olan sürücü Dursun Değirmenci, "Trenle aynı yönde gidiyorduk. Hemzemin geçide gelince geçeceğimi düşünüp korna çaldım. Herhalde duymadı" diyerek kendisini savundu. Ancak Değirmenci 2.5 ay hapse çarptırıldı. 
     Organize Sanayi Bölgesi'nde dört ay önce 55 K 5166 plakalı tankeri kullanan Değirmenci 30 , demiryolunun paralelindeki karayolunda ve aynı yönde giderken, trenin önünden geçmek istedi. Ancak duramayan trenin 50 metre kadar sürüklediği tankerden sağ çıkan Değirmenci hafif yaralandı. 
     "Kazaya sebebiyet vermek"ten Samsun 2. Ağır Ceza Mahkemesi'nde 30 aya kadar hapis cezası istemiyle yargılanan Değirmenci, korna çalarak treni uyardığını söyledi. Değirmenci, "Trenle aynı yönde ilerliyorduk. Yol ilerde kesişiyormuş. Ben de 'trenin önünden geçerim' diye düşündüm. Geçerken de korna çalarak uyardım. Ancak herhalde duymamış olacaklar" dedi. 
     

</TEXT>
</DOC>
