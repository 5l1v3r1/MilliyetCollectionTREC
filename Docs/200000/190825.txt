<DOC>
<DOCNO> 190825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur22.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Atalay Bana teş kişilik davetiye geldi 
</HEADLINE>
<TEXT>

     Devlet Bakanı Beşir Atalay, Cumhuriyet Bayramı resepsiyonu için kendisine tek kişilik davetiye geldiğini bildirdi. 
     Atalay, eşinin öğretim üyesi olduğunu, ancak bazı yerlerde başörtüsü takabileceğini belirterek, ''Dün de başını bu nedenle kapattı'' dedi. 
     Başbakan Recep Tayyip Erdoğan ile Tacikistan'da bulunan Atalay'a, ''Başörtüsü takmayan eşi Yıldız Atalay'ın, Başbakan Erdoğan'ın eşi Emine Erdoğan ile Bişkek'teki tarihi ve turistik yerleri gezerken başörtü taktığı ve Cumhurbaşkanı Ahmet Necdet Sezer'in Cumhuriyet Bayramı resepsiyonu için kendisine eşli davetiye gönderdiği''ne ilişkin bugün bir gazetede yer alan haber hatırlatıldı. Atalay, bunun üzerine şunları söyledi 
     ''Bana tek kişilik davetiye geldi. Yanlış haberler üzerine yanlış şeyler üretiliyor. Benim eşim profesör, öğretim üyesi. Bazı yerlerde başörtüsü takabilir. Dün de başını bu nedenle kapattı. Üniversite öğretim üyesi başı açık olmak zorunda. Gerçek boyutunu bilmeden haber yapılması yanlış. Bize sorsalar düzeltirdik.'' Böyle bir haberin daha önce de yayınlandığını ve neden yalanlanmadığının sorulması üzerine de Atalay, ''Bize sorulsa da geçilse daha iyi olur. İyi olmadı, üzüldüm'' dedi. 
     
</TEXT>
</DOC>
