<DOC>
<DOCNO> 162743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo08.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
11 yıldır havuz yapıyoruz, hala bitiremedik 
</HEADLINE>
<TEXT>

     Elazığ Gençlik ve Spor İl Müdürü Necdet Ayaz, inşatı 11 yıldır devam eden, bin kişilik Olimpik Yüzme havuzunun tamamlanması için ayrılan ödeneğin gelmesi durumunda, havuzun bir yıl içinde tamamlanacağını söyledi. 
     Ayaz, ilin üç tarafının suyla kaplı olduğunu, böyle bir ilde yüzme havuzunun olmamasının büyük bir eksiklik olduğunu belirterek, havuzun temelinin 1992 yılında atıldığını hatırlattı. 
     Olimpik yüzme havuzunun 11 yılda yüzde 60'lık bölümünün tamamlandığını ifade eden Ayaz, şunları söyledi 
     ''Gençlik ve Spor Genel Müdürlüğümüz tarafından havuz için 2001 yılında 2001, 2002 yılında 500 milyar lira ödenek ayrılmıştı. 2003 yılı içinde ayrılan ödenek miktarı 500 milyar lira. Bu yıl için ayrılan ödenek gelirse havuz bir yıl içinde tamamlanacak. 
     Yapılacak havuzun kış aylarında da değerlendirilmesi için buraya buz pateni pisti yapmayı planlıyoruz. Ayrıca, 2 adet cep sineması yapımı için Vali Osman Aydın'ın olurlarını aldık. Bütün bunların tamamlanması durumunda ilin sosyal yapısında önemli gelişmeler yaşanacağına inanıyorum. '' 
     
</TEXT>
</DOC>
