<DOC>
<DOCNO> 180229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sondun10.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld Kimler para ve asker verirse, masaya onlar oturur 
</HEADLINE>
<TEXT>

     ABD Savunma Bakanı Donald Rumsfeld, Irak'a asker ve finansman sağlayacak ülkelerin, bu ülkeyle ilgili konularda ''masaya oturacağını'' söyledi. 
     Daha önce açıklanmayan ani bir Ortadoğu ülkeleri gezisi için Washington'dan ayrılan Rumsfeld, uçakta yaptığı açıklamada, ''Hiç kuşku yok ki, ülkeler asker, para ve destekte bulundukları ölçüde masada oturabilecekler, bizimle ve Irak geçici konseyiyle çalışma fırsatına sahip olabilecekler'' dedi. 
     Gözlemciler, Rumsfeld'in bu sözleriyle, katkı sağlayan ülkelerin daha sonra Irak'ın imarıyla ilgili konularda avantaj elde edebileceğini ima ettiğini kaydettiler. 
     Rumsfeld, ayrıntıları açıklanmayan, ancak Irak'ı da kapsaması beklenen gezisinde işlerin nasıl gittiğini birinci elden görebileceğini de söyledi. 

     
</TEXT>
</DOC>
