<DOC>
<DOCNO> 164817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/ekonomi/eko12.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ... 
</HEADLINE>
<TEXT>

     E.C.A’dan indirimli kombi kampanyası 
     İGDAŞ’ın başlattığı 4 taksitli abonelik kampanyasına E.C.A ısı Grubu, kombi, doğalgaz sobası ve kat kaloriferinde indirim yaparak destek veriyor. Haziran’da sürecek bu kampanyada kombide 200 milyona, kat kaloriferinde 240 milyon liraya varan indirimler var. 
     
     TEBA soğutucusuna global sertifika 
     Teba’nın ABD’de "Customair - TEBA" markasıyla ürettiği HV Serisi Hava Soğutmalı Chiller’ları bu ülkede soğutma ve havalandırma sektörünün en önemli kuruluşu olan ARI Air Conditioning Refrigeration Institute tarafından sertifikalandırıldı. 
     
     Albaraka Türk’te görev değişimi 
     Albaraka Türk Genel Müdür Baş Yardımcısı, Dr. Adnan Büyükdeniz, Genel Müdür oldu. Konuyla ilgili açıklama yapan Büyükdeniz "sektörünün ilk ve en köklü kurumu olmak Albaraka Türk ve onu temsil eden bizlere önemli sorumluluklar yüklüyor" dedi. 
     
     Isıtıcı ve klimalar podyumları yakıyor 
     Baymak’ın termosifon, radyatör, kombi, klima gibi ürünleri podyumlarda giysi olarak canlandı. Baymak ürün ve aksesuarlarından oluşan 10 giysi, aralarında Nefise Karatay, Sema Şimşek, Zeliha Çal’ın da bulunduğu ünlü mankenler tarafından sunuldu. 
     

</TEXT>
</DOC>
