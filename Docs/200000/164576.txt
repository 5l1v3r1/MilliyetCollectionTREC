<DOC>
<DOCNO> 164576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sondun03.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli eşcinseller Kudüs'te yürüdü... 
</HEADLINE>
<TEXT>

     İsrailli eşçinseller, Kudüs'de sıkı güvenlik önlemleri altında yürüdü. 
     Gökkuşağı renginde bayraklar taşıyan, çoğu kadın kıyafetleri içindeki eşcinsellerin bu yıl ikincisi düzenlenen geçit töreni, 11 Haziran'da Kudüs'teki intihar saldırısında ölen yürüyüşün organizatörü Alan Beer ve Ortadoğu'da şiddet eylemlerinde hayatını kaybedenlerin anısına bir dakikalık saygı duruşuyla başladı. 
     Geçen Cuma günü yapılması planlanan, ancak Beer'in ölümü nedeniyle ertelenen geçit töreninde polis aşırı sağcı bir grubun protesto gösterisini bastırdı. 
     Yürüyüşten sonra ''Bağımsızlık Parkı''nda toplanan eşcinseller, İsrailli sanatçıların verdiği konserlerde dans ederek eğlendi. 
     Bu arada Hayfa'da da ilk benzer bir yürüyüş yapıldı. 
     İsrail İçişleri Bakanı Avraham Poraz, geçit töreninde yaptığı konuşmada, ''Yürüyüşe verdiğim destekten memnun olmayan birkaç bakanlık var, ancak herşeye rağmen size iyi tatiller diliyorum. Hepinizle gurur duyuyoruz'' dedi. 
     Kudüs Belediye Başkanı Uri Lupolianski de, sağ örgütlerin eleştirilerine rağmen, herkesin bu tür bir kutlama yapmaya hakkı olduğunu belirterek, ''Bir sonraki yürüyüşe ben de katılacağım'' diye konuştu. 
     
</TEXT>
</DOC>
