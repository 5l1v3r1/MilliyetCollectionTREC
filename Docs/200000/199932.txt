<DOC>
<DOCNO> 199932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/yasam/ayas.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Caner'i öldüren hatalar zinciri... 
</HEADLINE>
<TEXT>

   Eşinin alkolik olduğu için terk ettiği, komşularının da gitmesi için elektriklerini kestiği baba Şahin, 8 yaşındaki Caner'i eve kilitleyip dışarı çıktı. Caner, mumun çıkardığı yangında yaşamını yitirdi 
      YAKUP YILMAZ Adana DHA 
   
   Adana'da, alkollü babası Canan Şahin'in üzerine kapıyı kilitleyerek evde tek başına bıraktığı Caner Şahin 8 , elektrik kesik olduğu için yakılan mumun neden olduğu yangında hayatını kaybetti. Alevlerden korkan Caner'in umutsuzca karyolanın altına saklandığı belirtildi. 
   
   Sigara almak için çıkmıştı 
   Toros Mahallesi 46. Sokak'taki Özay Eker Sitesi'nin kapıcısı Şahin 31 sürekli içki içiyordu. Türk n Şahin 24 de eşinin sık sık kendisini dövdüğü gerekçesiyle bir ay önce babasının evine gitti. Site yönetimi, oğluyla baş başa kalan Şahin'i daireden çıkarmak için elektrik ve suyunu kesti. Gece yine içki içen Şahin, sigara almak için dışarı çıkarken kapıyı oğlunun üzerine kilitledi. Mum ışığında bir süre babasının gelmesini bekleyen Emine Nabi Menemencioğlu İlköğretim Okulu öğrencisi Caner, sabaha karşı uykuya daldı. Eriyen mumun yerdeki minderi tutuşturması üzerine dün saat 04.00 sıralarında yangın çıktı. Duman kokusunu alınca uyanan Caner, kapıyı açamayınca alevlerden korunmak için karyolanın altına saklandı. Apartman sakinlerinin ihbarı üzerine olay yerine gelen itfaiye ekipleri, tek kapı ve penceresi bulunan dairedeki yangına müdahale etti. İçeri giren itfaiyeciler küçük çocuğun cesedini buldu. Caner'in vücudunun bir bölümünün yandığı ve dumandan zehirlenerek öldüğü belirlendi. 
   
   Annesi sinir krizi geçirdi 
   Bir süre sonra eve gelen Şahin, gözaltına alınacağını anlayınca kaçmaya çalıştı. Şahin kısa süren kovalamaca sonucu yakalandı. Oğlunun ölüm haberini alan Türk n Şahin, sinir krizi geçirince hastaneye kaldırıldı. 
   Adliyeye sevk edilen Şahin, "tedbirsizlik ve dikkatsizlik sonucu oğlunun ölümüne neden olmak" suçundan çıkarıldığı mahkemede tutuksuz yargılanmak üzere serbest bırakıldı. 
   
   
   
</TEXT>
</DOC>
