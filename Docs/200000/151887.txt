<DOC>
<DOCNO> 151887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo25.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Gümüşhane Doğanspor maçında iddialı... 
</HEADLINE>
<TEXT>

     İkinci Futbol Ligi A Kategorisi'nde hafta sonunda Gümüşhane Doğanspor ile karşılaşcak olan Akçaabat Sebatspor, zorlu karşılaşmadan galibiyetle ayrılmayı hedefliyor. 
     Kulüp ikinci başkanı Baki Eyüpoğlu, Gümüşhane Doğanspor maçının zor geçeceğini belirterek, ''Ancak Birinci Süper Lig'e çıkma iddiası olan bir takımız. Bu nedenle bu maçı kazanacağız. Kazanmaktan başka çaremiz yok'' dedi. 
     Takımda, kart cezalısı Ekrem'in dışında eksik oyuncu bulunmadığını da ifade eden Eyüpoğlu, ''Futbolcular da son derece inançlı. Onların inancı bize Birinci Süper Lig'e katılma yolunda büyük umut veriyor. Birinci Süper Lig'e çıkmayı hakeden bir takımız'' diye konuştu. 
     Öte yandan Akçaabat Sebatspor'da, futbolculara maç başı alacakları olmak üzere toplam 200 milyar liralık ödeme yapıldı. 
     





</TEXT>
</DOC>
