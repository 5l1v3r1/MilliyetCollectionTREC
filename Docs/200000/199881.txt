<DOC>
<DOCNO> 199881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/ekonomi/eko01.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarına Fon yetkisi 
</HEADLINE>
<TEXT>

   Banka hortumcularıyla mücadele yasası olarak anılan taslakta kamu bankalarına batan banka alacaklarının takibinde TMSF'ye tanınan yetkileri kullanma olanağı getirildi 
      ANKARA Milliyet 
   
   Banka hortumcularıyla mücadele yasası olarak anılan yasa tasarısı Meclis Adalet Komisyonu'nda dün kabul edildi. 
   Önümüzdeki hafta Genel Kurul'da görüşülerek yasalaştırılması planlanan tasarı komisyonda hükümet tarafından hazırlanan çok sayıda önerge ile adeta yeniden yazıldı. Hükümetin 28 madde halinde Meclis'e sevkettiği tasarı komisyonda yenilenmiş 35 maddelik bir tasarıya dönüştü. Banka batıran kişi ve ortaklara ağır yaptırımlar getiren tasarının ana hatları şöyle 
   Batıklar Hazine alacağı Sahip ve yöneticileri tarafından içi boşaltıldığı için el konulan ya da batan 22 bankadan alacaklar ilk defa Hazine devlet alacağı olarak tanımlandı. Her türlü kredi, ipotek ve rehinler, off shore hesapları, back to back krediler benzeri her türlü nakit hareketi Hazine alacağı tanımı içine sokuldu. Alacak takibinde TMSF'ye banka batıranların eşlerinden çocuklarına, evlatlıklarına, hatta boşandıklarına eşlerine kadar gitme imk nı getirildi. Suç faillerinin ve yakınlarının her tür mal ve alacağına Cumhuriyet savcısının emriyle el koyma yetkisi de tanımlandı. Avukatlara bol para Yedi kişilik ayrı bir kurul şeklinde yeniden teşkilatlandırılması öngörülen TMSF'ye alacakların takip ve tahsilinde Hazine avukatlarından daha etkin biçimde yararlanması imk nı getirildi. Hazine avukatlarının vekalet ücretleri yıllık 720 milyon liradan 2.7 milyar liraya yükseltildi. Müfettiş ve yeminli mali murakıpların özlük hakları Sayıştay üyeleri seviyesine getirildi.Kamuda tahsilat imtiyazı Katrilyonlarca lira batık kredisi bulunan tasfiye halindeki Emlak Bankası dahil olmak üzere Ziraat ve Halk bankalarına alacaklarını aynen TMSF gibi takip ve tahsil etme imk nı getirildi. Bu düzenleme 1983'te batan ve Ziraat Bankası'na devredilen İstanbul Bankası, Hisarbank ve Ortadoğu İktisat Bankası alacaklarına da uygulanabilecek. Kamu bankalarının Hazine alacağı gibi tanımlayarak üçüncü kişilere kadar uzanabilecek alacak tahsil yetkisi kanunun yürürlüğe girecegi tarihten önceki dönemleri kapsayacak.BDDK öncesine takip BDDK'nın kuruluşundan önce bankacılık yapma izni kaldırılan bankaların batıkları da tasarı kapsamına girdi. Böylece yıllar öncesinde aldığı krediyi ödemeyen bir kişinin, bu krediyle satın aldığı bütün malvarlıklarına el konulabilecek. 
   
   Fon, BDDK'dan ayrılıyor...    Tasarı görüşmesinde Devlet Bakanları Ali Babacan ve Mehmet Ali Şahin sessiz kalmayı yeğlerken bürokratlar etkili oldu. 
   TMSF'nin BDDK'dan ayrılmasını Babacan, "Geçmişte yaşanan kötü olayların benzerinin yaşanmaması için ayrılma şarttır" diye savundu.TMSF bürokratları işlerin yüzde 90'nın İstanbul'da olduğunu belirtip, Fon'un İstanbul'a taşınmasını istedi. Babacan, "Değişikliği genel kurulda yaparız" dedi.Tasarının yeniden yazılmasını sağlayan 35 önergenin tamamını AKP Konya Milletvekili Harun Tüfekçi imzaladı.Bankacılık davalarıyla ilgilenmek üzere Danıştay 10'uncu Dairesi, İhtisas Mahkemesi haline getirildi.TMSF'nin BDDK'dan ayrılması "yeni bir Özelleştirme İdaresi ya da KİT mi yaratılıyor" tartışmalarına neden oldu. Komisyon Başkanı Köksal Toptan'ın, BDDK'da kaç kişinin çalıştığı sorusuna, yeni Başkan Tevfik Bilgin "900 kişi" yanıtını verdi. Toptan, Bilgin'in sözlerini "Demek ki orası da KİT olmuş" şeklinde değerlendirdi.Komisyon'daki CHP üyeleri tasarı eleştirirken sık sık "Biz bu yasaya karşıyız. Pek çok maddesi Anayasa'ya aykırı. Ama biz yasanın amacını dikkate alarak olumlu oy kullanacağız" diye konuştular.Bakan Babacan, TMSF'nin yeni yönetiminin hükümetçe atanmasının bağımsızlığı zedeleyebileceğine ilişkin eleştiriler üzerine, "Tabii ki atamaları hükümet yapacak, uzaylılar değil" dedi. 
   
   
</TEXT>
</DOC>
