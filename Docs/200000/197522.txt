<DOC>
<DOCNO> 197522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/guncel/gun09.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğgeneralin harem selamlık tepkisi 
</HEADLINE>
<TEXT>

   EMRE SEDEF Edirne, DHA 
   
   55. Mekanize Piyade Tugayı Komutanı Tuğgeneral Ahmet Yavuz, Havsa ilçesine bağlı Hasköy'ün düşman işgalinden kurtuluşunun 81. yılı kutlamalarını harem selamlık izleyen vatandaşlara sert tepki gösterdi. Yavuz, "İstanbul'da patlayan bombaların sebebi Atatürk'ün kurduğu cumhuriyeti harem selamlık yapmak, ona dönüştürmek isteyenlerin eseridir. Ancak bu kişiler emellerine hiç bir zaman ulaşamayacaktır. Türkiye Cumhuriyeti laik kalacaktır" dedi. 
   Yavuz, "Neden böyle oturuyorsunuz Eşleriniz başka siz başka yerdesiniz. Bir daha sizin harem selamlık oturduğunuzu görürsem töreninize katılamayacağım" dedi. 
   Yavuz, 1931'de köyü ziyaret eden Atatürk'ün bir süre sohbet ettiği Mustafa Okumuş'un elini öperek, eğitime katkılarından dolayı plaket verdi. Okumuş, o dönemde sekiz yaşında olduğunu belirterek, Atatürk'ün, "Okula gidiyor musun Gideceksin, gelecek sizlerindir" dediğini anlattı. 
   
   
</TEXT>
</DOC>
