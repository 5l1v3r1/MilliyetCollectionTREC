<DOC>
<DOCNO> 150275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo45.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 1 - Beşiktaş 0 ilk yarı 
</HEADLINE>
<TEXT>

     Birinci Süper Futbol Ligi erteleme maçında Diyarbakırspor, Beşiktaş önünde ilk yarıyı 1-0 önde tamamladı. 
     1. dakikada Tayfur'un ceza sahası önünden topun gelişine vuruşunda meşin yuvarlak üsten auta çıktı. 
     6. dakikada Deniz'in ceza sahası dışından attığı şutta top az farkla auta gitti. 
     10. dakikada İlhan Mansız'ın kullandığı serbest vuruşta meşin yuvarlak farklı şekilde üsten auta çıktı. 
     20. dakikada Kaan Dobra'nın ceza alanındaki İlhan Mansız'a verdiği pasta kaleci Şenol, zamanında müdahale ederek, topu uzaklaştırdı. 
     24. dakikada Beşiktaş'ın kazandığı serbest vuruşu Giunti kullandı. Giunti'nin ceza sahasına yaptığı ortada İlhan Mansız dokunamayınca meşin yuvarlak auta çıktı. 
     30. dakikada Diyarbakırspor gole kavuştu. Bu dakikada Hasan'ın sağdan ceza sahasına yaptığı ortada Saffet'in kayarak vuruşunda meşin yuvarlak kaleci Cordoba'nın sağından filelerle buluştu 1-0 
     31. dakikada Beşiktaş'ın kullandığı köşe atışında topu eliyle filelere gönderen Ahmet Dursun sarı kart gördü. 
     35. dakikada Burhan, 40. dakikada da Ronaldo rakiplerine sert girince sarı kart gördüler. 
     Kalan dakikalarda gol olmayınca, maçın ilk yarısı Diyarbakırspor'un 1-0 üstünlüğüyle tamamlandı. 
     





</TEXT>
</DOC>
