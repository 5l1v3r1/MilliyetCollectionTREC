<DOC>
<DOCNO> 159313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sontur12.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatacak yeri olmayan genç, cezaevine girmek için neler yaptı 
</HEADLINE>
<TEXT>

     Konya'da yaklaşık 4 gündür ''112 sapığı'' olarak aranan ve kendisini suçüstü yakalatan bir genç, yatacak yeri olmadığını, cezaevine girmek için bu yola başvurduğu söyledi. 
     Alınan bilgiye göre, 5 gün önce Şırnak'ın Cizre İlçesi'nden Konya'ya gelen Rıdvan Pözük 29 , sürekli olarak 112 Acil Servis'i arayarak, asılsız ihbarlarda bulundu. 
     Acil servis görevlilerine ''canının sıkıldığını, konuşmak istediğini'' söyleyen Pözük, bu hattı meşgul etmeye devam edince polis harekete geçti. Yaklaşık 4 gündür yakalanılmasına çalışılan ve ''112 sapığı'' olarak nitelenen Pözük, Köy Hizmetleri Bölge Müdürlüğü yakınlarında bulunan telefon kulübesinden 112'yi arayarak, bulunduğu yeri bildirdi ve kendisini suçüstü yakalattı. 
     Adliye'ye sevk edilen ve tutuksuz yargılanmak üzere serbest bırakılan Rıdvan Pözük, iş bulmak amacıyla Cizre'den Konya'ya geldiğini söyledi. 
     Pözük, Konya'da iş bulamadığı gibi, sokaklarda yattığını belirterek, ''Tutuklanıp cezaevine girmek için bu yola başvurdum, ama beni serbest bıraktılar. Cezaevine girmek için bu tutumumu sürdüreceğim'' dedi. 

     
</TEXT>
</DOC>
