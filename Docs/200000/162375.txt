<DOC>
<DOCNO> 162375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/spor/spo02.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞEYTAN ÜÇGENİ 
</HEADLINE>
<TEXT>

Teknik Direktör Daum, yönetime forvet için üç isim verdi. Kovaçeviç, Hooijdonk ve Elber'den birini mutlaka istediğini söyledi. Alman hocanın ilk tercihi ise Kovaçeviç 
     YALÇIN TÜRK 

     Harek t başladı 
     FENERBAHÇE Teknik Direktörü Christoph Daum önceki gün yöneticilerle yaptığı toplantıda belirlediği üç forvetten birisinin alınmasını istedi. Alman hocanın Real Sociedadlı Kovaçeviç, Bayern Münihli Elber ve Feyenoordlu Van Hooijdonk'un takıma faydalı olabileceğini belirtti. Daum, öncelikle Nihat'ın takım arkadaşı Kovaçeviç'in işinin bitirilmesi için rapor verdi. 
     
     Hollanda çıkarması 
     YÖNETİCİ Hakan Bilal Kutlualp ve İlhan Ekşioğlu dün Hollanda'ya giderek ilk olarak Hooijdonk ile masaya oturdu. Kovaçeviç'in yüksek maliyeti nedeniyle Sarı - Lacivertli yönetimin Hollandalı golcüye daha sıcak baktığı öğrenildi. Bu arada Daum, Rebrov ile Johnson'un da kesinlikle takımda kalması gerektiğini bildirdi. Yabancı transferinde ise Ortega ile Washington'un durumlarına göre hareket edilecek. 
     
     Seçime dikkat 
     HALEN sözleşmeleri devam eden iki futbolcuyu elinden çıkarmak için çalışmalarını sürdüren yönetimin yabancı kontenjanında dikkatli davranacağı ve tribünde oyuncu oturtmak istemediği kaydedildi. Rüştü'nün yerini yabancı bir kaleci ile dolduracak olan Teknik Direktör Daum, savunma ve orta sahaya da yurt dışından bir isim katacak. Diğer transferler yerli oyunculardan yapılacak. 
     
Fener yönetimi gözden çıkardıChristoph Daum'un "Her kararınıza saygılıyım" demesi üzerine Serhat'ın satılmasına karar verildi 
     İpler koptu 
     PARASINI alamadığı gerekçesiyle en kritik dönemde Fenerbahçe'yi bırakan Serhat'a 2.5 milyon dolar bonservis ücreti koyuldu. Yönetim, genç golcü için Teknik Direktör Daum ile yaptığı toplantıda, "Kötü oyuncu değil. Ama Fenerbahçe'nin ilkelerine ters düşücek bir hareket yaptıysa, kararınıza saygı duyarım" karşılığı üzerine ipleri kopardı. 
     
     Yönetim rahatladı 
     SERHAT'I affetmek konusunda gönülsüz olan ve Alman hocanın tavrı ile rahatlayan Sarı - Lacivertli kulüp, belirlenen miktarı getiren takıma Serhat'ı vermeyi kararlaştırdı. Asbaşkan Nihat Özdemir de yaptığı açıklamada, "Kadro dışı kalan oyuncuların affedilmesine kesinlikle karşıyım. Ancak son söz teknik heyetindir" ifadesini kullandı. 
     
Ümit Özat beklemede      YÖNETİM ile yaptığı ilk görüşmede anlaşma sağlayamayan kaptan Ümit'in menajerlerine "Biz size haber veririz" diyen yöneticiler, bu oyuncunun kendi şartlarını kabul etmesini istiyor. Ümit'in ise beklemeye geçtiği, Fenerbahçe ile anlaşamaması halinde Almanya'ya gideceği öğrenildi. 
     
Cem'e iki talip var      GEÇTİĞİMİZ sezon Yimpaş Yozgat'tan transfer edilen ancak bekleneni veremeyen Cem Karaca'ya Süper Lig'in yeni takımları Konyaspor ile A.Sebatspor talip oldu. Daum'un da istemediği genç golcü tatil dönüşü bu iki kulüple masaya oturacak. 
     
Cezalılar sabırsız      OĞUZ Çetin tarafından kadro dışı bırakılan Abdullah, Ogün, Yusuf, kaleci Oğuz ve Ali Akdeniz yönetimin yeni sezon için vereceği kararı bekliyor. Tüm takımların kadrolarını şekillendirmeye başladığını belirten beş oyuncu, "Eğer Fenerbahçe'de kalmayacaksak, başımızın çaresine bakalım" dediler. 
     
Ödemeler kriz oldu      TRANSFER taksitlerini uzun süredir alamayan Fenerbahçeli futbolcular, yönetimin yeni ödeme planı karşısında şok oldular. Kendilerine verilen çeklerin uzun vadelere yayılmasına tepki gösteren oyuncular, paralarını bir an önce almak istediklerini kaydettiler. 
     

</TEXT>
</DOC>
