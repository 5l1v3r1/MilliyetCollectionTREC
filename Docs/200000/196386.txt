<DOC>
<DOCNO> 196386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sonspo15.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış haberler 3 büyüklerin arasını açıyor 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, medyada yapılan bazı yanlış haberlerin diğer kulüplerle olan ilişkileri zedelediğini ve sıkıntı yarattığını söyledi. 
     Medyada yer alan bu tür haberleri yalanlamanın dahi artık sıkıntı vermeye başladığını ifade eden Dürüst, ''Ancak bu tür haberler bize zarar verme aşamasına geldi. Gerekli tedbirleri alırız. Biz bir yarışma içindeyiz ve önemli maçlarımız var. Çeşitli spekülasyonlar yapmak yanlış'' diye konuştu. 
     Ali Dürüst, yapılan bazı transfer haberlerinin diğer kulüplerle ilişkileri zedeleyebileceğine dikkat çekerken, transfer ile ilgili görüşlerini açıkladığını, bunun dışında harhangi bir durumun söz konusu olmadığını söyledi. 
     Dürüst, transfer dönemi gelmeden bu tür haberlerin yapılmasını ise bu hafta ligde maç olmaması nedeniyle doğan haber boşluğuna bağladı. 
     
</TEXT>
</DOC>
