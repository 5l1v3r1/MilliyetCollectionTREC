<DOC>
<DOCNO> 162730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko51.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepez Elektrik'te çalışmalar normal seyrine döndü... 
</HEADLINE>
<TEXT>

     İşletme sözleşmesinin iptal edilmesinin ardından Kepez Elektrik T.A.Ş'de inceleme ve çalışmalar normal seyrine döndü. 
     Kepez Elektrik T.A.Ş'deki güvenlik çalışmalarını yöneten, Organize Suçlar ve Kaçakçılık Şubesi'nden sorumlu Emniyet Müdür Yardımcısı Mehmet Köse, bazı polis şefleriyle, ekiplerin bir bölümü santralden ayrıldılar. 
     Mehmet Köse, gözaltına alınan kimse bulunmadığını bildirdi. 
     Santral'deki Genel Müdürlük binasında, TEDAŞ, Defterdarlık, Emniyet Müdürlüğü ve diğer resmi kurumlardan çok sayıda bürokratın çalışmaları sürdürdüğü öğrenildi. 
     Bu arada, mesaileri sona eren sabah vardiyasındaki işçiler, Santral'den ayrılırken, 16.00-24.00 vardiyasındaki işçiler, herhangi bir kimlik kontrolü yapılmadan santrale alındılar. İşçilerin çalışmalarını normal şekilde sürdürdükleri ve enerji üretiminin de herhangi bir aksama olmaksızın devam ettiği belirtildi. 
     
</TEXT>
</DOC>
