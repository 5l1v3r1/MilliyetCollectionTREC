<DOC>
<DOCNO> 184310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun30.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar, turistlerin KKTC'ye gidişini önlemek için kumarhane istiyor 
</HEADLINE>
<TEXT>

     Rum turizmciler, turistlerin Kuzey Kıbrıs Türk Cumhuriyeti'ne kumar oynamak için gitmelerinin önlenmesi amacıyla Rum kesiminde de kumarhane açılmasını istiyor. 
     Rum Turizm Örgütü'nün KOT yeni yönetim kurulu, ''Turistlerin kumar oynamak için KKTC'ye gitmelerini önlemek amacıyla Güney Kıbrıs'ta kumarhane açılmasının şart olduğunu'' açıkladı. 
     KOT Yönetim Kurulu Başkanı Fotis Fotiu, Rum Meclisi Ticaret Komitesi'nde yaptığı konuşmada, Rum kesiminde kumarhane açılmasından yana olduklarını belirtti ve yetkililerden konuyu ciddi biçimde ele almaları talebinde bulundu. 
     Fotiu, yapılan araştırma sonucu birçok turistin kumar oynamak için KKTC'ye gittiğini, bunların özellikle Ortadoğu ve İsrail'den olduğunun tespit edildiğini bildirdi. 
     
</TEXT>
</DOC>
