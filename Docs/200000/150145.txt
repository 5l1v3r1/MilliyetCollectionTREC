<DOC>
<DOCNO> 150145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun06.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha 12 yaşında... Savaşta ailesini ve 2 kolunu kaybetti 
</HEADLINE>
<TEXT>

     Irak savaşında evine füze isabet etmesi sonucu ailesini ve iki kolunu kaybeden, Irak halkının çektiği acıların simgesi haline gelen 12 yaşındaki Ali İsmail Abbas, tedavi için Kuveyt'e getirildi. 
     Irak'ın başkenti Bağdat'tan uçakla Kuveyt'e getirilen ve vücudunun yüzde 60'ı yanık içinde olan Ali İsmail Abbas, ambulansla Saud A. Albabtain Yanık ve Plastik Cerrahi Merkezi'ne götürüldü. 
     Kuveyt'teki doktorlar, Abbas'ı ameliyat etmeden önce, yanan bölgelere doku nakletmeyi planlıyor. 
     Abbas'ın tedavisiyle ilgilenen plastik cerrah Imad Najada, ''İlk bakmamız gereken, yanıkların açtığı yaralar. En önemlisi ölü dokuyu temizlemek ve enfeksiyonu gidermek'' dedi. 
     Ali İsmail Abbas, füze saldırısında hamile annesini, babasını, kardeşini ve ailesinin diğer üyelerini de kaybetmişti 
     





</TEXT>
</DOC>
