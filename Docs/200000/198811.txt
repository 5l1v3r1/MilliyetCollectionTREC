<DOC>
<DOCNO> 198811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sondun17.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'dan Hindistan uçaklarına izin .. 
</HEADLINE>
<TEXT>

     Pakistan Devlet Başkanı Pervez Müşerref, Hindistan uçaklarının hava sahalarına girmesine izin vereceklerini söyledi. 
     Müşerref, Pakistan resmi ajansı APP'ye yaptığı açıklamada, iki ülke arasında uçak seferlerinin başlaması için yarın Yeni Delhi'de başlayacak görüşmelerin ardından Hindistan uçaklarının hava sahalarına girmesine izin verileceğini belirterek, ilişkilerdeki yakınlaşmanın, tüm sorunların çözümüyle sonuçlanmasını umduklarını bildirdi. 
     Hindistan Dışişleri Bakanlığı sözcüsü Navtej Sarna, yarın yapılacak görüşmeleri doğrularken, Müşerref'in açıklamasına ilişkin olarak, ''göreceğiz'' açıklamasını yaptı. 
     Pakistan ile Hindistan arasındaki son uçak seferi, 1 Ocak 2002 tarihinde yapılmıştı. 
     
</TEXT>
</DOC>
