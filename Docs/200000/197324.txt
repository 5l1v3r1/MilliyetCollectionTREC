<DOC>
<DOCNO> 197324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/dunya/dun02.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırılar Türkiye ile ABD'yi 'kanka' yaptı 
</HEADLINE>
<TEXT>

   
   ABD Dışişleri Bakan Yardımcısı Richard Armitage, İstanbul'da meydana gelen bombalı saldırıların, aralarında Türkiye ve ABD'nin de olduğu uygar ulusları birbirine yaklaştırdığını belirterek, yeni saldırılar düzenlenebileceği uyarısında bulundu. 
   Özel bir televizyona demeç veren Armitage, İstanbul'daki saldırıların Türk - Amerikan ilişkilerini kötü etkilemesi olasılığına ilişkin bir soru üzerine, "Hayır, tam tersine. Türkiye'deki korkunç trajediden sonra daha bile yakınız. Bu konuda aramızda neredeyse kan bağı var. Bize 11 Eylül'de olanlar, Türkiye'de bir haftada iki defa gerçekleşti. Bütün bunlar bizi birbirimize daha da yakınlaştırıyor" dedi. 
   Armitage, Türkiye'nin bundan sonra çok daha uyanık olacağından kuşku duymadığını vurguladı. 
   
   
</TEXT>
</DOC>
