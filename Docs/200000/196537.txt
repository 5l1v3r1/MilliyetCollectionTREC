<DOC>
<DOCNO> 196537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun11.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BBC "Talabani Türk askerine başarıyla karşı çıktı" 
</HEADLINE>
<TEXT>

     BBC'nin haberinde Irak Geçici Hükümet Konseyi GHK Başkanı ve Irak Kürdistan Yurtseverler Birliği IKYB lideri Celal Talabani'nin, Türk askerinin, çok uluslu güç bünyesinde Irak'ta konuşlandırılmasını öngören ABD planına ''başarıyla karşı çıktığı'' belirtildi ve Kürt liderinin, ''Irak'ın, Türk işadamlarına, Türk parasına ve Irak'ın tekrar yapılanmasında Türk desteğine ihtiyacı var'' sözleri aktarıldı. 
     BBC'nin Ankara'daki muhabiri Steve Bryant, Talabani'nin, Türkiye'nin güvenini kazanmak için, federal Irak'ta özerklik için çaba harcamayacakları konusunda Ankara yönetimini ikna etmesi gerektiğini belirtti. 
     Haberde, Türkiye'nin Talabani'den, kuzey Irak'ta konuşlanmış teröristlere karşı tedbir alınmasını isteyeceği de kaydedildi. 
     
</TEXT>
</DOC>
