<DOC>
<DOCNO> 155259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/yasam/yas04.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Columbia bir delik kurbanı 
</HEADLINE>
<TEXT>

Uzay mekiği faciasını araştıran kurula göre, Columbia dosya k ğıdı kadar bir delik yüzünden atmosfere girerken 'içten dışa eridi' 
     SEMA EMİROĞLU New York 

     Columbia uzay mekiğinin atmosfere girdiği sırada havada infilak etmesini üç aydır soruşturan bağımsız kurul, kazaya yol açan ana senaryoyu belirledi. 
     Buna göre, fırlatma sırasında dış yakıt tankından düşen sünger parçaları, mekiğin üzerindeki ısı yalıtıcı fayansları tahrip etti ve sol kanadının altında küçük bir delik açtı. Yeryüzüne dönüş yolculuğunda bir dosya k ğıdı büyüklüğündeki bu delikten mekiğe giren aşırı sıcak gazlar, Columbia'nın içeriden dışarıya doğru eriyip parçalanmasına neden oldu. 
     
     Kablolar buharlaştı 
     Sol kanadın içine giren kızgın gazlar, uzay aracına yerleştirilen yüzlerce veri kayıt cihazından elde edilen kanıtlar sayesinde belirlendi. 
     Bu gazların Columbia'nın içindeki tel ve kabloları yaktığı, bunun da 164 göstergenin dört dakika içinde durmasına yol açtığı belirlendi. Bu sırada sol kanadın tahrip olması yüzünden mekiğin sağa ve sola yalpalamaya başladığı, ardından da tümüyle kontrolden çıktığı sanılıyor. 
     

</TEXT>
</DOC>
