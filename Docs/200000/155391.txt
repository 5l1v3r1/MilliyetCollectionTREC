<DOC>
<DOCNO> 155391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo09.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle teknik direktör görülmedi.. 
</HEADLINE>
<TEXT>

     Belçika Birinci Futbol Ligi takımlarından Germinal Beerschot'un yeni teknik direktörü Marc Brijs'in adeta bir suç makinası olduğu ortaya çıktı. 
     41 yaşındaki Marc Brijs'in, daha önce görev yaptığı Anvers Polis Merkezi'nde zimmetine para geçirdiği gerekçesiyle 4 ay ceza aldığı ortaya çıkarken, teknik direktör olarak göreve geldiği Germinal Beerschot'un holigan taraftarlarının da başını çektiği belirlendi. Teknik direktör Marc Brijs'in, holiganlığı nedeniyle 2 yıl önce futbol statlarına girmesinin yasaklandığı da ifade edildi. 
     Germinal Beerchot Kulübü Başkanı Jos Verhaegen, konuyla ilgili olarak şu açıklamayı yaptı 
     ''Biz Marc Brijs'i teknik direktör olarak aldık. Geçmişte olup bitenlerden haberimiz yok. Daha önce çalıştığı Anvers Polis Merkezi'ndeki cezası da bizi ilgilendirmez. Holigan olup olmadığını da bilemem.'' Germinal Beerschot taraftarları ise Marc Brijs'i liderleri olarak gördüklerini ve sonuna dek destekleyeceklerini açıkladılar. 
     
</TEXT>
</DOC>
