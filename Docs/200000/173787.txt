<DOC>
<DOCNO> 173787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sonspo41.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor Fenerbahçe'den çekinmiyor... 
</HEADLINE>
<TEXT>

     Süper Birinci Futbol Ligi'nin ilk haftasında Fenerbahçe ile karşılaşacak İstanbulspor, zorlu mücadele için iddialı hazırlanıyor. 
     İstanbulspor Menajeri Sinan Dinler, Kadıköy'de yapacakları maç öncesi, yeni bir kadro oluşturan Fenerbahçe'nin her zaman için zorlu bir deplasman olma özelliği taşıdığını belirterek, ''Ama biz de iyi futbol oynayan bir ekibiz. İstediklerimizi sahaya yansıttığımız zaman başarılı olacağımızı biliyoruz. Güzel bir karşılaşma olacaktır'' dedi. 
     Takım olarak iyi bir hazırlık dönemi geçirdiklerini anlatan Dinler, İsrailli transferleri Balili'nin de dün bir erkek çocuk sahibi olması nedeniyle oldukça moralli olduğunu sözlerine ekledi. 
     
</TEXT>
</DOC>
