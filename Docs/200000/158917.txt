<DOC>
<DOCNO> 158917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/guncel/gun05.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM'ye bomba 2 polis yaralandı 
</HEADLINE>
<TEXT>

     DİNÇER ŞEREF İstanbul 

     İstanbul Devlet Güvenlik Mahkemesi'nin DGM otoparkına bırakılan bir çanta içerisindeki bombanın patlaması sonucu, iki polis memuru yaralandı. 
     Beşiktaş'taki DGM'nin arka kısmında bulunan otoparkta bir otomobilin altına kimliği belirsiz kişilerce çanta içerisinde bomba bırakıldı. Polis memurları Mustafa Başer 48 ve Ekrem Baki 28 , fark ettikleri çantayı incelemek için araç dışına çektikleri sırada patlama meydana geldi. Parça tesirli olduğu öğrenilen bombanın patlaması sonucu Başer göğsünden, Baki ise ayaklarından yaralandı. Metropolitan Florance Nightingale Hastanesi'ne kaldırılan yaralılardan Başer daha sonra Şişli Etfal Hastanesi'ne sevk edildi. Ameliyata alınan Başer'in hayati tehlikesinin bulunmadığı öğrenildi. Baki de ayakta tedavi edildi. 
     
     SoruŞturma baŞlatIldI 
     Vali Muharem Güler ve Emniyet Müdürü Celalettin Cerrah DGM ve hastaneye giderek olayla ilgili bilgi aldı. Polis herhangi bir saldırıya karşı İstanbul genelinde geniş güvenlik önlemleri alırken, patlamayla ilgili soruşturma başlatıldı. 
     

</TEXT>
</DOC>
