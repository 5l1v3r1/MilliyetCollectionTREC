<DOC>
<DOCNO> 185605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur01.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokantadan çıktı ve kurşun yağmuruna tutuldu 
</HEADLINE>
<TEXT>

     Konak ilçesinde, bir kişi uğradığı silahlı saldırı sonucu öldü. 
     Hatay semti İnönü Caddesi 177. sokakta bulunan lokantada kardeşi Selçuk Başdaş 26 ile yemek yiyen Özer Başdaş 29 , kardeşi hesabı ödediği sırada dışarıya çıktı. Bu esnada kurşun yağmuruna tutulan Özer Başdaş, ağır yaralandı. Saldırgan ise olay yerinden kaçtı. 
     Ağabeyinin yaralandığını gören Selçuk Başdaş, olayı polise haber verdi. Ambulansla Yeşilyurt Atatürk Eğitim ve Araştırma Hastanesi'ne kaldırılan ve ameliyata alınan Özer Başdaş, kurtarılamadı. 
     Cinayetten sonra kaçan saldırgan, peşine düşen güvenlik güçleri tarafından Güzelyalı semtinde yakalandı. Serdar Ö. 27 adındaki saldırgan, gözaltına alındı. 
     Emniyet yetkilileri, Serdar Ö'nün, geçen cumartesi günü Akdeniz Caddesi'ndeki Tütüncüler Kıraathanesi önünde silahlı saldırı sonucu karnından yaralanan ağabeyi Tuncay Özcan'ın intikamını almak amacıyla saldırıyı düzenlediğinin sanıldığını belirttiler. 
     
</TEXT>
</DOC>
