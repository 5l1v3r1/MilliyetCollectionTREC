<DOC>
<DOCNO> 164095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sondun15.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da prensesin hamilelik sevinci... 
</HEADLINE>
<TEXT>

     Hollanda'da bütün gazetelerin ilk sayfalarını, Veliaht Prens Willem Alexander'ın eşi Maxima'nın hamileliğine ilişkin haberler doldurdu. 
     Gazeteler, ilk sayfalarından renkli resimlerle verdikleri haberlerde, Maxima'nın üç aylık hamile olduğunun dün öğrenilmesinin ardından, ülkenin sevinç dalgasına boğulduğunu, başta hükümet ve tüm siyasi partiler olmak üzere, toplumun tüm kesimlerinin mutluluklarını dile getirdiklerini yazıyor. 
     Ülkenin en büyük gazetesi olan De Telegraaf ile Algemeen Dagblad gazeteleri, Hollanda Krallığı'nın beklenen bebeğine ilişkin haberlere üçer sayfa ayırdılar. 
     Diğer ülkesel ve bölgesel tüm gazeteler de, ilk sayfalarından haberleri Veliaht Prens Willem Alexander ve Maxima'nın renkli resimleriyle aktardı. İlk sayfasından haberi resimsiz olarak duyuran tek gazete, mali çevrelerin gazetesi olarak bilinen Financiel Dagblad oldu. 
     Gazetelerde, bazı şirketlerin, hamilelikten yola çıkarak Maxima'yı kutlayan ve ürünlerinin hamilelikle bağlantısını kururak reklamlarını yapan tam sayfa ilanları, geniş şekilde yer aldı. 
     
</TEXT>
</DOC>
