<DOC>
<DOCNO> 186902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/guncel/gun03.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet'ten kadınlara 'chat' izni 
</HEADLINE>
<TEXT>

      SELMAN EKİCİ Ankara 

   
   Diyanet İşleri Başkanlığı, "Ahlaki kurallara uygun olmak" şartıyla kadınların tanımadığı erkeklerle bilgisayar ortamında chat yapmasında bir sakınca olmadığını bildirdi. Diyanet'in hazırladığı dergide güncel sorunlara açıklık getiren Din İşleri Yüksek Kurulu, sosyal hayatın gereği olarak kadınların da erkeklerle chat yapabileceğini kaydetti. Kurul, "Kadınlar yabancılarla konuşabilir ve bilgisayar ortamında sohbet chat edebilirler mi " sorusuna şu yanıtı verdi "İslami hüküm ve ahlaki kurallara uygun olmak kaydıyla, erkekle kadınların konuşmalarında telefon, bilgisayar gibi iletişim araçlarıyla irtibat kurmalarında sakınca yoktur." 
   "Kadınlar ezan okuyabilir mi " sorusuna da şu karşılık verildi "Ezan, erkekler tarafından okunur. Bunu belirleyen Peygamberimizdir. Müezzinlerin erkek olması, İslamın ilk yıllarından günümüze kadar devam eden bir uygulamadır. Peygamberimizin dört müezzini vardı, bunların hepsi de erkekti. Kadınların ezan okuması Hz. Peygamber'in uygulamasıyla örtüşmez." 
   
   
</TEXT>
</DOC>
