<DOC>
<DOCNO> 193850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sontur18.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da tinerciler bu kez polisi dövdü... 
</HEADLINE>
<TEXT>

     Antalya'da bir grup madde bağımlısı genç, kendilerine müdahale eden polis memurunu darp etti. 
     Konyaaltı Caddesi'ndeki Atatürk Parkı'nda görevli Önleyici Hizmetler Şube Müdürlüğü memurlarından Fikri Altun, çevreyi rahatsız ettikleri iddia edilen ve aralarında madde bağımlılarının da bulunduğu bir gruba uyarıda bulundu. 
     Altun'un ikazlarını dinlemeyen grup, görevli memuru darp edip kaçtılar. Bunun üzerine olay yerine gelen yardımcı ekipler, kavgaya karışan 2 kişiyi park içerisinde, birini ise Altındağ Mahallesi'nde yakaladı. 
     Bahçeli Polis Merkezi'ne getirilen K.K, G.K ve İ.K adlı zanlıların, gasp, hırsızlık ve kapkaç suçlarından sabıkalarının bulunduğu öğrenildi. 
     Olayla ilgili soruşturma sürüyor. 
     
</TEXT>
</DOC>
