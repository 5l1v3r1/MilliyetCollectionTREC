<DOC>
<DOCNO> 151565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun15.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta Saddam rejiminde kaybolanlar aranıyor 
</HEADLINE>
<TEXT>

     Irak'ın başkenti Bağdat'ta, Saddam rejimi sırasında yıllar önce kaybolan kişilerin aileleri, polis merkezlerinde yakınlarını arıyor. 
     Uzun yıllardır yakınlarından haber alamayanlar, Bağdat'ın çeşitli semtlerindeki Emniyet Müdürlüğü binalarında bazı odaların altını kazmaya ve yakınlarını aramaya başladılar. 
     Cemile semtindeki Emniyet Müdürlüğü binasında arama çalışmalarına katılanlardan 65 yaşındaki Ahmet Haydari, A.A muhabirine, gözyaşları içinde, 20 yıldır kayıp olan oğlunu aradığını belirterek, şunları anlattı 
     ''Oğlum, mühendislik fakültesi 3. sınıf öğrencisiydi. Birgün fakülteden alıp Emniyet Müdürlüğü'ne götürdüler. Her yerde aradım, şimdiye kadar bulamadım.'' Yanında kızıyla birlikte yine 12 yıldır kayıp olan oğlunu arayan 70 yaşlarındaki Umm Hüseyin adlı kadın da ''oğlunun koyun tüccarı olduğunu, 6 dükkanı bulunduğunu, birgün polislerce götürüldüğünü ve bir daha haber alamadığını'' söyledi. 
     





</TEXT>
</DOC>
