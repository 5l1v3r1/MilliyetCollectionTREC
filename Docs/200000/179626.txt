<DOC>
<DOCNO> 179626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur38.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasankeyf'te kazılar durduruldu... 
</HEADLINE>
<TEXT>

     Batman'ın tarihi Hasankeyf İlçesi'ndeki kazılar durduruldu. 
     Çanakkale Üniversitesi Öğretim Üyesi ve kazı ekibi başkanı Prof. Dr. Oluş Arık, GAP Bölge İdaresi ile yaptıkları protokol uyarınca, her yıl belli bir ödeneğin kazılar için ayrıldığını, bu yıl ise kazılar için 500 milyar lira GAP Bölge İdaresi'nce aktarıldığını söyledi. 
     GAP Bölge İdaresi'nden ödenek ayrıldıktan sonra Kültür Bakanlığı'nın da kazılara onay verdiğini ve ayrılan ödeneği Batman Kültür Müdürlüğü aracılığıyla aldıklarını anlatan Arık, bu yıl Kültür Bakanlığı'ndan onay nedeniyle 2 ay gecikmeli olarak kazılara başladıklarını belirtti. 
     Arık, gecikmeli olarak başladıkları kazıları İl Kültür Müdürlüğü'nden para alamadıkları için durdurduklarını söyledi. 
     Arık, daha önce kazıları 2-3 ay daha sürdürmeyi düşündüklerini, ancak birkaç gün içerisinde ödeneği almamaları durumunda ilçeden ayrılacaklarını kaydetti. 
     Batman İl Kültür Müdür Vekili Naci Al ise, kazı ekibine ödeneğin verildiğini belirterek, ''Bugüne kadar 150 milyar lira verildi. Kalan kısım ise çalışmalar sürdükçe verilecek. Çalışmaların niye durduğunu tespit için kazı ekibiyle görüşeceğim'' diye konuştu. 
     
</TEXT>
</DOC>
