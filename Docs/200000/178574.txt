<DOC>
<DOCNO> 178574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/magazin/amag.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
En batıya gitti 'bıyıkla' döndü 
</HEADLINE>
<TEXT>

   Tamer Karadağlı ABD'den yeni imajı 'pos bıyıkla' döndü ve kükredi Eşim bıyığıma asla karışamaz 
      BAYRAM KAYGUSUZ İSTANBUL 
   
   'ÇOCUKLAR Duymasın' dizisinin 'taşfırın erkeği' Tamer Karadağlı, eşiyle gittiği ABD seyahatinden, 'pos bıyıklarla' döndü. 'Beğenilirse bıyık kalacak. Tepki olursa keseceğim' dediği bıyıklarının 'kıvama geldiğini' belirten Karadağlı, eşi Arzu Balkan'ın ise bıyık sevmediğini söyleyip ekledi "Eşim bıyıklarıma karışamaz, çünkü bu bir iş." 
   
   'Çinli hayranlarım var' 
   KARADAĞLI, bir yıldır ilk defa eşiyle bir ay boyunca birlikte olabildiklerini söylediği ABD seyahatini de şöyle anlattı "Türk hayranlarımız bizi nerede görse tanıdı. Bir de Çinliler tanıdı, çok şaşırdım. Bağıra çağıra yanımıza geldiler. Diziyi uydudan seyrediyorlarmış. Fotoğraf çektirdiler. Çok heyecanlandılar." 
   BU arada Karadağlı, ABD'de yönetmenlik yapan arkadaşı Ajlan Büyüktüroğlu'ndan bir Hollywood filmi için teklif aldığını da açıkladı. Karadağlı, "Ajlan, yöneteceği 'Apeks' adlı filmde oynamamı istiyor. Brad Pitt ve Edward Norton gibi birçok stara senaryo yollanmış. Bana teklif edilen başrol değil ama önemli bir rol" dedi. 
   
   'Ödünç Hummer'a binecek 
   ABD dönüşü Chevrolet cipini satışa çıkaran Karadağlı, "Şimdiye kadar 15 otomobilim oldu. Alıp, bir hafta deniyorum, sonra bir başkasını alıyorum. Bu cip çiftliği kurmuşum gibi lanse edilince göze battı" diye konuştu. Karadağlı, yeni otomobil alıncaya kadar 'Çocuklar Duymasın'ın senaristi Birol Güven'in Hummer'ı ile idare edecek. 
   
   
</TEXT>
</DOC>
