<DOC>
<DOCNO> 159922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sondun21.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Fransa'ya barış çubuğu... 
</HEADLINE>
<TEXT>

     ABD Başkanı George W. Bush, Fransa-ABD ilişkilerinde ileri adım atmanın zamanının geldiğini söyledi. 
     Fransa'nın Evian kentinde Pazar günü yapılacak G-8 zirvesi öncesi France-3 televizyon kanalının sorularını yanıtlayan Bush, Irak savaşına karşı çıkan Fransa'ya yaptırım düşünmediğini bildirdi. 
     Bush, ''Fransa'ya kızgın değilim, sadece hayal kırıklığına uğradım. Irak politikası konusunda farklı düşündüğümüzü anladım, ancak artık ileri adım atma zamanı'' diye konuştu. 
     Bush, Amerikan halkının da, Fransa'nın Irak savaşındaki tutumundan dolayı hayal kırıklığına uğradığını ve Paris'in tavrını anlamakta güçlük çektiğini ifade etti. 
     Fransa ve ABD'nin işbirliği yapabileceği birçok konu bulunduğunu belirten Bush, özellikle AİDS ile mücadelede iki ülkenin birlikte çalışabileceğini bildirdi. 
     
</TEXT>
</DOC>
