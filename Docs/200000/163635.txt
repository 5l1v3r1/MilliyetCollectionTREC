<DOC>
<DOCNO> 163635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/yasam/yas11.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüman İngiliz polise sarık izni 
</HEADLINE>
<TEXT>

     Eğer isterlerse... 
     İNGİLTERE'NİN en büyük polis gücü, Müslüman erkek memurların görevleri sırasında sarık takmalarına izin verileceğini açıkladı. Londra metropolitan polis teşkilatı MET , Müslüman erkek görevlilerin mevcut kasklar yerine sarık takmalarına izin verdi. MET sözcüsü, birçok Müslüman görevlinin sarığı tercih etmeyeceğini, ama gene de buna izin verdiklerini söyledi. 
     
     Müslümanlar yüzde 2 
     POLİS gücündeki Sihlere, kask yerine geleneksel türbanlarını takmalarına yıllar önce izin verilmişti. Geçen yıl da Müslüman kadın görevlilere, geleneklerine uygun olarak başlarını örtebilecekleri bildirilmişti. Metropolitan Polisi'nde çalışan 28 bin görevli arasında Müslümanların oranının yüzde 2'den düşük olduğu belirtiliyor. 
     

</TEXT>
</DOC>
