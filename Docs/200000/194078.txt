<DOC>
<DOCNO> 194078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sontur14.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kötü yola düştüler' diye kızlarını kurşuna dizen baba yakalandı 
</HEADLINE>
<TEXT>

     Mersin'in Tarsus İlçesi'nde kızlarından birini öldüren, diğerinin de bitkisel hayata girmesine neden olan baba yakalandı. 
     Emniyet Müdürlüğü yetkililerinden alınan bilgiye göre, 5 Kasım Çarşamba günü kızları Çiğdem 17 ve Oya'yı 16 uyurlarken tabancayla vurduktan sonra kaçan zanlı Halil Y'nin cep telefonu görüşmelerinin dinlenmeye alınması sonucu, Ankara'nın Şereflikoçhisar İlçesi'nde olduğu belirlendi. Ablasının evinde saklandığı anlaşılan zanlı, düzenlenen operasyonla yakalanarak, sorgulanması amacıyla Tarsus'a getirildi. 
     Baba Halil Y, 2 ay önce Aksaray'da, oğlu Kürşat Y'nin, kardeşini ''kötü yola düşürmek istediği gerekçesiyle'' komşuları Emin Sümer'i öldürdüğü için tutuklandığını, kızı Oya Y'nin bazı ziynet eşyasıyla ortadan kaybolduğunu ve hayatından endişe ettiğini belirterek medya mensuplarından yardım istemişti. 
     Halil Y, önceki gün de Fevzi Çakmak Mahallesi'nde eski eşi Müşerref Nergis'in evinde, uyumakta olan kızlarını vurmuştu. Olayda Çiğdem Y. ölmüş, Oya Y. de ağır yaralanmıştı. Mersin Üniversitesi Tıp Fakültesi Hastanesi'nde kaldırılan Oya Y'nin bitkisel hayatta olduğu belirtildi. 
     
</TEXT>
</DOC>
