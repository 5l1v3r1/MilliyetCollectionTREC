<DOC>
<DOCNO> 171393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/soneko10.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Afrika'da en cazip yatırım sektörü güvenlik 
</HEADLINE>
<TEXT>

     Irk ayrımcılığı ve ırkların ayrı yerleştirilmesi politikası döneminin açtığı uçurumların hala giderilemediği, gelir dağılımının aşırı derecede bozuk olduğu Güney Afrika en çok güvenlik sektöründe yabancı yatırım çekebiliyor. 
     Toplumun büyük kısmından izole, villa ve malikanelerine, çiftliklerine çekilen ya da şehirlerde korumalı lüks apartmanlarda oturan, ülkenin zenginliğinin önemli kısmını hala elinde tutan beyaz ırk mensubu azınlığın, güvenlik ihtiyaçları giderek artıyor, bir türlü doyurulamıyor. 
     Bu durumda, Güney Afrika'da yatırımlarını artıran yabancı sermayeli güvenlik şirketleri, zenginlere iyi donanımlı ve eğitimli güvenlik ekipleri ve her türlü koruma temin etmeye çabalıyor. 
     Dünyanın en geniş kapsamlı özel güvenlik sektörüne sahip olan bu ülkede özel polislerin sayısı devletin kolluk kuvvetlerinin iki misli. 
     İşsizlik oranının yüzde 40'a ulaştığı Güney Afrika'da güvenlik, koruma elemanı olarak çalışarak ayda 1,000 rand 134 dolar kazanılabiliyor. Üç hafta süreli kursa 300 rand ödenerek güvenlik elemanı olabilmek mümkün. 
     Şiddet suçlarında dünya lideri olan Güney Afrika'da 2000'de 21 bin cinayet işlenirken, bu sayı iki misli nüfuslu Almanya'da 3 binde kaldı. Özel güvenlik şirketlerinin sayısı da 1999-2003 döneminde 3 bin 200'den 4,100'ün üzerine çıktı, sektör çalışanlarının sayısı da yılda yüzde 12 artıyor. 
     
</TEXT>
</DOC>
