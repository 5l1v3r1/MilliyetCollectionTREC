<DOC>
<DOCNO> 168863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/guncel/gun06.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk şövalyeler 
</HEADLINE>
<TEXT>

40 yıl içinde Fransa'dan 55 Türk, Avusturya'dan ise 20 Türk ilişkilere katkıları nedeniyle şövalyelik ünvanı aldı 
     AYTEN GÖRGÜN ÖZEL İstanbul 

     Nüvit Tekül, Necdet Timur, Aydın Arıcan, Aldo Kaslowski.... Onlar Türk şövalyelerden yalnızca birkaçı. 
     Fransa, İngiltere, Avusturya, Finlandiya, İtalya, Belçika gibi belli başlı ülkelerin vermiş olduğu şövalyelik unvanına ortalama her yıl bir Türk sahip oluyor. Geçtiğimiz 40 yıl içinde Fransa'dan 55 Türk, Avusturya'dan ise 25 yıl içinde 20 Türk şövalye oldu. 
     Ülkelerin kültürel, ekonomik ve siyasi ilişkilerinde katkıda bulunanlara verilen şövalyelik ömür boyu geçerli. Maddi getirisi olmayan bir unvan olan şövalyenin kız çocuğu çocukları Fransa'daki Legion d'Honneur Lejyon Dönor Okulu'nda, yer varsa bedava okuyabiliyor. Şövalye asker ise, aktif çalışma hayatında ya da savaş sırasında yaralanır ya da hastalanırsa herhangi bir bedel ödemeden tedavi ediliyor. 
     Şövalyelik unvanını 1985'te Fransız Hükümeti'nden alan İstanbul Tıp Fakültesi İç Hastalıkları Anabilim Dalı Alerji Bölümü kurucusu Prof. Dr. Nüvit Tekül 82 , gurur duyduğu şövalyelik ünvanıyla ilgili şunları söyledi "Eşim beni evden kovarsa Fransa'da iki Lejyon Donör evi var. Orada kalabilirim. Ailem isterse, vefatımda cenazeme 12 Fransız askeri yollayabiliyorlar. " 
     Aydın Arıcan, Finlandiya'dan unvan aldı. Orgeneral Necdet Timur ise iki ay önce şövalye oldu. Türk - Fransız Ticaret Odası eski Başkanı Şahap Kocatopçu 1987'de almış olduğu şövalyelik nişanını ceketinin yakasından asla çıkarmadığını söyledi. 
     

</TEXT>
</DOC>
