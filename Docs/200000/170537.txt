<DOC>
<DOCNO> 170537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yazar/uras.html </URL>
<DATE> 2003/07/20/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Mevsimi geldi 'fındık kavgası' başladı 
</HEADLINE>
<TEXT>

     Fındık, yaklaşık 300 bin aileyi besleyen bir ürün. Dünyada her yıl 850 bin ton kabuklu 400 bin ton iç fındık üretiliyor. Bunun 625 bin tonu yaklaşık 300 bin ton iç fındık Türkiye'den çıkıyor. İtalya 105 bin ton, ABD 45 bin ton, İspanya 75 bin ton dolayında kabuklu fındık yetiştiriyor. 
     Biz 300 bin ton dolayındaki iç fındığın sadece 25 bin tonunu içeride tüketebiliyoruz. 200 - 250 bin tonunu ihraç ediyoruz. Her yıl yaklaşık 25 - 40 bin ton fındık da Fiskobirlik depolarında kalıyor. 
     
Destekleme fiyatı kalktı      Fındıkta destekleme fiyatı uygulaması sona erdi. Fiskobirlik hükümetin sağlayabildiği kredi ile sınırlı miktarda ve hükümetin açıkladığı fiyattan alım yapıyor. Bu fiyat bir ölçüde tüccarın alım fiyatını da belirliyor. Ama tüccarın açıklanan fiyattan satın alma zorunluğu yok. Dünyada iç fındık talebi en fazla 250 - 300 bin ton. Fındık çikolata sanayiinde kullanılıyor. Ancak alternatifleri bol. Örneğin badem, fındığın yarı fiyatına satılıyor. Bu nedenle pazar payımızın yüzde 85 olmasına rağmen, fiyatı istediğimiz gibi belirleme imk nına sahip değiliz. Açık anlatımıyla iç fiyatı, ihraç fiyatı belirliyor. 
     Bu yıl fındık piyasaya çıkmadan fiyat tartışması başladı. Fiyat tartışmasının ardında Tayyip Erdoğan'ın sözü yatıyor. 

</TEXT>
</DOC>
