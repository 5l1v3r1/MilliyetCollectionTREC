<DOC>
<DOCNO> 164810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/ekonomi/eko02.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk banka sahipleri önemli oranda sermaye artıramaz 
</HEADLINE>
<TEXT>

Devletin mali sektörden borç talep eden en büyük borçlu olması yüzünden bankaların içinde bulundukları çarpık sistemden çıkamadığını belirten TÜSİAD Başkanı Tuncay Özilhan, banka sahiplerinin önemli bir sermaye artışında bulunmayacakları görüşünde olduğunu söyledi 
     FİNANS SOHBETLERİ 
KADİFE ŞAHİN 

     Türk Sanayici ve İşadamları Derneği TÜSİAD Başkanı Tuncay Özilhan, 15 milyar dolarlık bir özkaynak büyüklüğü olan bankacılık sisteminde banka sahiplerinin önemli bir sermaye artırımına gitmelerini beklemediğini söyledi. 
     Abank’ın sahibi olan TÜSİAD Başkanı Özilhan, küçük bankalar arasında birleşmeler olacağını ancak bunun süreç alacağını söyledi. Özilhan, yabancı bankalar ile ortaklıklar olmaması halinde bankacılık sistemindeki sermaye yetersizliğinin devam edeceğini belirtti. Yabancı bankaların Türk bankacılık sektörüne ilgisiz olmadığını bildiren Özilhan, "Türkiye’nin Avrupa Birliği sürecinde müzakere tarihi almasını bekliyorlar. Buna bağlı olarak yabancı ortaklık ve birleşmelerle birlikte bankacılığın 5 yıllık bir süreç içinde büyüyeceğini tahmin ediyorum" dedi. TÜSİAD’ın Erzurum’daki toplantısına katılan Özilhan Milliyet’in sorularını yanıtladı 
     
     Devlet yurtdışına kaçırtıyor’ 
Bankacılık sisteminin toplam özkaynak büyüklüğünün 15 milyar dolar olduğunu belirten TÜSİAD Bankacılık Çalışma Grubu, bunun yeterli olmadığını açıkladı. Sizce, aktif k rlılık sağlanmadığı sürece, özkaynak artışı nasıl sağlabilir mi 
     Kriz öncesindeki dönemlerde oluşan yetersiz özkaynak sorununu çözmeye çalışan bankacılık sisteminin bu durumu bugün de devam ediyor. Bu yaraları sarmaya çalışırken haksız bir rekabet yapısınıın oluştuğunu da görüyoruz. Reel sektöre kredi veren bankaların maliyetlerden dolayı Türk sanayicileri gibi dışarıya kaçtığını görüyoruz. Bu çeşitli vergi yükleri nedeniyle off - shore’lardan dönüp geliyor. Devlet haksız rekabet yaratıyor. Bu sektörün yurtdışına taşınan aktif yönü. 
     
Sektörün kendisi neler yapabilir 
     İçerde birleşmelerin oluşabileceğini düşünüyorum. Ayrıca yabancı bankalar açısından Türkiye önemli bir ülke. Potansiyeli olan ve finans sektörü büyümesi gereken bir ülke. Belli bir dönem içinde yabancı bankaların Türkiye’de bankacılıkta daha fazla pay alabileceğine inanıyorum. Bunun olması için Türkiye’deki siyasi istikrarın ve AB’nden müzakere tarihi alınmasının çok önemli etkileri olacak. Yabancıların ilgileri kapalı ve açık şekilde devam ediyor. 
     
Banka sahiplerinin sermaye artırmasını bekliyor musunuz 
     İçerdeki bankaların sermayedarlarının çok daha önemli sermayeler koyamayacağı inancındayım. Gerçek bu. Burada daha ziyade ihtisas bankalarının oluşabileceğini, kendi içlerinde küçük ama önemli değişik hizmetler vererek belirli bir k rlılık yakalayacaklarını düşünüyorum. Bir taraftan sektörün yaraları sarılırken diğer yandan da birleşmelerle oluşacak Türk bankaları ve yabancıların sektörde sermaye artışı sağlamasını bekliyorum. Bunun beş yıllık bir projeksiyonu var. 
     
Türk bankaları arasında birleşmeler mümkün olabilir mi Sahibi olduğunuz Abank için birleşme isteğiniz var mı 
     Abank küçük bir banka. Biz bireysel kredi ve kredi kartlarından çekildik. Çok önemli tasarruflar sağladık. Kurumsal bankacılık hedefi olan yabancı bir banka ile ortaklık yapabiliriz. Şu anda görüştüğümüz bir banka yok. Credit Agricole ile olan görüşmelerimiz, o dönemin kritikliğinden dolayı bitti. Şimdi de dönem dönem mesajlar gidip geliyor ama şu anda birebir devam eden bir görüşmemiz yok. 
     İçerdeki birleşmelere gelince tabii grupların dokularının tutması lazım. Bizim için bu çok önemli. Bu konuda insanların kafasından fikirler geçiyordur ama şu ana kadar herhangi bir yaklaşımımız olmadı. 
     
Hükümet sorunlar bitti zannetmesin’      Bankaların reel sektöre kredi vermemesinin devletin borçlanma ihtiyacından kaynaklandığını belirten Özilhan, "Bütün dava devletin borcunu azaltabilmesi ve yurtdışından borçlanması ki bu da şu altı ve bir yıllık vadede çok az oranlarda oldu" dedi. "Bu kilitlenmeyi kırmış değiliz. Bu batakta duruyoruz" diyen Özilhan şöyle konuştu 
     "Ondan da hep bıçak üzerindeyiz. IMF programından sapmadan çok dikkatli olmalıyız. Hükümet sorunlar bitti zannetmesin. Bir kriz görmüyorum ama krize dönmenin ne kadar çabuk olduğunu gördük. Hükümet geldiğinde 50’nin altına inen faizler, 20 günde 70’lere çıktı. Bu hassas dengeleri çok yoğun yaşıyoruz ve bu uzun süre de geçmeyecek." 
     

</TEXT>
</DOC>
