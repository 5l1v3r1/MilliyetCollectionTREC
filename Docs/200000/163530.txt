<DOC>
<DOCNO> 163530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo35.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala İtalya yolcusu... 
</HEADLINE>
<TEXT>

     Galatasaray'da geçtiğimiz sezon kiralık olarak oynayan Ümit Davala, bonservisin bulunduğu Inter Kulübü ile görüşmek üzere yarın İtalya'ya gidecek. 
     Menajeri Ahmet Bulut ile birlikte saat 09.00'da Milano'ya uçacak olan milli futbolcunun Inter Kulübü'nün sportif direktörü Orelli ile öğleden sonra görüşeceği açıklandı. 
     Futbolcunun menajeri Ahmet Bulut, İtalyan kulübüyle masaya oturup, transferi konuşacaklarını kaydederken, Ümit Davala'nın büyük bir ihtimalle başka bir Avrupa kulübüne transferinin gündeme geleceğini söyledi. 
     Bulut, bu takımın hangisi olacağının ise yarınki görüşmeden sonra belirlenebileceğini dile getirdi. 
     
</TEXT>
</DOC>
