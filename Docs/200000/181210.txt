<DOC>
<DOCNO> 181210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun03.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu El Halil'de... 
</HEADLINE>
<TEXT>

     İsrail ordusunun Batı Şeria'nın güneyinde Filistin yönetimindeki El Halil kentine girdiği bildirildi. 
     Askeri kaynaklar, ordunun tutuklamalarda bulunmak amacıyla kente girdiğini belirtirken, ''Kuvvetlerimiz aranan Filistinli militanları gözaltına almak amacıyla kente girmiştir ve ateşle karşılaşmıştır'' dedi. 
     Bu arada, İsrail askeri radyosundaki haberde, askerlerin El Halil'de 8 katlı bir binanın etrafını kuşattığı ve binanın kentte önemli bir aşiret olan Kavaşme ailesine ait olduğu belirtildi. 
     Haberde, binanın yakınlarında aşırı dinci Hamar örgütü üyelerinin barındığı evler bulunduğu ve karşılıklı açılan ateşte en az 1 kişinin yaralandığı kaydedildi. 
     Askeri bir kaynak da, yaralanan kişinin silahlı bir Filistinli olduğunu, İsrail'de bir hastaneye kaldırıldığını ve iyileştirildikten sonra iç güvenlik servisi Şin Beth tarafından sorgulanacağını söyledi. 
     
</TEXT>
</DOC>
