<DOC>
<DOCNO> 150242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo12.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Baba Hakkı'ya saygıyla... 
</HEADLINE>
<TEXT>

     Beşiktaş Kulübü'nün unutulmaz futbolcusu, takım kaptanı ve eski başkanlarından ''Baba'' lakaplı Hakkı Yeten, ölümünün 14. yıldönümünde kabri başında anıldı. 
     Hakkı Yeten'in Zincirlikuyu Mezarlığı'ndaki kabri başında düzenlenen anma törenine, Beşiktaş Kulübü Yönetim Kurulu Üyesi Levent Erdoğan, Beşiktaş Belediye Başkanı Yusuf Namoğlu, Beşiktaş Kulübü Divan Kurulu Başkanı Şeref Nasır, kulüp eski yöneticileri Yılmaz Ekergil ve Metin Keçeli ile Yeten'in ailesi, yakınları ve arkadaşları katıldı. 
     Anma töreninde Kuranıkerim okunarak dualar edilirken, Beşiktaş Kulübü, törene çelenk gönderdi. 
     Beşiktaş Kulübü Divan Kurulu Başkanı Nasır, genel kurul üyesi Nevzat Demir'in katkılarıyla, kulübün kuruluşunun 100. yıldönümünde, siyah-beyazlı kulüpte efsaneler arasına girmiş ve mezarları unutulmuş bazı isimlerin mezar yerlerinin belirlenerek birer anıt mezar yaptıracaklarını söyledi. 
     Beşiktaş Belediye Başkanı Namoğlu ise, Fulya'da Hakkı Yeten Caddesi'nin girişine, kulübün kuruluşunun 100. yıldönümü anısına Hakkı Yeten'in bir heykelini yaptıracaklarını söyledi. 
     





</TEXT>
</DOC>
