<DOC>
<DOCNO> 155915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/spor/spo06.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçı holiganlar 
</HEADLINE>
<TEXT>

Bir grup Karşıyaka taraftarı kafeterya bastı, iki kişi yaralandı. Saldırganların, 2 telefon ile 600 milyon lira aldıkları iddia edildi 
     Çılgın kutlama 
     LİGİN bitimine üç hafta kala şampiyonluğunu ilan eden Karşıyaka'nın taraftarı olduğu belirtilen 30 kişilik bir grup, Göztepeliler'in bulunduğu kafeteryayı bastı. Önceki gece 01.30'da şampiyonluklarını kutlayan grup, Güzelyalı'da Sarı - Kırmızılılar'ın yoğunlukta bulunduğu Vısıon Cafe'ye girdi, tabancayla havaya ateş edip kafenin camlarını, sandalye ve masalarını kırdı. Park halindeki otomobillere de zarar veren holiganlar, Koray Nalbant ve Ezgi Yiğit'i yaraladı. 
     
     11 kişi gözaltında 
     İDDİAYA göre holiganların iki cep telefonu ve kasadaki yaklaşık 600 milyon lirayı da aldığı belirtildi. Olaydan sonra kaçan araçları takibe başlayan polis, bir minibüste bulunan 11 kişiyi gözaltına aldı. Sanıklar, ilk sorgularının ardından Asayiş Şubesi Gasp Büro Amirliği'ne gönderildi. Olaya büyük tepki gösteren çok sayıda Göztepe taraftarları ise kafede toplandı. Sarı - Kırmızılılar'ın, polis müdürlerinin ikna etmesiyle Karşıyaka'ya gitmesi önlendi. 
     

</TEXT>
</DOC>
