<DOC>
<DOCNO> 154744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/yasam/ayas.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu minikler huzuru Türkiye'de buldu 
</HEADLINE>
<TEXT>

Yeni ve mutlu bir gelecek için ülkelerindeki dini, siyasi, etnik baskılardan kaçıp Türkiye'ye sığınan minikleri TEGV kucakladı 
     ASLI ÖKTENER İstanbul 

     Şilan, Daniel, Amina, Kibene... Onlar kimliksiz çocuklar. Irak, İran, Gana, Çin, Tanzanya, Mısır, Nijerya ve Gana'da doğmuşlar. 
     Dini, siyasi, etnik baskılar nedeniyle her şeylerini geride bırakarak Türkiye'ye kaçmışlar. Zaman içinde çeşitli ülkelere gidecekler. Şimdilerde ise Türkiye Eğitim Gönüllüleri Vakfı'ndan TEGV eğitim alıyorlar... Çünkü Uluslararası Katolik Muhaceret Komisyonu ICMC , Birleşmiş Milletler'in yardımıyla Türkiye'ye kaçan mülteci ailelerin çocuklarının eğitimleri için sosyal servis programı başlattı. TEGV, kimliksiz olan bu çocuklara eğitim vermeyi kabul edince proje eylül ayı sonunda hayata geçirildi. 
     
     'Burayı çok seviyoruz' 
     Fındıkzade Eğitim Parkı'nda, çeşitli ülkelerden 5 - 17 yaş arası 36 mülteci çocuk, haftada üç gün saat 09.00 - 12.45 arasında eğitim görüyor. 
     Parka gelen çocuklar İngilizce, resim, matematik, coğrafya, spor dersleri alıyor. Bunun yanında drama ve satranç da öğreniyor. İsterlerse, TEGV'nin diğer faaliyetlerinden ücretsiz yararlanabiliyorlar. Kimlikleri gizli tutuluyor. Türkiye'yi çok sevdiklerini, burada rahat olduklarını söylüyorlar. 
     ICMC Proje Yöneticisi Aylin Şahin de, yaklaşık 71 mülteci çocuğa ulaştıklarını belirterek, amaçlarını şöyle özetliyor 
     "Amacımız Türkiye'de kaldıkları süre içinde bu çocukların eğitimlerine katkıda bulunmak, çünkü onların kimlikleri yok. Okula gidemiyorlar. Eylül ayında başlayan projemiz mayısta son bulacaktı ancak gönüllülerden gelen yardımın çoğalması üzerine süresi iki ay daha uzatıldı." 
     
Öğretmenleri Saddam'dan kaçtı      Türkiye'deki 'kimliksiz' mülteci çocuklara coğrafya ve resim dersi veren öğretmenlerden biri de, yaklaşık iki yıl önce eşi ve üç çocuğuyla Irak'tan kaçan Tanya Mageed. Türkiye'de başını açan Mageed, şunları anlatıyor "Bağdat'ta sanat tarihi öğretmeniydim. Eşim de memurluk yapıyordu. Saddam'ın partisi BAAS'a üye olmak istemiyorduk. Bu nedenle tehdit edildik. Baskı gördük. Eşim ve ailesi hırpalandı. Beni dört ay süren askerlik eğitimine almak istediler. Kabul etmedim. Evimizi ve tüm malvarlığımızı bırakıp kaçtık. Para karşılığı tuttuğumuz adamlar bizi önce Ürdün'e getirdi. Oradan da uçakla Türkiye'ye geldik. Türkiye'de çok rahat ve mutluyuz. Burası demokrasinin h kim olduğu bir ülke. Onay geldi, ağustos ayında Amerika'ya yerleşeceğiz." 
     

</TEXT>
</DOC>
