<DOC>
<DOCNO> 151165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sondun04.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam 9 Nisan'da El Azamiye'deydi... 
</HEADLINE>
<TEXT>

     Irak'ın devrik Devlet Başkanı Saddam Hüseyin'in, 9 Nisan'da başkent Bağdat'ın El Azamiye semtinde görüldüğü ileri sürüldü. 
     Elektrik kesintisi nedeniyle radyo ve televizyon izlemeyen Iraklı görgü tanıkları, Saddam'ı 9 Nisan'da semtlerinde gördüklerini söylediler. 
     Irak'ın devrik liderini daha önce de yakından gördüğünü belirten Salih Ebu Seyf 38 , "Kesinlikle Saddam'dı. Her kim dublörüydü derse yalancıdır" derken, Salih Sobhi 35 , korumalarla çevrili Saddam'ın koalisyon uçaklarının gürültüsü arasında halkla el sıkıştığını bildirdi. Ebu Seyf, Saddam'ın bölgeden ayrılmadan önce "Zafer geliyor" dediğini belirtti. 
     Abu Dabi televizyonu, Saddam Hüseyin'in, Bağdat'ın düştüğü 9 Nisan günü halkın arasında çekilen görüntülerini yayınlamıştı. 
     





</TEXT>
</DOC>
