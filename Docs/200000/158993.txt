<DOC>
<DOCNO> 158993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sondun18.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sofya'da film gibi süpermarket soygunu... 
</HEADLINE>
<TEXT>

     Bulgaristan'da, Amerikan aksiyon filmlerindeki gibi bir silahlı soygun yaşandı. 
     Başkent Sofya'da Şeker Fabrikası semtindeki ünlü bir süpermarket, ellerinde otomatik silahlar bulunan kar maskeli 4 kişi tarafından soyuldu. 
     İçişleri Bakanlığı'ndan edinilen bilgiye göre, dün saat 15.00 sıralarında çalıntı bir otomobille süpermarketin önüne gelen soyguncular, kar maskelerini taktıktan sonra hızla içeri girdiler. Silah tehdidi ile kasadaki görevliyi ve müşterileri etkisiz hale getiren soyguncular, kasada bulunan yaklaşık 30 bin levayı 27 milyar TL alarak, aynı otomobille kaçtılar. 
     Soygunda kullanılan otomobilin bir gün önce çalındığı belirlendi. Otomobil, soygundan bir süre sonra çıkmaz bir sokakta terk edilmiş olarak bulundu. 
     Polis, soyguncuların eşkallerinin belirlendiğini ve yakalanmaları için operasyonların sürdüğünü açıkladı. 
     
</TEXT>
</DOC>
