<DOC>
<DOCNO> 159274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sonspo02.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Müftüğlu Fatih bana küfür etti.. 
</HEADLINE>
<TEXT>

     Fenerbahçe ile Diyarbakırspor arasında hafta sonu İstanbul'da yapılan ve 0-0 berabere tamamlanan maçın hakemi Kuddusi Müftüoğlu'nun raporuna, sarı-lacivertli oyuncu Fatih Akyel'in kendisine küfür ettiğini yazdığı öğrenildi. 
     Müftüoğlu, karşılaşmada Fenerbahçe'den Fatih Akyel ve Mirkoviç ile Diyarbakırspor'dan Kamil'e kırmızı kart gösterirken, 2. sarı kart nedeniyle oyun dışı kalan Fatih Akyel'in, FİFA kokartlı hakeme, soyunma odasına giden koridorda küfür ettiği belirtildi. 
     Yönetmeliklere göre, Fenerbahçeli oyuncu Fatih Akyel'in en az 4 maç men cezası alacağı ifade edilirken, sarı-lacivertli futbolcunun Profesyonel Futbol Disiplin Kurulu tarafından 4 maç oynamama cezasına çarptırılması halinde, cezası önümüzdeki yıla sarkacak. 
     
</TEXT>
</DOC>
