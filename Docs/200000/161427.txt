<DOC>
<DOCNO> 161427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sondun11.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna'dan Viagra filmi.. 
</HEADLINE>
<TEXT>

     Beyazperdede bir türlü istediği çıkışı yakalayamayan ünlü şarkıcı Madonna, ilginç bir film teklifi aldı. Madonna'ya İrlanda'da Viagra üretiminin yapıldığı küçük bir kasabanın gerçek öyküsünü anlatan filmde başrol önerildi. 
     Internetteki ''peoplenews'' sitesinin haberine göre, Madonna'nın bağlı olduğu Maverick Films'in çekmediği planladığı ''Something in the Air'' adlı yapım, İrlanda'daki küçük bir kasabanın hikayesini anlatıyor. 
     İrlanda'daki kasabada Viagra'nın yapımına başlanmasını ve ardından kasabanın üne kavuşmasını konu alan filmin çekimlerinin asıl mekanı olan İrlanda'da gerçekleştirilmesi planlanıyor. Şirketin bu isteğine rağmen vatanı ABD'yi özleyen Madonna'nın filmin ülkesinde çekilmesini tercih ettiği ifade edildi. 
     Rakip bir film şirketinin de aynı konuyu beyazperdeye aktarmayı düşündüğü ve hatta İrlanda'nın söz konusu kasabasında çekim yeri aramak için keşfe çıktığı belirtildi. 
     Madonna'nın yönetmen eşi Guy Ritchie'in Madonna'ya teklif edilen projede yer alıp almayacağı henüz kesinlik kazanmazken, önceki filmlerine bakılarak ünlü yönetmenin bu yapıma espri duygusu ve yeteneğini katarak başarılı bir film çıkarabileceği söyleniyor. 
     Madonna ile İngiliz yönetmen eşi Ritchie, daha önce de ''Swept Away'' adlı filmde birlikte çalışmış, ancak film eleştirmenlerden kırık not almıştı. 
     
</TEXT>
</DOC>
