<DOC>
<DOCNO> 181123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sontur32.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Foseptik çukuruna düşen çocuk can verdi... 
</HEADLINE>
<TEXT>

     Küçükçekmece'de, fosseptik çukuruna düşen 13 yaşındaki çocuk, hayatını kaybetti. 
     Alınan bilgiye göre, Altınşehir'de meydana gelen olayda, ilköğretim okulu öğrencisi Özgür Dilekçi 13 , babası Hüseyin Dilekçi'nin çalıştığı meşrubat deposuna gitti. Baba Dilekçi, depoyu kapatmak için hazırlık yaparken, Özgür Dilekçi de babasını beklemek üzere dışarıya çıktı. 
     İşyerini kapattıktan sonra dışarıda göremediği çocuğunu aramaya başlayan baba Dilekçi, yakındaki fosseptik çukurunun kırık kapağını görerek yardım istedi. 
     Olay yerine gelen itfaiye ekipleri, Özgür Dilekçi'nin cesedini yaklaşık 4 metre derinliğindeki fosseptik çukurunda buldular. Çocuğun cesedi itfaiye tarafından çıkarıldı. 
     
</TEXT>
</DOC>
