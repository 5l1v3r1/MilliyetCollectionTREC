<DOC>
<DOCNO> 176345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sontur22.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyondaki 53 kişiyi kaçak sandılar... 
</HEADLINE>
<TEXT>

     Afyon'da kapalı kasalı bir kamyondan su içmek için inen kişiyi kaçak sanan vatandaşlar, polise ihbarda bulundu. 
     Çalışmak için Şanlıurfa'nın Suruç İlçesi'nden geldikleri anlaşılan çoğu çocuk kişi, Manisa'ya otobüsle gönderilirken, kamyon sürücüsüne ceza uygulandı. 
     Gece saat 00.30 sıralarında, Çorum'dan Manisa'ya gitmekte olan 45 HS 213 plakalı kapalı kasa kamyon, Afyon'a 40 kilometre kala bir çeşme yanında mola verdi. Kamyondan inen çoğu çocuk kişiyi gören vatandaşlar, polise ''kaçak'' ihbarında bulundular. 
     Bunun üzerine, Afyon Bölge Trafik ekipleri, kamyonu durdururken, kişinin, çalışmak üzere Suruç'tan gelen aileler olduğu anlaşıldı. 
     Kamyondakilerden Abdülkadir Korkmaz, yörelerinde iş bulamadıkları için dolaştıklarını, 20 gün kadar Çorum'un Alaca İlçesi'nde çalıştıklarını belirterek, şunları anlattı 
     ''Manisa tarafında domates ve bağ işi olduğunu öğrenince oraya gitmek istedik. Bu kadar insanı ve eşyayı, oraya ancak kamyonla götürebilirdik. Başka çaremiz olmadığı için bu yönteme başvurduk. Yoksa biz de insan gibi seyahat etmek isteriz. Bizi ele veren, çocukların tuvalet ve su ihtiyaçları oldu. Çeşme başında kalabalık görenler bizi ihbar etti. Keşke o bir bardak suyu içmez olaydık.'' Polisler, kişinin yollarına kamyonla devam etmelerine izin vermedi. Kamyon, Bölge Trafik İstasyonu'na çekilirken, burada bekletilen kişi, Afyon Valisi Muzaffer Dilek'in talimatıyla sağlanan otobüsle Manisa'ya gönderildi. 
     Kamyon sürücüsü Yasar Kaplan'a ise trafik cezası uygulandı. 
     
</TEXT>
</DOC>
