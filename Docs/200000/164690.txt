<DOC>
<DOCNO> 164690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/spor/yaksoy.html </URL>
<DATE> 2003/06/22/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Transfer 
</HEADLINE>
<TEXT>

     Ama uzun sürmedi. Zidane golünü atıp, Galatasaray'ı beraberliğe taşımıştı. Şimdi de tribünlerden, "Cim - Bom, Cim - Bom" sesleri yükseliyordu. Zidane'ın attığı bu şahane golü, Fenerbahçe Başkanı ayakta alkışlıyordu. Sahada 40 bin seyirci vardı. Bunun yüzde 60'ı bayan seyircilerdi Beckham için gelmişlerdi. Galatasaraylı olmalarına rağmen, Fener'i alkışlıyorlardı. Zidane için de 35 milyon Euro verilmişti. Bu şizofrenik bir durumdu. Ama, muhakkak ki gelecek yıl Fair Play ödülleri, Galatasaraylı bayan seyircilerle, Fenerbahçe Başkanı'na verilecekti. 
     Son maçlarda artık şişe de atılmıyordu. Çünkü sahayı, Beckham'ı görmeye gelen Galatasaraylı bayanlar dolduruyordu. Ne hikmetse bu arada çok fazla Japon kadınlarına rastlanıyordu. Ve bu durum, Türkiye'nin turist ekonomisinde büyük bir açığı kapatmıştı. 
     Arada nadir de olsa sahaya şişe yerine sütyen atıldığı da görülüyordu. Bu da büyük bir tezahürata yol açıyordu. 
     Şeref tribününde politikacılardan yer kalmadığı için, açık tribünde oturuyordum Sahaya şişe atılmayan, küfürlerin olmadığı, kavga gürültülerin çıkmadığı bir maçın tadının olmadığını düşünürken, aniden uyandım. Sırılsıklam ter içinde idim. Artık gazetelerdeki transfer haberlerini okumamaya karar verdim. 
     
     

</TEXT>
</DOC>
