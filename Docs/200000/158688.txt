<DOC>
<DOCNO> 158688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/soneko14.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası piyasalarda geçen hafta ABD Doları, önemli paralar karşısında dalgalı bir seyir izlerken, altın fiyatları değer kazandı. 
     ABD ekonomisinde beklenen toparlanmanın bir türlü gerçekleşmemesine ve ekonominin sağlığıyla ilgili bazı olumsuz verilerin dışında, ABD'nin, ''düşük değerli'' bir dolar politikası izleme eğilimi, özellikle ABD borsalarını olumsuz etkiledi. 
     ABD Doları'nın Avrupa döviz borsalarında bazı önemli para birimleri karşısında pazartesi ve cuma kapanış değerleri şöyle 
     
     
PARA BİRİMİ PAZARTESİ CUMA Japon Yeni 115.14 116.93 İsviçre Frangı 1.2917 1.2917 Kanada Doları 1.3548 1.3774 
     Londra Borsası'nda pazartesi 1.1709 dolarda kapanan euro, hafta sonu kapanışta 1.1775 dolara yükseldi. Londra'da haftanın ilk günü 1.6341 dolarda kapanan İngiliz Sterlini, cuma kapanışta 1.6374 dolara yükseldi. 
     
     ALTIN FİYATLARI 
     Altının ons fiyatı bazı borsalarda hafta başı ve sonundaki kapanışları itibariyle şöyle oldu 
     
     
BORSA PAZARTESİ CUMA Londra 359.75 368.20 Zürih 359.25 368.27 Hong Kong 359.95 367.85 
     Londra borsasında haftaya, 4 dolar 81 sentten giren gümüşün ons fiyatı hafta sonunda 4 dolar 63 sente geriledi. 
     
     MENKUL KIYMET PİYASALARI 
     ABD'nin düşük değerli dolar politikası nedeniyle büyük menkul kıymet borsaları, haftayı genelde düşüşle kapattılar. 
     New York Borsası'nda Dow Jones Endeksi haftayı, ortalama 77.59 puanlık yüzde 0.9 kayıpla, 8,601.38 puandan kapattı. 
     Haftayı 1,510.09 puanda kapatan Nasdaq Endeksinin haftalık yükselişi ise yüzde 1.9 oldu. 
     Londra Borsası'nda FTSE 100 Endeksi haftayı yüzde 0.27 oranında yükselişle 3,979.8 puanda bitirdi. 
     Frankfurt Borsası'nda cuma günü 2,822.83 puanda kapanan DAX Endeksinin haftalık kaybı yüzde 1.48 oldu. 
     Paris CAC-40 Endeksi, yüzde 0.21 oranında bir değer kaybıyla, haftayı 2,897.16 puandan kapattı. 
     Tokyo Borsası haftayı ise yükselişle tamamladı. Borsanın temel göstergesi Nikkei Endeksi, 133.1 puan yüzde 1.65 haftalık kazançla, cuma günü 8,184.76 puandan kapandı. 
     
     PETROL FİYATLARI YÜKSELDİ... 
     Petrol fiyatları, uluslararası piyasalarda yükseldi. Petrol fiyatlarının yükselmesinde, ABD'de ulusal tatil nedeniyle, benzin talebinin artması etkili oldu. 
     ABD'de Batı Teksas türü petrolünün vadeli varil fiyatı 31 sentlik yükselişle 29.16 dolara yükseldi. Brent türü Kuzey Denizi petrolün varil fiyatı ise 27 sent yükselerek, 26.24 dolara çıktı. 
     
</TEXT>
</DOC>
