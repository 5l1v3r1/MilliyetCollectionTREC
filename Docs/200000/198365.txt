<DOC>
<DOCNO> 198365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sondun20.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman çiftler, aldatıldığında boşanmıyor... 
</HEADLINE>
<TEXT>

     Almanya'da yapılan bir araştırma, evlilerin yaklaşık yarısının, eşlerinin birbirini aldatması durumunda boşanmak istemediğini ortaya koydu. 
     ''Auf einen Blick'' Bir bakışta adlı televizyon dergisi tarafından yapılan araştırmada, kadınların yüzde 56'sı, erkeklerin de sadece yüzde 47'si, eşlerinin kendilerini aldatması durumunda boşanmak istediklerini söylediler. 
     Buna karşın evlilerin yüzde 72'si, evlilik içinde şiddete maruz kaldığı takdirde boşanabileceğini belirtti. 
     Araştırmaya göre, kadınların yüzde 40'ı, erkeklerin de yüzde 30'u, evliyken başka birine aşık olmaları durumunda boşanabileceklerini kaydettiler. 
     
</TEXT>
</DOC>
