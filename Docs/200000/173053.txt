<DOC>
<DOCNO> 173053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur08.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
80 yaşında, eşinin katili oldu... 
</HEADLINE>
<TEXT>

     Konya'da, 80 yaşında bir kişi girdiği bunalım sonucu eşini öldürdü. 
     Alınan bilgiye göre, merkez Meram İlçesi Sırçalı Medrese Caddesi Adalet Sokak'ta oturan İbrahim Ş. 80 , girdiği bunalım sonucu 77 yaşındaki eşi Cevriye Ş'yi önce boğmaya çalıştı. Yaşlı adam, iple boğmayı başaramadığı 60 yılık eşini, çeşitli yerlerinden bıçaklayarak öldürdü. 
     Cinayetin ardından 155 Polis İmdat telefonunu arayan İbrahim Ş, eşini öldürdüğünü belirterek, polise bulunduğu evin adresini verdi. Evde Cevriye Ş'yi ölü olarak bulan polis, yaşlı adamı gözaltına aldı. 
     İbrahim Ş, polise verdiği ilk ifadesinde, eşinin kendisinden habersiz gezmeye gitmesine çok kızdığını belirterek, cinayeti nasıl işlediğini anlattı. 
     
     DOMUZ SANIP AMCASINI ÖLDÜRDÜ 

     Afyon'un Sincanlı İlçesi'nde ekili arazilerini domuzdan korumak için gece bekçilik yapan bir kişi, yanına gelen amcasını domuz sanarak öldürdü. 
     Edinilen bilgiye göre, İscehisar Olukpınar Köyü'nde amcasının ve kendisinin ekili arazilerini domuzlardan korumak için elindeki tüfekle gece bekçilik yapan M. Emin Şen 38 , saat 02.45 sıralarında tarlaya yaklaşan bir gölge gördü. Yaklaşan karartının domuz olduğunu sanan Şen, amcası Ali Osman Şen'e 50 ateş ederek öldürdü. 
     Olay yerine gelen Jandarma ekiplerine teslim olan Şen, karanlıkta amcasını domuz sandığını söyledi. 
     Soruşturma sürdürülüyor. 
     

     
</TEXT>
</DOC>
