<DOC>
<DOCNO> 168155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/ekonomi/eko14.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>

Mahkeme kararıyla yayımlanan tekzip metni 
     Müvekkilim hakkında haberde geçen "Banka Sahibi" şeklinde ifade yanlıştır, TYT Bank Lapis Holding A.Ş.'ne ait bir kuruluştur. Müvekkilimin Lapis Holding A.Ş.'deki hissesi ise bankanın kuruluşundan bankaya el konulmasına kadar geçen süre içinde hiçbir zaman 1 3 33 azınlık hissesi oranını aşmamıştır. Bu süre içinde bankada hiçbir makam ve mercide yönetici olmamıştır. Banka faaliyetlerinin yürütülmesi ile ilgili hiçbir kararda imzası yoktur. Çünkü kendisi turizm ticareti ile ilgili ülkesine milyon dolarlar kazandıran bir ticaret adamıdır. Öncelikle bunun bilinmesi gerekmektedir. 
     Yazınızda bahsi geçen "TYT Bank"ı 400 milyon dolar zarara uğrattı" ifadesi de tamamen yanlıştır. Müvekkilim TYT Bank'a ait borçlardan dolayı 120 milyon dolar takas yolu ile borç ödemiştir. Ayrıca müvekkilimin Lapis Holding'e olan ortaklığından dolayı TYT Bank'ın kapatılmasından sonra ihtilafsız borçlara Lapis Holding A.Ş. ile birlikte şahsen kefalet ederek 10 yıldır 116 milyon dolar borç ödemiştir ve halen de ödemeye devam etmektedir. Bu ödemeler sırasında gurubunuza dahil DIŞBANK'a ait olan 62.6 milyon dolar borç da ödenmiştir. 
     İşini dürüstlükle yapmaya gayret eden müvekkilim aleyhinde, gazetenizde iddia edildiği gibi açılmış olan ve mahk miyet, beraat veya zamanaşımı nedeni ile ortadan kaldırma ile sonuçlanan TYT Bank'la ilgili başkaca kamu davası bulunmamaktadır. Bahsedilen 8 davanın hiçbirisi de müvekkilim ile ilgili değildir. Gerçekte kendisi hakkında halen Yargıtay aşamasında olan tek bir dava mevcuttur. Kesinleşmemiş bu davanın Yargıtay incelemesinin olduğu gün birinci sayfadan ve manşetten verilen haber, tarafımızdan ancak adaleti etkilemeye yönelik, art niyetli olarak yayımlanmış ve cevap hakkının kullanılmasının zaruri olduğu bir haber olarak nitelenebilir. 
     Yargı aşamasında olan bu davada davayı uzatmak için veya başka bir neden ile avukat değiştirilmesi söz konusu olmamıştır. Müvekkilimi yerel mahkemede temsil eden avukatlar Yargıtay'ın 28.05.2003 tarihindeki duruşmasında da bulunmuşlardır. 
     Gazete yazısında bilirkişi raporlarına itiraz edilmiş olması da eleştiri konusu yapılmıştır. Ceza davalarında sanığın hukuki haklarını kullanması ve yanlış olduğuna inandığı şeyleri dile getirmesinden daha haklı ne olabilir ki 
     Müvekkilimin suçsuz olduğu ve beraatine karar verilmesi talebimizin haklılığını yargı tartışacaktır. Bunların tartışma alanları gazete manşetleri değildir. 
     Yürüyen bir davanın duruşması ile aynı gün yargıyı baskı altına alacak şekilde yanıltıcı haber yapılmasının Basın Kanununa ve Basın Ahlak Kurallarına da aykırı olduğu açıktır. 30.05.2003 
     
     Tekzip Talep Eden Apel ÇELİK 

     Vekili 

     Av. Filiz Alibeyoğlu 

     

</TEXT>
</DOC>
