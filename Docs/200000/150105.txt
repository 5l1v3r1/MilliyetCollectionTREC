<DOC>
<DOCNO> 150105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/spor/bnba.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA’ye yakın plan 
</HEADLINE>
<TEXT>
TREN KALKIYOR 
NBA’de Play-off’a girme yarışı noktalandı. Ancak eşleşmelerdeki belirsizlik, 19 Nisan’da start alacak bu büyük heyecan öncesi tahminleri ardı ardına getiriyor 
     NBA’DE play - off’a girme yarışı geçtiğimiz hafta sonu Phoenix Suns ve Milwaukee Bucks’ın konferanslarında 8. sırayı garantilemeleriyle noktalandı. Ancak play - off eşleşmelerinde hala belirsizlikler sürüyor. Yine de 19 Nisan günü start alacak play - off heyecanı öncesinde konferanslardaki şu anki eşleşme pozisyonlarına göre 1. tur tahminlerimizi yapalım istedik. 
     
     BATI KONFERANSI 
     1 San Antonio Spurs - 
     8 Phoenix Suns 
     Batı’yı lider bitirmeyi garantileyen Spurs, 1. turda genç Phoenix Suns ile karşılaşacak. Sızan haberlere göre En Değerli Oyuncu ödülü oylamasında önde bulunan Tim Duncan’a, play - off boyunca, başta Tony Parker ve Malik Rose olmak üzere Spurs oyuncularının destek vermeleri şart. Genç Phoenix Suns, en son geçtiğimiz pazar akşamı olmak üzere, Spurs’u bu sene 4 maçta 3 kez yenmeyi başardı ve güçlü rakipleri karşısına özgüvenleri yüksek olarak çıkacak. Spurs, All - Star arasından sonra ligin en formda ve en çok maç kazanan takımı oldu. Tarihsel istatistiklere baktığımızda son 19 yılda ligin 2. yarısını en iyi dereceyle bitiren takımların 10’unun NBA finali oynadığını görüyoruz ki, bu istatistik bile Spurs’un bu serinin favorisi olduğunu kanıtlar nitelikte. 
     2 Sacramento Kings - 
     7 Utah Jazz 
     Evet, Utah Jazz yaşlı, sıkıcı basketbol oynayan bir takım. Ama aynı zamanda Sacramento’ya son 4 yılda play - off’da birçok defa korkulu anlar yaşatmış olan bir takım. Ancak Kings bu sene rakibini Salt Lake’de iki kez yenerek bu seneki eşleşmede tek favori olacağını gösterdi. 
     3 Dallas Mavericks - 
     6 Los Angeles Lakers 
     Lakers’ın play - off tablosundaki konumu, ben bu satırları yazarken henüz netlik kazanmış değil. Ancak sezonu 6. sırada bitirip Dallas ile eşleşmeleri olasılığı çok yüksek. Bu sezon oynanan 4 maçın 3’ünü Lakers kazanırken rakibi üzerinde de inanılmaz bir psikolojik baskı ve korku oluşturmayı başardı. Saha avantajı Dallas’ta, ama 7 maçlık 1. tur formatında Dallas’ın Shaq - Kobe denklemini çözmesi ve bu seriden galip çıkması zor gözüküyor. 
     4 Minnesota Timberwolves - 
     5 Portland Trail Blazers 
     Lakers, gibi Minnesota ve Portland’ın da play - off pozisyonları henüz netlik kazanmadı. Minnesota’nın dördüncülüğü garantilemesi için çarşamba günü Memphis’i yenmeleri lazım ki, bunu başaracaklarını sanıyorum. Eğer bu eşleşme gerçekleşirse 1. turda tahmini en zor serilerden biri olacak. Minnesota ve MVP adayı Kevin Garnett 6 yıldır yaşanan acıları geride bırakıp, tarihlerinde ilk kez 2. tura çıkmayı düşlüyorlar. Portland’ın kadro derinliği olarak Minnesota’ya karşı olan üstünlüğü tartışılmaz ama takım kimyasının ne zaman patlak vereceği belli olmadığından Blazers’a her zaman temkinli yaklaşmak lazım. Favori Minnesota. 
     
     DOĞU KONFERANSI 
     1 Detroit Pistons - 
     8 Milwaukee Bucks 
     Ben Wallace’ın sakatlığından sonra Pistons’ın Doğu’yu 1. bitirmesinin zor olacağını söylüyorduk, ama Mehmet Okur ve sakatlıktan dönen Rebraca, Big Ben’in boşluğunu doldurmayı başararak Pistons’ın birinciliğini korumasını sağladılar. Milwaukee Bucks, Pistons’a her zaman ters gelmiş bir takım ve bu sene oynadıkları 4 maçın 3’ünü Bucks kazandı. Wallace’ın dönüşü sarkarsa Pistons’ın saha avantajını koruması için ekstra efor sarfetmesi gerekecek. Açıkçası Bucks’ın bu turu geçmesi kimseyi şaşırtmaz. 
     2 New Jersey Nets - 
     7 Orlando Magic 
     Nets geçen hafta Doğu birinciliğinin en güçlü adayıyken, şimdi Atlantik Grubu birinciliğini kaybedip play - off’a 3. girme tehlikesini taşıyor. Nets geçen seneki havasından uzak. Orlando Magic, son iki haftadır büyük bir çıkış içinde ve Tracy McGrady formda. Sakat Drew Gooden’ın iyileşmesi ve Gordan Giricek’in başarılı oyunları, coach Doc Rivers için sevindirici. Bu sezon oyandıkları 4 maçta 2 - 2’lik beraberlik var, ama son iki maçı Orlando kazanmıştı. Nets saha avantajını korursa, bu turdan çıkan taraf olur. 
     3 Philadelphia 76ers - 
     6 Boston Celtics Şu anda play - off tablosunda 3. sırada bulunan Sixers’ın eşleşeceği takım ezeli rakibi Boston olarak gözüküyor. Bu iki takım geçen yılda 1. tur da karşılaşmış ve gülen taraf Boston olmuştu. Ama geçen yıl saha avantajı Boston’daydı, bu sene Philadelphia da olacak. Gerçi konu Sixers ve Boston gibi iki dengesiz takım olunca saha avantajının pek bir önemi yok. Sixers’da rol oyuncularının yükselen form grafiği ve Allen Iverson faktörü Philly’i bu turda favori yapıyor. 
     4 Indiana Pacers vs. - 
     5 New Orleans Hornets 
     Indiana ve Hornets’ın 4. ve 5.likten yukarı çıkmaları zor gözüktüğünden bu eşleşmenin gerçekleşmesi de yüksek ihtimal olarak gözüküyor. Pacers, ligin en genç ve en yetenekli kadrolarından birine sahip. Hornets’ın ilk 5’i iyi oyunculardan kurulu, ama çok sığ bir benchi var. Pacers’ın bu turu geçmesi için muhakkak saha avantajını koruması lazım zira bu sene deplasmanda 40 maçın sadece 15’ini kazanabildi. Hornets Doğu’da sürpriz yapması beklenen bir takım. 
     
Memo maçı aldı      NBA Doğu Konferansı’nda önceki gün liderliğe yükselen Detroit Pistons, dün de Cleveland Cavaliers’ı 89 - 88 yenerek ilk sırayı garantiye aldı. Detroit’in takipçisi New Jersey Nets ise evinde New Orleans Hornets’a 87 - 74 yenilince birincilik şansını kaybetmiş oldu. Detroit’te sahaya ilk beş çıkarak 31 dakika forma giyen Mehmet, bitime 18 saniye kala kaydettiği faul sayısıyla maçı aldı 2 7 iki sayı, 0 2 üç sayı, 1 2 serbest atış, 6 ribaund, 2 asist, bir top çalma ile oynadı, maçı 7 sayı ile tamamladı. 
     
     Diğer sonuçlar 
     Atlanta - Orlando 100 - 84 
     Dallas - Seattle 109 - 106 
     Utah - San Antonio 83 - 91 
     Golden State - LA Clippers 113 - 122 
     W,Wizards - N.Y Knicks 79 - 93 
     
     HAFTANIN TAKIMI 
     PHOENIX SUNS 
     Houston Rockets ile play - off'a girecek 8. takım olmak için haftalardır büyük bir mücadele veren Phoenix Suns geçtiğimiz hafta oynadığı 4 maçın 4'ünü de kazanarak bunu başardı. Üstelik Suns'ın devirdiği takımlar arasında Dallas Mavericks ve muhtemelen play - off 1.turunda karşılaşacakları takım olan San Antonio Spurs'de vardı. 
     
     HAFTANIN OYUNCUSU 
     SHAWN MARION PHOENIX SUNS 
     Phoenix'in play-off vizesi almasındaki en büyük pay sahiplerinden biri hiç şüphesiz atletik forvet Shawn "The Matrix" Marion'dı. 2.01 boyundaki forvet, 112 - 89 kazanılan Dallas maçında 31 sayı 15 ribaundluk performansıyla sivrilirken, 92 - 85'lik Spurs galibiyetinde de 24 sayısı ile önemli katkıda bulundu. Eski UNLV yıldızının 7 - 13 Nisan haftası ortalamaları ise 26.5 sayı, 9.3 ribaund, 3.75 top çalma ve 2.5 asist oldu. 
     
     HAFTANIN ÇAYLAğI 
     MEHMET OKUR DETROIT PISTONS 
     Geçtiğimiz hafta istatistiksel açıdan Mehmet Okur'dan daha iyi ortamalar elde eden çaylaklar olduysa da bu oyuncuların hiç biri Memo'nun yüklendiği ağır yüke sahip değildi. Oysa Mehmet'den Detroit Pistons'ın savunmasının belkemiği ve takımın ateşleyici gücü olan bir All - Star'ın, Ben Wallace'ın yerini doldurması istendi. Ve Mehmet kendisinden istenen bu görevi geçen hafta layıkıyla yerine getirdi. Pistons taraftarlarının gözdesi haline gelen Milli yıldızımız geçen haftayı 11.2 sayı 9.0 ribaund 1.5 blok 1.3 asist ortalamalarıyla tamamladı. 
     
     HAFTANIN OLAYI 
     Miami Heat'in Michael Jordan'ın 23 numaralı formasını emekliye ayırması 
     
     HAFTANIN BEŞi 
     Wally Szczerbiak Minnesota 
     Tracy McGrady Orlando 
     Shawn Marion Phoenix 
     Toni Kukoc Milwaukee 
     Kevin Garnett Minnesota 
     
     HAFTANIN MAÇI 
     16 NiSAN çARşAMBA PHILADELPHIA 76'ERS- WASHINGTON WIZARDS 
     NBA tarihinin gelmiş geçmiş en büyük oyuncusu Michael Jordan, Philadelphia 76'ers' karşı oynayacağı maç ile kariyerine 3. ve bu kez gerçekten son defa son noktayı koyacak. 
     
     NE DEDiN, NE DEDiN 
     "Fark ettiniz mi bilmiyorum, ama Dallas Mavericks'de 32 numaralı formayı giyen kimse yok. Mark Cuban'a söyleyin 32 numaralı formanın tozunu bir zahmet alıversin." 18 yıldır aralıksız olarak Utah Jazz forması giyen, ancak bu takımla bir tek şampiyonluk kazanamayan Karl "The Mailman" Malone, kariyerini şampiyonluk hedefi olan bir takımda noktalamak istiyor. Yazın sözleşmesi bitecek olan Malone, Dallas'ın sahibi Mark Cuban'a "gelmeye hazırım" mesajını bu sözlerle gönderdi. 
     
İSTATiSTiKLER 15 Nisan Salı itibariyle SAYI Oyuncu Ort. Tracy McGrady Orlando 32.1 Kobe Bryant L.A Lakers 29.8 Shaquille O'Neal L.A Lakers 27.6      
     
RiBAUND Oyuncu Ort. Ben Wallace Detroit 15.4 Kevin Garnett Minnesota 13.4 Tim Duncan San Antonio 12.9      
     
ASiST Oyuncu Ort. Jason Kidd New Jersey 8.9 Gary Payton Milwaukee 8.3 Jason Williams Memphis 8.2      
     
TOP çALMA Oyuncu Ort. Allen Iverson Philadelphia 2.76 Shawn Marion Phoenix 2.30 Ron Artest Indiana 2.29      
     
BLOK Oyuncu Ort. Theo Ratliff Atlanta 3.18 Ben Wallace Detroit 3.15 Tim Duncan San Antonio 2.89      
     


SPOR 























</TEXT>
</DOC>
