<DOC>
<DOCNO> 194762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sondun24.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri kız çocuğunu öldürdü, halk galeyana geldi 
</HEADLINE>
<TEXT>

     Bağdat'ın kuzeybatısındaki Hadita'da, Amerikan askerlerinin bir baskında Iraklı bir kız çocuğunu öldürdüğünü öne sürerek bu olay protesto eden öfkeli bir kalabalık, bazı binaları ateşe verdi. 
     Görgü tanıkları, gruptakilerin belediye başkanlığı binasıyla bir karakolu ateşe verdiğini anlatırken, Amerikan askeri sözcüsü, kasabadaki ölüm iddiasıyla ilgili bilgileri olmadığını söyledi. 
     Irak polisinin, kalabalığı dağıtmak için ateş açtığı belirtiliyor. 
     
     Bağdat'ta patlama 6 yaralı 
     Bu arada, Irak'ın başkenti Bağdat'ta meydana gelen bir patlamada 6 kişi yaralandı. 
     Polis, patlamanın, kent merkezinde bulunan Yüksek Mahkeme binası dışında meydana geldiğini bildirdi. 
     Bağdat'ta son dönemde, ABD liderliğindeki koalisyon güçleriyle koalisyona destek veren yetkililere yönelik çok sayıda bombalı saldırı düzenlendi. 
     
</TEXT>
</DOC>
