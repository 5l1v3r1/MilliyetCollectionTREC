<DOC>
<DOCNO> 193612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/astro/index.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Görüş ayrılıkları 
</HEADLINE>
<TEXT>

   
   
   Gün içinde özellikle sabah daha fazla ikilem, görüş ayrılıkları ve bir türlü ilerleyememe söz konusu. Bununla birlikte akşam daha iyimser olabiliriz. Koç'lar bugün dikkat çekici derecede başarılı olabilirler. Duygusal konular öne çıkarken kendi önceliklerini de ortaya koyacaklar. Yeni girişimler mümkün. Boğa'lar içinde bulundukları şartlardan hoşnut olmayabilirler. Harekete geçmek için uygun bir zeminde değiller. Beklemek ve olayların gelişimini görmek gerekiyor. İkizler verimli bir gündeler. Arkadaşlar ve yakın çevreden de yardım geliyor. Hareket, kısa yolculuklar ve iletişim öne çıkmakta. Yengeç'ler dikkatsizlik ya da yeteri kadar konsantre olamaması nedeniyle bazı sıkıntılar yaşayabilir. Duygusal konularda tepkilerini tartması faydalı olacak. Aslan'lar keyif duyabilecekleri gündeler. Boş zamanlarına ayırdıkları saatlerde yaratıcı olabilirler. Duygularını da ortaya koymak onları rahatlatacak. Başak'lar ortaklaşa konularla ilgilenmek durumundalar. Eşin ya da ortağın parasal sorunları, borç alacak ilişkileri de gündeme gelebilir. Eldeki kaynakları iyi kullanmaya yönelmeliler. 
   Terazi'ler evlilik, yakın beraberlikler ve ortaklıklar açısından canlı bir günde. Daha esnek olmada fayda var. Bazı eleştiriler de mümkün. Akrep'ler tamamlayamadıkları işler yüzünden sıkıntıya düşebilir. Zaman alıcı uğraşlar yüzünden beklemede kalabilirler. İmza atarken de detaylara bakmalılar. Yay'lar rahat edebilecekleri gündeler. Onlara keyif ve heyecan verecek fırsatlar olacak. Duygusal alanda istekliler. Yeni girişimler için harekete geçmeliler. Oğlak'lar adımlarını planlamalı ve evle ilgili uğraşlara yoğunlaşmalılar. Hızlı hareket etmek ve pek çok şeyi tamamlamak gerekiyor. Kova'lar alacakları haberlerle harekete geçecekler. Gün içinde konuşmalar, anlaşmalar ve pazarlık söz konusu olabilir. Bu arada aceleci davranmamalılar. Balık'lar kaynaklarını iyi kullanması gerekiyor. Bu alanda kararsızlıklar olabilir. Parasal alanda gereksiz harcama riski de öne çıkmakta. 
   
   
</TEXT>
</DOC>
