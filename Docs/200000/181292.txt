<DOC>
<DOCNO> 181292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/soneko37.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi sonuçları açıklandı... 
</HEADLINE>
<TEXT>

     Merkez Bankası Beklenti Anketi'ne göre, 2003 yıl sonu uygun ortalama enflasyon beklentisi, Eylül ayının ilk anketinde Tüketici Fiyat Endeksi TÜFE bazında yüzde 21.1'e geriledi. 
     Ağustos ayının ikinci anketinde ortalama enflasyon beklentisi yüzde 22.5 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Eylül ayı ilk anket sonuçları açıklandı. 
     Buna göre, Ağustos ayının ikinci anketinde yüzde 19-30 aralığında seyreden yıl sonu TÜFE öngörüsü, Eylül ayının ilk anketinde yüzde 18-30 aralığına geriledi. 
     Ağustos ayının ikinci anketinde yüzde 0.5 olan cari ayın TÜFE'ye göre uygun ortalama enflasyon beklentisi ise Eylül ayının ilk anketinde yüzde 1.6'ya çıktı. 
     Cari ayın TÜFE beklentisi Eylül ayının ilk anketinde yüzde 0.3-3.0 aralığında oluşurken bu aralık Ağustos ayının ikinci anketinde yüzde -0.6-2 aralığında oluşmuştu. 
     
     2 AY SONRASI İÇİN TÜFE BEKLENTİSİ 
     Eylül ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 0.4-3.0 aralığında oluştu. Ağustos ayının ikinci anketinde TÜFE beklenti aralığı yüzde 0.3-3.9 aralığında belirlenmişti. 
     Gelecek 12 aylık dönemin TÜFE beklentisi aralığı Eylül ayının ilk anketinde yüzde 12-25 aralığında gerçekleşirken uygun ortalama beklentisi 18'e indi. 
     Ağustos ayının ikinci anketinde gelecek 12 aylık dönemin TÜFE beklentisi yüzde 13.7-26.0 aralığında olurken, uygun ortalama yüzde 19.1 düzeyinde gerçekleşmişti. 
     
     FAİZ ORANLARI 
     Öte yandan Eylül ayının ilk anketinde, Ağustos ayının ikinci anketine göre cari ayın uygun ortalama bileşik faiz oranı beklentisinde de azalma yaşandı. 
     Buna göre, Eylül ayının ilk anket sonuçlarına uygun ortalama faiz oranı yüzde 34.1'den yüzde 32'ye indi. Yüzde 30-50 aralığında seyretmesi öngörülen cari ayın bileşik faiz beklentisi ise Eylül ayının ilk anketinde yüzde 28-48'e indi. 
     Yıl sonu bileşik faiz beklentisi, Eylül ayı ilk anket sonuçlarına göre yüzde 23-42 aralığında, uygun ortalamada yüzde 30 olarak gerçekleşti. 
     Bileşik faiz beklentisi, Ağustos'un ikinci anket sonuçlarında yüzde 23-45 aralığında ve uygun ortalamanın da yüzde 32 olması öngörülmüştü. 
     Aynı dönemde, yıl sonu basit faiz beklentisi yüzde 29.2'den yüzde 28.8'e gerilerken, Ağustos ayı ikinci anketinde yüzde 20-40 olan faiz aralığı yüzde 19-35 olarak belirlendi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Eylül ayı ilk anketinde cari ay sonu kur beklentisi aralığı 1,370,000-1,650,000 lira olurken, uygun ortalama 1,418,100 liraya indi. 
     Ağustos ayının ikinci anket sonuçlarında cari ay sonu kur beklentisi aralığı 1,400,000-1,650,000 olurken, uygun ortalama ise 1,419,600 bin lira olarak saptanmıştı. 
     Bu arada katılımcıların, Eylül ayının ilk anketinde yıl sonu dolar kuru beklentisi 1,450,000-2,000,000 lira olurken, uygun ortalama 1,575,100 lira olarak belirlendi. 
     Ağustos ayının ikinci anketinde, uygun ortalama 1,500,000-2,000,000 lira, uygun ortalama ise 1,627,800 lira olmuştu. 
     
     BÜYÜME BEKLENTİSİ 
     Katılımcılar ayrıca Eylül ayının ilk anketinde, yıl sonu GSMH'sinin yüzde 3 ile yüzde 7.2 aralığında, uygun ortalamanın da yüzde 5.4 olacağını öngördüler. 
     Ağustos ayının ikinci anketinde, yıl sonu GSMH 3.0-8.0 aralığında, uygun ortalama ise 5.2 olarak belirlenmişti. 
     Eylül'ün ilk anketinde yıl sonu cari işlemler dengesinin 10 milyar dolar ile 1.5 milyar dolar açık arasında seyredeceği öngörüldü. 
     Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 

     
</TEXT>
</DOC>
