<DOC>
<DOCNO> 165018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur28.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç günlük bebeğini terkeden anne tutuklandı... 
</HEADLINE>
<TEXT>

     İzmit'te, 3 günlük bebeğini terk eden anne tutuklandı. 
     Melek Budak 19 , yasak ilişki sonucu dünyaya getirdiği erkek bebeği, önceki gün Kullar Beldesi'ndeki bir çiftliğe terk etti. 
     Vatandaşlar tarafından bulunan bebek, Kocaeli Devlet Hastanesi'nde tedavi altına alınırken, yapılan soruşturmada, bebeğin annesi olduğu belirlenen genç kadın gözaltına alındı. 
     Budak, polisteki ifadesinde, bebeğin şu anda askerlik görevini yapan sevgilisi A.F ile olan ilişkisinden dünyaya geldiğini, çaresiz kaldığı için terk ettiğini söyledi. 
     Sorgulaması sonrasında adliyeye sevk edilen Melek Budak, çıkarıldığı mahkemece tutuklandı. 
     Bu arada, Kocaeli Devlet Hastanesi'nde kuvözde tutulan bebeğin, sağlığına kavuştuktan sonra Sosyal Hizmetler İl Müdürlüğü'ne teslim edileceği kaydedildi. 
     
</TEXT>
</DOC>
