<DOC>
<DOCNO> 178385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yasam/zuckan.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Daimi balayı" oyunu 
</HEADLINE>
<TEXT>

   Piyasa mı yapacaksınız, tatil mi Hayatınızla oynamayın. Onun yerine her tatili bir balayı gibi yaşayın... 
   BİLİRKİŞİ RAPORU İLHAN UÇKAN 
   
   İnsanlar neden cümbür cemaat çıkarlar tatillere Yani çıksanıza sevgilinizle ya da kocanızla baş başa, şöyle güzel bir tatil yapın. 
   Evli bir arkadaşım birkaç çift beraber tatile gideceklerini söyledi. "Neden " dedim. "Otur otur, konuşacak şey yok, bir kere denedik, çok sıkıldık" dedi. 
      İyi de illa ki ha bire konuşmak mı gerekiyor lak lak lak 
   Tatil kavramı özellikle şehirliler için geçerli değil midir Çok çalışıp ardından şehrin kalabalığından, havasından, ritminden kaçarsın. Aslında hayatında bir dinlenme payı bırakırsın. 
   E, kalabalık gidince ha bire "ortak konu" diye işini gücünü, şehir hayatının dedikodusunu yaparsan o zaman bunun neresi tatil İyice fena hissedip dönmez mi insan o "Ay, ne korkunç " dediği her şeye Zaten şehirde kendi doğrularını hem kendilerine hem de size tekrarlaya tekrarlaya "normal" hale getiren insanlardan hiç yoktan birkaç günlük kısa bir tatil süresince uzaklaşmak iyi gelmez mi insana 
   İşte Bilirkişi olarak yazıyorum Hiç duydunuz mu "O kadar güzel bir tatildi ki, hiç durmadan konuştuk" diye tatilini öven birini Denize girmek, çocuk gibi suyla oynamak, güneşe uzanmak, havanın güzelliğinden insanın başının dönmesi... Sevdiğinizin yeşilliklerin kokusundan, huzurdan, hayatını tekrar sevmekten yüzü gülerken elinizi uzattığınızda hemen tutması, "Ne güzel" demek sadece... Daha keyifli değil mi 
   Yoksa ne o öyle yarışa girmiş gibi koş Bodrum'a, koş bilmem nereye... E, onlardan şehirde de var. Piyasa mı yapacaksınız, tatil mi Hiç olmazsa kısacık tatilinizde gösterişi boş verin. Hayatınızla oynamayın. Onun yerine her tatili bir balayı gibi yaşayın... 
   İyi oyunlar herkese... 
   
   Kılavuz karga oyunu    Erkek "Tatlım, yeni iş yerimdeki arkadaşlar yarın benim için 'hoş geldin' yemeği veriyorlar. Akşama hazır olursun değil mi " 
   Kadın "Hem de nasıl hazır olacağım göreceksin... En seksi giysilerimi giyeceğim. Bayan çalışanlara rekabet ortamına yer olmadığını göstermek lazım." 
   
   Pratik bilgiler    Kadınlara Bir erkek "çok yalnızım" diye yakınıyorsa, son iki ilişki girişiminde ret cevabı almış demektir. Onunla ilişkiye girerseniz "teselli ikramiyesi" türü bir ilgiyle karşılaşabilirsiniz. 
   Erkeklere Bir kadın durup dururken yalnızlıktan dem vuruyorsa, sessiz sedasız yaşadığı ilişkisine meşru bir zemin hazırlama gayreti içindedir. 
   
   Bir soru, bir cevap    Sevgiliniz sizden sıkılmaya başladıysa ne yapmanız gerekir 
   Yapmanız gereken, "sıkıldım" kelimesini ilk fırsatta sizin seslendirmenizdir. "İlişkimiz gün geçtikçe monotonlaşıyor, farkında mısın bilmiyorum Ama ben çok sıkıldım..." O zaman karşısına savaşması gereken bir engel koymuş olacaksınız. O bununla uğraşırken de kendi sıkıntısından eser kalmayacaktır. Hatta arada onu monotonluğu yaratan kişi olmakla suçlarsanız, sizi eğlendirecek, ilişkinize renk katacak diye yeni eğlence yöntemleri geliştirecek, zaten sıkılacak zamanı da olmayacaktır. Siz de onun gayretkeşliğiyle eğlenirsiniz artık. 
   
   AİLE SAADETİ    ÖZBİLİRKİŞİ 
   "Pazar günü ayın kaçıydı, biliyor musun " 
   BİLİRKİŞİ 
   "Ay, 18 Ağustos Gene unuttuk evlilik yıldönümümüzü." 
   
   Kalabalık tatilin zararları    1- Güle oynaya çıkarsınız yola... 
   2- Gittiğiniz otele vardığınız anda başlar sıkıntı. Kimler hangi odada kalacak, "Bak onların odası daha güzel" yarışı... 
   3- Ertesi gün kahvaltıya geç gelen çifte kızılır. 
   4- Denize girilecek ya da gezilecek yer konusunda, arkasından da yemek yenecek yerde anlaşmazlık çıkar. 
   5- Sevgilinizin onların yanında size davranışından rahatsız olmaya başlarsınız. 
   6- Kavga çıkar. Dostluk bozulur. Herkes ayırır yolunu. 
   Bugünkü yazımın anafikri şu Ay, ne çok eğlendiniz, değil mi Ben biliyorum da yazıyorum, elbette siz de biliyorsunuzdur. Sadece hatırlatayım dedim... 
   
      
   
</TEXT>
</DOC>
