<DOC>
<DOCNO> 157587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/yazar/bila.html </URL>
<DATE> 2003/05/19/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
DSP lideri Bülent Ecevit 
</HEADLINE>
<TEXT>
'ABD çok kaba bir baskı yapıyor' 
     Rahşan Hanım ise ropdöşambr üzerinde yine etrafı düzeltiyordu. Bu kez roller değişmiş. 
     Geçen yıl aynı günlerde, Bülent Bey hasta, Rahşan Hanım refakatçiydi. Bu kez Rahşan Hanım rahatsız, Bülent Bey refakatçi. Ama Rahşan Hanım, yine Bülent Bey'in çayını, kuru pastasını veriyor. 
     Rahşan Hanım, yatmaktan sıkılmış ama doktorların tavsiyelerine de uyuyor. İstirahat saatleri dışında partililerle konuşuyor. Gündemi izliyor. 
     DSP'nin gençlik kurultayına katılmadığı için üzgün. Katılmak istemiş ama doktorlar izin vermemiş. 
     Sorduklarından belli ki, aklı kurultayda kalmış. Gençlere güvendiğini vurguluyor. Hepsi temiz kalpli temiz yüzlü çocuklardır diyor ve ekliyor "Yurtsever, ulussever gençler, ben onlara güveniyorum, Türkiye de güvenmeli." 
     
     1. DÜNYA SAVAŞI GİBİ 
     Sohbetimizde, konu 19 Mayıs'a gelince Bülent Ecevit, Türkiye'nin çok önemli, tarihi bir süreçten geçtiğini vurguluyor. Şöyle diyor 
     "Sanki koşullar Birinci Dünya Savaşı sonrasını anımsatıyor. Türkiye çok dikkatli olmalı. O zaman düşünülürse, İngiltere'nin, ABD'nin bir yandan Kürt kartını bir yandan Ermeni kartını oynakdıkları anımsanır. Bugüne baktığımda da aynı şeyi görüyorum. ABD, Kürt kartını oynuyor. Sanıyorum Ermeni kartını oynayacak. Ona hazırlanıyor. Hükümet dikkatli olmalı." Ecevit, denge bir kez bozulduğunda yeniden oluşturmanın zorluğuna değiniyor 
     "ABD, Irak'ı işgal etti ama işin zorluğunu daha yeni görüyor. Bence ne yapacağını çok iyi bilerek hareket etmiyor. Irak'ı öyle kolayca kontrol etmek, istikrar oluşturmak kolay değildir. Ne kuzeyde ne güneyde tam bir kontrol var. Siyasi açıdan nasıl bir tabloyla karşılanacağını belli ki tahmin edememiş." 
     Ecevit, Türkiye'nin konumunu ise şöyle değerlendiriyor "Türkiye'nin savaşın dışında kalması olumlu. Hükümet bunu bilerek mi yaptı bilmeyerek mi, o belli değil ama sonuç Türkiye açısından olumludur. Şimdi ABD ilişkileri geriyor. Türkiye'ye baskı yapıyor. Ama bunu çok kaba bir biçimde yapıyor. Bizim özel olarak ABD ile ilişkilerimizi kötüye götürmemiz elbette gerekmez. Ama ABD de, bu bölgede Türkiye'den başka güvenebileceği bir ülke olmadığını unutmamalı. Zamanla ilişkiler düzelir. Bu ABD'nin de lehine olur. Türkiye, ABD'nin tutumunu çok abartmadan yoluna devam etmelidir." 
     
     KÜRT VE ERMENİ KARTLARI 
     Ecevit, K. Irak'ta fiilen bir Kürt devletinin zaten oluştuğunu, önümüzdeki süreçte ABD'nin bu oluşumu güçlendirebileceğine dikkat çektikten sonra şöyle devam ediyor 
     "ABD Irak'ta sadece Kürt gruplara dayanarak ülkenin tümüne h kim olamaz. Kürtler azınlık durumunda. Bunu unutmaması gerekir. Türkiye'ye karşı Kürt kartını oynayacaktır, ayrıca önümüzdeki dönemde Türkiye'nin karşısına bir Ermeni kartıyla da çıkacaktır. Türkiye, ABD'nin yanında savaşa girseydi ne olurdu Bu sorunlar çıkmaz mıydı Bence, durum fazla değişmezdi. Türkiye, sadece yükünü çekmek üzere savaşa girmiş olurdu. Bugünlerde ABD yine Türk askerinin bölgeden çıkması için uğraş veriyor olurdu. Bu süreçte ABD, Türkiye'ye karşı samimi bir tutum içinde olmadı. İkili oynadı." 
     
     KIBRIS ADIMI OLUMLU 
     Ecevit'in dikkat çektiği bir konu da Kıbrıs oldu "Denktaş'ın ve Erdoğan'ın son günlerde attıkları adımlar olumlu. Sınır geçişlerini kolaylaştırmaları iyi oldu. Bu Türkiye'nin iyi niyetini gösterir. Ancak, bu süreçte sessiz sedasız Kıbrıs'ı kaybetmemek gerekir. Erdoğan ve Denktaş buna özen göstermeli. Bir yandan bu yolla Kıbrıs kaybedilir, diğer yandan Türkiye yine Avrupa Birliği'nin dışında kalırsa, bu kötü bir sonuç olur. Erdoğan ve hükümetin en fazla bunun üzerinde durmaları gerekir." 
     Sohbetin bu aşamasında Rahşan Hanım, Bülent Bey'e soruyor 
     "ABD neden bu kadar baskı yapıyor ve hükümet neden bu kadar etkileniyor, bütün sorun para mı Ankara'nın gözettiği bu mu " 
     "Hayır" diyor Bülent Ecevit 
     "Para baskısını da kullanıyorlar ama sorun daha çok siyasi görünüyor. Ona bakarsan, Türkiye'nin ABD'ye verdiği para, aldığından fazladır. Silah alımından tut ticarete kadar, bizim ödediğimiz daha fazladır. Ama bölgeye yeni bir şekil vermeyi amaçladığı için ABD bu baskıları artırıyor." 
     Yaşlılık, rahatsızlık demeden Ecevit'ler, Türkiye'nin sorunlarına, gündemine kafa yormayı sürdürüyorlar. İyi günde de kötü günde de hep birbirlerine destek olarak, hep aynı sevgi ve saygı içinde... 
     
     

</TEXT>
</DOC>
