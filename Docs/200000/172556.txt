<DOC>
<DOCNO> 172556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/soneko22.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar Telekom'da Viva Ventures yeniden devrede... 
</HEADLINE>
<TEXT>

     Bulgaristan Özelleştirme Ajansı, Bulgar Telekom Şirketi'nin BTK özelleştirmesi konusunda Koç Holding-Türk Telekom Konsorsiyumu ile satış anlaşmasını imzaladıktan sonra Bulgaristan Yüksek İdari Mahkemesi'nin kararı, Koç'un rakibi Viva Ventures firmasını yeniden devreye soktu. 
     Bulgaristan Yüksek İdare Mahkemesi, dün verdiği kararla Bulgaristan Özelleştirme Ajansı'nın BTC'nin yüzde 65'inin 210 milyon euroya Advent-Viva Ventures'e satışını iptal eden kararını bozmuştu. Mahkemenin kararları temyiz edilmeyen Genişletilmiş Kurulu, Advent-Viva Ventures ile Bulgaristan Özelleştirme Ajansı arasında 2003 Mart ayında yapılan ön anlaşmaya aykırı olduğu yönündeki bir alt mahkeme kararını onayladı. 
     Koç Holding-Türk Telekom Konsorsiyumu, BTK'nın yüzde 65'i için 215 milyon euro ödemek kaydıyla ülkenin Özelleştirme Ajansı ile 18 Temmuz tarihinde anlaşma imzaladıktan sonra, ihalede birinci seçilen, ancak başta off-shore şirketlerinden oluşturulmuş olduğu gerekçesiyle 5 ayrı sorun yüzünden diskalifiye edilen Amerikan sermayeli Viyana'da kurulan Viva Ventures, dün alınan mahkeme kararı sonucu yeniden gündeme geldi. 
     Viva Ventures'in ana sahibi Advent adlı Amerikan yatırım fonu Doğu Avrupa Temsilcisi Joanna James, mahkeme karının Özelleştirme Ajansı tarafından esas alınması gerektiğini ve Viva Ventures'in derhal 230 milyon euro ödeyerek, BTK'yı almaya hazır olduğunu savundu. 
     
     TOP ÖZELLEŞTİRME AJANSI'NIN SAHASINDA 
     İktidardaki İkinci Simeon Ulusal Hareketi NDSV ile koalisyon ortağı olan, üyelerinin çoğunluğunu Türklerin oluşturduğu Hak ve Özgürlükler Hareketi'nin HÖH , BTK özelleştirilmesine yönelik girişimlerini siyasi propaganda malzemesi olarak kullanmaya çalışan muhalefet, yeni bir özelleştirme prosedürünün açılmasına ısrar etti. 
     Özelleştirme prosedürün devamı konusunda alınan mahkeme kararından sonra gelişmelerin gidişatının Viva Ventures'i yarıştan diskalifiye eden Özelleştirme Ajansı Gözetim Kurulu'nun 10 gün içinde alması gereken kararına bağlı olduğu açıklandı. 
     HÖH Milletvekili Ünal Tasim, ''BTK özelleştirmesinde mahkemenin taraf olduğu yolunda ciddi şüphelerim var'' diye yorumunda bulundu. 
     Parlamentonun Ekonomi Komisyonu Başkanı Valeri Dimitrov, ''özelleştirme prosedürü tamamen adalet sisteminin elinde'' dedi. ''bTV'' adlı, ülkenin en büyük özel TV kanalı için açıklama yapan Dimitrov, ''Özelleştirme Ajansı Gözetim Kurulu'nun BTK'yı Viva Ventures'e vermemek üzere başka gerekçeler de bulabileceğini'' öne sürdü. 
     Dimitrov, şunları söyledi 
     ''Bu bir çeşit yarış sayılır. Sonunda rakiplerinden biri mutlaka kazanacak. Satış prosedürünün feshedilmesi, mahkeme kararların hiçe saymak demektir. Bu prosedür normal sayılır ve sonbahara doğru BTK'nın satılmasının bekliyorum. Oysa muhalefet özelleştirmesinin mutlaka başarısız olmasını arzu ediyor.'' 
     
     ÜÇ YOL 
     Bulgaristan Sosyalist Partisi BSP ile Birleşik Güçler Birliği ODS milletvekilleri, Özelleştirme Ajansı Gözetim Kurulu'nun kararını beklerken BTK'nın yürürlükteki satış prosedürünün feshedilmesi için görüşmelere başlayacaklarını açıkladılar. 
     Öte yandan, Bulgaristan'da büyük işletmelerin özelleştirmesinde benimsenen model, pazarlıkların uzatılmasına neden olup ara kararların her zaman mahkemeye gitmesine yol açarken, hukuk uzmanları, BTK'nın geleceği konusunda üç alternatif sundu. 
     Özelleştirme Ajansı Gözetim Kurulu'nun Viva Ventures ile anlaşmanın onaylamasını ilk olasılık olarak gösteren uzmanlar, Gözetim Kurulu'nun, Viva Ventures'i bugüne dek esas alınmayan başka gerekçelerle tekrar arka plana atmasının mümkün olduğunu savundular. Hukukçular, üçüncü ve en son tercih edilebilecek yolunun, satış prosedürünün durdurulması ve yeni bir özelleştirme prosedürünün açılması olabileceğini öne sürdüler. 
     
</TEXT>
</DOC>
