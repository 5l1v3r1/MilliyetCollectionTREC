<DOC>
<DOCNO> 189366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sontur14.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova'da zincirleme trafik kazası... 1 öğretmen öldü, 24 yaralı 
</HEADLINE>
<TEXT>

     Yalova'da 3 TIR ve 1 belediye otobüsünün çarpışması sonucu meydana gelen zincirleme trafik kazasında, ilk belirlemelere göre, 1 öğretmen öldü, çoğu öğrenci 24 kişi yaralandı. 
     Alınan ilk bilgilere göre, İstanbul'dan Bursa yönüne seyreden Avni Yıldırım yönetimindeki 06 GFK 44, Adil Güzel Zilem'in kullandığı 50 FH 371 ve Tahir Polat'ın kullandığı 34 EBP 76 plakalı 3 TIR, Yalova girişinde çarpıştı. 
     Çarpışma sırasında demir korkuluklara çarparak duran TIR'lara, Altınova İlçesi'ne bağlı Subaşı Beldesi'ndeki kalıcı konutlardan Yalova'ya yolcu taşıyan Ferit Kurt yönetimindeki 77 AC 065 plakalı belediye otobüsü arkadan çarptı. 
     Kazada, sürücü Ferit Kurt'un da aralarında bulunduğu çoğunluğu öğrenci 25 kişi yaralandı. 
     SSK Yaşar Okuyan Bölge ve Devlet Hastanelerine kaldırılan yaralılardan, Yalova Endüstri Teknik Meslek Lisesi Müdür Yardımcısı ve Teknik Resim öğretmeni Nihat Tanyeri 49 kurtarılamadı. 
     Yetkililer, durumları ağır olan Ferit Kurt ve Füsun Önder'in, Uludağ Üniversitesi Tıp Fakültesi Hastanesi'ne sevk edildiğini kaydettiler. 
     Yaralıların kimliklerinin belirlenmeye çalışıldığı, olayla ilgili soruşturmanın sürdüğü bildirildi. 
     
</TEXT>
</DOC>
