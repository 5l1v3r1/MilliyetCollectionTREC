<DOC>
<DOCNO> 185385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sontur19.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Av tüfeğiyle oynarken kuzenini öldürdü... 
</HEADLINE>
<TEXT>

     Manisa'da av tüfeğiyle oynarken yanlışlıkla tetiğe dokunan çocuk, kuzeninin ölümüne neden oldu. 
     Alınan bilgiye göre, Yukarıkayapınar Köyü'nde oturan E.A 11 , av tüfeğiyle oynarken yanlışlıkla tetiğe dokununca, kuzeni Salih Alkış'ı 20 yaraladı. 
     Ağır yaralanan Alkış hayatını kaybederken, E.A gözaltına alındı. 
     
     EŞEKTEN DÜŞEN KADIN ÖLDÜ 
     Manisa'nın Selendi İlçesi'nde, eşekten düşen kadın hayatını kaybetti. 
     Alınan bilgiye göre, ilçeye bağlı Karabeyler Köyü Eski Telli mevkiinde Azime Azman 55 , dengesini kaybederek eşekten düştü. 
     Başını çarpan Azman, olay yerinde öldü. 
     
     HAVUZA DÜŞEN YAŞLI KADIN ÖLDÜ 
     Afyon'da evinin bahçesindeki havuza düşen yaşlı kadın öldü. 
     Edinilen bilgiye göre, Afyon'un Sandıklı İlçesi'nde, Cennet Avcı 74 , evinin bahçesindeki havuzun kenarına oturmak isterken dengesini kaybederek havuza düştü. Yakınları tarafından Sandıklı Devlet Hastanesi'ne kaldırılan Avcı, hayatını kaybetti. 
     
     KAĞIZMAN'DA BİR ÇOBAN KAZAYLA KENDİNİ VURDU 
     Kars'ın Kağızman İlçesi'nde çobanlık yapan bir kişi kazayla kendini vurunca ağır yaralandı. 
     Edinilen bilgiye göre, Kağızman'ın Değirmendere Köyü'nde çobanlık yapan Adem Boztaş 16 , dağda hayvan otlatırken uykuya daldı. Bu sırada elindeki av tüfeğinin tetiğine kazayla dokunan Boztaş, kalçasından yaralandı. 
     Cep telefonuyla köyden yardım isteyen Boztaş, kaldırıldığı Kağızman Devlet Hastanesi'nde tedavi altına alındı. 
     
</TEXT>
</DOC>
