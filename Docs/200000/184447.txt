<DOC>
<DOCNO> 184447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/guncel/gun13.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya türbana sarı ışık yaktı .. 
</HEADLINE>
<TEXT>

      FRANKFURT Milliyet 

   
   Almanya Federal Anayasa Mahkemesi, aylardır merakla beklenen "eğitimde türban" tartışmasını noktaladı. Türbanı engelleyen yasal düzenleme bulunmadığı kararına varan mahkeme, türbanlı eğitimin Anayasa açısından yasak olup olmadığı sorusunu açıkta bıraktı. Anayasa Mahkemesi, türbanla öğretmenlik yapmakta ısrar eden Afganistan kökenli Alman vatandaşı Fereshta Ludin 31 ile Baden Württemberg eyaleti arasında beş yıldır süren hukuki tartışmayı bitirdi. Türban yasağı için gerekli yasal düzenlemenin bulunmadığını kaydeden mahkeme, 5'e karşı 3 oyla Ludin'i haklı buldu. Kararla birlikte Ludin, hukuki açıdan "kısmi bir zafer" elde etti. Mahkeme Başkan Yardımcısı Winfred Hassemer, "kararın 'Anayasa türbana onay veriyor' anlamına gelmediğini, bu soruna mahkemeler ve siyasetçilerin çözüm bulması gerektiğini" kaydetti. 
   
   
   
</TEXT>
</DOC>
