<DOC>
<DOCNO> 164965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sonspo06.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını Brezilya ip üstünde 
</HEADLINE>
<TEXT>

     Fransız spor gazeteleri, 6. FIFA Konfederasyon Kupası'nda şu ana kadar başarısız bir performans ortaya koyan Brezilya'nın, bu akşam Türkiye ile yapacağı maça büyük bir baskı altında çıkacağı görüşünde birleşti. 
     
     L'EQUIPE SAMBACILAR KUPADAN ELENEBİLİR 
     L'Equipe gazetesi, ''Brezilya İp Üstünde'' başlığıyla verdiği haberde, Türkiye karşısında mutlaka galip gelmesi gereken Sambacıların, Kupa'dan elenme ihtimalinin bulunduğunu yazdı. 
     Fransız gazetesi, kupaya veda etmenin Brezilyalı oyuncuları ve teknik kadroyu üzeceğini belirterek, Brezilya Takımı Kaptanı Emerson'un, ''Takımda çok yeni ve genç oyuncu var. Birlikte çalışma imkanına çok sahip olmadık'' şeklindeki görüşlerine yer verdi. 
     
     LE PARISIEN ''BREZİLYA BASKI ALTINDA'' 
     Le Parisien gazetesi, ''Brezilya Büyük Baskı Altında'' başlıklı haberinde, bu akşam yapılacak karşılaşmanın tam bir final havasında gerçekleşeceğini yorumunu yaptı. 
     Gazete, Brezilya spor basının, teknik direktör Parreira'yı takımı ruhsuz ve hırslı oynatmadığı için eleştirmesine dikkati çekti. 
     
     FRANCE SOIR ''BREZİLYA NEREYE GİDİYOR '' 
     France Soir gazetesi ise ''Brezilya Nereye Gidiyor '' başlığıyla yayınladığı haberde, Sambacıların bu akşam Türkiye karşısında galip gelmekten başka şansı bulunmadığını yazdı. 
     Fransız gazetesi, Sambacıların performansının Brezilya halkını tatmini etmediğini belirtirken, yeni oyuncuların birlikte çok fazla oynamamalarının takımın performansı oldukça etkilediğini bildirdi. 
     
</TEXT>
</DOC>
