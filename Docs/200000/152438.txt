<DOC>
<DOCNO> 152438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sontur20.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak şu astsubay'ın yaptığına... 
</HEADLINE>
<TEXT>

     Erzurum'un Aşkale İlçesi'nde bir hindi çiftliğinden geçen telefon hatlarına girerek 50 milyar liralık görüşme yapan bir astsubay ile Telekom görevlisi yakalandı. 
     Aşkale ilçesi ve bazı köylerinde vatandaşların, son aylarda telefon faturalarındaki ücretlerin arttığı şikayetleri üzerine inceleme başlatıldı. 
     Yapılan araştırma sonucu, ilçede Eyüp Delibaş'a ait hindi çiftliğinden geçmekte olan ana telefon hatlarına girerek 900'lü numaraları aradıkları belirlenen 4. Zırhlı Tugay Komutanlığı'nda görevli muhabere astsubayı Cumhur Yılmaz ile Telekom'da görevli Abdulkadir Güneş, suçüstü yakalandılar. 
     İlçe ve köylerindeki bazı vatandaşlara ait telefon hatlarından yaklaşık 50 milyar liralık görüşme yaptıkları tespit edilen Yılmaz ile Güneş, bugün çıkarıldıkları Aşkale Cumhuriyet Savcılığı'ndaki ifadelerinin ardından tutuklandılar. 
     





</TEXT>
</DOC>
