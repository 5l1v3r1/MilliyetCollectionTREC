<DOC>
<DOCNO> 158247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/soneko22.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Doların değer kaybı, ABD'nin dış ticarette verdiği devasa açıktan" 
</HEADLINE>
<TEXT>

     Forbes dergisine göre dünyanın en zengin adamları sıralamasında ikinci sırada yer alan ABD'li yatırımcı Warren Buffett, ABD Doları'nın değer kaybının Bush yönetiminin politikalarından kaynaklanmadığını savundu. 
     Berkshire Hathaway yatırım şirketinin yöneticisi Buffett, Microsoft'un 7. Genel Kurul toplantısında yaptığı konuşmada, ABD Doları'nın değer kaybının temel nedeninin ABD'nin dış ticarette verdiği devasa açık olduğunu söyledi. 
     ABD'nin sattığından fazla satın alan bir ülke haline geldiğini belirten Buffet, ülkenin ithalatının ihracatının çok üzerinde arttığına dikkat çekti. 
     Doların, başta euro olmak üzere diğer para birimleri karşısında değer yitirmesinin nedeninin ABD Başkanı George Bush'un yönetim politikaları olmadığını belirten Buffett, bunun cari hesaplardaki açıktan kaynaklandığını ifade etti. 
     
</TEXT>
</DOC>
