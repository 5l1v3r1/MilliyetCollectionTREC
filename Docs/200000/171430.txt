<DOC>
<DOCNO> 171430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sonspo12.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Perugia 6 ay içinde takımda bir bayan futbolcu oynatacak.. 
</HEADLINE>
<TEXT>

     İtalya Birinci Futbol Ligi Seri A takımlarından Perugia'nın Başkanı Luciano Gaucci, yaptığı açıklamada, ''6 ay sonra takımımda bir bayan futbolcu oynatmayı düşünüyorum'' dedi. 
     Dünyanın en zor liglerinden biri olarak kabul edilen Seri A takımlarından Perugia'nın Başkanı Gaucci, sık sık yaptığı anormal değişiklerle İtalya ligine renk katmaya devam ediyor. 
     Geçen ay Muhammer Kaddafi'nin oğlu Alsadi Kaddafi'ye 2 yıllık sözleşme imzalatan Gaucci, şimdi de takımında bir bayan futbolcu oynatmayı planladığını ve bunu gerçekleştirmek istediğini söyledi. 
     Gaucci, yöneticilerine, Almanya, İskandinavya ve Sırbistan-Karadağ'da bir bayan futbolcu aramaları için görev verdiği belirterek, bu ülkelerdeki bayanların, erkeklerle fizik olarak aşağı yukarı eşit olduğunu söyledi. 
     Öte yandan İtalya Futbol Federasyonu, Gaucci'nin planlarına herhangi bir tepki göstermezken, Gaucci, ''Futbol kurallarında yalnızca erkeklerin bayan takımlarında oynayamayacağı yazıyor. Zaten bu devirde bayanlar erkeklerle dünyada kanunen eşit hakları yakalamış durumda. Futbolda niye değişik olsun Eğer benim planlarımı bozmak isteyen olursa, Dünya Kadın Kuruluşları'nı protestoya çağıracağım'' diye konuştu. 
     
</TEXT>
</DOC>
