<DOC>
<DOCNO> 180588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur37.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri'nden "Zebari" için ABD girişimi... 
</HEADLINE>
<TEXT>

     Dışişleri Bakanlığı, Irak Dışişleri Bakanı Hoşyar Zebari'nin ''Türk askerini Irak'ta görmek istemiyoruz'' sözlerine ilişkin olarak, ABD'nin Ankara Büyükelçiliği nezdinde girişimde bulundu. 
     Edinilen bilgiye göre, dün akşam üst düzey bir Dışişleri Bakanlığı yetkilisi, ABD'nin Ankara Büyükelçiliği yetkililerini arayarak, ''ABD onayıyla göreve getirilmiş bir kişinin yaptığı açıklamaların, ABD'nin Türkiye'ye yaptığı müracaatla tam bir çelişki içinde olduğunu'' kaydetti ve ABD'den bu çelişkiye açıklık getirmesini talep etti. 
     Bu arada, üst düzey bir bakanlık yetkilisi, Türkiye ve ABD askeri-teknik heyetler arasındaki görüşmeleri ilişkin bu sabah bilgilendirildiklerini belirterek, teknik bazı konuların netleştiğini, ancak görüşülecek daha birçok konu olduğunu kaydetti. 
     Yetkili, görüşmelerin kesilmesinin söz konusu olmadığını ifade ederek, Zebari'nin açıklamalarının bu konuyla bir ilgisinin olmadığını bildirdi. 
     
</TEXT>
</DOC>
