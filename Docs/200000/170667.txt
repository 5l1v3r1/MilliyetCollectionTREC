<DOC>
<DOCNO> 170667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/yasam/yas00.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli Ally McBealler bilgisayar başına 
</HEADLINE>
<TEXT>

   Aşk ve tanışma sitesi ile internet dünyasına giren Ebru Topaç, şimdi de 'özgürlüğüne ve işine, sevgilisi ve eşinden daha düşkün, pozitif, sosyal kadınları' buluşturacak... 
      ŞÜKRAN PAKKAN İstanbul 
   
   Aktif bir hayata özlem duyanlara... 
   İNTERNET dünyası, 27 yaşındaki mimar Oya Ebru Topaç'ı, 50 bin üyeye sahip aşk ve tanışma sitesi "Loginlove" ile tanıdı. Ancak aşkı bir kenara bırakıp alternatif bir site kurmaya karar veren Topaç yakında 'yerli Ally McBeal' olarak tanınacak. Çünkü o, 1 Ağustos'ta yayına başlayacak 'loginlife'la aktif bir hayata özlem duyan kadınların hayallerini gerçekleştirmeyi hedefliyor. 
   
   Ayrılmak için de cesaret aşılayacağız 
   TOPAÇ, "Bir gün, üyelerimizle konuşurken, kadınların diyet listesi, yemek tarifi ve bu akşam ne giymeliyim sorusuna cevap arayan sitelerden bıktığını fark ettim. Kadınları pasifleştiren değil, sosyal hayatını geliştiren, erkek arkadaşlarından ya da eşlerinden ayrılabilmek cesaretini aşılayan bir internet sitesi kurmaya böylece karar verdim" diyor. 
   
   6 ayda hazırlandı 
   DÖRT kişilik bir ekip tarafından 6 ay süren çalışmalar sonucu, öncelikle kadınların beklentileri belirlendi. Araştırma, ev kadınlarının "İnternet sitesi aile bütçesine nasıl katkıda bulunur " diye sorduğunu, çalışan kadınların ise "Yeni arkadaşlar edinip McBeal dizisinde olduğu gibi iş çıkışında birkaç kadeh içki içmek" istediğini ortaya koydu. 
   
   Erkeklere de giriş serbest 
   "WWW.LOGINLIFE.COM" adresli sitenin ilk anket sorusu "Erkek arkadaşınıza ne kadar katlanabiliyorsunuz " olacak. Erkeklerin de siteye girip görüşlerini yazma hakları var. "Özgürlüğüne ve işine, sevgilisinden ve eşinden daha düşkün, pozitif, sosyal ve çapkın" kadınların buluşması amaçlanıyor. Sitenin en önemli işlevi ise kadınlara iş imk nı sağlamak yönünde olacak. 
   
   
   
</TEXT>
</DOC>
