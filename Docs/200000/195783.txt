<DOC>
<DOCNO> 195783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur23.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da namus cinayeti girişimi... 
</HEADLINE>
<TEXT>

     Diyarbakır'da yasak ilişki sonrası hamile kaldığı için ağabeyi tarafından taşlı ve satırlı saldırıya uğrayan K.D yaşam savaşı veriyor. 
     Önceki akşam Mardinkapı Semti'nde yasak ilişki ağabeyi Ahmet Demirel'in 20 tarafından yasak ilişki sonrası hamile kaldığı gerekçesiyle sokakta taşlı ve satırlı saldırıya uğrayarak ağır yaralanan K.D'nin 15 tedavisi sürüyor. 
     Dicle Üniversitesi Tıp Fakültesi Beyin Cerrahi Servisi'nde yoğun bakımda bulunan K.D'nin 25 haftalık hamile olduğu belirlenirken, aileden hiç kimsenin K.D'yi hastanede ziyaret etmediği öğrenildi. 
     
     KAM-ER SAHİPLENECEK 
     Güneydoğu Anadolu Bölgesi'nin tek kadın derneği KA-MER Kadın Merkezi K.D'yi sahiplenecek. 
     KA-MER Sosyal Danışmanı Hayriye Aşçıcoğlu, AA muhabirine bir süre önce Mardin'in Yalımlı Beldesi'nde yasak ilişki nedeniyle ailesinin taşlı saldırısına uğrayarak hayatını kaybettiğini hatırlattı. 
     Bölgede ''namus'' adı altında çok sayıda cinayetin işlendiğini ifade eden Aşçıoğlu, şöyle konuştu 
     ''K.D'nin durumunu yeni öğrendik. K.D'ye KAM-ER olarak her türlü desteği vereceğiz. Şemse Allak'ta olaydan sonra ailesi tarafından terk edildi. Ailesi cenazeyi almayınca KAM-ER olarak cenazeyi sahiplenmiştik. 
     Biz bölgede bu tür cinayetlerin önlenmesi için çaba gösteriyoruz. Bir süre önce Namus Cinayetlerini Önleme Projesi'ni uygulamaya koyduk. Namus cinayetine kurban gidecekleri endişesiyle bugüne kadar 90 kadın bize başvurdu. Bunlara gerekli desteği vererek yaşamalarını sağladık. Sadece bir kadının ölümünü engelleyemedik. O da bize telefonla başvurmuştu. Ona telefonla destek vermeye çalıştık. Hiç yüz yüze gelme şansız olmadı. Sonradan eşi tarafından öldürüldüğünü öğrendik.'' 
     
</TEXT>
</DOC>
