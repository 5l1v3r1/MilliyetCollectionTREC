<DOC>
<DOCNO> 174516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sonspo20.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Zdravkov Fenerbahçe'ye karşı özel maskeyle oynayacak... 
</HEADLINE>
<TEXT>

     Birinci Süper Futbol Ligi 2003-2004 sezonuna Fenerbahçe deplasmanında yapacağı maçla başlayacak olan İstanbulspor, hazırlıklarını sürdürüyor. 
     Sarı-siyahlılarda, hafta içi antrenmanda aldığı darbe sonucu elmacık kemliği kırılan kaleci Zdravkov'un, Fenerbahçe karşısında özel olarak hazırlanan maskeyle oynayacağı açıklandı. Kulüp doktoru Mehmet Önal, ''Zdravkov'un elmacık kemiğini kafatasına bağlayan bölgede problemi yok. Bu nedenle maskeye oynayabilir'' diye konuştu. 
     Fenerbahçe maçı için yarın Bostancı Green Park Otel'de kampa girecek İstanbulspor'da, cezalı oyuncu bulunmuyor. 
     İstanbulspor Menajeri Sinan Dinler ise, Fenerbahçe'nin gücünü bildiklerini kaydederek, ''Rakimizin gücü ve konum ortada. Yeni transferlerle kadrolarını güçlendirdiler. Ama biz de lige iyi bir başlangıç yapmak istiyoruz. Oyuncularımız ellerinde geleni yapacaklardır'' dedi. 
     
</TEXT>
</DOC>
