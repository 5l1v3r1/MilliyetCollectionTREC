<DOC>
<DOCNO> 159834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/guncel/gun03.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuş oteline 'Turizm Belgesi' 
</HEADLINE>
<TEXT>

TBMM Genel Sekreter Yardımcısı Koca ile Kültür ve Turizm Bakanlığı Müsteşar Yardımcısı Kökbulut, fuhuş otellerine 'Turizm Belgesi' vermekten 1 yıl ceza aldı 
     ANKARA Milliyet 

     TBMM Genel Sekreter Yardımcısı Ali Osman Koca ile Kültür ve Turizm Bakanlığı Müsteşar Yardımcısı İsmail Kökbulut'un fuhuş amaçlı çalışan otellere "Turizm İşletme Belgesi" verdiğini yargı tescil etti. Ankara 3. Ağır Ceza Mahkemesi'ndeki davanın dünkü karar duruşmasına sanıklar Koca, Kökbulut, Turizm Bakanlığı eski bürokratları Ayla Mirmahmutoğulları ve Cemil Turan katıldı. 
     İstanbul'da açılan Seranda Oteli'ne yönetmeliklere aykırı biçimde, idari mercilerin olumsuz görüşüne rağmen "Turizm Deneme İşletme Belgesi" verdikleri gerekçesiyle Koca ve Kökbulut'un hapsini isteyen savcı, diğer sanıkların beraatını talep etti. Koca ve Kökbulut'a görevi kötüye kullanmaktan 1'er yıl hapis cezası ceza veren mahkeme, daha sonra sanıkların cezasını erteledi. Mahkeme, diğer iki sanığın ise beraatına karar verdi. 
     

</TEXT>
</DOC>
