<DOC>
<DOCNO> 175484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo03.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor ilk derbiyi kazanma peşinde... 
</HEADLINE>
<TEXT>

     Birinci Süper Futbol Ligi'nde 15 Ağustos Cuma günü sahasında Fenerbahçe ile karşılaşacak olan Trabzonspor, geçen sezon öncesi takımın başına getirilen teknik direktör Samet Aybaba yönetiminde ilk derbi galibiyetini almak istiyor. 
     Beşiktaş, Galatasaray ve Fenerbahçe ile geçen sezon yapılan lig maçlarında 3 beraberlik ve 2 yenilgi alan bordo-mavili takım, şampiyonluğa oynayan rakipleri karşısında sahadan galibiyetle ayrılma başarısı gösteremedi. 
     Karadeniz ekibi, söz konusu maçlarda 6 gol atarken, kalesinde 7 gol gördü. 
     Trabzonspor geçen sezon Galatasaray'a evinde ve deplasmanda aynı sonuçlarla 2-1 yenilirken, Fenerbahçe ile evinde 0-0 berabere kaldı, deplasmanda ise 3-2 yenildi. Bordo-mavililer, geçen sezonun şampiyonu Beşiktaş ile de evinde 0-0 ve deplasmanda 1-1 puanları paylaştı. 
     
</TEXT>
</DOC>
