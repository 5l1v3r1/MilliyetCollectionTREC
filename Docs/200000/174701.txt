<DOC>
<DOCNO> 174701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur04.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
New York mahkemesi, Uzanlar'a temyiz için 1 hafta süre verdi 
</HEADLINE>
<TEXT>

     Motorola ve Nokia firmalarının Uzanlar aleyhine açmış oldukları davaya bakan New York güney bölge mahkemesi, Uzanlar'a, ''1 milyar dolar güvence yatırmaları koşuluyla temyize başvurmaları için'' bir hafta süre tanıdı. Mahkeme Yargıcı Jed Rakoff, bugün yayınladığı kararda, ''Uzanlar'ın mahkum edildikleri 4.2 milyar dolarlık tazminatın, olanaklarının çok üzerinde olduğu ve ödeyemeyecekleri'' yolundaki açıklamalarını ''milyarderlerin yoksulluğu'' şeklinde nitelendirdi. 
     Mahkeme buna karşılık, ''davalı taraf Uzanlar temyize başvurma yoluna giderse, 1 milyar dolar teminat yatırmaları koşuluyla kararın temyizdeki dava sonuçlanana kadar uygulanmamasını'' karara bağladı. 
     Mahkeme, Uzanları Motorola firmasına 4.2 milyar dolar tazminat ödemeye mahkum etmişti. 
     Mahkemenin, 1 milyar dolarlık güvenceyi yatırarak temyize başvurmaları için Uzanlara verdiği süre 15 Ağustos 2003 tarihinde sona erecek. 
     
</TEXT>
</DOC>
