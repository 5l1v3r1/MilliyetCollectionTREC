<DOC>
<DOCNO> 187362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/astro/index.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı bir gün 
</HEADLINE>
<TEXT>

   
   
   Koç burcuna geçen Ay dünün kararsız ve yönsüz atmosferini hızla değiştiriyor. Hemen düşünmeden harekete geçmek ve yeni fikirler ortaya koymak söz konusu. Aceleciliğe dikkat. Koç'lar içlerinden geldiği gibi hareket etmeye eğilimliler. Acele işe şeytan karışabilir. Duygusal alanda çok dengeli davranamayabilirler. Boğa'lar ise gürültüden uzak kalmak isteyebilecekleri bir gündeler. Gözardı ettikleri bazı işler yüzünden zorlanabilirler. Aşırı sahiplenici ve inatçı olmamaya özen göstermeliler. İkizler için hareket, gruplar ve ortaklaşa işler öne çıkabilir. Sosyal konularla ilgilenebilecekleri fırsatlar söz konusu. Bu arada çok konuşmaktan yorulabilirler. Yengeç'ler daha hızlı karar almak ve kendilerini ortaya koymak zorundalar. İş hayatında öne çıkmak ve sorumluluk yüklenmek gerekecek. Aslan'lar akıcı bir gündeler ama dikkatsizlik sorun çıkarabilir. Yabancılarla ilgili konular, yolculuk ve yeni kişiler gündeme gelebilir. Başak'lar ortaklaşa işlerde ancak güven duydukları sürece kalmalılar. Bazı pürüzler onları tedirgin edebilir. Maddi konulara önem vermeliler. 
   Terazi gün boyunca başkalarının kararlarından etkilenebilir ve tek başına harekete geçemeyebilir. Bu arada yeni anlaşmalar da gündeme gelebilir. Akrep'ler günlük işlerde verimli olmak için özen göstermeliler. Hızlı hareket etmek yüzünden bazı önemli detayları es geçebilirler. Yay'lar hemen harekete geçmeye eğilimliler. Yaratıcı konularda akıcılar ama aşk hayatında biraz bencilce hareket edebilirler. Oğlak'lar eldeki işleri tamamlamak konusunda çaba sarf etmeliler. İş hayatında zorlamalar mümkün. Üstlerle daha fazla ilgilenmek gerekebilir. Kova'nın daha planlı olması gerekmekte. Çok sayıda konuşma, kısa yolculuk ya da eğitime ilişkin olaylar gündeme gelebilir. Balık'lar yaptıkları işin değerini almak için daha fazla mücadele etmek durumundalar. Parasal alanda daha dikkatli olmak ve müsrif davranmamak gerekiyor. 
   
   
</TEXT>
</DOC>
