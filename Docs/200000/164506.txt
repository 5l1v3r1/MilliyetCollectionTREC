<DOC>
<DOCNO> 164506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/guncel/gun03.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
54 mahalle bitecek 
</HEADLINE>
<TEXT>

Marmara Denizi'ndeki fayın tek parçada kırılması ve 7.7 büyüklüğünde bir deprem olması halinde, İstanbul'daki 54 mahalle 'felaket hasar' derecesinde etkilenecek 
     MEHMET DEMİRKAYA İstanbul 

     İstanbul Büyükşehir Belediyesi Zemin ve Deprem İnceleme Müdürü Mahmut Baş, olası Marmara depreminde 54 mahallenin, ağır hasardan öte "felaket hasar" derecesinde etkileneceğini söyledi. 
     Mahmut Baş, çalışmalar sonucunda depremden en fazla etkilenmesi beklenen mahallelerin adlarını gizlemediklerini, belediyenin internet sitesinde yayınlanan haritada bu mahallelerin gözüktüğünü söyledi. "ModelC" senaryosuna göre, Marmara Denizi'ndeki fayın tek parça halinde kırılması ve 7.7 büyüklüğünde bir depremin meydana gelmesi durumunda, İstanbul'da büyük hasarların meydana geleceğini öngördüklerini anlatan Baş şunları söyledi 
     "Bu senaryoya göre İstanbul'da 54 mahalle, ağır hasardan da öte felaket hasarlı diyebileceğimiz derecede hasar görecektir. Bunu ölüm mahalleleri şeklinde sunmak yanlış. Bu olasılık bir senaryoya dayanmaktadır." 
     
     Master planı açıklanacak 
     Bu senaryoya göre, İstanbul'da 50 - 60 bin arasında ağır hasarlı bina olacak. 500 - 600 bin kişi evsiz kalacak. 70 - 90 bin kişi yaşamını yitirecek. 2 bine yakın noktada su sızıntısı, 30 bin noktada doğalgaz servis kutusunda gaz sızıntısı meydana gelecek. Elektrik kablolarının yüzde 3'ü hasar görecek. 
     Bu arada "Deprem Master Planı"nın temmuz ayında tamamlanacağını belirten Baş, "Belediye Başkanı Ali Müfit Gürtuna, büyük bir olasılıkla 17 Ağustos 1999 depreminin yıl dönümünde deprem master planını açıklayacak" dedi. 
     Büyükşehir Belediyesi'nin binaların tek tek incelenmesi için pilot bölge seçtiği Zeytinburnu'nda, henüz arazi çalışmaları başlamadı. Bu çalışmayla ilçedeki 15 bin bina tek tek kontrol edilecek. Çalışmayı 550 günde tamamlayacak olan belediyenin şirketi Bimtaş ihaleyi 9.5 trilyon liraya üstlenmişti. Bu çalışma sonunda hangi binaların yıkılacağı, hangilerinin güçlendirileceğine karar verilecek. İkinci pilot çalışmanın Fatih'te başlatılması düşünülüyor. 
     
İşte felaket hasar beklenen yerler      AVCILAR 
     Firuzköy 
     Mustafa Kemal Paşa 
     Cihangir 
     Anbarlı 
     Merkez 
     Denizköşkler 
     Gümüşpala 
     KÜÇÜKÇEKMECE 
     Kanarya 
     Cumhuriyet 
     Cennet 
     Yeşilova 
     Söğütlüçeşme 
     İnönü 
     Tevfikbey 
     Halkalı merkez 
     Fatih 
     BAKIRKÖY 
     Yeşilköy 
     Zuhuratbaba 
     Kartaltepe 
     BAĞCILAR 
     Evren 
     Güneşli merkez 
     Yıldıztepe 
     BAHÇELİEVLER 
     Bahçelievler 
     Siyavuşpaşa 
     Şirinevler 
     Çobançeşme 
     Hürriyet 
     Kocasinan merkez 
     Soğanlı 
     Zafer 
     BAYRAMPAŞA 
     Orta mahalle 
     Terazidere 
     Yıldırım 
     Vatan 
     Altıntepsi 
     Yenidoğan 
     Muratpaşa 
     GAZİOSMANPAŞA 
     Sarıgöl 
     ZEYTİNBURNU 
     Seyitnizam 
     Beştelsiz 
     Çırpıcı 
     Veliefendi 
     Sümer 
     Gökalp 
     FATİH 
     İmrahor 
     ÜMRANİYE 
     Kazımkarabekir 
     MALTEPE 
     Gülensu 
     PENDİK 
     Kaynarca 
     ADALAR 
     Büyükada 
     Meşrutiyet 
     Kıyı 
     Maden 
     Heybeli 
     Bahriye 
     Burgaz 
     Merkez 
     Kınalı 
     Merkez 
     
     

</TEXT>
</DOC>
