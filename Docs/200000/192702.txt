<DOC>
<DOCNO> 192702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sonspo11.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 1- Diyarbakırspor 2 maç bitti 
</HEADLINE>
<TEXT>

     Denizlispor Souleymanou x, Ali Akdeniz x, Çağdaş x, Kratochvil xx, Mustafa Keçeli x, Miikka xx, Levent xx Dk. 65 İsmet x , Serhat x, Timuçin x, Coşkun x Dk. 65 Pinentel x , Ersen Martin x . 
     Diyarbakırspor Şenol xx, Ramazan xxx, Burhan xxx, Cem xxx, Hasan xxx, Cumhur xx, Jupi xx, Bonnour xx Dk. 74 Stavrevski x , Sinan xx, Murat Hacıoğlu xxx, Bakadal x Dk. 34 Ümit Ozan xx Dk. 83 Serdar . 
     Goller Dk. 10 Murat Hacıoğlu, Dk. 41 Kratochvil penaltıdan Dk 62 Cem . 
     Sarı Kartlar Dk. 71 Ümit Ozan, Dk. 72 Cem Diyarbakırspor . 
     Birinci Süper Futbol Ligi'nde Diyarbakırspor, Denizlispor'u deplasmanda 2-1 yendi. 
     Denizlispor'un ilk yarıda tutuk bir oyun sergilediği maçta Diyarbakırspor, geliştirdiği ataklarla tehlikeler yarattı. İlk yarının sonlarına doğru oyunda dengeyi kuran evsahibi takım, penaltıdan bulduğu golle eşitliği yakaladı. 
     10. dakikada gelişen Diyarbakırspor atağında topla buluşan Murat Hacıoğlu, aşırtma bir vuruşla kaleci Souleymanou'yu avladı 1-0. 
     22. dakikada Serhat'ın pasında topla buluşan Coşkun fileleri havalandırdı, ancak maçın hakemi Yılnur Önen, ofsayt gerekçesiyle golü vermedi. 
     23. dakikada Murat Hacıoğlu, Denizlispor ceza alanına girer girmez vuruşunu yaptı. Kaleci Souleymanou son anda topu çelerek kalesini golden korudu. 
     26. dakikada Levent'in pasında kaleciyle karşı karşıya kalan Ersen Martin vuruşunu yaptı, ancak top üstten auta gitti. 
     41. dakikada Denizlispor'un beraberlik golü geldi. Kaleci Şenol ceza alanı içinde Coşkun'u düşürünce, hakem penaltı noktasını gösterdi. Atışı kullanan Kratochvil topu filelere gönderdi ve skoru dengeledi 1-1. 
     Karşılaşmanın ilk yarısı bu skorla sona erdi. 
     
     İKİNCİ YARI 

     Karşılaşmanın ikinci yarısına daha iyi başlayan Diyarbakırspor, Denizlispor kalesinde tehlikeli olmaya başladı. 
     55. dakikada Sinan'ın ortasında, Jupi'nin boş pozisyonda kafayla kaleye gönderdiği top, Souleymanou'da kaldı. 
     57. dakikada Diyarbakırspor atağında Ümit Ozan, ceza alanına girdi. Bu futbolcu, kaleciyle karşı karşıya kaldığı anda vuruşunu yaptı. Ancak top, yan ağlarda kaldı. 
     62. dakikada Diyarbakırspor öne geçti. Bonnour'un kullandığı faul atışında Cem, kafayla topu Denizlispor filelerine gönderdi 2-1. 
     82. dakikadaki Denizlispor atağında, Göksel'in ortasında Timuçin vuruşunu yaptı. İyi yer tutan Şenol, topu kornere çelerek kalesini bir golden korudu. 
     Kalan dakikalarda başka gol olmayınca, Diyarbakırspor sahadan2-1 galip ayrıldı. 
     
</TEXT>
</DOC>
