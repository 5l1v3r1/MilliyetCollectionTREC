<DOC>
<DOCNO> 174596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/magazin/yazdud.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen, Anadolu yollarında 
</HEADLINE>
<TEXT>

   Nida hacı oldu, Q Boat, Reina'da Şamdan keyfi, Mood, Sunset Çubuklu, Yeniköy'de Socia cenneti, D R'larda indirim, TURYİD'den yapılaşma, Teoman içkinin kurbanı, 'Muhteşem İkili' Bodrum'da.... 
   
      
   Şükür kavuşturana. Bodrum, Antalya, Çeşme ve Kuşadası derken İstanbul'dan uzak kaldığımın farkındayım. Yeme-içme, eğlence sektöründe patronlar ve işletmeciler güçlü bir yapı oluşturdular TURYİD Turizm Yatırımcıları ve İşletmecileri Derneği . Onlarca işletmenin aynı çatı altında toplanmasında pek çok kişinin emeği var meslektaşım Tayfun Topal, eski Beşiktaşlı yöneticilerden iş adamı Erol Kaynar, Margaux ve Le Select'in ortağı Kemal Koç, Lacivert'in ortağı Şerare Genç, Çubuklu Hayal Kahvesi'nin ortağı Ebru Köktürk ve Şamdan'ın patronu Mehmet Tuna. Q Jazz'ın patronu sevgili Mehmet Ali Açılmış da geçenlerde mekanını TURYİD üyeleri ve konuklarına açtı. Çok keyifli bir geceydi. Konuklar arasında Şişli Belediyesi'nin başarılı başkanı Mustafa Sarıgül de vardı. Başkan Erol Kaynar, konuşmasında, TURYİD'in turizm ile ekonominin önemli kaynağını oluşturan restoran, kulüp, barların ortak sorunlarına çözümler bulmak, sektörün gelişimine katkı sağlamak, dünya standartlarını yakalayabilmek için yeni projeler üretmek üzere kurulduğunu açıkladı. Sonuna kadar desteklediğim dernek ilerde İzmir, Ankara, Çeşme, Bodrum, Antalya gibi önemli turizm merkezlerinden de üye kaydına başlayacak. Toplantıya başkan ve yönetim kurulu üyeleri Erol Kaynar, Kemal Koç, Mehmet Ali Burdurluoğlu, Şerare Genç, Mehmet Tuna, Barış Tansever, Celal Altınel Süslü , Mehmet Ali Açılmış, Ercan Canmutlu, Can Koç, Ebru Köktürk'ün yanısıra eğlence sektöründen pek çok önemli isim de katıldı. Konuklar arasında sesini çok takdir ettiğim Q Jazz Club'ın solisti sevgili Ferhat Göçer ve basın danışmanı Arsevi Sunal da vardı. Mehmet Ali Açılmış bu yıl Q Boat Barbarossa'yı kiralamış. Teknede Türk mutfağından Uzak Doğu'ya, İtalyan'dan Fransız mutfağına kadar uzanan geniş bir lezzet yelpazesi bulunuyor. Özel davetleriniz için kiralayabilirsiniz. Toplam 200 kişilik, 180'i oturmalı. Mehmet Ali, her pazar saat 11.00-19.00 arasında teknede brunch verildiğini söyledi. Mönüde kahvaltı, öğle yemeği, akşam üstü kokteyli, kanapeler, açık büfe ve limitsiz yerli içki var. Her cuma saat 20.30-24.00 arasında ise canlı müzik eşliğinde açık büfe yemek ve dans. Her salı ise Bosphorus Delight gecesi. Q Boat saat 20.30'da kalkıyor. Boğazın eşsiz güzelliğinde Türk yemekleri eşliğinde fasıl, dansöz, limitsiz yerli içki dahil. Bütün bu organizasyonlar da kişi başı 75 dolar. Bence Q Boat kaçmaz. Telefon numarası 0212 236 21 21. Çıkışta sevgili Memo Mehmet Tuna Reina içindeki Şamdan'a davet etti. Bu yaz hiç gitmemiştim. Güzel karısı Şehnaz, Erol Kaynar, kız arkadaşı Zeynep Erkmen ve Kanal D'de program yapan sevgili Rıza Öziş ile birlikte gittik. Reina yine yıkılıyordu. Büyük patron Mehmet Koçarslan keyifle Hummer'ına binerken küçük patron Ali Ünal kapıyı denetliyordu. Köşebaşı, Reina, Safran Niş ve Tanisia'da yer yoktu. Şamdan'da her zaman olduğu gibi bir 'günün yemeği' adı altında özel bir mönü var, bir de alakart. Günün yemeği güzeldi kadayıflı karides, zeytinyağlı çalı fasulyesi, yoğurtlu kebap, enginarlı somon ızgara, piyazlı istavrit tava ve ekmek kadayıfı. Şehnaz Tuna hepimize kadayıflı karidesi önerdi ilk yemek olarak. Hoştu. Ben ana yemek olarak safran soslu dil balığı yedim ama ağır geldi. Izgara levreği yemediğime pişman oldum. Memo patlıcanlı ravioli ile fırında kuzu pirzola yedi. Finalde dondurmayı tercih ettim. Ama aklım Şamdan'ın meşhur kaymaklı ekmek kadayıfında ve ananas carpaccio'da kaldı. Ana yemekte şeftali ve badem ile tavuk süpreme, makarnada patlıcan, domates, parmezanlı penne ve deniz mahsulleri linguine'yi öneririm. Ha bir de ricotto peynirli, ıspanaklı, fıstık krep de hoş. Sohbet sırasında sevgili Şehnaz'ın Tuna okulu bitirip psikolog olduğunu ve ünlü psikiyatrist Prof. Dr. Kerem Doksat'ın Nişantaşı'ndaki bürosunda çalışmaya başladığını öğrendim. O gece Ahmet Uz ve kardeşi Binnur, Aykut Kozanoğlu, Gürbüz Refioğlu, kızı Pınar ve konukları, Rıfat Çebi vardı. Şefler Mustafa Balcı ve Erdinç Kurtar, garson Fuat Eşsiz, mutfak şefi Şerif Güneş'in kış sezonundaki başarılarını yaza da taşıdıklarına tanık oldum. Çıkışta DJ Burak Yontarkol'u gördüm, ayaküstü sohbet ettik. Şamdan Reina'nın telefon numarası 0212 258 68 69. 
   
      Boğaz'ın koketi Socia    Can dostum İzet Çapa ile haftada bir gün olan yemek muhabbetlerimiz ikimizin de yoğunluğu nedeniyle ayda bire düştü ne yazık ki. Geçen akşam methini çok duyduğumuz Yeniköy'deki Socia'ya gittik. Yani eski Süleyman Nazif ve Şamson'a. Binanın sahibi genç ve başarılı mimar Serhan Gürhan, bu yıl deneyimli bir ortakla çalışıyor sosyetenin yakından tanıdığı Elif Edes. Elif çok sempatik, sıcakkanlı ve hoş sohbet. O gece vaktin nasıl geçtiğini anlamadık. Yemekler de birbirinden lezzetli. Tabii bir kadının, yani Elif Edes'in eli değmiş. Zaten Elif'in bu konudaki şöhreti nam salmış. Socia'nın müdürü Vadi Gümüşdağ, aşçıbaşı Fevzi Cantürk, şefler Ali Öztürk ve Sadık Altuntaş hayatlarından çok memnunlar. Bunda da şaşacak bir şey yok, çünkü Socia'da işler tıkır tıkır gidiyor. Kalite yerinde. Dekorasyonu Serhan ile Elif birlikte yapmışlar, çok renkli ve hareketli. Benden sonra bir gece giden sevgili Yazgülü, Socia için "Boğaz'ın koketi" dedi. Valla doğru. Deniz kenarı püfür püfür esiyor, manzara muhteşem. Mönü karışık değil, fiyatlar da makul. Bir kere ortaya kabak havuç mücver, hardal tohumlu patates salatası ve mercimek köftesini mutlaka söyleyin. Bu lezzetlerin porsiyonu 4.5 milyon lira. Yengeç etli ıspanaklı enginar dip, yeşil pilavlı karides, tahin soslu köfte gibi ara sıcaklar ise 5-8 milyon lira arasında. Ana yemekler 13-18.5 milyon lira. Deniz mahsulleri spagetti, pırasa ile doldurulmuş tavuk, hindistan cevizli levrek, bahçe kebabı benim favorilerim. Tatlılar ise yıkılıyor. Portakallı sütlaç, çikolatalı markiz, elmalı muhallebi, kahveli krem brule'ye doyamazsınız. Biz doyamadık da. Yemek yemeseniz bile bara gidip 6 milyon liralık birayla gecenin keyfini çıkarabilirsiniz. Socia'nın telefon numarası 0212 299 00 80. İzmir'den okul arkadaşım sevgili Nilgün Kavur ünlü bir ressam. Nilgün 42'nci kişisel resim sergisini geçtiğimiz günlerde Antalya Adonis Oteli'nde açtı. Sergi 8 Ağustos akşamı 23.00'e kadar açık, bilginize. Geçenlerde Levent'te bir işim vardı, Keops'un patronu Nida ile karşılaştım. Yaklaşık iki aydır görüşemiyorduk. Nida ailesiyle birlikte Umre'ye gitmiş. Yani yarı hacı olmuş. 
   
      Sezen 'yürüyen oteli'yle start aldı    Seyahatlerden fırsat bulup Anadolu yakasına geçemiyorum. Bu yıl biraz ihmal ettim. Ama dedikoduları alıyorum. Çubuklu bu sene hareketli. Yıllardır Çubuklu'da olan Hayal Kahvesi dışında bir de Sunset Marine Çubuklu açıldı. Sunset Marine, Akdeniz mutfağına özel yemeklerine ek olarak deniz mahsulü mönüsünü doğu-batı sentezinden oluşturduğu mezelerle birlikte sunuyor. Cheef'den ve Maksim-Laila'dan tanıdığım Mike Norman'ın hazırladığı, şef Dilara Erbay'ın uyguladığı mönüde değişik lezzetler var. Mekanın dekorasyonu Aykut Dokur tarafından yapılmış. Boğaz'ın nefis manzarasını seyretmek isteyenler Sunset Marine Çubuklu'ya gitmek için İstinye İskelesi'nden yarım saatte bir kalkan teknelere binebilirler. Rezervasyon için telefon numarası 0216 425 07 21. Anadolu yakasından sözederken Mood'u da atlamak olmaz. Burası da iki yılda çok yol katetti. Artık pazar brunchlarıyla da sizleri ağırlayacak. Yemyeşil bahçede rahat koltuklarda oturarak, birbirinden lezzetli ekmek ve peynir çeşitlerini, tatlıları ve meyveleri yiyebilir, haftanın yorgunluğunu atabilirsiniz. 10.00'da başlayan ve 14.00'e kadar devam eden brunch için kişi başı 20 milyon ödemeniz yeterli. Brunch istemeyenler aynı günlerde 19.00'da başlayan barbekü partisine katılabilirler. Mönüde etler, salata çeşitleri, makarnalar ve tatlılar var. 22.00'ye kadar süren parti kişi başı 25 milyon lira. Bir pazar, hem deniz havası almak hem de keyifli bir gün geçirmek için Mood'a gideceğim. Telefon numarası 0216 373 62 60. Türk popunun divası, kraliçesi Sezen Aksu, Anadolu turnesine çıkıyor. Efes Pilsen ve BKM'nin Beşiktaş Kültür Merkezi sponsorluğunda gerçekleşecek olan turne 5 Ağustos'ta Bursa'da başladı. Bugün Altınoluk, 8'inde Çeşme, 9'unda Kuşadası, 11'inde Denizli, 12'sinde Antalya var. Sezen Aksu eylülde de İzmir, Antep ve Trabzon'da olacak. Aksu bu konserlere özel Dodge marka minibüsüyle gidecek. Bir otelin suit dairesinden daha konforlu olan minibüste televizyon, video, laptop, müzik seti, mutfak ve bir düğmeyle açılan iki kişilik yatak var. Aksu'ya orkestra, ses ve ışıkçılardan meydana gelen 60 kişilik bir ekip eşlik edecek. Onlar da otobüsle sanatçıyı takip edecekler. Efendim, burnundan kıl aldırmayan Teoman, Çeşme'de büyük bir şok yaşadı. BBG Melih'in açtığı Çeşme'deki MED Disko'da sahne alan Teoman, 700 kişilik mekanda 100 kişi olduğunu görünce kendini içkiye vurdu. Sarhoş olan Teoman'ın sahnede kaldığı süre içinde de içki kadehini elinden düşürmemesi hoş karşılanmadı. 
   
      Cenk ve Nükhet Bodrum Samba'da    Efendim, bu 'Muhteşem İkili' çok oluyor, çoook. Çeşme'yi yıkıp geçtiler, şimdi de Bodrum'u fethe hazırlanıyorlar. Bu cuma 8 Ağustos'ta MM Club Bodrum Samba'da çıkacaklar. Ben geçen hafta Çeşme'de izledim onları, sonra anlatacağım size. İkisi de müthiş şıktı. Özellikle Nünü Nükhet Duru yıkılıyordu. Cenk'in karizması ve sahne performansı da aman Allah 700 kişi ayakta alkışladı onları. Bodrum'da kaliteli müziği, programı ve görselliği sevenler, 'Muhteşem İkili'nin her tür müzikle coşturduğu bu şovu kaçırmasınlar. Rezervasyon için telefon numarası 0252 313 39 68. Efendim, müzik şirketleri hemen her çıkan albümü dinlememiz için bize gönderir. Ama sevdiğim bir isim ve yakın arkadaşım olan Erol Köse bu konuda nedense cimridir. Ama altını çiziyorum, sadece bu konuda. Çünkü yoksula, okuyamayan gençlere gizlice yardım ettiğini bilirim. Neyse, bir albüm 5 milyon zaten. İstinye'deki Champion'ın içinde yer alan D R'lardan alışveriş yapıyorum ben. Dün üç tane albüm aldım Nilüfer, Ebru Gündeş ve Yıldız Tilbe. Toplam 15 milyon etti ama şimdi D R'larda 'üç al bir öde' sistemi var ya, 10 milyon verdim. Siz bilirsiniz tabii ama korsan CD alıp milyarlık müzik aletlerinizi bozmaya gerek yok. Evet efendim, bol dedikodulu, haberli bir sayfa sunmaya çalıştım sizlere. Hoş kalın, hep mutlu yaşayın. 
   
      
   
</TEXT>
</DOC>
