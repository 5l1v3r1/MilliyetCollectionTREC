<DOC>
<DOCNO> 194147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/siyaset/siy07.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkaya Duruşma salonu kamu alanı 
</HEADLINE>
<TEXT>

      GÖKÇER TAHİNCİOĞLU Ankara 

   
   Yargıtay Başkanı Eraslan Özkaya, Yargıtay 4. Ceza Dairesi Başkanı Fadıl İnan'ın türbanlı sanığı duruşma salonundan çıkarmasının yasa ve içtihatlara uygun olduğunu belirtti. 94 yaşındaki annesinin başörtülü fotoğrafını gösteren Özkaya, "Yöresel kıyafet sorun değil. Bizim olayımız türbandır" dedi. Özkaya, İnan'ın önceki gün bir davada türbanlı sanık Hatice Hasdemir Şahin'i salondan çıkarmasını şöyle değerlendirdi 
   "Duruşma salonunda uygulanmayan kuralların başka bir kamusal alanda uygulanması olanaksızdır. Duruşma salonunda yasaların yasakladığı bir kıyafetle bulunmaları mümkün değildir. Örneğin şapkalı, üniformalı, fesli bereli, sarıklı, peçeli, türbanlı olarak veya açık saçık kıyafetle duruşma salonunda bulunması, salonun hukukun mabedi sayılması niteliğiyle bağdaşmaz. Mahkeme başkanlarının duruşmaların disiplinine uymayanları tutuklatma yetkisi bile var. Bu durumda türbanlı sanığı önce uyarıp sonra salondan çıkaran İnan'ın yasa ve içtihatlara uygun hareket ettiği anlaşılıyor. Hasta olarak hastaneye gitmek gibidir. Ancak motosiklet kullanan biri 'kask takmıyorum, özgürüm' diyemez. Suç işlemiş, işlememiş, o ayrı konu. Yargıtay tavrını göstermiştir." 
   İnan ise "Türban takanlar, Yargıtay'da istedikleri gibi dolaşıyor. Yargıtay Başkanı 'Burası kutsal bir yerdir' der, sokmaz. Orası beni ilgilendirmiyor" dedi. 
   
   
   
   
   
</TEXT>
</DOC>
