<DOC>
<DOCNO> 171038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/ekonomi/eko09.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Petkim'de vakumlamak isteyene dikkat edilsin' 
</HEADLINE>
<TEXT>

   AKP'li Uzunkaya, Petkim için, 'Özelleştirmeler sırasında vakumlamak isteyene dikkat' dedi 
   ANKARA Milliyet 
   
   Plan ve Bütçe Komisyonu'nun AKP'li üyeleri Türk Telekom'un Hazine garantili hisse satışı ve Milli Piyango'nun şans oyunları denetim görevinin ayrılmasına ilişkin yasa tasarısının görüşmeleri sırasında hükümeti hortumcular konusunda uyardı. 
   Uzan Grubu'nun aldığı Petkim örneğini veren AKP Samsun Milletvekili Musa Uzunkaya, hükümetin özelleştirmeler sırasında vakumlamak isteyenlere karşı dikkatli olmasını istedi. Uzunkaya şöyle konuştu 
   "Elektrik santrallarına el konulan, bankasının içini boşaltan bir kuruluş, neredeyse yürüyüşü sakat ve bugün Petkim'e talip oluyor. Petkim'in iki katı bankasını boşaltmış, Petkim'e teklif veriyor. 'Paran varsa önce borcunu öde' derler. 'Teklifi verdim' denilmesi tercih edilen bir yol olmamalı. İstihdam olup olmadığına, ranta yönelip yönelmeyeceğine bakmak lazım. Devlet özelleştirme yaparken seçici olmalı. Kişinin geçmişteki uygulamalarına, kirli mi değil mi meselesine bakılmalı." 
   
   
</TEXT>
</DOC>
