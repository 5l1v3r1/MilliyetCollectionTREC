<DOC>
<DOCNO> 161910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/siyaset/asiy.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın bu haftaki konuğu, DSP'li spordan sorumlu eski Bakan Erdoğan Toprak 
</HEADLINE>
<TEXT>

Komployla düşürüldük 
     SOHBET ODASI 
Derya SAZAK 

Toprak, "Ağırlığından ürken bazı kesimler Ecevit'i ortadan kaldırma hesabı yaptı. Ecevit, harita değişikliğine ortak olmazdı. Belli bir komplonun parçasıydı bu olay. Hastanedeki süreçler çok tartışmalı bir boyut aldı" diyor 
     Sayın Toprak Ecevit'in rahatsızlığıyla başlayan çözülme olmasa bugün h l iktidarda olabilirdiniz. İntihar gibi seçime nasıl gittiniz Kemal Derviş, "Önümü göremiyorum" diye farklı bir senaryo çizince yaklaşan Irak savaşının da etkisiyle bugünkü duruma sürüklendik. 
     
Neden Ecevit'in rahatsızlığı değil miydi 
     Geçen yazdan bu yana geçen bir yıllık süre öyle olmadığını gösteriyor. Belli bir komplonun parçasıydı bu olay. 
     
     Ecevit'i ortadan kaldırma 
Ecevit'in rahatsızlık bahanesiyle devreden çıkarıldığını mı savunuyorsunuz 
     Tabii ki, Ecevit başbakanken bazı ülkelerdeki harita değişikliğine ortak olmayacağını görüyordu belli kesimler. 
Cengiz Çandar, "Irak savaşı başladığında Ecevit hükümeti iş başında olmayacak" demişti... 
     O yazı da gösteriyor ki, Sayın Ecevit'in ağırlığından ürken bazı kesimler Ecevit'i ortadan kaldırma hesabı yaptılar. Hastanedeki süreçler çok tartışmalı bir boyut aldı. 
Bülent Bey, partide yeni bir yapılanma ve liderlik anlayışıyla çözülmeye engel olamaz mıydı 
     DSP'deki çözülme parti içinden değil dışarıdan gerçekleştirilen yapay bir hareketti. 
Yeni Türkiye Partisi .. 
     Evet, 'troyka' diye üç ortakla yola çıktılar. 
Troyka niye başarılı olamadı 
     Aslında o hareketin başlangıcında, kopmalardan önce yapılmak istenen Sayın Ecevit'i devre dışı bırakıp partiyi birine teslim ettirmek ve koalisyonu sürdürmekti. Ecevit bu oyunu görünce hastanedeki tedavisini bile yarım bıraktı. Ne hikmetse tedaviyi kesince Sayın Ecevit birden sağlığına kavuştu. Bu çok enteresan bir süreçtir ki mutlaka sorgulanması lazım. 
Cumhuriyet tarihinde bir başbakanın raporla işten el çektirilmesi örneği yok... 
     Evet bu olmayınca plan değişti. Bu defa da parti içindeki büyük bir grubu koparıp Ecevit'i çok az bir sandalyeyle kenara çekmek denendi. Sayın Bahçeli buna direndi. Ecevit'in başbakanlığının devamını istedi. İkinci oyun da bozuldu. YTP'nin seçimde aldığı sonucu gördük. Üçüncü oyunu da halk bozdu. 
Halk nasıl bozdu 
     Seçimde YTP'yi sandığa gömdü. Derviş faktörü çok önemliydi. Derviş de nedense Amerika'ya gitti, on gün bu ülkenin Başbakan'ı bile ulaşamadı. Türkiye'ye dönüşte birden CHP'ye geçme kararı aldı. Yeni sol olmalı diyen kişi birden saf değiştirdi. Bir misyonun gereği olarak da düşünülebilir. 
DSP de bu arada yüzde 1'lere düştü. Zamanında bir yenilenmeye gidilebilirdi. 
     Toplum işsizlik ve hayat pahalılığı altında eziliyor. Sistem böyle kötü olunca halk sistemden çok mustarip olan ve kendisi sistemle çatışan bir partiyi getirip sistemin karşısına dikti. AKP'yi tepki oyları iktidara taşıdı. DSP olarak biz de sistemden şik yetçiyiz. Tekrar iktidara gelirsek sistemle çatışacağız ve bozuk taraflarını düzelteceğiz. 
Ecevit'in 1970'lerdeki 'düzen değişikliği' söylemine dönüş mü var DSP'de... 
     Tabii ki biz 2002'ye kadar bunu yaptık, bundan sonra da yapmaya devam edeceğiz. 
DSP'nin gelecekte Ecevit'siz yaşama şansı var mı, yoksa misyonunu tamamladı mı Partiyi nasıl toparlayacaksınız 
     DSP kendisini hızla yenileyen politikalar üretmeye devam ediyor. 15 tane Ar Ge kuruldu genel merkezde. 17 Mayıs'ta büyük bir gençlik kurultayı topladık. 
DSP toplumda h l var mı 
     Elbette, çünkü bizim seçmenimiz 3 Kasım'da büyük ölçüde sandık başına gitmedi. Medyanın propagandasıyla seçmen iki partiye yönlendirildi. 3 Kasım'ın adil bir seçim olduğunu söyleyemeyiz. 
İhanete mi uğradığınızı düşünüyorsunuz 
     Kendi içimizde ihanete uğramakla beraber dışarıda da bizim bu arenada yok olmamızı isteyen kesimler var. Buna rağmen DSP toplumun umudu olmaya devam ediyor. 
     
     Oylarımız CHP' ye gitmedi 
Nasıl 
     Çünkü sağ tabana sıkışmış inançlı insanlarımıza hoşgörüyle yaklaşan inanç özgürlüğünü savunan parti biziz. İnançlara saygılı laikliği savunuyoruz. Seçimde yok denecek kadar kötü bir sonuç aldık ama bizim oy aldığımız bölgelerde oylar AKP'ye kaydı, CHP'ye gitmedi. CHP bizim oylarımızı alıp parlamentoda güçlü bir muhalefet sergilemiş olsaydı, DSP'nin tekrar bu hareketi güçlü bir şekilde yapması zordu. 
CHP niye iktidar olamadı, DSP seçmeni oy vermediği için mi 
     Toplum mühendisliği yapmaya kalkanların hesabı tutmadı. Halk şu anda özeleştiri yapıyor. 'Elimiz kırılsaydı da falanca partiye oy vermeseydim' diyen vatandaşları görüyorum. 
DSP'de gelecek için ne düşünülüyor, kurultay yapılacak mı 
     2002'de kurultay yapılacaktı, 'troyka' nedeniyle geçen yılki olaylar ortaya çıkınca yapısal değişikliğin önü kesildi. Sayın Ecevit koltuğunu bıraktı, ideolojisine ve partisine sahip çıktı. Ecevit'i devirme operasyonu, Irak savaşından önce Türkiye'de yönetimi değiştirme senaryosuydu. Kısmen başarılı oldular. 
     
Dinamik orduya ihtiyacımız varAKP hükümeti de savaşa girmedi. Ecevit işbaşında olsa nasıl bir tutum izlerdi 
     Ecevit böyle bir savaşa girmeyi istemezdi, Türk askerinin kanının dökülmesine ve o bölgedeki harita değişikliğine izin vermeyecek bir liderdi. AKP'nin pazarlık politikasını da doğru bulmuyorum. Birinci tezkereyi çıkarıp sonra pardon demek hataydı. Türkiye'nin ABD ile ilişkilerindeki güveni sarstılar. Duyduğumuz kadarıyla Amerikalılar şu anda Ecevit'e hak veriyormuş. "Ecevit iktidarda olsa bize bu kadar zarar vermezdi" diyorlarmış. AKP ikili oynadı, takiye yaptı. 
Kuzey Irak ve Kürt sorunu nasıl etkilenir 
     İleriki yıllarda Türkiye'nin en büyük sorunu Doğu Anadolu'daki sular olacak. Karşımızda Irak veya Suriye'yi değil ABD'yi bulacağız. 
     
     ABD suları tartışabilir 
GAP da etkilenecek mi 
     GAP Türkiye'nin can damarı. Oraya 30 milyar dolar yatırmışız. Sınır aşan sular konusunu ABD günün birinde masaya getirebilir. Türkiye'nin düzgün duruşu sergilemesi, bunun için de devletin tepesinde uyum lazım. AKP tam tersini yapıyor, rejimle Cumhurbaşkanı'yla, askerle çatışıyor. Oysa Türkiye'nin dinamik bir Silahlı Kuvvetler'e ihtiyacı var. Ordunun yıpratılmaması gerekiyor. 
Dinamik ordudan kastınız 
     Bu coğrafyada caydırıcı silahlara sahip güçlü bir ordu. Bundan kim ne anlarsa anlasın. 
İçe dönük konumu ne olmalı 
     Bu konuda sorumluluk AKP'ye düşüyor. Cumhuriyet'in temel nitelikleri konusunda tereddüt yaratılmamalı. Her fırsatta saldırıya geçiyor, tepkileri görünce geri adım atıyor. Niyetleri konusunda güven vermiyor. Türban, 23 Nisan krizi, kadrolaşma... bunlar hep rejime yönelik huruç hareketleri. AKP'den bu ülkenin bir an önce kurtulmasını temenni ediyorum. 
     
DSP emin ellerde tırmanışa geçecekYerel seçimler 2004'te yapılacak. DSP olarak hazırlanıyor musunuz CHP gibi kendinizi yeniden tanımlama ve 'merkeze açılma' ihtiyacı içinde misiniz 
     Hayır, bizim böyle bir ihtiyacımız yok. Demokratik sol kimliğimizi koruyacağız. DSP'de çizgi kırıklığı yok. 3 Kasım bizim için mevzi bir kayıptır. DSP tekrar tırmanışa geçecek. 
Yerel seçimlerden önce kurultay toplayacak mısınız, yola Ecevit'le mi devam edeceksiniz 
     DSP emin ellerde, zamanı gelince DSP bir kadro hareketi olarak ortaya çıkacak ve yoluna devam edecek. Sayın Ecevit de bunun işaretlerini zaten veriyor. 
Sayın Ecevit belki onursal başkan kalacak ama parti de yeni bir kadroyla yoluna devam edecek öyle mi 
     Ben Sayın Ecevit'in tasarrufu hakkında yorum yapamam. Yetkili de değilim. Genel Başkan o noktada kendi iradesini nasıl ortaya koyar onu bilemiyorum ama şunu biliyorum ki DSP yoluna devam edecek güçte bir partidir. 
     
     
     

</TEXT>
</DOC>
