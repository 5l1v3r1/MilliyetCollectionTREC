<DOC>
<DOCNO> 183416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sonspo03.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol liglerinin rengi yeşil-beyaz... 
</HEADLINE>
<TEXT>

     Forma renkleri futbol takımları taraftarları için büyük önem taşır. Binlerce hatta milyonlarca insanı peşinden sürükleyen futbol takımları, renkleriyle anılmaktadır. Türkiye Liglerinde de birçok takım aynı forma rengini taşırken, profesyonel liglerde mücadele eden 155 futbol takımından 15'inin yeşil-beyaz renkleri taşıdıkları belirlendi. 
     Futbol Federasyonu verilerine göre, Birinci Süper Lig, İkinci Lig A ve B Kategorileri ile Üçüncü Lig'de mücadele eden 155 futbol takımından 15'i yeşil-beyaz renkleri taşırken, bu renkleri 12 takımla kırmızı-beyaz, 11 takımla kırmızı-siyah ve 9 takımla da sarı-kırmızı renkler izliyor. 
     Ligde siyah-beyaz forma rengi taşıyan 8 takım bulunurken, bordo- beyazlı 7, sarı-lacivert, mavi-beyaz ve kırmızı-lacivertli 6'şar takım olduğu, kırmızı-yeşil, sarı-siyah, mor-beyaz, yeşil-siyah renkleri taşıyan 5, lacivert-beyaz, sarı-yeşil ve mavi-lacivert renkli forması olan da 4 takım bulunduğu belirlendi. 
     
     AYNI RENKLİ DİĞER TAKIMLAR 
     Liglerde sarı-mavi, yeşil-turuncu, mavi-turuncu ve lacivert-turuncu renklerde 2'şer takım yer alırken, pembe-yeşil, eflatun-sarı, kırmızı-mavi, bordo-mavi, turuncu-beyaz ve mavi-yeşil renklere sahip de 1'er takım mücadele ediyor. 
     Ayrıca liglerde bulunan 25 futbol takımı 3 renkli formaya sahipken, 4 takımın da formasında tam 4 ayrı renk bulunuyor. 
     
</TEXT>
</DOC>
