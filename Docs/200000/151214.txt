<DOC>
<DOCNO> 151214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sontur14.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hıristiyan dünyası "Paskalya"yı kutluyor... 
</HEADLINE>
<TEXT>

     ''Hıristiyan dünyasının en büyük bayramı'' olarak kabul edilen Paskalya nedeniyle, Türkiye Ermeni Patrikliği'nde ''Paskalya Ayini'' yapıldı. 
     Kumkapı'daki Patriklik Kilisesi'nde düzenlenen ve Türkiye Ermenileri Patriği Mesrob II'nin yönettiği ayine, İstanbul'da yaşayan Ermeni cemaati üyeleri katıldı. 
     Patrik Mesrob II, ayinde Ermenice yaptığı konuşmada, Paskalya'nın Hıristiyanlık dünyasındaki önemini vurgulayarak, cemaatine çeşitli öğütlerde bulundu. 
     Mesrob II, ayrıca ''barış, sevgi ve hoşgörünün bütün dünyaya hakim olmasını'' diledi. 
     Ayinde daha sonra Patrikliğe bağlı Boğdan Korosu ilahiler söyledi ve dini giysili bir kız çocuğu Ermenice dualar okudu. 
     Hıristiyanlık inancına göre, Hazreti İsa'nın öldükten sonra dirilişi ve göğe yükselişinin yıldönümü nedeniyle her yıl Nisan ayında yapılan ayin çıkışında katılanlara, ''yeni yaşamın ve dirilişin simgesi'' olan boyalı yumurtalar dağıtıldı. 
     





</TEXT>
</DOC>
