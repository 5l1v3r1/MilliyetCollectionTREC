<DOC>
<DOCNO> 167175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/guncel/gun02.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök'ün kalkanı 'Osmanlı tokadı' 
</HEADLINE>
<TEXT>

Genelkurmay Başkanı'nın korumalığını üstlenen 35 asker, Nihat Yiğit'in geliştirdiği Türk malı savunma sporu Goshin Kaikan'ın eğitimini alıyor. Bu sporun içinde Osmanlı tokadı da var 
     SERHAT OĞUZ İstanbul 

     Uzakdoğu kökenli savunma sporlarıyla ilgilenen Nihat Yiğit, Türklere özgü bir savunma sporu da geliştirdi. Ancak 'Osmanlı tokadı', 'kanca vuruşu', 'gökkuşağı vuruşu' gibi yerli malı hareketlerden oluşan savunma sporunun adını Japonca'dan yola çıkarak Goshin Kaikan kendini korumak koydu. Goshin Kaikan dersleri alanlar arasında Genelkurmay Başkanlığı Koruma Grup Komutanlığı'na bağlı 35 asker de yer alıyor. 
     
     FEDERASYON KRİZİ 
     Goshin Kaikan'ın kurucusu Yiğit, 1973'ten bu yana savunma sporlarıyla ilgileniyor. Beş yıl Japonya'da kalan Yiğit, 1990'lı yıllarda, sadece Türklere özgü, stratejik bir savunma sporu oluşturmak için çalışmalara başladığını, 1999'da Goshin Kaikan'ı geliştirdiğini söyledi. Yiğit'in tek şik yeti, Goshin Kaikan federasyonu kurmalarına izin verilmemesi. Yiğit, ABD'de bile federasyon olarak kabul edildiklerini vurgulayarak, aynı ilgiyi Türkiye'de görememekten yakınıyor. 
     
     BİLİMSEL DESTEĞİ VAR 
     Goshin Kaikan'ın Ankara, İstanbul, Antalya, Muğla, Erzincan ve Hatay'da salonlar aracılığıyla hızla yayıldığını anlatan Yiğit, bugün bu savunma sporunu çalışanların sayısının bin civarında olduğunu söyledi. Yiğit, Goshin Kaikan'ı oluşturma aşamasında, spor tarihçisi Prof. Özbay Güven, Hacettepe Üniversitesi Spor Bilimleri Yüksekokulu öğretim üyesi Doç. Dr. Gıyasettin Demirhan, Kocaeli Üniversitesi öğretim üyesi Doç. Dr. Yavuz Taşkıran'ın da akademik katkılarda bulunduğunu kaydetti. Savunma sporlarının terminolojisi Uzakdoğu dillerinden oluştuğu için, Japonca ismi tercih ettiklerini söyleyen Yiğit, son dönemde Türkçe "savaş sanatının yolu ve kanı" kelimelerinden oluşan Sayokan'ı kullanmaya başladıklarını ifade etti. Goshin Kaikan, internet sitesi ve yayımlanan dergilerle, Cezayir, Nijerya, Almanya gibi ülkelerde de ilgi görüyor. 
     
     THY PERSONELİ DE GELDİ 
     Yiğit'in ders verdiği öğrenciler arasında polisler ve Genelkurmay'a bağlı "bordo bereliler" olarak anılan birlikten askerler de yer alıyor. Ayrıca Genelkurmay Başkanı Org. Hilmi Özkök'ün korumasını üstlenen 35 asker de Goshin Kaikan öğreniyor. Askerler, 6 aydır, haftada 3 gün eğitim görüyor. Merkezi Ankara'da olan Goshin Kaikan'ın İstanbul'daki temsilcileri de, THY personeline, kapkaççılara karşı savunma yöntemleri eğitimi verdi. 
     
108 saatte siyah kuşak      Goshin Kaikan, 'self defense' ve 'knock down' adlı iki bölümden oluşuyor. Sadece beyaz ve siyah kuşak sahibi olunuyor. 108 saatin sonunda başarılı olanlar siyah kuşak alıyor. Goshin Kaikan'ın hareketleri şöyle 

</TEXT>
</DOC>
