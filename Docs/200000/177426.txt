<DOC>
<DOCNO> 177426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun26.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de sniper paranoyası artıyor, cinayet silahı aynı çıktı 
</HEADLINE>
<TEXT>

     ABD'nin Virginia eyaletinde, bir haftadan kısa sürede aynı yöntemle cinayete kurban giden 3 kişinin aynı silahla vurulduğu kesinleşti. 
     Balistik raporlar, cinayetlerin birbiriyle bağlantılı olduğunu kesinleştirirken, yetkililer ve bölge sakinlerinin yeni keskin nişancı kuşkuları doğrulanmış oldu. 
     Charleston Polis Şefi Jerry Pauley, cinayetlerde aynı tüfeğin kullanıldığını söyledi. 
     Yetkililer, katil zanlısının robot resimlerini de yayımladı. Buna göre katil zanlısı siyah saçlı, uzun favorili keçi sakallı biri. 
     Kurbanların, Charleston'ın batı yakasında bir benzin istasyonundaki telefon kulübesinde görüşme yaparken öldürülen Gary Carrier Jr. 34 , Charleston'ın doğusundaki bir benzin istasyonundan benzin alırken vurulan Jeanie Patton 31 ve yine bir benzin istasyonunun önünde öldürülen Okey Meadows 26 olduğu bildirilmişti. 
     Polis, her üçünün de aynı kalibrelik silahla, 30 metre uzaklıktan vurulduğunu açıklamıştı. 
     Yetkililer, ölümlerin, geçen yıl Washington bölgesinde bir keskin nişancının cinayetleriyle taşıdığı benzerlikten duyduğu endişeyi dile getirerek, cinayetlerin tek kişi tarafından işlenmiş olabileceğini belirtmişlerdi. 
     Washington bölgesinde geçen Ekim'de 10 kişi öldürülmüş, 3 hafta süren cinayetler serisinin ardından 2 kişi tutuklanmıştı. 
     
</TEXT>
</DOC>
