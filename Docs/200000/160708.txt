<DOC>
<DOCNO> 160708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/yasam/yas07.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars Express'in yolu çoook uzun 
</HEADLINE>
<TEXT>

Mars'ta 'hayatı' araştıracak Avrupa Uzay Merkezi'nin uzay aracı, tam 400 milyon kilometre kat edecek 
     CENK BAŞLAMIŞ Moskova 

     Avrupa Uzay Ajansı'na ait Mars Express aracı, Mars'ta hayat olup olmadığını araştırmak amacıyla altı ay sürecek zorlu ve hayli uzun bir yolculuk yapacak. Kazakistan'da Rusya'ya ait Baykonur Uzay Üssü'nden dün gece fırlatılması planlanan aracın Mars'a kadar olan 400 milyon kilometre yolu altı ayda alması bekleniyor. 
     
     Üç ay inceleme 
     Fırlatma işlemi bir aksilik olmadan yapılırsa, Avrupa Uzay Ajansı tarafından şimdiye kadar uzaya gönderilen ilk araç olacak Mars Express'in 'kızıl gezegen'deki incelemeleri üç ay sürecek. 
     Bu çalışmalar sırasında gezegende geçmişte hayat olup olmadığı araştırılacak. 'Mars Express'ten gezgen yüzeyine gönderilecek 'Beagle 2' adındaki küçük bir araç, Mars'ın yüzeyine inerek gezegenin kimyasal yapısını araştıracak. 
     Mars Express'in ardından ABD ve Japonya'ya ait araçlar da önümüzdeki haftalarda yola çıkacak. Bilim adamları, Mars'ın eskiden dünyaya benzediğini ve gezegende su bulunduğunu düşünüyor. 
     

</TEXT>
</DOC>
