<DOC>
<DOCNO> 159245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/soneko17.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Coşkun Genelkurmay ile bir sorunumuz yok 
</HEADLINE>
<TEXT>

     Sanayi ve Ticaret Bakanı Ali Coşkun, ''bizim Genelkurmay ile bir sorunumuz yok'' dedi. 
     Ankara Ticaret Borsası'nın Meclis toplantısına katılmak üzere borsaya gelen Bakan Coşkun, gazetecilerin sorularını yanıtladı. 
     Bir gazetecinin, Genelkurmay Başkanı Orgeneral Hilmi Özkök'ün ''irticai kadrolaşmaya'' dönük kaygılarına ilişkin basında yer alan değerlendirmeleri sorması üzerine Bakan Coşkun, ''bunlar çok yanlış değerlendirmeler'' dedi. Coşkun, şöyle devam etti 
     ''Sayın Genelkurmay başkanının eğer ciddi bir kaygısı olsaydı, doğrudan açıklama yapardı. İkinci elden sözler. Onun için bunlarla Türkiye'nin kaybedecek bir durumu yok. Ülkede herşey iyiye doğru gidiyor. Bizim Genelkurmay ile de bir sorunumuz yok.'' Başbakan Recep Tayyip Erdoğan'ın da bu konuya açıklık getirdiğine işaret eden Bakan Coşkun, ''gözbebeğimiz Genelkurmay'ımız, askerimiz, Mehmetçik yuvası. Onun için bunlar hep suni haberler. Kendisi de açıkladı. Bu haberlerle Türkiye'nin kaybedecek vakti yok'' şeklinde konuştu. 
     
</TEXT>
</DOC>
