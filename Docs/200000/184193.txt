<DOC>
<DOCNO> 184193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/dunya/adun.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Propaganda savaşında son taktik 
</HEADLINE>
<TEXT>
   CIA, imamları maaşa bağladı 
   İslam dünyasında beliren Amerikan aleyhtarı havayı dağıtmak için CIA'nın, ABD'yi olumlayan vaazlar verdirttiği öne sürüldü 
      DIŞ HABERLER SERVİSİ 

   
   Amerikan Merkezi Haber Alma Örgütü'nün CIA , Arap ve İslam dünyasında 11 Eylül saldırıları sonrasında ortaya çıkan Amerikan aleyhtarı havayı dağıtmak için imam ve molla gibi dini liderlere ödeme yaparak ABD'yi olumlayan vaazlar vermelerini sağladığı öne sürüldü. 
   CIA ve FBI Amerikan Federal Soruşturmu Bürosu hakkında yaptığı araştırmalarla tanınan gazeteci yazar Ronald Kessler'in ekimde çıkacak "CIA Savaşta" The CIA at War adlı kitabında yer alan iddialara göre, CIA sadece imamları maaşa bağlamakla kalmadı, ayrıca ABD için çalışacak sahte dini liderler yaratarak İslam dünyasını etkiledi. Ancak Kessler, CIA'nın bu tür faaliyetleri hangi ülkelerde gerçekleştirdiğini açıklamadı. 
   
   Ilımlı Müslüman yaratıldı 
   Başta CIA Başkanı George Tenet olmak üzere üst düzey CIA ve FBI yetkilileriyle defalarca görüşen Kessler kitabında, "Öteki dinlerde olduğu gibi İslamda da herhangi birisi kendini dini önder ilan edebilir. Dolayısıyla CIA sahte mollalalar kiraladı, ajanları kendilerini dini lider ilan etti ve bunlar Müslüman olmayanlara karşı daha toleranslı bir söylem geliştirdi. CIA, imamları radyolarda konuşturdu. Yani propaganda savaşı dönemine dönüldü. CIA, ılımlı Müslümanlar yarattı" iddialarını ortaya attı. 
   Amerikalı gazeteci yazar, CIA'nın Irak'ta ise ödeme yaptığı imamlardan Amerika'ya karşı direnilmemesi yolunda fetva çıkardığını öne sürdü. 
</TEXT>
</DOC>
