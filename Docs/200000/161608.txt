<DOC>
<DOCNO> 161608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/spor/spo08.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR RÜYA GİBİ 
</HEADLINE>
<TEXT>

Kariyerinde hiç Grand Slam galibiyeti bulunmayan Hollandalı Verkerk, Arjantinli Coria'yı yenerek, finalde İspanyol Carlos Ferrero'nun rakibi oldu 
     Setlerde zorlandı 
     ROLAND Garros Tenis Turnuvası'nda, Hollandalı Martin Verkerk finale adını yazdırdı. Bu turnuva öncesinde kariyerinde hiç Grand Slam galibiyeti bulunmayan Verkerk, yarı finalde Arjantinli genç raket Guillermo Coria'yı 7 - 6, 6 - 4 ve 7 - 6'lık setlerle mağlup etti. Bir Grand Slam finaline çıkan üçüncü Hollandalı tenisçi olan 24 yaşındaki Verkerk, maç sonrası gözyaşlarını tutamazken, "Bu benim için bir rüyaydı, h l inanamıyorum" ifadesini kullandı. 
     
     Rövanşı vermedi 
     GÜNÜN ikinci yarı final mücadelesinde 3 numaralı favori İspanyol Juan Carlos Ferrero, geçen yılın şampiyonu 9 numaralı seribaşı Albert Costa'yı yenerek finale çıktı. 23 yaşındaki Ferrero geçen sene finalde karşılaştığı ve yenildiği vatandaşını 6 - 3, 7 - 6, 7 - 5 ve 6 - 4 ile geçerek rövanşını da aldı. Tek erkeklerde final maçı yarın Verkerk ile Ferrero arasında oynanacak. 
     
Bayanlarda final günü      PARİS'TEKİ turnuvada bugün iki Belçikalı raket Justine Henin ile Clijsters tek bayanlarda şampiyonluk için korta çıkacak. Final için Belçika kraliyet ailesinin de Paris'e geleceği açıklandı. Bu arada yarı finalde Henin'in elediği son şampiyon Serena Williams, Belçikalı raketi kendisini maç sırasında şaşırtmak ve kandırmakla suçladı. 
     
Kortlarda Türk tenisçi kalmadı      SELÇUK MUMCU 

     ULUSLARARASI Akbank Tenis Turnuvası'nda sporcularımız dün çeyrek finalde elendi. Ankara Tenis Kulübü Kortları'nda yapılan müsabakalarda çeyrek finale yükselen Pemra Özgen, Ukraynalı rakibi Olga Lazaltchuk'a 2 - 0 yenilerek turnuvaya veda etti. Diğer bayan sporcumuz İpek Şenoğlu da Bulgar Tzvetana Promkova karşısında 1 - 0 yenik durumdayken ikinci sette sakatlandı, maçı bıraktı. Bu sonuçlarla turnuvada mücadele eden Türk sporcu kalmadı. 
     

</TEXT>
</DOC>
