<DOC>
<DOCNO> 166717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/ekonomi/eko07.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkim'de satış eylemi 
</HEADLINE>
<TEXT>

Petkim'in Uzanlara satılmasının ÖYK tarafından onaylanması, işçilerin işbaşı yapmamasına ve satışların durmasına neden oldu 
     SERKAN ADAR Aliağa 

     Özelleştirme Yüksek Kurulu'nun ÖYK , Petkim'in Uzan Grubu şirketlerinden Standart Kimya'ya satışını onaylaması, işçiler tarafından protesto edildi. Petkim'in Aliağa'daki tesislerinde çalışan yaklaşık 3 bin işçi, hükümeti ve CHP'yi protesto etti. Dün sabah işbaşı yapmayan Petrol-İş Sendikası'na üye işçiler, mal satışının yapıldığı B kapısında toplandı. Kapının kapanmasıyla, Petkim'de satışlar da durdu. İşçilere hitap eden Petrol-İş Sendikası Aliağa Şube Başkanı İbrahim Doğangül, satışın onaylanmasının kamuoyunda hayal kırıklığı yarattığını söyledi. Doğangül, "Hükümet, siyasi rakibine Petkim'i satarak, cesur olduğunu göstermeye çalışıyor" dedi. 
     
     Borsada tabana çakıldı 
     Petkim hisseleri dün yüzde 6.7'lik düşüşle 5.500 liraya gerilerken, ihaleden sonra geçen yaklaşık bir aydaki değer kaybı da yüzde 37.3 olarak gerçekleşti. 
     
'Plastik sanayi zora girdi'      Ege Bölgesi Sanayi Odası EBSO Yönetim Kurulu Başkanı Salih Esen, Petkim'deki özelleştirme karşıtı işçi eylemleri nedeniyle plastik sanayicisini zor durumda kaldığını söyledi. Esen şunları söyledi "Süren işçi eylemleri nedeniyle Petkim'den hammadde çıkışı yapılamıyor. Bu durum plastik sanayicisini büyük sıkıntıya soktu. Parası ödenmesine rağmen alınması gereken mallar şirketlere sevk edilemiyor. Sevkıyatın ne zaman olacağı da belli değil. 
     

</TEXT>
</DOC>
