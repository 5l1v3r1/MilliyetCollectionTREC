<DOC>
<DOCNO> 190352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/yazar/gureli.html </URL>
<DATE> 2003/10/22/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Aşk nedir 
</HEADLINE>
<TEXT>

   
   Irak batağında şaşkınlıkla sarmallanan ABD'nin çaresizliği giderek belirginleşiyor. Nitekim, başlangıçta ABD işgalinin fedailiğini savunanların bile yavaş yavaş ayakları suya eriyor. Savaş mavaş, hortumcular mortumcular, siyaset miyaset... Bazen "yetti be " demiyor musunuz 
   O halde buyurun aşka 
   Peki, aşk sizce nedir Güler Kazmacı denizanası gibi kaypak söylemlere açık aşkın tam 74 tanımını yapıyor "Aşk Sensin" kitabında. Nuhun Gemisi Yayınları, Eylül 2003 . 
   "Hayatı boyunca edindiği aşk gözlemleri"ne dayanarak, "her yanından tuttum aşkın" diyen Kazmacı, bir gecelik düzeyli aşkların yaşandığı günümüzde, "gerçek aşk" kavramını da ortaya koyuyor. Yazar, "Gerçek aşk bahsinde yeri olmayanlar"dan dört grubu şöyle tanımlıyor 
   "Hayranlığı aşk sanan ve yüzeysel bir 'sonuç' alıncaya kadar karşı tarafın peşinde koşan 'iflah olmaz' budalalar. 
   Cinsel isteğini ve fantezilerini romantizmle 'süsleyip' aşk diye sunan çapkınlar. 
   Bir insanın güzelliğine veya özelliğine 'takılıp' onunla birlikte olmayı bir kişilik sorunu ve itibar yolu haline getiren saplantılı kafalar. 
   Ve ikide bir kendini aşık olmuş gibi kandırmayı adet edinmiş 'gözü gördüğü her güzele nikahlı' hovarda kalpler." 
   Genellikle erkeğe aitmiş gibi algılanan bu tanımlar, elbet kadınları da kapsıyor olmalı. 
   Çoğunlukla aşk "pembe"dir ya da pembe yanı sevilir. Oysa içinde bütün renkleri barındıran, yaşatan ve paylaşılan bir olgudur gerçek aşk. Bu düşünceyle biz Kazmacı'nın 74 yazısı içinde pembe rengin dışındaki renkleri de yansıtan yazılarına birer işaret koyduk. Her birinin başına "aşk" sözcüğünü ekleyerek okuyabilirsiniz 
   Aşk yasadışıdır, ölümdür, dengesizdir, aykırıdır, salaktır, manyaktır, kötüdür, kavgadır, hastalıktır, gerilimdir, satrançtır, sınavdır, sinsidir, korkudur, şakadır, mazoşisttir, şizofrenidir, terördür, didişmedir, karamsardır vd. 
   Biz de haddimiz olmayarak bir başka boyutunu ekleyelim aşkın Aşk bedel ödemektir. 
   Düşünün bakalım, siz hiç bedel ödediniz mi Ödemediyseniz, gerçek aşktan yana hayli eksiğiniz var demektir. 
   Bedeli boş verip, birtakım aşklar yaşayarak hayatınızı renklendirdiğinizi düşünebilirsiniz. Ama bir gün aşkları arkada bırakıp sevdayı bulduğunuzda, kaçınılmaz olarak geçmişin bedellerini ödemek zorunda kalırsınız. Bedel ödemeyi sineye çektikçe, "gerçek aşk"tan da öte, sevda ile ve sevdiğinizle bütünleşirsiniz. 
   
   Bir şiir    Bakın, Rıdvan Aydın "Selviler Diyarı"nda ne diyor 
   "Bahar kelebekleri Sonbaharda uçar mı Aklım başımda iken Konma dalıma derim Var toparla kendini Hadi durma ne olur, Bu yaşın vurgunu Oldukça ağır olur." 
   Eylül Bulutları, Kora Yayın, Eylül 2003 
   
      
   
   
</TEXT>
</DOC>
