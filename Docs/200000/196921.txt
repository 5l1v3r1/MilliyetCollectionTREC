<DOC>
<DOCNO> 196921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/astro/index.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklenmedik gelişmeler 
</HEADLINE>
<TEXT>

   
   
   Gökyüzünde önemli sürprizler var. Hızlı gelişmeler ve huzursuzluklar da söz konusu. Özellikle akşam hemen karar vermek ve uygulamaya geçmek gerekiyor. Koç'lar dengeli ve akılcı davranmak durumundalar. İstediklerini elde etmek için uzlaşıcı olmak gerekiyor. Ortaklaşa konularda anlaşma zemini açık. Boğa'ların dikkatini eldeki işlere vermesi faydalı olacak. Ofis ortamında duygusal durumlarını etkileyen gelişmeler var. İşbirliği yapmak söz konusu. İkizler yaratıcılıklarını kullanabilecekleri bir gündeler. Yaptıkları işten keyif alabilirler. Aşkta da hareketlilik var. Yengeç'ler tamamlanması gereken işler yüzünden hızlı bir ilerleme elde edemeyebilir. Ev, yakınlar ve organizasyonel konular vurgulanıyor. Aslan'lar dikkatli yaklaşımları ile başarılı olabilirler. Kısa yolculuklar, pek çok kişi ile bir araya gelerek yapılabilecek işler söz konusu. Başak'lar maddi konularda yeni destekler bulabilir. Bazı harcamalar dikkat çekse de istediklerini elde edebilirler. Başkalarının önerilerinden de yararlanabilecekler. 
   Terazi'ler yeniliğe açık bir gündeler. Duygusal konular, anneye ilişkin olaylar gündemde olabilir. Olayları yönlendirebilme gücüne sahipler. Akrep'ler acele karar vermeden hareket etmeli ve sabırlı olmalılar. Olaylar birden yön değiştirebilir. Geçmişe ait konular da gündeme gelebilir. Yay'lar organizasyonlar, ortaklaşa çalışma ve arkadaşlarla ilgili konularla ilgilenebilir. Alacakları önerileri yapıcı biçimde değerlendirmek mümkün. Oğlak'lar kendilerini ortaya koyabilecekleri fırsatlara sahipler. İş hayatında onları öne çıkarabilecek işler ve sorumluluklar var. Bunları iyi değerlendirmeye bakmalılar. Kova'lar olaylara rahat ve iyimser biçimde bakabiliyorlar. Onlara yeni bir bakış açısı kazandırabilecek çok şey söz konusu. Yeniliklere açık durmalılar. Balık'lar duygusal alanda daha kolay karar verecekler. Acelecilik iyi değil. Bu arada borç alacak konuları da gündeme gelebilir. Daha anlayışlı olmaya bakmalılar. 
   
   
</TEXT>
</DOC>
