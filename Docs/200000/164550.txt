<DOC>
<DOCNO> 164550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/yasam/yas03.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğunun annesi küçük öğrencisi... 
</HEADLINE>
<TEXT>

İlköğretim okulu Türkçe öğretmeni Savaş Altınsoy, öğrencisine tecavüzden altı yıla mahk m oldu. Küçük anne, doğurduğu için duruşmaya gelemedi 
     ALİYE ÇETİNKAYA DHA 

     Konya, Karatay'da yaşanan olay, ilköğretim okulu 8. sınıf öğrencisi R.C.'nin karnının şişmesinden şüphelenen ailesinin doktora gitmesiyle ortaya çıktı. 
     Yedi aylık hamile olduğu belirlenen 15 yaşındaki R. C.'nin, evli ve bir çocuk babası olan Türkçe öğretmeni Savaş Altınsoy'un 29 tecavüzüne uğradığını iddia etmesi üzerine, genç öğretmen tutuklandı. Altınsoy'un davasına bakan Mahkeme Başkanı Feridun Bahşi, dün görülen ikinci duruşmada Altınsoy'a son sözünü sordu. 
     
     'Yapmamalıydım' 
     Altınsoy'un, "Böyle bir hatayı yapmamam gerekiyordu. Pişmanım, adaletinize sığınıyorum" sözleriyle suçunu kabul etmesi üzerine mahkeme, tecavüzden iki yıl hapis verdiği Altınsoy'un cezasını, öğretmen olması ve öğrencisiyle birden fazla ilişkiye girmesini göz önüne alarak altı yıl bir aya çıkardı. Mağdur R.C. ise, dört gün önce bir erkek çocuk doğurduğu için duruşmaya katılmadı. 
     

</TEXT>
</DOC>
