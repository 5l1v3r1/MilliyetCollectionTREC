<DOC>
<DOCNO> 185113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sondun10.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada'da ecstasy kullanımı son 5 yılda iki kat arttı... 
</HEADLINE>
<TEXT>

     İngiltere'de ecstasy kullananların sayısının son 5 yılda iki kat arttığı açıklandı. 
     BM'nin konuyla ilgili araştırması, ecstasy kullananların sayısının çok yakın zamanda eroin ve kokain kullananların toplamını bile aşabileceğini gösterdi. Araştırma, İngiltere'de 16-59 yaş arasındaki vatandaşların yüzde 2.2'sinin, yani 730 bin kişinin ecstasy kullandığını ortaya koydu. 
     Bu rakamın beş yıl önce yüzde 1.2 bile olmadığını hatırlatan uzmanlar, İngiltere'nin ecstasy kullananların, nüfusa oran açısından Avustralya ve İrlanda'dan sonra üçüncü ülke durumuna geldiğini kaydetti. 
     BM raporuna göre, her yıl bütün dünyada 120 milyon ton ecstasy üretiliyor ve bu büyük üretim fiyatlarda düşüşe yol açıyor. İngiltere'de bir ecstasy tabletinin fiyatının 3 sterlin olduğunu belirten uzmanlar, bu düşüşün kullanımı körüklediğine işaret etti. 
     Bu arada İngiltere'de eroin kullananların sayısının 300 bin, kokain kullananların sayısının 500 bin civarında olduğu kaydedildi. 
     
</TEXT>
</DOC>
