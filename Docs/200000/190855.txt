<DOC>
<DOCNO> 190855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/astro/index.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgilerden yararlanın 
</HEADLINE>
<TEXT>

   
   
   Ay bugün de küçülürken önemli adımlar atmaktansa, eldeki işlere önem vermek gerekiyor. Bu arada gün boyunca sezgilerden yararlanmak da olası. Koç'lar ortaklaşa konular, evlilik ve kontratlar açısından bazı sıkıntılar yaşayabilir. Duygusal alanda olaylara geniş pencereden bakmak gerekir. Boğa'lar sağlıklarına özen göstermeli. Tamamlanması gereken işler, vakit alan uğraşlar söz konusu olabilir. Detaylara mutlaka bakmalılar. İkizler'in duygusal hayatlarında dalgalanmalar var. Zevklerde abartıya kaçmak ya da parasal açıdan risk almak çok yararlı olmayabilir. Ilımlı olmak gerekiyor. Yengeç'ler ev hayatında ve yakın çevrelerinde mücadele etmek durumunda. Bu konularda esnek olmak ve aceleci davranmamak gerekiyor. Aslan'lar düşünceleri ile başkalarını etkileyebilecekleri bir gündeler. Sarf edilen sözler dikkat çekici olabilir. Yeni bir haber sonradan hayal kırıklığı da getirebilir. Başak'lar parasal konularda değişik yaklaşımlar geliştirebilirler. Bu alanda fedakarlık etmek daha sonra beklenmeyen sonuçlar da getirebilirler. 
   Terazi'ler farklı görüşlerini kabul ettirmekte zorlanabilirler. Neyse ki şans onlardan yana ama ayaklarını yere sağlam basmaları da gerekiyor. Akrep'ler harekete geçmek için acele etmemeli, elde olmayan nedenler yüzünden kendilerini sıkıntıda bulabilirler. Olaylara geniş bakmalılar. Yay'lar grup çalışmalarında hızlı hareket durumundalar. Bazı şeyleri düzeltmeleri gerekiyor. Acele ederken detaylara da dikkat etmeliler. Ortaklaşa işlerde kararlı davranmaları gerekiyor. Oğlak'lar iş ortamında sürprizlerle karşılaşabilirler. Üstleriyle ilişkilerde yeni gelişmeler olabilir. İnatçı davranmamalarında fayda var. Kova'lar yeni şeyler öğrenmek, yolculuk ve eğitimle ilişkili konularda yaratıcı olabileceği bir günde. Şimdiye kadar göremediği gerçekleri de görebilir. Balık'lar ortaklaşa konularda ya da eşin para durumu ile ilgili uğraş vermek durumunda. Bu konuda akılcı olmak zorunda. Başkaları yüzünden zor duruma düşebilirler. 
</TEXT>
</DOC>
