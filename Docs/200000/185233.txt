<DOC>
<DOCNO> 185233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/spor/spo04.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Tekke uslanmıyor 
</HEADLINE>
<TEXT>

   Sezona 5 maçlık cezayla başladı, ikinci 90 dakikasında yine atıldı 
      
   Hakeme sözlü saldırı 
   TRABZONSPOR Kaptanı Fatih Tekke, dün de dilinin kurbanı oldu. Sezon başı hazırlıklarında Avusturya Wien karşısında kırmızı kart gören Fatih, PFDK tarafından 5 maçla cezalandırılmıştı. Uzun süren bekleyişin ardından önceki hafta Samsunspor maçıyla formasına kavuşan Bordo - Mavili oyuncu, henüz ikinci karşılaşmasında, hakeme yaptığı sözlü saldırı nedeniyle oyun dışında kaldı. 
   
   "Allah belanı versin" 
   FATİH, Zago'nun faulü nedeniyle yardımcı hakem Koray Gencerler'e çıkıştı. Bunun üzerine Serdar Tatlı'yı uyaran Gencerler, aralarında geçen diyaloğu orta hakemine iletti. Tereddüt etmeden Trabzonspor'un kaptanına kırmızı kartı gösteren Tatlı, "Fatih 'Allah belanı versin' demiş. O yüzden attım" diye konuştu. Trabzonsporlu futbolcu ise küfür etmediğini iddia ederek, "Niye attıklarını açıklasınlar" dedi. 
   
   'Aybaba istifa' 
   İNÖNÜ Stadı'ndaki hezimet, Trabzonspor Teknik Direktörü Samet Aybaba'ya olan güveni sarstı. Ağır yenilginin kızgınlığı içinde Aybaba'ya istifa çağrısında bulunan Bordo - Mavili taraftarlar, karşılaşma sonunda başarılı çalıştırıcı için tempo tuttu. Bu yenilgiyi hazmedemeyen Trabzon taraftarı, sorumluluğu Samet hocaya yükledi. 
   
   
</TEXT>
</DOC>
