<DOC>
<DOCNO> 177795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/yazar/tamer.html </URL>
<DATE> 2003/08/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
'Zapsu, fındığımızı zaplamaya başladı' 
</HEADLINE>
<TEXT>

      Belediye Meydanı'nda çevremizi saran Ordululara bakacak olursak, Başbakan Tayyip Erdoğan bir daha o meydana adımını atamaz. Gelirse yuhalanır Hep bir ağızdan anlatıyorlar 
   "Seçim kampanyasında buraya gelip bize, 'Fındığınızı tüccara satmayın. Ben buraya yine geleceğim ve fiyat vereceğim' dedi. Sonra da 'Ben fiyata karışmıyorum' deyip çıktı işin içinden. O Cüneyt Zapsu var ya Zapsu fındığımızı zaplamaya başladı. İstediği gibi oynuyor. Alivre satış yapanların başında Zapsu var. Yüksek fiyat verilmesini engelliyor. Dua etsinler ki bu yıl rekolte düşük. AKP bizi dolandırdı " 
   
   ZAPSU, IMF GİBİ 
   Anlayacağınız Zapsu, Ordu'da IMF'nin yerini almış. Bütün oklar Zapsu'ya yöneltiliyor. DYP Genel Başkan Yardımcısı fındıkçı Lokman Kondakçı da bu yönde katkılarını esirgemiyordur herhalde... 
   "Kondakçı olsaydı farklı mı davranırdı " diye sorduğumda "Yoo, o da yıllarca hep kendine yonttu" diyorlar. 
   Ordululardan CHP Genel Başkan'ı Deniz Baykal'a da sitem var "Şu anda burada Milliyet'in TIR'ı yerine CHP'liler olmalıydı. Fındıktaki düşük fiyatı protesto etmek için... CHP'liler Baykal'a son seçimde Ertuğrul Günay'ı listeye almadığı için de kırgınlar. Zaten bu yüzden de seçimlerde çalışmamışlar. 
   "Belediye seçimleri için CHP, ön seçimle doğru dürüst bir aday belirlerse, fındık üreticisi bu kadar küstürülmüşken, ipi göğüsler" diyorlar. 
   
   DEMİREL DUYSUN 
   Süleyman Demirel'e bile h l kızgınlıkları sürüyor. "40 yıl önce buraya geldi. Üniversite vaat etti, liman vaat etti, havaalanı vaat etti. Hiçbirini yapmadı. Gitti Isparta'ya üniversite, havaalanı yaptı. Tek bir devlet yatırımı yapmadı buraya. Hep aldattı bizi. Demirel'e vatandaşlık hakkımı helal etmiyorum. Bunu sağlığında kendisine söylemek istiyorum Yaz, adım Zeki Özel " 
   Ve Zeki Bey'in bu sözleri üzerine Demirel'e vatandaşlık haklarını helal etmeyenler kuyruğa girip isim yazdırıyor 
   İbrahim Demir, İbrahim Genç, Necmettin Aktepe, Seyfi Sarı, Mustafa Gündoğdu. 
   
   LİMAN BİLE YOK 
   Ve böylelikle fındık dışındaki sorunlar da peş peşe sıralanmaya başlanıyor 
   İlçelerinde liman var, Ordu'da yok.Niğde, Isparta, Kars, Kütahya ve Afyon gibi Ordu'nun üçte biri illerde üniversite açıldı, Ordu es geçildi.Üniversite mezunu gençler işsiz, yatırım yok. 
   Demirel'e vatandaşlık hakkını helal etmeyen Seyfi Sarı, Cumhurbaşkanı Ahmet Necdet Sezer'in desteklenmesini ve orman arazilerinin satışı için mutlaka referanduma gidilmesini istiyor. 
   
   AF YETKİSİ KİMDE 
   Sigortacı Tayyar Türkeli ise son vergi affı nedeniyle tepesi iyice atanlardan "Yasalara uyan bir vatandaşım. Bütün ödemelerimi gününde yaparım. Ödemeyenlerin af yetkisinin bende olduğunu düşünüyorum. Siyasilerin af yetkisi yoktur. Af yetkisi, yasalara uyan, düzgün vatandaşlarındır." 
   
      
   
</TEXT>
</DOC>
