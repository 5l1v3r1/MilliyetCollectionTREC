<DOC>
<DOCNO> 160381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sonspo16.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor'a başkan adayı çıkmıyor... 
</HEADLINE>
<TEXT>

     İkinci Futbol Ligi A Kategorisi'nden düşen Erzurumspor'da, kongreye 3 hafta kala başkan adayının çıkmaması, mavi-beyazlı camiada üzüntüyle karşılanıyor. 
     2 sezon önce Birinci Süper Lig'den İkinci Lig A Kategorisi'ne, bu sezon da B Kategorisi'ne düşen Erzurumspor'da, 22 Haziran'da yapılacak kongre öncesinde henüz başkanlığa aday çıkmadı. 
     Erzurumspor Kulübü Başkanı Cemal Polat, mavi-beyazlı ekipte 8 sezondur başkanlık görevini yürüttüğünü belirterek, geçen zaman içinde büyük başarılar yaşamalarına karşın takımın kötü gününde yalnız bırakıldığını ileri sürdü. 
     Polat, yıllardır kendi çabasıyla Türkiye liglerinde mücadele ettiklerini belirterek, ''Yıllardır benden başkanlığı bırakmam istendi artık aday değilim. Talipli kimse gelsin alsın. Biz Erzurumspor sevdalısıyız. Elimizden gelen desteği sağlamaya hazırız'' dedi. 
     
</TEXT>
</DOC>
