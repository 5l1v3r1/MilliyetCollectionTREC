<DOC>
<DOCNO> 194959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/yasam/yas15.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SAĞLIK HATTI 
</HEADLINE>
<TEXT>

   
   Yeşil çay AIDS'e bile iyi geldi 
   JAPON bilim adamları, yeşil çayda yoğun olarak bulunan "Catechin Epigallocatechingallat" EGEC maddesinin AIDS hastalığına neden olan HI virüsünün insanlardaki T hücrelerine bağlanmasını engelleyebildiğini tespit etti. Ekip, "Yeşil çay tek başına yeterli olmaz" diye uyardı. 
   
   Kök hücrelerle kalbi onardılar 
   ALMAN doktorlar, ilikten aldıkları kök hücrelerle kalbi onarmayı başardılar. Kalp krizi yüzünden ölen kalp dokuları, kemik iliğinden alınan kök hücreler sayesinde onarıldı. Doktorlar, "Kök hücreler, harabiyete uğrayan kalp dokularına şırınga edildi, bu yöntemle kalbin kas gücü ve kapasitesi arttı" dedi. 
   
   Tüberküloz ilacı korkulara birebir 
   DIŞ HABERLER SERVİSİ 
   ABD'DE Emory Tıp Fakültesi uzmanları, yükseklik korkusu olan bir grup deneğe tüberküloz tedavisinde kullanılan Seromycsin adlı ilacı verdi. İki seanslık bir tedaviden sonra deneklerin korkularını yendiği görüldü. Seramycsin kullanmayan deneklerse korkularını ancak 8 seanslık terapiden sonra yenebildi. 
   
   Kansere karşı aspirin tartışması 
   İNGİLTERE Galler Üniversitesi'nden Peter Elwood, kalp hastalıkları ve kalp krizini önlediği bilinen aspirinin özellikle bağırsak ve meme kanseri üzerinde etkili olabileceğini söyledi. Elwood, "10 yıllık bir araştırmayla, sonuca ulaşılabilir" dedi. 
   
   
</TEXT>
</DOC>
