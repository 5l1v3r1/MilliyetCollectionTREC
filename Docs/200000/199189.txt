<DOC>
<DOCNO> 199189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/yasam/yas10.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Parkinsona göz hücresi umudu 
</HEADLINE>
<TEXT>

   Efsanevi boksör Muhammed Ali'nin hastalığı olarak bilinen parkinson, yakın bir gelecekte gözden alınan retina hücreleriyle tedavi edilecek 
      AYŞEGÜL AYDOĞAN İstanbul 
   
   GÖZDEN alınan retina hücreleri, parkinson hastalarının tedavisi için umut oldu. Halen ABD'de ve Avrupa'da belli merkezlerde çalışmaları süren hücre tedavisinin ilk sonuçları, Schering İlaç'ın Berlin'deki merkez binasında yapılan toplantıda açıklandı. Schering AG Clinical Development CNS'den Dr. Elke Reissig, 'Spheramine' adı verilen hücre terapisine maymunlarda sürdürülen 2 - 3 yıllık çalışmaların ardından başlandığını anlattı. 
   
   Retina kornea bankalarından 
   RETİNA epitel hücrelerinin kornea bankalarından elde edildiğini söyleyen Reissig, bugüne kadar 68 hastada denenen yeni tedaviyi şöyle anlattı "Retina hücreleri gözden izole ediliyor. Laboratuvarda kültür ortamında geliştirilip çoğaltılıyor. Beynin her bir tarafına, çoğaltılan 325 bin hücre nakledildi. Hastalarda gözle görülür büyük değişiklikler oldu. Desteksiz yürüyemeyen hasta bastonsuz yürümeye başladı. Hastalığın tipik özelliği olan kısa adımlarla yürümeyi terk ettiler." 
   
   Hücre terapisinin yan etkisi yok    MEVCUT ilaç tedavilerinin çok etkili olduğunu ancak yan etkilerinin tolere edilememesi gibi sorunlara yol açtığını söyleyen Reissig, tedavinin faydalarını şöyle sıraladı 
   Günlük aktivitelerde ve yaşam kalitesinde artış.Diğer cerrahi operasyonlara göre daha düşük risk.İlaç tedavilerinde görülen diskinezi gibi istemli hareketlerde güçlük çekme veya bu hareketler esnasında ağrı duyma yan etkilere rastlanmaması.Ciddi yan etkisi yok. Operasyon sonrası geçici baş ağrısı görülebiliyor. 
   
</TEXT>
</DOC>
