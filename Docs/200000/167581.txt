<DOC>
<DOCNO> 167581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/spor/spo00.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün hediyesi 
</HEADLINE>
<TEXT>

Real Sociedad, düğün gününde Nihat ile aynı özelliklere sahip Güney Koreli Soo'yu transfer ettiğini açıkladı. Bu, "Nihat satıldı" olarak yorumlandı 
     MEHMET ÇİFTÇİ 

     Frikik ustası 
     REAL Sociedad'tan Nihat Kahveci'ye düğün hediyesi, büyük bir takıma transferi olacak Bask ekibinin, Nihat'ın düğün gününde Güney Koreli Lee Chun Soo'yu transfer edeceğini açıklaması, İspanyol basınında, "Nihat gidiyor" şeklinde yorumlandı. Stiliyle tıpkı Nihat'a benzediği belirtilen Soo, frikik ve sert şutlarıyla tanınıyor. 
     
     Kontenjan doldu 
     SOCİEDAD'A yakınlığıyla bilinen Diario Basco gazetesi, bu transferin amacının Nihat'ı satarak kulübe para kazandırmak olduğu iddiasını ortaya sürdü. Haberde, "Aynı özellikleri taşıyan iki oyuncu bu takımda oynamaz. Ayrıca Sociedad'ta yabancı kontenjanı da doldu. Bunun anlamı, Nihat gidiyor" ifadesi kullanıldı. 
     
Mutluluklar Nihat      Fotoğraf Murat Akbaş 

     Milli takımın ve Real Sociedad'ın yıldızı Nihat Kahveci dün gece Pınar Kaşgören Kahveci ile dünya evine girdi. Çırağan Sarayı'nda yapılan törende genç çiftin nikahını Beşiktaş Belediye Başkanı Yusuf Namoğlu kıyarken, şahitliklerini ise Süleyman Seba ile Haluk Ulusoy yaptı. Nikah törenine, Real Sociedad Başkanı Jose Luis Astiazaran, Serdar Bilgili, Şenol Güneş, Christoph Daum, Beşiktaşlı futbolcular adına kaptan Tayfur, spor ve siyaset dünyasından çok sayıda ünlü katıldı. 
     

</TEXT>
</DOC>
