<DOC>
<DOCNO> 167154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sontur35.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni gezegen keşfedildi... Jupiter'in kardeşi mi 
</HEADLINE>
<TEXT>

     Gökbilimciler, güneş sistemi dışında Jüpiter'e çok benzeyen 90 ışık yılı uzaklıkta bir gezegen keşfetti. 
     Yeni gezegenin, İngiliz, Amerikalı ve Avustralyalı gökbilimciler tarafından, Yeni Güney Galler'deki 3.9 metrelik teleskopla tespit edildiği açıklandı. 
     Araştırma heyetinin başkanı olan Liverpool John Moores Üniversitesi'nden Hugh Jones, yeni gezegenin, güneşe benzeyen bir yıldızın yörüngesinde bulunduğunu ve bunun, güneş sistemine benzeyen en yakın keşif olduğunu söyledi. 
     Bu gezegenin, Jüpiter'in iki katı kütlesiyle, ''Puppis'' takımyıldızındaki ''HD70642'' yıldızının yörüngesinde dönüşünü 6 yılda bir tamamladığı belirtildi. 
     Güneş sisteminde bulunsalardı, yeni gezegen ile yıldız arasındaki uzaklığın, Mars ile Jüpiter arasındaki uzaklığın yarısı kadar olacağı belirtildi. 
     Gelecek 10 yılda buna benzer diğer gezegenlerin ve gezegen uydularının bulunmasının, gökbilimcilerin güneş sisteminin galaksideki yerini tayin etmelerine yardımcı olması bekleniyor. 
     
</TEXT>
</DOC>
