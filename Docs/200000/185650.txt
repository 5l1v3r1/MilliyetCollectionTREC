<DOC>
<DOCNO> 185650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/ekonomi/eko07.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamili Bush yakinim olur... 
</HEADLINE>
<TEXT>

   ABD Başkanı George W. Bush ve ailesine yakın işadamları 'Irak'ta iş yapmak isteyenlere arabuluculuk ve öğüt verme' hizmeti sunmak üzere şirket kurdu 
      
   ABD'de Başkan George W. Bush ve ailesiyle bağlantılı bir grup işadamı "Irak'taki iş fırsatlarını değerlendirmek" üzere şirket kurdu. Bush'un başkanlığı kazandığı 2000 yılı seçim kampanyasının sorumluluğunu üstlenen Jose Allbaugh başkanlığında kurulan şirketin diğer üst düzey koltuklarını da baba Bush'un kadrosundan Edward Rogers Jr. ile Lanny Griffith işgal ediyor. 
   "Bush yönetiminin politikasına uygun olarak Irak'ta serbest ve dürüst bir piyasa düzeninin kurulması ve ekonomik büyümenin sağlanması için faaliyet göstereceği" açıklanan New Bridge Strategies adlı şirketin, kendisinin ihalelere girmeyeceği ancak, Irak'ta iş yapmak isteyen başka kişi ve şirketlere "aracılık" yapacağı ve "öğütler vereceği" bildirildi. 
   
   'Yararlı öğütler vereceğiz' 
   Şirket Yönetim Kurulu Başkanı John Howland, "iş yapmak için siyasi bağlantılarından yararlanmayacaklarını" söyledi. Şirketin sağlam bağlantılarını iş için kullanmayacak olmasına rağmen, tecrübeli elemanları sayesinde isteyene "yararlı öğütler" verebileceği kaydediliyor. 
   
   
</TEXT>
</DOC>
