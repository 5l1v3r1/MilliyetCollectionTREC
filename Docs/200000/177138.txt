<DOC>
<DOCNO> 177138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/yazar/cetiner.html </URL>
<DATE> 2003/08/21/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Futbolda terörü kimler kolluyor 
</HEADLINE>
<TEXT>

   
   Fenerbahçe - Trabzonspor maçında alevlenen futbol terörü bir hafta geçmeden küllenmeye başladı bile. Bakıyorum da medyada ikinci, üçüncü plana düşüverdi. Bir dahaki patlamaya kadar yine bol futbol magazini ile renkleniriz Taa ki yeni olaylar başlayıncaya kadar 
   Futbolu çok seviyoruz siyasetten daha çok önem veriyoruz, iyi de bu vahşet olayları büyük katliamın habercisi yahuu... biraz kendimize gelsek 
   Milyonları ilgilendiren bu tehlikeli ve zevkli sporu disipline edecek, nizama sokacak yasalar, birtakım müeyyideler olmaz mı Bu ne başı boşluktur Cumhurbaşkanları, başbakanlar, bakanlar, valiler maçlardan eksilmiyor. Onların ve hepimizin gözleri önünde adinin adisi terör gösterileri. 
   
   450 bilet kimlere verildi    Şeref tribününde keyifle, cakayla oturan bazı kulüp başkanlarının, yöneticilerinin verdikleri bedava biletler teşvik primleri ile beslenen amigolar yaratıyormuş bu terörü, topu topu 300 - 500 kişi Olacak kepazelik değil Basınımız, futbolcuları övmekte veya yermekte müthiş yaratıcı. E peki bu iddiaların üzerinde niçin durmuyor 
   - 450 bilet aldınız kulübümüzden. Kimlere verdiniz Tribünleri yakan yıkan onlardı 
   Maçın sonunda heyecan içinde bir Trabzonlu yöneticinin söylediği bu sözler kaynadı, unutuldu gitti. Ve sonra spor açık oturumlarında sık sık doğruları haykıranlar var. Müthiş suçlamalar yapılıyor, bunları söyleyenler kamuoyunun yakından tanıdığı önemli kişiler. Onlar da bizim yerli holiganları kulüplerin beslediğini söylüyor 
   Hele Anadolu maçlarında olup bitenleri kimse umursamıyor bıçaklamalar, adam öldürmeler, ipsiz sapsız kişiler, spor alanını kanlı meydana çevirdiler, tık yok Bu futbol anarşisi değil de nedir 
   
   Kameralar göreve    Trabzon'da maçta alnı yarılan küçük kızın savaş meydanından kanlar içinde kaçırılışını milyonlarla insan hüzün içinde seyretti. Peki, kimler fırlatıyordu havalarda uçuşan sökülmüş koltukları Ortalığı yangın yerine çeviren havai fişekleri ateşleyen holiganlar onları oraya nasıl soktu, parayı nereden buldu bunları satın almak için Kameralar nerede kameralar Böylesine beceriksiz ellerde mi, yoksa bir başka hesapla mı görüntüleri atlıyorlar Hani teröristleri zumlayarak tek tek tespit becerisi Hani Trabzonspor yöneticileri tel örgüleri kontrol için kameralar koydurmuşlardı Bütün bu mekanizmalar niçin çalıştırılmadı 
   Geçen yıllarda yine Trabzon'a giden bir İstanbul takımının taraftarlarını taşıyan bir otobüste arama yapmıştı polis, koca koca döner bıçakları, şişler, pek çok kesici aletler bulmuştu Ne oldu, ne ceza verildi bu adamlara Hiçbir ceza almadıkları gibi suç çeteleriyle beraber salıverildiklerini sanıyorum. 
   
   Hapis cezası şart    Sonuç Kulüpler malum amigolara bu terörü teşvik primi gibi bedava biletleri vermeyi artık durdurmalı. Bunları vereceklerse okullara, öğrencilere versinler. 
   Polislerimizin tribünlerde holiganlarla boğuşmaları insana ayrıca ıstırap veriyor. Gözlerimizin önünde otorite zedeleniyor. Saldırıya uğruyorlar onlar da. Bu da bitmeli artık, TBMM'den derhal bir spor yasası çıkmalı bu gibi suçlarda hapis cezaları, millet malına zarar verenlere para cezaları verilmeli, onlara ödetilmeli yaptıkları tahribat. 
   Önümüzde Galatasaray - Fenerbahçe maçı var. O güne kadar birtakım acil önlemler alınması şart. 
   
   
</TEXT>
</DOC>
