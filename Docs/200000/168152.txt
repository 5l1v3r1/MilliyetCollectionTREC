<DOC>
<DOCNO> 168152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/ekonomi/eko11.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Damat - Tween World işbirliği 
</HEADLINE>
<TEXT>

     EKONOMİ SERVİSİ 

     Erkek giyiminde faaliyet gösteren Damat - Tween, pazarlama ve alışveriş platformu World'ün üye işyerleri arasına katıldı. 
     World ile Damat - Tween işbirliğinin tanıtıldığı basın toplantısında konuşan Orka Group Genel Koordinatörü Osman Arar, taksitli sistemde tüketicilerin üzerine herhangi bir yük binmediğini, tüketicilerin faiz, vade farkı ödemeden üç - dört taksitle Yapı Kredi Worldcard ile Damat - Tween ürünlerine ulaşmasını sağlayacaklarını söyledi. Türkiye'de 400 milyon liranın üstünde takım elbise alacak kitle oranının yüzde 3.6 olduğunu ve erkek giyim markalarının yüzde 3.6'lık kitleye kilitlendiğini belirten Arar, şöyle konuştu 
     
     'Kaliteden ödün yok' 
     "Biz Options mağazalarını kurduk. Hedef güncel olan ürünü Orka Group kalitesinden taviz vermeden, uygun fiyatla tüketicilere direkt, aracısız ulaştırmaktı. Options çatısı altında pazarlamaya başladık. En kısa sürede bunların sayısı artacak." 
     

</TEXT>
</DOC>
