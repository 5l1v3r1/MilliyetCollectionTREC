<DOC>
<DOCNO> 169861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sontur33.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
THY, Belçika'da en güvenilir havayolu seçildi... 
</HEADLINE>
<TEXT>

     Türk Hava Yolları THY , kayıp bagaj araştırmasında binde 1.1 ile en güvenilir havayolu seçildi. 
     Kültür ve Turizm Bakanlığı'ndan yapılan yazılı açıklamada, THY'nin, Belçika'da uçak yolculuklarında karşılaşılan sorunlarla ilgili yapılan araştırmada, bin yolcu içinde sadece 1.1 kayıp bagaj ile en güvenilir havayolu seçildiği bildirildi. 
     Araştırmaya göre, Belçika'da uçak yolculuklarında kaybolan bagajların yüzde 80'i 12 saat, yüzde 95'i 48 saat, yüzde 99'u ise bir hafta içinde yolcuya ulaşıyor. 
     THY, bagaj güvenliğinde binde 1.1 ile birinci sırada yer alırken, Meridiana 3.3 ile ikinci, Malta Havayolları yüzde 4.1 ile üçüncü oldu. 
     Bagaj güvenirliğinde, Malev Macaristan Hava Yolları yüzde 5.7 ile dördüncü olurken, bunları, Finlandiya Hava Yolları yüzde 5.8 , İzlanda Hava Yolları yüzde 6.0 , İspanya Hava Yolları yüzde 6.1 , Tarom Romanya Hava Yolları yüzde 6.3 , SAS İskandinav Hava Yolları yüzde 6.7 ve SN Brüksel Hava Yolları yüzde 6.9 izledi. 
     İberia, Swiss İnternational Airlines, Deutsche Lufthansa, Top Air Portugal, Luxair, Austrian Airlines, British Airways, KLM Royal Dutch Airlines, Air France ve Alitalia gibi tanınan havayolu şirketleri ise son sıralarda yer aldılar. 
     
     MUMCU'NUN AÇIKLAMASI 
     Kültür ve Turizm Bakanı Erkan Mumcu, THY'nin en güvenilir havayolu seçilmesini Türkiye ve Türk turizmi adına büyük bir başarı ve gurur kaynağı olarak değerlendirdi. 
     Mumcu, ''Ülkemizin en köklü kuruluşlarından olan THY'nin bu başarısı, mutluluk vericidir. Elde edilen başarılı sonuç, bölgesinin barış ve huzur adası olan ve her açıdan güvenli ülke konumunda bulunan Türkiye'nin uluslararası alandaki prestijini de pekiştirmiştir'' dedi. 
     
</TEXT>
</DOC>
