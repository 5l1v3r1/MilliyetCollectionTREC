<DOC>
<DOCNO> 152617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo32.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 1 - Samsunspor 1 
</HEADLINE>
<TEXT>

     Birinci Süper Futbol Ligi'ndeki maçta Fenerbahçe ile Samsunspor 1-1 berabere kaldı. 
     
     İlk yarı 

     1. dakikada Adnan'ın sağdan ortasında ceza alanı içinde topu göğsüyle önüne alan Oktay, Mustafa'yı da geçerek sert vurdu. Meşin yuvarlak, sağ köşeden filelere gitti 1-0 
     8. dakikada ani gelişen Samsunspor atağında, karşı karşıya kaldığı pozisyonda kaleciyi de geçen Oktay, pozisyonunu kaybedince topu müsait durumdaki Celil'e çıkardı. Bu futbolcunun ceza alanı içinden şutunda, top kaleci Volkan'da kaldı. 
     17. dakikada Celil'in pasıyla sağ çaprazda topla buluşan Oktay'ın ceza alanına girmeden yaptığı aşırtma vuruşta, top auta gitti. 
     20. dakikada soldan ceza alanına giren Kemal, kötü bir vuruş yapınca meşin yuvarlak kaleci Shorumnu'da kaldı. 
     23. dakikada ceza alanının dışında serbest atışı kullanan Ümit'in sert şutunda, top üstten auta gitti. 
     29. dakikada sağ çaprazda topla buluşan Tuncay'ın ceza alanının dışında şutunda, top kaleci Shorumnu'da kaldı. 
     38. dakikada Semih'in pasıyla ceza alanına giren Kemal'in şutunda, kaleci Shorumnu topu kontrol etti. 
     39. dakikada Serkan'ın pasıyla ceza alanına giren Oktay'ın vuruşunda, meşin yuvarlak yandan auta gitti. 
     42. dakikada Fatih'in sağdan ortasında ceza alanı içinde savunmada Osman'dan dönen topla Fatih yeniden buluştu. Bu futbolcunun ikinci vuruşunda, kaleci Shorumnu meşin yuvarlağı kornere çeldi. 
     45. dakikada Samsunspor'un geliştirdiği atakta ceza alanı içine yapılan ortada, penaltı noktası üzerindeki Musa, kafayla topu kaleye aşırtma bir vuruşla gönderdi. Kaleci Volkan'ı aşan top, üst direğe çarpıp kale önüne düşerken, Fenerbahçe savunması meşin yuvarlağı uzaklaştırarak tehlikeyi önledi. 
     Karşılaşmanın ilk yarısını Samsunspor 1-0 önde tamamladı. 
     
     İkinci yarı 

     Fenerbahçe, ikinci yarıya Semih'in yerine Rebrov'u xx alarak başladı. 
     55. dakikada topla sol çaprazda hareketlenen Ümit'in ceza alanına girmeden sert şutunda, kaleci Shorumnu iki hamlede topa sahip oldu. 
     57. dakikada Samsunspor'da Serkan ve Musa sarı kart gördüler. 
     59. dakikada Samsunspor'da Junior, yerini Sinan'a x bıraktı. 
     65. dakikada Kemal'in soldan kullandığı serbest atışta, altıpasta Tuncay topa vuramayınca Samsunspor savunmasında Adnan, meşin yuvarlağı uzaklaştırdı. 
     69. dakikada Samsunspor'da Osman sarı kart gördü. 
     Aynı dakika içinde soldan Ümit'in ceza alanına ortasında Shorumnu'nun uçarak tokatladığı top, ceza alanı içinde Rebrov'un önüne düştü. Bu futbolcunun ortasında, müsait durumda Tuncay'ın kafa vuruşunda, meşin yuvarlak üstten auta gitti. 
     71. dakikada Rebrov'un sağdan ortasında arka direkte Kemal'in vole vuruşunda, Samsunspor savunmasında Mehmet Hakkı topu kale önünden çıkardı. Tuncay, ceza alanında önünde kalan topa sert vurdu. Ancak meşin yuvarlak direkten döndü. Yeniden topu önünde bulan Kemal'in bir kez daha vuruşunda, meşin yuvarlak üstten auta çıktı. 
     Aynı dakikada Samsunspor'da Serkan'ın yerine Mehmet Nas x , oyuna dahil oldu. 
     78. dakikada Oktay'ın soldan kale içine yaptığı ortada, arka direkte müsait pozisyonda Musa'nın kafa vuruşunda, meşin yuvarlak direğe çarparak auta çıktı. Bu pozisyonda kaleci Volkan'ın ayak darbesini alan Musa'nın başı yarıldı. Ayrıca Musa yerde yatarken, kale arkası tribününden sahaya atılan yabancı maddeler nedeniyle hakem Zafer Önder İpek, 3 numaralı anonsu yaptırdı. 
     83. dakikada Samsunspor'da Oktay, yerini Coşkun'a bıraktı. 
     85. dakikada Ümit'in sağdan ortasında ceza alanı içinde Johnson'un kafa vuruşunda savunmada Osman'ın kafasına çarpan top, kaleci Shorumnu'yu yanıltarak filelere gitti 1-1 
     Aynı dakikada Fenerbahçe'de Kemal'in yerine Fahri oyuna dahil oldu. 
     87. dakikada Samsunspor'da Mehmet Hakkı sarı kart gördü. 
     88. dakikada soldan Rebrov'un ortasında ceza alanı içinde arka direkte müsait durumda topla buluşan Johnson'un vuruşunda, meşin yuvarlak yan direkten döndü. 
     89. dakikada sağdan Rebrov'un pasıyla ceza alanına giren Ümit'in sert şutunda, top üstten auta gitti. 
     90. dakikada Erhan'ın ceza alanı dışından sert şutunda, meşin yuvarlak bir kez daha üstten auta çıktı. 
     





</TEXT>
</DOC>
