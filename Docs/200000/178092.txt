<DOC>
<DOCNO> 178092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur47.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Büyükburç'un evi soyuldu.. 
</HEADLINE>
<TEXT>

     Sanatçı Erol Büyükburç'un, Kartal'da bulunan evi soyuldu. 
     Nişanlısı Alman vatandaşı Ute Eser ile 3 günlüğüne konser vermek için İzmir'e giden Büyükburç, Orkide Sokak Elif Apartmanı 2 5'de bulunan evine döndüğünde daire kapısının açık olduğunu fark etti. Evin her tarafının dağınık olduğunu gören ve hırsız girdiğini anlayan Büyükburç, polise haber verdi. 
     Gazetecilere açıklama yapan Erol Büyükburç, 50 milyar liralık zararı olduğunu ifade ederek, hırsızlardan çaldıkları kameradaki kasetleri geri getirmelerini istedi. 
     Erol Büyükburç, şunları söyledi 
     ''Konserden yorgun argın eve geldik. Bir de baktım, kapımız kırılmış. Hemen polise haber verdik. Nişanlımın ve benim tüm mücevherlerimiz çalınmış. Maddi kaybımızın yanı sıra en fazla hatıralarımızın çalınmasına üzüldük. Kameramızla birlikte hatıralarımızın yer aldığı kasetlerde çalınmış. 4. kata nasıl girebildiler anlamıyorum. Ayrıca çelik kapımız vardı. Hırsızlar benim fotoğraflarımı yan yana dizip bırakmışlar.'' Büyükburç, bir daha hırsızlık olayı yaşamamak için evinin her tarafına güvenlik kamerası yerleştireceğini söyledi. 
     
</TEXT>
</DOC>
