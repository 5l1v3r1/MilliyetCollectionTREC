<DOC>
<DOCNO> 179494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sondun10.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta yeni hükümetin bakanları belli oldu... 
</HEADLINE>
<TEXT>

     Irak'ta Amerikan gözetimindeki Geçici Hükümet Konseyi'nin GHK bugün belirlediği 25 üyeli kabinede başbakan bulunmuyor. 
     GHK'nin yaptığı yazılı açıklamaya göre, tek kadın bakanın yer aldığı kabine, 2004'te yapılması öngörülen seçimlere kadar görev yapacak. Kabinedeki tek kadın bakan, Kürt Nesrin Mustafa Bervari, Bayındırlık Bakanlığı görevine getirildi. Başbakansız kabine, Irak'ta en yüksek merci konumuna sahip olmayı sürdüren GHK'ye karşı sorumlu olacak. 
     GHK açıklamasında, en önemli bakanlıkların, önde gelen dini ve etnik gruplara tahsis edildiği belirtildi. Bu bağlamda, Dışişleri Bakanlığı Kürt Hoşyar Zebari, Maliye Bakanlığı Sünni Kemal Geylani, Petrol Bakanlığı Muhammed Bahr ül Ulüm, İçişleri Bakanlığı da Şii Nuri Bedran'a verildi. 
     Yeni kabinede, eskiden var olmayan bakanlıklar da ihdas edildi insan hakları, çevre, teknoloji, gençlik ve spor gibi bakanlıklar oluşturuldu. 
     
</TEXT>
</DOC>
