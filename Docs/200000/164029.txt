<DOC>
<DOCNO> 164029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/siyaset/siy01.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
368 milyon dolarlık hataya eski genel müdürden savunma 
</HEADLINE>
<TEXT>
'Fark etmedim, imzaladım' 
     ANKARA Milliyet 

     Eski BOTAŞ Genel Müdürü, ANAP'lı eski Bakan Nejat Arseven'in kardeşi Nevzat Arseven, Mavi Akım ve doğalgaz alım anlaşmalarını savunurken, Türkiye'ye 368 miyon dolara mal olan formül hatasını fark etmediğini söyledi. 
     TBMM Yolsuzlukları Araştırma Komisyonu'nda dün soruları yanıtlayan Arseven, Rusya'dan doğalgaz alımı ile ilgili fiyatı etkileyen formülde imza aşamasına gelindiğinde değişiklik yapıldığını fark etmediğini kaydetti. İlgili birimlerin hazırlayıp önüne getirdiği yığınlarca belgeyi imzaladığını söyleyen Arseven, "Bunu nasıl fark etmediniz" sorusuna, "Onu, Doğalgaz Daire Başkanı'na sorun" diyerek sorumluluğu üzerinden attı. 
     Arseven'in sorulara verdiği yanıtlar şöyle 
     
     Doğalgaz alım anlaşmaları neden tek yanlı yapıldı 
     - Yapılanlar doğruydu. 
     
     Turusgaz gibi bir şirket neden doğalgaz alımında aracı yapıldı 
     - Usül böyle. Ancak böyle bir şirket aracılığıyla satıyorlardı. 
     
     Neden doğalgazda alternatifler varken daha pahalı ve zor bir yol denenip, Mavi Akım'la alındı 
     - Türkiye'nin çok acele doğalgaza ihtiyacı vardı, nereden bulacağız diye bakıyorduk. Oradan aldık. 
     
     Türkiye'nin öngörüldüğü kadar doğalgaz ihtayacı olmadığı ortaya çıktı. Hesaplar yanlış mı yapıldı 
     - Hesaplamalar Türkiye'nin gelişme süreci dikkate alınarak yapılıyor. 4,5 yıldır 5 kent dışında doğalgaz dağıtımı için gerekli yatırımlar yapılmadı, talep beklenenden düşük kaldı. 
     
     Türkiye'nin elektriği varken, elektrik kesintileri yapılıp enerji açığı varmış gibi gösterilmesine ne diyorsunuz 
     - Bu bir komplo teorisidir. 
     
     BOTAŞ Genel Müdürlüğü'nden neden ayrıldınız 
     - Ben sağ görüşlüyüm. DSP'li Bakan Ziya Aktaş geldiğinde, istediği bürokratlarla çalışması uygun olacağından ayrıldım. 
     
     

</TEXT>
</DOC>
