<DOC>
<DOCNO> 179824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sonspo21.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Gerrard ve Sinclair Makedonya maçında yok 
</HEADLINE>
<TEXT>

     12. Avrupa Futbol Şampiyonası elemelerinde Türkiye ile birlikte 7. Grup'ta yer alan İngiltere Milli Takımı'nda, orta alan oyuncusu Steven Gerrard ve Trevor Sinclair, 6 Eylül'deki Makedonya maçının kadrosundan çıkarıldı. 
     İngiltere Milli Takımı Teknik Direktörü Sven Goran Eriksson, FC Liverpool'dan Gerrard'ın dizinden sakatlandığını, Manchester United'lı Sinclair'in ise dizinde şişlik olduğunu belirterek, bu 2 oyuncunun belki 10 Eylül'deki Liechtenstein maçına hazır olabileceklerini söyledi. 
     Takımda, Manchester United'lı Paul Scholes da fıtık sorunu nedeniyle son 2 maçtır oynamıyordu. 
     Eriksson, böbreklerinden rahatsızlığı bulunan Manchester United'ın orta alan oyuncusu Rio Ferdinand'ın sahaya çıkıp çıkamayacağına doktorların karar vereceğini belirterek, sakatlıklar nedeniyle Manchester City'den Matthew Upson'ın takıma çağrıldığını bildirdi. 
     
</TEXT>
</DOC>
