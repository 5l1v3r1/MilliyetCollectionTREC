<DOC>
<DOCNO> 199037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko38.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Özilhan Tarihi fırsat Kıbrıs yüzünden kaçırılmamalı 
</HEADLINE>
<TEXT>

     Türk Sanayicileri ve İşadamları Derneği TÜSİAD Başkanı Tuncay Özilhan, Avrupa Birliği AB üyeliğinin toplumun geniş katmanlarına faydalar getireceği fikrinin yerleştiğini bildirerek, ''bu tarihi fırsatın, en önemlisi de Kıbrıs yüzünden kaçırılmaması gerek'' dedi. 
     Özilhan, Yunanistan Sanayicileri Federasyonu ile ortak toplantıda yaptığı konuşmada, ''Bu ortak toplantının karşılıklı birçok görüş alışverişiyle verimli bir fırsat olmasını ve Türk-Yunan bağlantılarını artırmada yeni yolların keşfini ümid ederim'' diye konuştu. 
     Bu toplantının İstanbul'daki büyük terörist saldırılar sonrasında düzenlendiğini belirten ve hain saldırıları şiddetle kınayan Özilhan, saldırıların açıkça demokrasi, barış ve hoşgörü değerlerini hedeflediğini kaydetti. Türk halkının bu değerlere adanmışlığını bırakmayacağını, bölge ve dünya hakkındaki tutumunu değiştirmeyeceğini, daha ötesinde, Türk dış politikasının ana yolundan sapmayacağını belirten Özilhan, şöyle konuştu 
     ''Terörizmle mücadele için kararlılık gerekli, uluslararası faaliyetlerimizi daha önce programlandığı gibi düzenlemeliyiz. Terörist saldırılar sonrasında ülkemizi ziyaret ederek, Türkiye'nin dünyadaki diğer hiçbir ülkeden daha az emniyetli olmadığını kanıtladınız. Bugün buradaki varlığınızla bizim gerçek dostlarımız olduğunu gösterdiniz. 
     Terörizmle mücadele sadece sözlere değil, eylemlere de dayanmalı. Bu bağlamda, UEFA'nın kararı terörizme verilen tavizdir, bu kararı kesinlikle kınıyoruz.'' 
     
     ''TÜRKİYE NİHAYET İSTİKRAR DÖNEMİ YAKALADI'' 

     Türkiye'nin nihayet istikrar dönemi yakaladığını, bütün bu olumlu gelişmelerin Avrupa Birliği AB ile üyelik müzakelerini başlatmaya çok yakınlaştırdığını kaydeden Özilhan, Türkiye'nin istikrarını koruyup, AB üyesi olma hedefiyle reform gündemini tamamlayacağını söyledi. 
     Türkiye'nin her zamankinden daha çok global değerlerin başarısına işaret edeceğini, TÜSİAD'ın da reform sürecini izleme ve teşvikine kendini adadığını anlatan Özilhan, Brüksel, Washington ve Berlin'deki yurtdışı irtibat ofislerine yakında Paris'dekini de ekleyeceklerini belirtti. 
     Türk toplumunda, AB üyeliğinin toplumun geniş katmanlarına faydalar getireceği fikrinin yerleştiğini kaydeden Özilhan, bu tarihi fırsatın, en önemlisi de Kıbrıs yüzünden kaçırılmaması gerektiğini söyledi. Biricik fırsatın önümüzde durduğunu bildiren Özilhan, Kıbrıs'ta her iki kesimin liderlerinin isteksizliğinin Ada'ya adil çözümün gelişini engellediğini ileri sürdü. Kıbrıs'ta çözümün halkın sesine de kulak verilerek ve BM Genel Sekreteri Annan Planı'nı çerçeve alınarak bulunmasını isteyen Özilhan, müzakerelerin yeniden başlamasında diğer bir gecikmenin kendilerini son derece endişelendirdiğini söyledi. 
     Türkiye'nin ulusal çıkarlarının AB'ye tam üyeliğin mümkün olduğunca erken elde edilmesinde yattığını belirten Özilhan, bu konuda geniş ölçüde ulusal konsensüs olduğundan bahsetti. 
     TÜSİAD Başkanı Özilhan, ekonomik potansiyelinin ötesinde, Türkiye'nin AB için kozmopolit, çok kültürlü emellerine yerine getirmesi fırsatını da sunduğunu söyledi. 
     Medeniyetler çatışmasına dair duyarsız, sorumsuz tartışmaların yapıldığı dünyada dikkatli olunmasını isteyen Özilhan, bunun sadece Türkler için değil, tüm Avrupa için tehdit olduğunu kaydetti. 
     Özilhan, sınırlı da olsa, AB fonları ve doğrudan yabancı sermaye yatırımlarıyla Türk ekonomisinin büyüme hızının yükseleceğini ortalama gelir düzeyinin de artmasıyla, Türkiye'nin Avrupa genelinde büyümenin motoru olacağını söyledi. 
     Tuncay Özilhan, ''Türkiye ve Yunanistan'ın karşılıklı çıkarlarını dışarda teşvikini önleyen engeller, sadece etkin, kollektif ve tutarlı politikalar geliştirilip, bu politikaların doğru kişiler ve kuruluşlarca uygulanmasıyla aşılabilir'' dedi. 
     
     YATIRIM İÇİN YOLLAR AÇILMALI 

     Görüşmenin ardından basın mensuplarının sorularını yanıtlayan TÜSİAD Başkanı Özilhan, bir basın mensubunun, ''Kıbrıs meselesinin bundan sonrasını nasıl görüyorsunuz '' şeklindeki sorusu üzerine Özilhan, TÜSİAD olarak pozisyonlarının belli olduğunu ve bir çözüm istediklerini söyledi. 
     Tuncay Özilhan, şu görüşleri dile getirdi 
     ''Herkes o seçime kilitlendi. Mecburen seçimleri bekleyeceğiz. Seçimlerin sonunda kim iktidara gelirse gelsin bu problemi çözmek için yoğun bir çaba sarfetmesi gerekiyor. Mayıs 2004'e kadar bu sorunun çözülmesiyle Türkiye'nin 2004 sonunda müzakereye başlaması için önünün açılabileceğine inanıyoruz. Dolayısıyla da çözülmesinde çok fayda görüyoruz ve TÜSİAD olarak da her platformda bunu çeşitli vesilelerle gündeme getiriyoruz.'' Özilhan, TÜSİAD yönetiminin güvenlik ve terör olaylarıyla ilgili olarak toplanıp toplanmadığına ilişkin bir soru üzerine ise, ''Öyle bir toplantı yapmadık'' dedi. Tuncay Özilhan, terör olaylarının yabancı yatırımcıların gelmesini nasıl etkileyeceğine ilişkin bir üzerine de ise, şunları öyle dedi 
     ''Şu etapta çok etkileyeceğini düşünmüyorum. Türkiye'nin herşeyden evvel kendi içinde yapması gerekenleri yapıp, gerek iç yatırımcı, gerekse yabancı yatırımcı için yolları açtıktan sonra bu tip terör hadiselerinin kimseyi fazla etkileyeceğini düşünmüyorum.'' 
     
</TEXT>
</DOC>
