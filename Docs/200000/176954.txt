<DOC>
<DOCNO> 176954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun30.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Bağdat'taki bazı görevlilerini çekiyor... 
</HEADLINE>
<TEXT>

     AB Komisyonu, Irak'ta BM merkezine düzenlenen saldırının ardından Bağdat'taki bazı görevlilerini geri çekeceğini bildirdi. 
     Komisyon sözcüsü Michael Mann, günlük basın açıklamasında, AB adına Irak'ın ihtiyaçlarını belirlemeye çalışan 3 komisyon yetkilisinin ülkeden çıkmaya çalıştığını söyledi. 
     İnsani yardım programlarından sorumlu 3 görevlinin ise Bağdat'ta kalacağını belirten Mann, Irak'ın ihtiyaçlarını belirleme çalışmalarının saldırılardan etkileneceğinin aşikar olduğunu ifade etti. 
     Yetkililerin bürosunun saldırı düzenlenen binada bulunduğu kaydedildi. 
     Komisyon, Irak'a katkı sağlayacak ülkelerin bu yıl İspanya'da yapacağı toplantı öncesinde, Irak'ın yeniden yapılanması için gereken uluslararası yardımı belirlemeyi umuyordu. 
     
</TEXT>
</DOC>
