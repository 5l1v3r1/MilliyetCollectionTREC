<DOC>
<DOCNO> 193837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sontur05.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kardeş babalarını döverek hastanelik ettiler... 
</HEADLINE>
<TEXT>

     Kütahya'nın Domaniç İlçesi'nde iki kardeş, dayılarının kızına sözle sarkıntılık ettiği gerekçesiyle babalarını hastanelik ettiler. 
     Alınan bilgiye göre, Cumhuriyet Mahallesi'nde oturan Y.A 14 , halası Necla Z'ye, eniştesi Sebahattin Z'nin kendisine sözle sarkıntılık ettiğini, birlikte olma teklifinde bulunduğunu öne sürdü. 
     Necla Z'nin, yeğeninin iddialarını oğulları Orçun ve Emrah Z'ye anlatması üzerine aile fertleri arasında çıkan tartışma kavgaya dönüştü. Kavga sırasında iki kardeş tarafından darp edilen Sebahattin Z, Domaniç Devlet Hastanesi'ne kaldırıldı. 
     Yetkililer, olayla ilgili soruşturmanın sürdüğünü, Orçun ve Emrah Z'nin ifadeleri alındıktan sonra serbest bırakıldıklarını bildirdiler. 
     Bu arada, Sebahattin Z'nin durumunun iyi olduğu, tedavisinin ayakta yapıldığı kaydedildi. 
     
</TEXT>
</DOC>
