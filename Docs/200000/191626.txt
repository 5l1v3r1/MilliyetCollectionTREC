<DOC>
<DOCNO> 191626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sonspo14.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan ve Ahmed Hassan 10 takıma bedel 
</HEADLINE>
<TEXT>

     Beşiktaş'ın, bu sezon Birinci Süper Lig'deki 28 golünün yarısını kaydeden İlhan Mansız ve Ahmed Hassan, ligde 10 takıma bedel gol attı. 
     Ligde 7'şer gole imza atan ve toplam 14 gole ulaşan İlhan Mansız ve Ahmed Hassan, 9. sıradaki Gaziantepspor'dan, son sıradaki Akçaabat Sebatspor'a kadar 10 takıma bedel golü rakip filelere gönderdi. 
     Ligde 14 golü bulunan 14. sıradaki Samsunspor ile aynı gol sayısına ulaşan ikili, 12 gollü Gaziantepspor, Ankaragücü, Konyaspor, Diyarbakırspor ve Elazığspor ile 10 gollü Akçaabat Sebatspor, 8 gollü Çaykur Rizespor, 7'şer gole ulaşan Bursaspor ve Adanaspor'u geride bırakmayı başardı. 
     İlhan Mansız, uzun süren sakatlığının ardından ligde oynadığı 6 maçta 7 gol atarken, Ahmed Hassan ise 2'si 90 dakika olmak üzere tüm maçlarda görev alıp 7 gole ulaştı. 
     
     2 FUTBOLCUNUN GOLLERİ 
     Ahmed Hassan ve İlhan'ın bu sezon 10 lig maçında attıkları goller şöyle 
     Ahmed Hassan Samsunspor 2 , Malatyaspor 1 , Trabzonspor 2 , Elazığspor 2 . 
     İlhan Mansız İstanbulspor 1 , Trabzonspor 2 , Elazığspor 2 , Gaziantepspor 2 . 
     
     AHMET DURSUN VE PANCU SESSİZ 
     Beşiktaş'ta geçen sezon Sergen Yalçın'ın ardından takımın en golcü futbolcuları olan Ahmet Dursun ile Daniel Gabriel Pancu, ilk 10 maçta gol atmayı başaramadı. 
     Oynanan 10 maçın 7'sinde görev alan Ahmet Dursun ve 6'sında forma giyen Pancu, bu sezon takımlarına gol yollarında katkı sağlayamadı. 
     
     BEŞİKTAŞ'IN GOLLERİ 
     Siyah-beyazlıların bu sezon attığı 28 golün futbolculara göre dağılımı şöyle 
     Ahmed Hassan 7. 
     İlhan Mansız 7. 
     Tümer Metin 4. 
     Sergen Yalçın 3. 
     Tayfur Havutçu 1. 
     Guiaro Ronaldo 1. 
     Emre Aşık 1. 
     Sinan Kaloğlu 1. 
     Kaan Dobra 1. 
     Kratochvill 1 Kendi kalesine-Denizlispor . 
     Sedat 1 Kendi kalesine-Elazığspor . 
     
</TEXT>
</DOC>
