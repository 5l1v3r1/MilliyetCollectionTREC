<DOC>
<DOCNO> 199026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko27.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde faiz yüzde 7.47 oldu... 
</HEADLINE>
<TEXT>

     Hazine, bugün düzenlediği 3 ayda bir değişken faiz ödemeli Türk Lirası TL cinsinden devlet tahvili ihalesinde dönemsel faiz yüzde 7.47 oldu. 
     İhaleye nominal 925.3 trilyon lira tutarında teklif gelirken nominal satış 823 trilyon lira, net satış ise 874.8 trilyon lira oldu. Hazine ihalesinde nominal 132.6 trilyon lira tutarında rot satışı yapıldı. 
     Tahvil ihalesinde satılan kağıtları 3 Aralık Çarşamba günü ihraç edilirken geri ödemesi 19 Ekim 2005 olarak belirlendi. 
     Tahvilin ilk kupon ödemesi 21 Ocak 2004 tarihinde yapılacak olup kupon ödemesine esas teşkil 22 Ekim 2003 ihraç tarihli referans bono ihalesinde belirlendi. 
     
     SON DURUM 
     Hazine en son 18 Kasım tarihinde Türk Lirası cinsinden 168 gün vadeli iskontolu hazine bonosu ile 392 gün vadeli iskontolu devlet tahvili ihaleleri düzenlemişti. 
     168 gün vadeli Türk Lirası cinsinden iskontolu hazine bonosu ihalesine 1 katrilyon 716.2 trilyon lira tutarında teklif gelirken, nominal satış 1 katrilyon 457.9 trilyon lira, net satış ise 1 katrilyon 303.2 trilyon lira olarak belirlenmişti. 
     İhalede bileşik faiz yüzde 27.5, basit faiz ise 25.71 olurken nominal rot satış 212.5 trilyon lira olarak saptanmıştı. 
     392 gün vadeli Türk Lirası cinsinden iskontolu devlet tahvili ihalelerinde bileşik faiz yüzde 28.51 olmuştu. 
     Tahvil ihalesine 1 katrilyon 617.4 trilyon liralık teklif gelirken nominal satış 914.9 trilyon lira, net satış ise 698.3 trilyon lira olarak belirlenmişti. 
     Basit faizin yüzde 28.80 olduğu ihalede nominal rot satış tutarı 766.7 trilyon lira olmuştu. 
     
     HAZİNE YARIN İKİ İHALE BİRDEN DÜZENLİYOR 
     Hazine, yarın Türk Lirası cinsinden 154 gün vadeli Türk Lirası iskontolu hazine bonosu ile 420 gün vadeli iskontolu devlet tahvili ihaleleri yapacak. 
     Her iki ihalede satılan kağıtlar 3 Aralık Çarşamba günü ihraç edilirken geri ödeme tarihleri 154 gün vadeli bono için 5 Mayıs 2004, tahvil için 26 Ocak 2005 olarak öngörüldü. 
     Hazine, bu hafta Aralık ayının en büyük iç borç ödemesi olan toplam 6 katrilyon 328 trilyon lira ödeme yerine getirecek. 
     
</TEXT>
</DOC>
