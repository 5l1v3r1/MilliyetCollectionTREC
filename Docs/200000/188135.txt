<DOC>
<DOCNO> 188135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sondun07.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat Büyükelçimiz Türkiye, barış için gelecek 
</HEADLINE>
<TEXT>

     Türkiye'nin Bağdat Büyükelçisi Osman Paksüt, Türk askerinin güvenlik ve barışı sağlamak için Irak'a geleceğini belirtti. 
     Büyükelçi Paksüt, Ezzaman gazetesine demecinde, Türk askerinin bölgenin güvenlik ve istikrarını sağlamak amacıyla Irak'a geleceğini kaydederek, askerlerin Irak halkına yardımcı olacağını vurguladı. 
     Paksüt, Türkiye'nin, koalisyon kuvvetlerinin isteği üzerine Irak'a asker gönderilmesini kararlaştırdığını belirterek, ''Türkiye, Irak'ın her yerinde ve kuzey bölgesinde de istikrarın yaygınlaşmasını umuyor ve hiçbir sorun yaratmayı düşünmüyor'' dedi. 
     Öte yandan, Türkmen-Şii Konseyi adıyla faaliyet gösteren ve çok tanınmayan bir örgüt, Türk askerinin Irak'a gelmesine karşı olduğunu açıkladı. 
     Türkmen-Şii Konseyi'nin Ezzaman gazetesine gönderdiği bildiride, ''Komşu devletlerden askeri kuvvetlerin Irak'a gönderilmesi gerekirse bu ülke, Saddam'ın saldırısına uğrayan komşu İran olmalıdır'' denildi. 
     
</TEXT>
</DOC>
