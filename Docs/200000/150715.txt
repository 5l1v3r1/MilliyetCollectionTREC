<DOC>
<DOCNO> 150715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko09.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, Turkcell hisselerini Çukurova Grubu'na devretti... 
</HEADLINE>
<TEXT>

     Bankacılık Düzenleme ve Denetleme Kurumu BDDK ile Çukurova Grubu arasında imzalanan protokol kapsamında Fon'a geçen yüzde 0.57 oranındaki Turkcell hisseleri, Çukurova Holding'e devredildi. 
     Turkcell İletişim Hizmetleri A.Ş'den Borsa'ya gönderilen açıklamada, BDDK Tasarruf Mevduatı Sigorta Fonu'nun 25 Şubat 2003 tarihinde gönderdiği yazı uyarınca Pamukbank'a ait yüzde 0.51, Pamukbank Faktoring'e ait yüzde 0.06 oranındaki Turkcell hissesinin TMSF Yönetim Kurulu kararı ile Fon'a devredildiği anımsatıldı. 
     Turkcell açıklamasında, bu kez TMSF'nin Turkcell'e gönderdiği 17 Nisan 2003 tarihli yazıda söz konusu hisselerin Çukurova Holding'e devredildiği belirtilerek, devrin pay defterine işlenmesinin istendiği bildirildi. 
     Açıklamada, Turkcell'in devirle ilgili işlemleri yerine getireceği kaydedildi. 
     





</TEXT>
</DOC>
