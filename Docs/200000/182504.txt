<DOC>
<DOCNO> 182504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sontur07.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Hükümete güvendiysen paranı devlet bankasına yatırsaydın 
</HEADLINE>
<TEXT>

     Dün Bozüyük-Mekece bölünmüş yolunun temel atma törenine katılan Başbakan Recep Tayyip Erdoğan, burada yaptığı konuşmada, "hükümete güvendik" diyerek paralarını isteyen İmarzedelere sert çıktı "Hükümete güvendiysen paranı devlet bankasına yatırsaydın. Batınca devlete güvendiniz. Devlete yine güven, ama bunun hukuki sonuçlarını da bekleyin lütfen" diye konuştu. 
     ''Tasarruf Mevduatı Sigorta Fonu'na devredilen bankalarda kaybedilen 56 milyar dolar vatandaşa yansısaydı bu kadar sıkıntı yaşanmazdı'' diyen Erdoğan, şunları kaydetti 
     ''Bunlar maalesef hortumculara gitti. Bunlar hala sefa sürüyor. Üzerlerine bir şey yok ki... Üzerinde marka var ama cepte bir şey yok. Yatı var başkasının üzerinde. Kanun var. Kanunu ne yapacaksın Kanun devletisin, buna göre yapacaksın. Vatandaş al diyor kimden ... Vatandaş geliyor hükümetten para istiyor. Parayı hükümete vermedi ki... efendim biz hükümete güvendik diyor. Hükümete güvendiysen paranı devlet bankasına yatırsaydın. Oraya yatırmıyorlar, niye öbür tarafa yatırıyorlar Öbür taraf yüksek oranda faiz veriyor da ondan. Hiç düşünmüyorlar mı acaba bu değirmenin suyu nereden geliyor diye. Batınca devlete güvendiniz. Devlete yine güven, ama bunun hukuki sonuçlarını da bekleyin lütfen. Belli noktaya gelindiğinde Türkiye Cumhuriyeti Hükümeti gereğini yapar. Bunları bir bir aşıyoruz.'' 
Başbakan Erdoğan, hortumculara giden paraların artık vatandaşa yansımaya başladığını belirterek, bunun örneğinin de bu yıl ilk defa öğrencilere dağıtacakları ücretsiz kitaplar olduğunu sözlerine ekledi. 
     
</TEXT>
</DOC>
