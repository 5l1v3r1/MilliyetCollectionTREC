<DOC>
<DOCNO> 182225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/yasam/yas01.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şentürk'ün dişi versiyonu 
</HEADLINE>
<TEXT>

   Boğaziçi'li Sevda Bozbey, görme engelli şarkıcı Metin Şentürk'ün 'ikizi' gibi.. O da görmüyor, sesi müthiş ve hayatı çok seviyor 
      SEMRA KARDEŞOĞLU İSTANBUL 
   
   Geçtiğimiz yaz Sezen Aksu'nun Boğaziçi Üniversitesi'nde verdiği konserde gözleri görmeyen bir kız öğrenci sahneye fırlayıp iki parça seslendirmişti. 
   Sesinin çok beğenilmesi ve ardından televizyon programına çıkması üzerine kaset teklifleri de alan bu kız, 23 yaşındaki Sevda Bozbey'di. Boğaziçi Üniversitesi Rehberlik ve Psikolojik Danışmanlık Bölümü son sınıf öğrencisi olan ve gözleri doğuştan görmeyen Bozbey, tıpkı "Müziğini beğenmiyorum ama çok zeki buluyorum" dediği şarkıcı Metin Şentürk gibi durumuna üzülmek yerine, yaşadığı komik olaylarla 'eğleniyor'. 
   Tanıyanların ilk olarak 'Hiç mi görmüyorsun Azıcıkda mı Yoksa her şeyi siyah mı görüyorsun" şeklinde tepki verdiklerini belirten Bozbey, yaşadığı ilginç olayları da aynen şöyle anlatıyor 
   
   'Sırttan çok düştüm' 
   "14 yaşımdan beri kendi başıma istediğim yere giderim. Bindiğim bir otobüsün şoförü 'Senin sahibin nerede ' demez mi Sanki bir köpekten söz ediyoruz. Otobüse biniyorum en arka koltuğa oturmuşum. Bir sonraki durakta bir başka görmeyen binerse, sürükleyerek yanıma oturtuyorlar 'Gel bak arkadaşın burda' diye. Yahu adam kör diye tanımak zorunda mıyım Ya da birlikte mi oturmak zorundayız Bir de aşırı yardımseverler var. 'Karşıya geçirir misiniz ' diyorum. Adam sırtlamaya çalışıyor. Böyle kaç kez düştüm. Yolda soru sorduğum kimileri de avazı çıktığı kadar bağırarak yanıt veriyor. 'İyi de ben sağır değilim ki, körüm' diyorum. Yol sorduğumda, 'Bak şu sarı binayı görüyor musun ' diye başlıyorlar. Lokantaya gidiyorum garson mönüyü bırakıp gidiyor ya da aşırı bir özenle nerdeyse bana kendi elleriyle yedirmeye kalkıyor." 
   
   
</TEXT>
</DOC>
