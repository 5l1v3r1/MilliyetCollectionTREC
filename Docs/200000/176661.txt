<DOC>
<DOCNO> 176661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/yasam/zuckan.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman avcı vur beni 
</HEADLINE>
<TEXT>

   Ava giden avlanırmış, kaçan kovalanırmış, kovalayan yorulunca av yakalanmış gibi yaparmış 
   BİLİRKİŞİ RAPORU İLHAN UÇKAN 
   
   Yorulmadan, uğruna emek harcamadan aşkın tadı olur muymuş hiç Erkeği biraz yormak, peşinde koşturmak, sonra da onun ilgi ve alakasına "teslim olmuş gibi" yapmak bir aşkı başlatmanın en keyifli yollarındandır. 
      Bir erkeğin hem ilgisini sürekli canlı tutmak hem de onu yormak için "avcı" olmaya teşvik etmek, özendirmek, hatta kışkırtmak gerekir. 
   Bir erkeği ne kadar "istemiyormuş gibi" görünürseniz, ne kadar "reddederseniz", yaralanan egosuna deva bulmak adına ava çıkmak onda o derece sabit fikir haline gelecektir. 
   Sizi "istemeyen kişi" diye düşünmek yerine, bir "av" yanılsamasıyla peşinize düşecek, siz de "Ay şuradan mı kaçsam, yoksa buradan mı, bilmem ki" gibisinden kendinizi naza çekip değerinize değer katacaksınız. En sonunda da "avlanmış gibi" yapıp avcınızın şişirilmiş egosuna merhem olacaksınız. Ne de olsa avın zoru makbuldür. 
   İşte Bilirkişi olarak yazıyorum Eskilerin akıllı ve tam ölçüsünde göz süzmeleri yerini sabit bakışlara bırakalı beri, ceylan gibi kadınlar aslan pençelerini bilemişler, ışıkta en pırıltılı görünecekleri pozisyonda göz kamaştırma yarışında yorgun bitap düşmüşler... 
   Erkekler "seçtikleri" fikrinden vazgeçmişler ama uzun zamanların "erkek avcı" masallarına kendilerini kaptırmış olan kadınlar, uyuyan güzel misali, biri çıkıp kendini öpsün, derriiiin uykusundan uyandırsın ama bu arada her şey hazır olsun diye bekleyip dururken, küçük kız büyümüş de yaşlanmış bile ama evde kalmış. Bak bak adam kaçar elbette. Azıcık av taklidi yapsanıza. 
   İyi oyunlar herkese... 
   
   Kılavuz karga oyunu 
   Erkek "Ah siz kadınlar yok musunuz... Bir anlayabilsem " 
   Kadın "Beni anlamaya çalışma, sadece sık sık 
   sevdiğini söyle yeter." 
   
   Bir soru, bir cevap    Bir erkek için en tehlikeli arkadaş hangisidir 
   Aslında bu sorunun cevabı "bütün arkadaşları"dır. Ama en tehlikeli olanı yeni boşanmış olanı ya da sevgilisini yeni terk etmiş olanıdır. Neme lazım, bulaşıcı etkisi olabilir böyle şeylerin. Zira o arkadaşlar, içlerinde bulundukları gergin ruh hali çenelerine vurduğundan ve yaptıklarına haklı gerekçeler yaratıp pişmanlıktan kurtulma yolları arayıp durduklarından, beraber olduğunuz erkeğin de kafasını karıştırabilirler. Sorunu çözmenin en kısa yolu eski kız arkadaş hakkında "yeni ve daha yakışıklı birine aşık olduğu" dedikodusunu yaymaktır. Tehlikeli arkadaş bir an önce pişmanlık krizine girsin, sevgiliniz de onun halinde özenilecek bir şey göremesin diye... 
   
   Pratik bilgiler    Kadınlara En mükemmel erkek sizi başkalarına "O kadar zeki, o kadar yetenekli, o kadar güzel" diye öven erkektir. Millet bu övgüden biraz sıkılır elbette ama olsun... 
   Erkeklere Bir kadının sizi tekrar tekrar sevmesini istiyorsanız, onu duyabileceği biçimde başkalarına övmekten çekinmeyin. 
   
   AİLE SAADETİ    BİLİRKİŞİ 
   "Deniz Akkaya gerçekten çok güzel, değil mi " 
   ÖZBİLİRKİŞİ 
   "Tuzak soru ha Doğru cevap Hayır, hiç de güzel değil. Sen herkeslerden daha güzelsin " 
   
   "Yavru ceylan taklidi yapma" dersi    1 Hal ve hareketler Öyle fazla üstüne düşmeyeceksiniz erkek milletinin. Saçınızı süpürge etmeyeceksiniz. Tam tersi ürkek ürkek duracaksınız. "Aman avcı vurma beni" şarkısı eşliğinde etrafında sekip kaçacaksınız... 
   2 Konuşma "Bilmem ki, ben korkarım" cümlelerini bir bir dizerken, kırpış kırpış gözlerinizi bir kaçırıp bir gözüne bakmak iyi gelir her avcının egosuna... 
   3 Dikkat Avcının gözünde avın değeri zorluğu ölçüsünde artacaktır. Ama avcıyı fazla yormamak için de arada işte o kırpış bakışları yem olarak dizeceksiniz önüne. Bir bakış, iki bakış diye yol haritasını da tuzak mahiyetine koyacaksınız önüne. 
   Bugünkü yazımın anafikri şu Bir erkeğin elinden avcı olduğu yanılsamasını almayın derim. 
   
      
   
</TEXT>
</DOC>
