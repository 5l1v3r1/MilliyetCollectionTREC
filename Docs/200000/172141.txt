<DOC>
<DOCNO> 172141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/soneko32.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10.598 puandan kapandı... 
</HEADLINE>
<TEXT>

     İMKB Ulusal-100 Endeksi, 2. seansı, 1. seansa göre 53.74 puan artışla 10,598.30 puandan tamamladı. 
     2. seansta, hisse senetlerinin ortalama değer kazancı yüzde 0.51 oldu. 
     Uluslararası kredi derecelendirme kuruluşu Standard and Poor's'un S P Türkiye'nin kredi notunu yükseltmesi Borsa'da sınırlı tepki buldu. Uzmanlar, buna neden olarak piyasaların Irak'a asker gönderilmesine ilişkin gelişmelere odaklanmasını gösterdiler. 
     Endeks, 2. seansa 44.47 puanlık artışla 10,583.05 puan seviyesinde başladı. Seansın ilk 5 dakikalık bölümünde 10,600 puanın üzerine çıkan endeks, daha sonra gelen satışlarla bu seviyenin altına geriledi. 
     Seansın ilk yarısını 10,547.89 puandan geçen endeks, seans içinde en düşük 10,529.91, en yüksek 10,620.15 puanı gördü. 
     İMKB Ulusal 100 Endeksi, seansın sonunda gelen sınırlı hareketlerle günü 10,598.30 puandan tamamladı. 
     1. seanstaki 16.77 puanlık kayıp dikkate alındığında endeks, günlük bazda 36.97 puan yükseldi. Hisse senetleri günlük bazda ortalama yüzde 0.35 değer kazandı. 
     Kapanışta mali endeks 94.39 puan artışla 12,713.21 puana, sanayi endeksi 16.55 puan artışla 10,733.17 puana, hizmetler endeksi 21.95 puan artışla 6,922.12 puana yükseldi. 
     Böylece ilk seansa göre mali grup hisseler ortalama yüzde 0.75, sanayi grubu hisseler ortalama yüzde 0.15, hizmetler grubu hisseler ortalama yüzde 0.32 değer kazandı. 
     2. seansta işlem gören toplam 292 hisse senedinden 124'ü değer kaybetti, 88'i değer kazandı, 80'inin fiyatında değişiklik olmadı. 
     Seansta, 114 trilyon 939 milyar 326 milyon liralık işlem hacmi kaydedildi. İki seans toplamında ise 188 trilyon 352 milyar 977 milyon liralık işlem hacmi oluştu. 
     2. seansta Garanti Bankası, Yapı Kredi Bankası, İş Bankası C , İhlas Holding ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
