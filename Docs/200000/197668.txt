<DOC>
<DOCNO> 197668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sontur24.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordu'da ölü ele geçen teröristler PKK KADEK üyesi çıktı 
</HEADLINE>
<TEXT>

     Jandarma Genel Komutanlığı, terör örgütü PKK KADEK'e yönelik olarak dün düzenlenen operasyonda ele geçirilen 3 terörist ile birlikte, bölgedeki 14 kişilik terörist gruptan 12'sinin etkisiz hale getirildiğini bildirdi. 
     Jandarma Genel Komutanlığı'ndan yapılan açıklamada, dün düzenlenen operasyonda ele geçirilen teröristlerin Karadeniz bölgesine açılım sağlama gayretinde oldukları belirtildi. 
     Ele geçirilen teröristler arasında bulunan Hüseyin kod adlı Hasan Ertuğrul'un, terör örgütünün ''Karadeniz bölge sorumlusu'' olduğu kaydedildi. 
     Açıklamada, bölgedeki vatandaşların duyarlılığı ile 14 kişi oldukları bilinen terörist gruptan, şimdiye kadar ele geçirilenlerle birlikte 9'u ölü, 3'ü sağ olmak üzere 12 teröristin etkisiz hale getirildiği bildirildi. 
     Açıklamada, bölgedeki operasyonlara aralıksız devam edileceği, vatandaşların desteğiyle terörün kökünün kazınacağı vurgulandı. 
     
</TEXT>
</DOC>
