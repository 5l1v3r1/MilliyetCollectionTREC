<DOC>
<DOCNO> 190762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sonspo06.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir şok da Milan'a Evinde Brugge'e yenildi 
</HEADLINE>
<TEXT>

     Şampiyonlar Ligi H Grubu'nun en büyük favorisi ve geçen yılın şampiyonu Milan, San Siro'da Belçika temsilcisi Club Brugge'e 1-0 yenilerek gecenin en büyük sürprizini yaşadı. Maça çıkarken 4 puanla liderlik koltuğunda oturan kırmızı-siyahlılar maç sonunda taraftarlarına büyük hayal kırıklığı yaşatırken, Belçikalılar ise büyük coşku yaşandı. 33. dakikada Andres Mendoza'nın attığı golle öne geçen Club Brugge maçı gol yemeden tamamlayarak puanını 4 yükseltti ve grupta ikinci sıraya yerleşti. Milan ise yine 4 puanla grupta üçüncü sırada yeraldı. H Grubu'nun bir diğer maçında Hollanda temsilcisi Ajax evinde Celta de Vigo'yu 1-0'la geçti. Celta galibiyetiyle 6 puana ulaşan Ajax, 3. maçlar sonunda grupta liderliğe yükseldi. Celta de Vigo ise 2 puanla grupta son sırada yer alıyor. 
     
     MİLANO'DA ÇİFTE YAS 
     öte yandan, Milan'ın evinde Club Brugge'e yenilmesi, Milano'da çifte yasa neden oldu. Kentin bir diğer takımı Inter de Salı akşamı Rusya'da Lokomotiv Moskova'ya 3-0 yenilmiş, Çizme basını Interli futbolcuları yerden yere vurmuştu. 
     
</TEXT>
</DOC>
