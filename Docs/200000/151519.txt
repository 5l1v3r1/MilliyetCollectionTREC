<DOC>
<DOCNO> 151519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/spor/spo15.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Gerçek dost Süreyya      SİGARAYLA Savaşanlar Vakfı, şampiyon atletimiz Süreyya Ayhan'a, sigara içmeyen dünya çapında örnek bir sporcu olmasından dolayı, "İnsanlığın Gerçek Dostları" ödülünü verecek. Aralarında Başbakan Recep Tayyip Erdoğan ve Çocuklar Duymasın dizisinin oyuncularının da bulunduğu İnsanlığın Gerçek Dostları 2003 Ödülleri, bugün saat 14.30'da Tepebaşı Pera Palas Oteli'nde sahiplerini bulacak. 
     
BJK Koleji'nden Sezer'e ziyaret      CUMHURBAŞKANI Ahmet Necdet Sezer, 23 Nisan Ulusal Egemenlik ve Çocuk Bayramı nedeniyle yarın saat 15.00'de BJK Koleji öğrencilerini makamında kabul edecek. Öğrenciler, Sezer'e günün anlam ve önemini belirten plaket ile okul rozetini takdim edecek, perşembe günü de Anıtkabir'de Atatürk'ün mozolesine çelenk koyacaklar. 
     
Yıldızlar finallerde      17. Avrupa Yıldız Erkekler Basketbol Şampiyonası 2. Grup Eleme son maçında Türkiye, Fransa'yı 70 - 62 yendi ve grup lideri olarak İspanya'da yapılacak finallere katılma hakkını kazandı. Ay - Yıldızlı ekibimiz maçın ilk yarısını da 34 - 32 geride kapadı. Günün diğer maçında ise İsrail, Polonya'yı 77 - 70 mağlup etti. 
     


SPOR 




























</TEXT>
</DOC>
