<DOC>
<DOCNO> 154261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur01.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'deki depremde ölü sayısı 140'a yükseldi... 
</HEADLINE>
<TEXT>

     Bingöl'de meydana gelen depremde ölenlerin sayısının 140'a, yaralananların sayısının ise 520'ye yükseldiği bildirildi. 
     Kriz Masası yetkilileri, kent merkezindeki binalarda kurtarma çalışmalarının tamamlandığını belirterek, çalışmaların sadece 27 öğrencinin enkaz altında bulunduğu Çeltiksuyu Yatılı İlköğretim Bölge Okulu'nda YİBO devam ettiğini söylediler. 
     Vatandaşlara, dün akşam itibariyle 4 bin 320 çadır dağıtıldığını, bugün dağıtılacaklarla birlikte bu sayısının 7 bine ulaşacağını kaydeden yetkililer, ''Ölü sayısı 140, yaralı sayısı ise 520 olarak belirlendi. Evleri tamamen yıkılan vatandaşlar geç müracaat ediyor. Çadır dağıtımında öncelik, evi tamamen yıkılanlara veriliyor'' dediler. 
     
     PREFABRİK EVLER YOLDA 
     Yetkililer, Bayındırlık ve İskan Bakanlığı ile çeşitli kuruluşların toplam 200 prefabrik ev gönderdiğini kaydederek, bu evlerin belirlenen yerlere kurulmasının ardından ailelerin bu evlere hemen yerleştirileceğini bildirdiler. Bu arada, Hasar Tespit Komisyonu'nun çalışmalarının da bugün sona ereceği öğrenildi. 
     




</TEXT>
</DOC>
