<DOC>
<DOCNO> 189518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/soneko05.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar değer kazandı... 
</HEADLINE>
<TEXT>

     ABD Doları, Avrupa döviz borsalarında geçen hafta, Kanada Doları ve İngiliz Sterlini dışında önemli para birimleri karşısında değer kazanırken, altın fiyatları da yükseldi. 
     Japonya'da pazartesi günü ulusal tatil olması nedeniyle işlem yapılmadı. Haftaya Salı günü Japon Yeni karşısında değer kazanarak 109.42 yenden başlayan ABD Doları, Cuma günü kapanışta, 109.89 yene çıktı. 
     Londra Borsası'nda euro geçen hafta 1.1651 dolardan 1.136 dolara indi. 
     
     MENKUL KIYMETLER BORSALARI 
     New York Borsası'nda geçen Pazartesi günü Motorola şirketinin öngörülenden daha fazla elde ettiği kar, yatırımcıların borsada işlem gören şirkelerin yılın üçüncü çeyreğine yönelik karlarının artacağı yolundaki beklentilerinin yükselmesine neden oldu. 
     Dow Jones Endeksi Pazartesi günü yaklaşık 90 puan artarak 16 ayın en yüksek değeri olan 9,764.38 puana çıkarken, teknoloji endeksi Nasdaq 1,933. puana çıktı. 
     Bununla beraber New York Borsası'nda endeksler Cuma günü kapanışta geriledi. Borsada yatırım gören bazı şirketlerin yılın üçüncü çeyreğine ilişkin karlarının öngörüldüğü gibi çıkmaması, yatırımcılar arasında, endekslerin çok fazla yükseldiği yolunda endişelerin çıkmasına yol açtı. 
     Cuma günü kapanışta Dow Jones Endeksi 9,721.79 puana, Nasdaq 1,912.36 puana indi. 
     Tokyo Borsası'nda geçen Pazartesi günü ulusal tatil olması nedeniyle iişlem yapılmadı. Nikkei Endeksi haftanın ilk işlem günü olan Salı günü yükseliş eğilimi içinde 10,966.43 puandan girdi. 
     Nikkei Endeksi Cuma günü kapanışta hafta başındaki görülen yükseliş eğilimini koruyarak Salı gününe göre 73 puan artışla 11,037.89 puana çıktı. 
     
</TEXT>
</DOC>
