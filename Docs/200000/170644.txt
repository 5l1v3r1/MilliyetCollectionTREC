<DOC>
<DOCNO> 170644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/magazin/mag03.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Otobüs muavininin tacizine uğradım' 
</HEADLINE>
<TEXT>

   Derya Arbaş, dedesini ziyaret için gittiği Foça'dan dönerken, otobüste tacize uğradı 
      DENİZ ALTUNTAŞ 
   
   Yaşamını, fotoğrafçılık eğitimi aldığı ABD'de sürdüren Derya Arbaş'ın ressam dedesi Avni Arbaş'ı ziyareti, otobüste uğradığı taciz yüzünden zehir oldu. Arbaş, Foça'da yaşayan ve kanser olan dedesini görmek için önce İstanbul'a, sonra da otobüse atlayarak Foça'ya gitti. Dedesine moral veren Arbaş, İstanbul'a dönmek için yine otobüsle yola çıktı. Aynı firmayı tercih eden Arbaş'a, tesadüfen kendisini İstanbul'dan getiren otobüs personeli denk geldi. Otobüsün arkasında oturan Arbaş, gece yarısı servis görevlisinin yanına geldiğini belirterek, şunları anlattı "Benden sigara istedi ve yanıma oturdu. Sohbet ederken bacaklarıma dokunmaya başladı. Kurtulup kaptana adamın yaptıklarını anlattım. Adamı dövdüler, işten çıkaracaklarını söylediler. Otobüs firmasına da şik yette bulundum." 
   
   
</TEXT>
</DOC>
