<DOC>
<DOCNO> 192862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sontur01.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdiye Arınç'ın cenazesi Manisa'ya getirildi... 
</HEADLINE>
<TEXT>

     TBMM Başkanı Bülent Arınç'ın Bursa Uludağ Üniversitesi Tıp Fakültesi Hastanesi'nde vefat eden annesi Sevdiye Arınç'ın cenazesi ambulansla Manisa'ya getirildi. 
     Uludağ Üniversitesi Tıp Fakültesi'ne ait ambulansla Bursa'dan Manisa'ya getirilen cenazeyle TBMM Başkanı Bülent Arınç, eşi Münevver Arınç, kardeşleri Yıldıray ve Ümit Arınç, TBMM Genel Sekreter Yardımcısı Ali Osman Koca ile AK Parti Manisa Milletvekili Hüseyin Tanrıverdi de Manisa'ya geldi. 
     Cenazeyi Arınç'ın yakınları, Manisa Valisi Orhan Işın, Emniyet Müdürü Kahraman Koçak, bazı AK Parti Manisa milletvekilleri ve il, ilçe başkanları karşıladı. Sevdiye Arınç'ın cenazesi Manisa Devlet Hastanesi morguna kaldırıldı. 
     Sevdiye Arınç'ın cenazesi, Hatuniye Camii'nde ikindi vakti kılınacak namazdan sonra 2. Çatal Mezarlığı'ndaki torununun mezarının yanına defnedilecek. 
     
</TEXT>
</DOC>
