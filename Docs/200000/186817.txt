<DOC>
<DOCNO> 186817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo13.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersun Yanal 6-0 iyi skor, Blackburn'ü düşünüyoruz.. 
</HEADLINE>
<TEXT>

     Gençlerbirliği Teknik Direktörü Ersun Yanal, Adanaspor karşısında elde ettikleri 6-0'lık galibiyetin çok iyi bir skor olduğunu söyledi. 
     Adanaspor'un 1-0'dan sonra direncinin kırıldığını belirten Yanal, ''Maçı ilk yarıda koparmamız gerekti. İlk yarıda gol atabilsek skor daha fazla olurdu'' dedi. 
     Artık, UEFA Kupası'ndaki rakipleri Blackburn Rovers maçını düşünmeye başladıklarını kaydeden Yanal, şu görüşleri belirtti 
     ''Adanaspor maçı bizim için moral oldu. Sonradan oyuna giren Veysel'in takıma katkısı tüm takımın performansını artırdı. Ali Tandoğan'ın performansının artması da olumlu gelişme. Bu gelişmeler Blackburn Rovers maçı için bizi umutlandırıyor.'' Bu arada, Gençlerbirliği'nde, Adanaspor maçından sonra futbolculara 8 Ekim Çarşamba gününe kadar izin verildi. Kırmızı- siyahlılar Blackburn Rovers maçı hazırlıklarına çarşamba günü akşam yapacakları antrenmanla başlayacak. 
     
</TEXT>
</DOC>
