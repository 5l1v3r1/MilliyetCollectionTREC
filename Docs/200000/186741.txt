<DOC>
<DOCNO> 186741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun03.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de başkan adayı Clark, "Zamanda yolculuğa" inanıyor... 
</HEADLINE>
<TEXT>

     ABD'de, Cumhuriyetçi Parti'li Başkanı George W. Bush'un Kasım 2004'teki başkanlık seçiminde muhtemel rakibi Demokrat Parti'li emekli General Wesley Clark, ''zamanda yolculuğa'' inandığını ve bir gün insanlığın bundan yararlanacağını umduğunu söyledi. 
     Teknoloji haberleri yayınlayan wired.com adlı internet sitesinde yer alan haberde, Clark'ın, ''zamanda yolculuğa'' ilişkin sözleri yer aldı. Habere göre Clark, ''insanların bir gün zamanda ileriye veya geriye doğru ilerleme imkanı bulabileceğine'' inandığını kaydetti. 
     Clark'ın bu sözleri, New Hampshire'da, başkanlık seçimi için kampanya sırasında söylediği belirtildi. Clark, ''Ben halen, e eşittir mc kare denklemine inanıyorum. Ancak insanlık tarihinde, ışık hızını aşıp istediğimiz yere gidemeyeceğimize inanmam mümkün değil. İnsanlığın bunu yapabileceğine inanıyorum. İnanca dayalı tek girişimim budur'' dedi. 
     
</TEXT>
</DOC>
