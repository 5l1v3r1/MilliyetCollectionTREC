<DOC>
<DOCNO> 178340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/siyaset/siy08.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'DYP hayal kurmasın' 
</HEADLINE>
<TEXT>

   Meclis'te 66 milletvekili hesabı yapan DYP'ye AKP ve CHP'den uyarı geldi "Bu iş olmaz" 
   
   SALİHA ÇOLAK Ankara 

   
   YSK'nın DEHAP'ın seçime katılma koşullarını taşımaması nedeniyle 3 Kasım seçimlerini iptal etmesini bekleyen ve sonuçların yeniden değerlendirilmesiyle Meclis'e 66 vekil taşıma hesabı yapan DYP'ye, AKP ve CHP'den, "Hayal kurmayın. Bu iş olmaz" uyarısı geldi. AKP Grup Başkanvekili Haluk İpek, Meclis dağılımını etkileyecek yeni bir değerlendirmenin hukuken mümkün olmadığını söyledi. Seçim pusulasının YSK onayıyla seçmene sunulduğunu ve "Bu partilerden birine oy verebilirsin" denildiğini belirten İpek, "Seçmenin suçu ne Hukuken 3 Kasım seçimleri tüm sonuçlarıyla tamamlanmıştır. Geri dönüş olamaz" dedi. 
   CHP Grup Başkanvekili Mustafa Özyürek de, "Seçimin üzerinden zaman geçmiş. Şimdi, 'Aaa, pardon Siz milletvekili değilmişsiniz' mi diyecekler. Çıkan yasalar yok mu sayılacak " ifadesini kullandı. Özyürek, 66 vekille Meclis'e girme hesabı yapan DYP'lilere de, "Bu güzel bir senaryo olarak konuşulur. Hayal kurmaya müsait bir konu ama hayale kapılmayın" diye seslendi. 
   
</TEXT>
</DOC>
