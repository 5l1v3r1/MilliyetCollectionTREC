<DOC>
<DOCNO> 157156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur23.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Pizzacı, personelini dövdüğü iddiasıyla hakim önüne çıkacak 
</HEADLINE>
<TEXT>

     İzmir'deki pizza mağazaları zinciri ''Pizza Pizza''nın sahibi Abbas Türker hakkında, ''işten çıkardığı personelini dövdüğü ve tehdit ettiği'' iddiasıyla dava açıldı. 
     ''Pizza Pizza''da çalışan, ancak daha sonra işten çıkartıldığı bildirilen Elçin Seven 41 , işyeri sahibi Abbas Türker'in, kendisini Balçova Şubesi'ne çağırdığını, tartışma sırasında suratına kül tablası fırlatarak burnunu kırdığını ve ölümle de tehdit ettiğini öne sürerek, şikayetçi oldu. 
     Türker'in karakolda ve savcılıkta alınan ifadesinde, ''Elçin'in satış ve pazarlama elemanı olarak çalıştığını, ancak işyerindeki bayanlara uygunsuz hareketlerde bulunduğu için işten çıkarıldığını, kimseyi tehdit etmediğini ve yaralamadığını belirttiği'' öğrenildi. 
     Abbas Türker, ''iftiraya uğradığını'' ileri sürerken, hakkında İzmir 8. Asliye Ceza Mahkemesi'nde ''2 yıla kadar hapis cezası istemiyle'' dava açıldı. 
     
</TEXT>
</DOC>
