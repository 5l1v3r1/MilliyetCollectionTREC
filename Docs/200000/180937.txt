<DOC>
<DOCNO> 180937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/guncel/gun20.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   102 nik ha iptal davası    İzmit'te Kadriye Köyü Muhtarı Ali Taşçı ile Cedit Mahallesi Muhtarı Aziz Yıldız'ın, 1999 - 2003 arasında kıydığı 102 nik hın iptali için dava açıldı. 
   Kadın veya erkekten birinin köyde oturması durumunda nik h kıyma yetkisi bulunduğu halde bu niteliği taşımayan çiftleri evlendirdiği belirlenen Taşçı ve yetkisi olmadığı halde nik h kıydığı tespit edilen Yıldız tutuklandı. Usulsüz nik hları bilerek kütüklere işleyen Nüfus Müdürlüğü Memuru İmdat Doğan ise aranıyor. 
   
   Otoyol zorbası yakalandı    İkitelli Basın Ekspres yolu üzerinde bir hafta önce gasp etmek istedikleri otomobildeki anne Kıymet Develioğlu ile oğlu Deha Türkel'i yaralayan 4 kişiden Serkan Turan 23 Küçükçekmece'de yakalanarak gözaltına alındı. Sorgusunda ifade vermeyi reddeden Turan'ı olayın mağdurları teşhis etti. 3 gasp, 2 de kapkaç yaptıkları tespit edilen şebekenin kimlikleri belirlenen diğer 3 üyesinin yakalanması için çalışmaların sürdüğü belirtildi. 
   
   Nüshet Özyurtseven toprağa verildi...    Gazetemiz Yazı İşleri Müdürü Tahir Özyurtseven'in önceki gün yaşama veda eden annesi Nüshet Özyurtseven 63 dün Gaziantep'te toprağa verildi. Ulu Camii'nde kılınan cenaze namazının ardından, Asri Mezarlığa götürülen Özyurtseven'in cenazesi burada toprağa verildi. Cenaze törenine Büyükşehir Belediye Başkanı Celal Doğan da katıldı. Milliyet ailesi olarak Nüshet Özyurtseven'e Tanrı'dan rahmet, kederli ailesine başsağlığı diliyoruz. 
   
   Lagina Efes'e rakip olacak    Muğla Yatağan'a bağlı Turgut Beldesi'nin Belediye Başkanı Muammer Bahçeli, Helenistik döneme ait Lagina antik kentinin gelecekte Efes'e rakip olabileceğini söyledi. İki gün süren 3. Lagina Kültür ve Sanat Festivali etkinliklerinde Macaristan Halk Dansları Topluluğu'yla Muğla Belediyesi Halk Oyunları Ekibi gösteri yaparken konuklara börek ve ayran ikram edildi. Bahçeli, beldenin yerüstü güzellikleri kadar yeraltı tarihi zenginlikleriyle de ünlü olduğunu belirterek, "Lagina'da yıllar önce başlatılan kazılar devam ediyor. Gelecekte Efes gibi büyük bir tarihi kent ortaya çıkacak. Lagina gelecekte Efes'e rakip olacak" dedi. Selçuk Üniversitesi Fen Edebiyat Fakültesi Arkeoloji Bölümü öğretim üyesi Prof. Dr. Ahmet Adil Tırpan da "Burada büyük bir tarihi kent var. Kazılarla bu tarihi kenti gün ışığına çıkarmaya çalışıyoruz. Turgut Beldesi gelecekte tarihi, kültürü ve doğal güzellikleriyle dünyaca ünlenecek " diye konuştu. 
   
   
</TEXT>
</DOC>
