<DOC>
<DOCNO> 187729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun14.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sheryl Crow'u 1 yıldır izleyen saplantılı hayranı tutuklandı.. 
</HEADLINE>
<TEXT>

     Amerikalı rock yıldızı Sheryl Crow, kendisini bir yıldır izleyen eski deniz komandosu hayranı tutuklanınca rahat nefes aldı. 
     New York'ta önceki gün konser veren Crow, salonun kapısında kendisini bir yıldır rahatsız eden saplantılı hayranının yaklaşmakta olduğunu görünce polise haber verdi. 
     Manhattan'daki konserden birkaç saat önce de salona gelen ve soyunma odalarına baktığı belirtilen Ambrose Kappos adlı hayranın, derhal gözaltına alındığı belirtildi. 
     Şarkıcının çevresi, New York'un Queens bölgesinden olan Kappos'un, bundan bir yıl Tennessee'de görevliyken Crow ve babasını rahatsız etmeye başladığını belirttiler. 
     Crow'un babasının donanma komando makamlarına durumu haber vermesinin ardından, 37 yaşındaki Kappos'un görevine son verildiği kaydedildi. 
     Kappos'un annesi, oğlunun Sheryl Crow'a olan hayranlığı ve saplantısı nedeniyle yaşamını kararttığını söyleyerek, uyarılarına oğlunun hiç kulak asmadığından yakındı. 
     41 yaşındaki Crow, Kappos'a karşı bir yıldır yakından korunuyordu. 
     9 Grammy ödüllü şarkıcı, Pazartesi günü ''The Very Best of Sheryl Crow'' adlı albümünü piyasaya çıkarmaya hazırlanıyor. 
     
</TEXT>
</DOC>
