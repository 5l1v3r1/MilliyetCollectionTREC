<DOC>
<DOCNO> 167208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/spor/spo07.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
WILLIAMS AMGARGOSU 
</HEADLINE>
<TEXT>

Yarı finalde karşılaştıkları Belçikalı rakiplerini saf dışı bırakan Williams kardeşler, geçen sene olduğu gibi bu yıl da Wimbledon'un tek bayanlar finalisti oldu 
     Serena rövanşı aldı 
     SEZONUN üçüncü Grand - Slam mücadelesi olan 117. Wimbledon Tenis Turnuvası'nda, tek bayanlarda Birleşik Amerikalı kardeşler Serena Williams ile Venus Williams finale kaldı. Londra'da süren turnuvada dün geçen yılın şampiyonu 1 numaralı seribaşı Serena Williams, Roland Garros'ta yarı finalde kendisini mağlup eden 3 numaralı favori Justine Henin Hardenne'i 6 - 3 ve 6 - 2'lik setlerle 2 - 0 yendi ve finale kaldı. 
     
     Final yarın 
     TEK bayanların diğer randevusunda ise geçen yılın finalisti 4 numaralı seribaşı Venus Williams ile Roland Garros'ta finalde Henin'e yenilen 2 numaralı favori Kim Clijsters karşılaştı. Venus, ilk setini 6-4 kaybettiği maçta, sonraki iki seti 6 - 3 ve 6 - 1 kazanarak, kardeşinin finaldeki rakibi oldu. Williams kardeşler yarın korta çıkacaklar. Tek erkeklerde ise bugün Grosjean - Philippoussis ve Federer - Roddick karşı karşıya gelecek. 
     
     TEK ERKEKLER ÇEYREK FİNAL 
     M.Philippoussis - A.Popp 4 - 6, 4 - 6, 6 - 3, 6 - 3, 8 - 6 
     13 S.Grosjean - 10 T.Henman 7 - 6 10-8 , 3 - 6, 6 - 3, 6 - 4 
     4 R.Federer - 8 S.Schalken 6 - 3, 6 - 4, 6 - 4 
     5 A.Roddick - J.Bjorkman 6 - 4, 6 - 2, 6 - 4 
     

</TEXT>
</DOC>
