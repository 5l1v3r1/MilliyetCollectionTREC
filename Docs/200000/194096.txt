<DOC>
<DOCNO> 194096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sontur32.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan asker göndermeme kararı ile ilgili kısa açıklama... 
</HEADLINE>
<TEXT>

     Başbakan Recep Tayyip Erdoğan,''Hükümet Irak'a asker gönderme kararından neden vazgeçti '' sorusuna, ''Açıklamanın içinde ne varsa o, benim söyleyeceklerim de o'' yanıtını verdi. 
     Erdoğan, partisinin milletvekillerine vereceği iftar yemeği için Macunköy'deki İller Bankası Tesisleri'ne gelişinde bir gazetecinin, ''Hükümet Irak'a asker gönderme kararından neden vazgeçti '' sorusuna, ''Açıklamayı aldınız değil mi Açıklamanın içinde ne varsa o. Benim söyleyeceklerim de o'' yanıtını verdi. 
     ''Daha önce uzun vadede Türkiye'nin Irak'ta mutlaka var olması gerektiğini söylemiştiniz'' şeklindeki sözler üzerine de Erdoğan, ''Söylediklerimi saptırmayın. Biz olması gereken neyse onu yapıyoruz, yapacağız. Hatırlarsanız 22 Ekim'deki parlamento görüşmelerinden sonra çıkan karar Irak'a asker gönderme anlamına gelmez demiştik'' diye konuştu. 
     Başbakan Erdoğan, Irak'a asker gönderme yetkisinin iade edilip edilmeyeceği yönündeki bir soru üzerine ''Hayır öyle bir şey söz konusu değil'' dedi. 
     
</TEXT>
</DOC>
