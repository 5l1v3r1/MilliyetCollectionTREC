<DOC>
<DOCNO> 174962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/yasam/yas09.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlık yasssak 
</HEADLINE>
<TEXT>

      MUSTAFA SARIİPEK Muğla DHA 
   
   Marmaris'e 13 yıl önce yerleşip başıboş kedi köpeklere sahip çıkan hayvansever İngiliz Jeannie Thirkill, Türkiye'de 'insanlık yapmanın' ne kadar zor olabildiğini acı örneklerle yaşadı. Thirkill 49 , kediler uğruna önce kiracı olduğu evi, sonra kediler için yaptırılan barınakları terk etmek zorunda kaldı. Son olarak Almanya'da toplanan parayla Armutalan Mezargediği'nde alınan 6 dönümlük araziye yerleşen Thirkill'i, bu kez köylüler jandarmaya şik yet etti. 
   Pasaportsuz olduğu ve oturma izni bulunmadığını belirlenen Thirkill'in 15 gün içinde sınır dışı edilmesine karar verildi. Geçici barınağında halen 250 kedi ve dört köpeğe bakan Thirkill ise, şöyle isyan etti "Kedileri İngiltere'den getirmedim. Bu hayvanlar Marmaris'in sorunu ve elimden geldiğince çare bulmaya çalışıyorum. Ancak köylüleri ikna edemedim. Pasaportum çıkar çıkmaz yine geleceğim. Kedilerin zehirlenmesinden de endişe ediyorum." 
   
   
</TEXT>
</DOC>
