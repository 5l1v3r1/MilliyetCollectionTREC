<DOC>
<DOCNO> 160689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/spor/spo03.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN'DA FİNAL 
</HEADLINE>
<TEXT>

Galatasaray'ın yıldızının Monaco ile pazarlığını sadece MİLLİYET görüntüledi. Hasan Şaş'ın bugün üç yıllık imza atması bekleniyor 
     ERHAN TELLİ 

     Otel de Paris'te 
     HASAN Şaş'ın Monaco ile yaptığı görüşmeyi sadece MİLLİYET görüntüledi. Monte Carlo'da Otel de Paris'te, Fransız ekibini satın alan Vantis Sports Solutions'un sahibi Ken Anderson ve oğlu Lee Anderson ile biraraya gelen Galatasaray'ın yıldızı, prensipte anlaşmaya vardı. Daha önce de kulübün menajerleri Michel Basileviç ve Badi Gasmin ile pazarlığını bitiren Hasan'ın bugün üç yıllık sözleşmeye imza atması bekleniyor. 
     
     Parayı yatırdılar 
     MONACO'YA zor durumdayken sahip çıkan Ken Anderson'un Fransa Maliye Bakanlığı'na 91 milyon Euro yatırarak transfer yasağını da ortadan kaldırdığı ve kulübü ikinci lige düşmekten kurtardığı ifade edildi. Hasan ile birlikte görüşmelere katılan menajer Tarık Yalçın, bu şirketin dünyaca ünlü Formula 1 pilotu Montoya'nın da sponsoru olduğunu bildirdi. Hasan'ın bugün de Monaco Başkanı Jean Luis Campora ile görüşecek. 
     
     Hocası Susiç olacak 
     ŞAMPİYONLAR Ligi'nde başarılı olmak için transfer atağı içine giren Fransız ekibinin teknik direktörlüğünü de, İstanbulspor'un eski çalıştırıcısı Saffet Susiç'in yapacağı öğrenildi. Bu arada Hasan'ın resmi menajeri Hakan Azman da dün Monaco'ya gelerek görüşmelere katıldı. Azman'ın bu görüşmelerde, Fransız ekibinin transfer listesinde yer alan Hakan Şükür konusunu da konuştuğu öğrenildi. Monaco, Rüştü'yü de istiyor. 
     
Andersson girişimi      PORTEKİZ'DE golcü üzerine yoğunlaşan Galatasaray Teknik Direktörü Fatih Terim'in listesinde yer alan Olympic Lyon'un forveti Sonny Andersson için temaslar sıklaştı. Sarı - Kırmızılılar'ın, bu futbolcu konusunda büyük yol katettiği ifade edildi. 
     
Aslan'dan gizli atak      TRANSFER arayışlarını yoğun bir şekilde sürdüren Galatasaray, Diyarbakırsporlu Ömer ile Kocaelisporlu Orhan Ak için kolları sıvadı. Sarı - Kırmızılı yöneticilerin, bugün Ömer ile masaya oturacağı açıklandı. Orhan Ak'ın ise Galatasaray'a gelmeye sıcak baktığı öğrenildi. Öte yandan Galatasaray Yönetim Kurulu Üyesi Bikem Ardakoç'un dün bir oğlu oldu. 
     
İtalyan yorumu      BÜNYAMİN OSMAN 

     İTALYA'NIN Corriera della Sera Gazetesi, son sayısında Galatasaray'ı yorumladı. Sarı - Kırmızılılar'ın Lucescu'yu göndererek harakiri yaptığını belirten gazete, haber başlığında, "Fatih Terim imparator mu, Lucescu'nun kölesi mi " diye sordu ve şu ifadelere yer verdi "Galatasaray 2003 yılını, Beşiktaş'ın ardından bitirdi. Terim artık uslu uslu otursun." 
     
'Kıyas yapmayın'      GALATASARAYLI Bülent, Ergün ve Interli Emre dün Basınköy M.E.V. İlkokulu'nda düzenlenen panele katıldılar. Fatih Terim'e haksızlık yapıldığını söyleyen Bülent, "Karşılaştırmalar yanlış. Terim farklı, Lucescu farklı" dedi. Ergün, başarısını işini sevmesine bağlarken, Emre ise bir gün Türkiye'ye dönmesi durumunda sadece Galatasaray forması giyebileceğini söyledi. 
     

</TEXT>
</DOC>
