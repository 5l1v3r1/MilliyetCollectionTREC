<DOC>
<DOCNO> 199099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur19.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Otomobili çizme' kavgası cinayetle bitti... 
</HEADLINE>
<TEXT>

     Kayseri'de, ''otomobilin çizilmesi'' yüzünden çıkan tartışmada, bina yöneticisi tabancayla öldürüldü. 
     Edinilen bilgiye göre, Tıpaztepe Mahallesi Merdivenli Sitesi önünde meydana gelen olayda, Adnan Bulut, komşusu Cevat Sönmez'e ait otomobilin çocuklar tarafından çizilmesi üzerine bina yöneticisi Cemal Fidancı 39 ile tartıştı. 
     Tartışmanın kavgaya dönüşmesi sonucu Bulut, yanında taşıdığı ruhsatsız tabancayla Fidancı'ya ateş ederek çenesinden yaraladı. Fidancı, kaldırıldığı hastanede müdahalelere rağmen kurtarılamadı. 
     Yakalanan Adnan Bulut ile olayın azmettiricisi olduğu bildirilen Cevat Dönmez, çıkarıldıkları mahkemece tutuklanarak cezaevine gönderildi. 
     
</TEXT>
</DOC>
