<DOC>
<DOCNO> 177107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/spor/bnba.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldız yağmuru 
</HEADLINE>
<TEXT>

   Mini Dünya Kupası'nda, hem milli takımımızı, hem de Hidayet Türkoğlu, Mehmet Okur, Peja Stojakoviç gibi NBA yıldızlarını izleme şansı bulacağız 
      NBA'ye yakın plan METE AKTAŞ 

   
   EFES Pilsen'in sponsorluğunda düzenlenen 2. Mini Dünya Kupası organizasyonu bugünkü Sırbistan - İtalya ve Türkiye-Rusya maçlarıyla başlıyor. Ev sahibi Türkiye dışında, son Dünya ve Avrupa Şampiyonu Sırbistan Karadağ, Dünya dördüncüsü Yeni Zelanda, Rusya, İtalya ve Letonya'nın yer aldığı bu turnuvada uzun bir aradan sonra hem Milli Takımımızı, hem de NBA'de ter döken yıldızlarımız Hidayet Türkoğlu ve Mehmet Okur'u izleme fırsatını bulacağız. Ayrıca Peja Stojakovic gibi birçok NBA yıldızı görme şansını da elde edeceğiz. 
   Bu şenlikte izleyeceğimiz NBA oyuncularına yakından göz atalım. 
   
   TÜRKİYE 
   Hidayet Türkoğlu San Antonio Spurs Taze Spurs forveti Hido Türkoğlu, NBA'de 4. sezonuna başlayacak oyuncunun olgunluğunu ve liderlik özelliklerini Milli Takım'a yansıtabilecek mi, bunu hep birlikte göreceğiz. 
   Mehmet Okur Detroit Pistons Çaylak sezonunda gösterdiği performansla hepimizi gururlandıran Mehmet Okur, NBA oyuncusu olarak ilk kez Abdi ipekçi'de bir maça çıkacak. Gönül isterdi ki, Sırbistan kadrosunda Detroit Pistons'ın bu yıl draftta 2. sırada seçtiği Darko Milicic de bulunsaydı ve olası bir Memo-Milicic matchup'ını izleyebilseydik. 
   
   SIRBİSTAN KARADAĞ 
   Predrag Stojakovic Sacramento Kings Tecrübeli Vlade Divac ve Dejan Bodiroga'nın yokluğunda takımda lider rolünü üstlenecek 26 yaşındaki Sacramento Kings yıldızı, öldürücü 3 sayılık atışları ile takımın 1 numaralı skor opsiyonu olacak. 
   Predrag Drobnjak Seattle Supersonics Eski Efes Pilsen'li Drobnjak geçen sezon Seattle'daki başarılı performansı sayesinde NBA'de transfer sezonunun gözde isimleri arasında yerini aldı. Sınırlı freeagent Drobnjak'ın 3 - 4 milyon dolar aralığında bir kontrata Denver'a imza atma olasılığı yüksek gibi duruyor. Drobnjak'ın geçen istatistikleri 9.4 sayı 3.9 ribaund'du. 
   Marco Jaric LA. Clippers 2.01 boyundaki çok yönlü guard Marco Jaric, Andre Miller'ın Denver'a gitmesinin ardından yeni sezonda Clippers'da daha çok süre ve sorumluluk alacağa benziyor. Jaric, geçen sezon 66 maçta forma giydi ve 7.4 sayı 2.9 asist 2.4 ribaund 1.47 top çalma ile oynadı. 
   Zarko Cabarkapa Phoenix Suns Yugoslav basketbolunun yeni parlamaya başlayan yıldızlarından olan Cabarkapa, 2003 Draft'ında Phoenix Suns tarafından 1. tur 16. sırada seçildi. 2.10 boyunda olan ancak 2.20m'lik kol uzunluğuna sahip Cabarkapa, Yaz Ligleri'nde sergilediği performansla şimdiden bazı otoritelerce 2004 Çaylağı Ödülü'nün favorileri arasında gösterildi. 
   Alexander Pavlovic Utah Jazz Bu yıl draft edilen 3 Buducnost oyuncusundan biri olan 2.01 boyundaki guard forvet Pavlovic, Karl Malone ve John Stockton'ın ayrılmasından sonra yeniden yapılanma sürecine giren Utah'da çaylak sezonunda önemli dakikalar alması bekleniyor. Pavlovic geçen sezon Buducnost formasıyla Euroleague'de yer aldı ve 9.4 sayı ortalaması ile oynadı. 
   
   RUSYA 
   Andrei Kirilenko Utah Jazz NBA'deki ilk iki sezonunda başarılı bir görünüm çizen 2.06m boyundaki forvet Anderi Kirilenko geçen sezon Jazz'de 6. adam olarak görev yaptı ve benchten gelip takımına önemli katkıda bulundu. 2002 - 03 sezonunu 12.0 sayı 5.3 ribaund 2.19 blok NBA 8.si istatistikleri ile oynayan Kirilenko, yeni sezonda büyük ihtimalle ilk 5'de başlayacak ve Jazz'ın MaaloneStockton'sız ilk yılında yükünü taşımaya çalışacak. 
   
   
</TEXT>
</DOC>
