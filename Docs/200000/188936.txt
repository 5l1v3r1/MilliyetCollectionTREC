<DOC>
<DOCNO> 188936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/spor/spo08.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıdaki tehlike 
</HEADLINE>
<TEXT>

   Şampiyonlar Ligi'ne önümüzdeki sezon katılacak şampiyonumuzun ön eleme oynama riski ortaya çıktı 
      MEHMET DEMİRCAN 

   
   4 takımımız Avrupa'ya 
   AVRUPA kupalarındaki başarısızlığın faturası önümüzdeki sezon kulüplerimize yansıyacak. Son üç yılda alınan kötü sonuçlar nedeniyle UEFA sıralamasında 10. sıraya gerileyen Türkiye'den, Avrupa kupalarına önümüzdeki sezon sadece dört takım katılacak. Ancak lig şampiyonluğuna ulaşacak takımı daha büyük bir tehlike bekliyor. Zira Şampiyonlar Ligi'ne katılacak iki takımımız da büyük olasılıkla önümüzdeki sezon ön eleme oynayacak. 
   
   Final çok önemli 
   İSKOÇYA'YA 9. sıranın kaptırılması nedeniyle şampiyon olacak ekibimiz, Şampiyonlar Ligi'ne katılmak için bir ön eleme, ikinci ekibimiz ise iki ön elemede yer alacak. Ancak bu sezon Almanya'daki Şampiyonlar Ligi finalini kazanacak takım, önümüzdeki sezon kendi liginden, bu lige yükselme şansını yakalarsa, Türkiye şampiyonu, direkt Devler Ligi'ne çıkacak. İkinci bitiren ekibimiz ise yine iki ön elemede mücadele edecek. 
   
   
</TEXT>
</DOC>
