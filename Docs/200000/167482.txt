<DOC>
<DOCNO> 167482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/sondun02.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de askerlik kısalıyor 
</HEADLINE>
<TEXT>

     KKTC Başbakanı Derviş Eroğlu, askerlik süresinin kısalmasını öngören kararın çıktığını belirterek, kararın 1 Eylül 2003'ten itibaren yürürlüğe gireceğini açıkladı. 
     Başbakan Eroğlu, konuyla ilgili yaptığı açıklamada, yedek subaylığın 22 aydan 12 aya, çavuşluğun 16 aydan 12 aya, mükellef askerliğin 24 aydan 15 aya ve kısa dönem erliğin de 12 aydan 8 aya indirilmesini öngören kararın, 1 Eylül 2003 tarihinden itibaren yürürlüğe gireceğini bildirdi. 
     Eroğlu, kararın şu an askerlik yapmakta olanları da 1 Eylül tarihinden itibaren kapsayacağını söyledi. 
     Genelkurmay Başkanlığı'na, Kıbrıs Türk Barış Kuvvetleri Komutanlığı'na KTBK ve KKTC Güvenlik Kuvvetleri Komutanlığı'na askerlik sürelerinin kısaltılması konusunda yaptıkları çalışmalar nedeniyle teşekkür eden Eroğlu şöyle konuştu 
     ''Komutanlığımızın yapmış olduğu çalışmalar ve Genelkurmay'la istişareler sonucunda bu indirimler gerçekleştirilmiş oluyor. Hem Güvenlik Kuvvetlerimize, Kolordumuza KTBK hem de Genelkurmay'a çok teşekkür ediyorum. Çünkü gerek Güvenlik Kuvvetlerimiz ile Kolordumuzun çalışmaları, gerek bazı bölgelerin Türk Silahlı Kuvvetleri tarafından alınması için Genelkurmay'a yazılan yazılar olumlu kabul edilmiş ve olumlu görüşler sonunda askerlik süreleri düşürülmüştür.'' 
     
</TEXT>
</DOC>
