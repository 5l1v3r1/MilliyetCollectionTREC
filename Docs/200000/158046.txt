<DOC>
<DOCNO> 158046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sonspo03.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor Pazar günü hep beraber coşkuyu yaşayacağız 
</HEADLINE>
<TEXT>

     İkinci Lig A Kategorisi'nde, hafta sonunda Akçaabat Sebatspor ile karşılaşacak Çaykur Rizespor'da, asbaşkan Nurettin Cengiz, taraftarlarını maça davet ederek, ''Pazar günü hep beraber çoşkuyu yaşayalım'' dedi. 
     Cengiz, Akçaabat Sebatspor karşısında elde edecekleri 1 puanın kendilerini Süper Lig'e çıkaracağını hatırlatarak, ''Misafir olarak geldiğimiz İkinci Lig'den, tekrar Birinci Süper Lig'e çıkmanın mutluluğunu yaşayacağımıza inanıyoruz. Futbolda her sonucun olacağı dikkate alınmalı ancak biz buraya geldikten sonra bu karşılaşmadan istediğimiz sonuçla ayrılacağız'' diye konuştu. 
     Yönetim kurulu olarak sezon boyunca ellerinden geleni yaptıklarını da ifade eden Cengiz, şöyle konuştu 
     ''Hiçbir şeyden kaçınmadık. Sezon başında bazı şansızlıklar yaşamamıza rağmen ligin ikinci yarısında teknik direktör Hikmet Karaman'ın göreve gelmesiyle, bir düzelme sürecine girdik. Bugün de Süper Lig'e çıkma yolunda elimizde çok önemli bir avantaj var. Bu avantajı iyi kullanıp, Çaykur Rizespor'u hak ettiği yere getireceğiz.'' 
     
</TEXT>
</DOC>
