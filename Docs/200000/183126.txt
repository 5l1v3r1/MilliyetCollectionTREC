<DOC>
<DOCNO> 183126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun28.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, babadan oğula geçen "Lord" unvanını iptal ediyor 
</HEADLINE>
<TEXT>

     İngiltere'de hükümet, Lordlar Kamarası'nda bulunan ve unvanlarını babalarından devralan 92 Lord'un bu unvarlarını iptale hazırlanıyor. 
     Adalet Bakanı Lord Falconer, gelecek yıl içinde yasalaşması beklenen konuyla ilgili tasarıyı bugün açıkladı. 
     ''Hükümetin kendi adamlarını Lordlar Kamarası'na yerleştirmek'' için hazırladığı öne sürülen tasarının tartışmalara yol açması bekleniyor. Bununla birlikte, 1999 yılında 600'e yakın unvanı iptal eden hükümetin kararlı davranacağı belirtiliyor. 
     Değişikliği destekleyen kesimler, bu yolla ''daha demokratik bir Lordlar Kamarası'' oluşturulabileceğini savunuyor. 
     Bu arada, geçen yıl adaleti yanıltmak suçundan hapse giren ünlü yazar ve politikacı Lord Archer'ın da yeni taslağın yasalaşması halinde unvanını kaybedeceği belirtiliyor. 
     Lord Archer'ın unvanını, yeni taslakta yer alan ve ''hapis cezası alan Lordlar'ın unvanlarının ellerinden alınmasını öngören'' madde uyarınca Kamara dışında kalacağı belirtiliyor. 
     Kamara'da yer almanın bir ayrıcalık olduğunu belirten Adalet Bakanı Lord Falconer, suç işlediği sabit bulunan kişilerin bu ayrıcalıktan yararlanma haklarını kaybetmelerinin doğal olduğunu savundu. 
     
</TEXT>
</DOC>
