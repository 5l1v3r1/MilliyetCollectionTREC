<DOC>
<DOCNO> 158073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sonspo30.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Arif 'Ayın Değeri' ödülünü aldı 
</HEADLINE>
<TEXT>

     Turkcell Futbol Ödülleri'nde, Nisan ayı futbol değeri seçilen dialogu gerçekleştiren Galatasaraylı Arif Erdem ile Fenerbahçeli bedensel engelli taraftar Halis Dönmezer ödüllerini aldı. 
     Tepebaşı'ndaki Turkcell Plaza'da gerçekleştirilen törende, Arif Erdem ve Halis Dönmezer'e ödüllerini Turkcell Kurumsal Bölüm Yöneticisi Zuhal Şeker verdi. 
     Törende bir konuşma yapan Arif Erdem, Türk futbolunda yaşanan kötü olayları elbirliği ile kaldırmaları ve centilmence mücadele etmeleri gerektiğini söyledi. Bu davranışı ödül almak için yapmadığını vurgulayan Arif, ''Benim yerimde başka bir futbolcu arkadaşım da olsa aynı şeyi yapardı'' dedi. 
     Arif, daha sonra maçtan önce söz verdiği imzalı formasını Halis'e hediye etti. 
     İzmir'den ailesiyle birlikte gelen Halis ise kendisinin fanatik bir taraftar olmadığını, formayı Galatasaraylı olan kardeşi için istediğini söyledi. 
     Törenin sonunda Arif ve Halis, birlikte basın mensuplarına poz verdi. 
     
</TEXT>
</DOC>
