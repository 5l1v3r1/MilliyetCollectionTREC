<DOC>
<DOCNO> 160618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sontur13.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu cep telefonu ile konuştu, otobüs duvara çıktı 16 yaralı 
</HEADLINE>
<TEXT>

     İzmir'in Aliağa İlçesi'nde meydana gelen trafik kazasında 1'i ağır 16 kişi yaralandı. 
     Alınan bilgiye göre, Kırklareli'nden İzmir'e giden Mustafa Yılmaz 43 yönetimindeki Truva Seyahat'a ait 34 ZF 8159 plakalı otobüs, fren sisteminin kilitlenmesi nedeniyle, şoförün direksiyon hakimiyetini kaybetmesiyle önce orta refüje çıktı, sonra beton aydınlatma direğini devirdi ve 2 metre genişliğindeki istinat duvarını delerek durdu. 
     Kazada yolculardan Hüseyin Yıldırım, Kadir Yıldırım, Ayşegül Alp, Mahmut Karaçay, Ekrem Durak, İsmail Körpe, Gülfer Ekici, Tuğba Ekici, Mehmet Ekici, Toprak Ekici, Reyhan Demirbilek, Nermin Demirbilek, Feyzi Çobanoğlu, Yasemin Karaca ve şoför Mustafa Yılmaz hafif yaralandı. 
     Yaralılara ilk müdahale Aliağa SSK Hastanesi'nde yapılırken, hayati tehlikesi bulunan yolcu Vedat Kaya, İzmir'e sevk edildi. 
     Otobüsteki diğer yolcular, başka bir otobüsle İzmir'e gönderildi. 
     Otobüsün fren sisteminin kilitlenmesine tüm uyarılara rağmen yolculardan Ayşegül Atalan'ın cep telefonuyla konuşmasının neden olduğu öne sürüldü. 
     
</TEXT>
</DOC>
