<DOC>
<DOCNO> 197433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sondun12.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İran lokantalarında tesettüre uymayanlara sarı ve kırmızı kart 
</HEADLINE>
<TEXT>

     İran'ın başkenti Tahran'da bazı lokantalarda tesettüre uygun giymeyen kadınlara, futbol sahalarında olduğu gibi sarı ve kırmızı kart gösterilecek. 
     Şark Doğu gazetesinin bugünkü haberine göre, Tahran Esnaf Derneği, son zamanlarda başkentteki bazı lokantalara sarı ve kırmızı kartlar dağıtarak, lokanta sahiplerinden tesettüre uymayan kadın müşterilere karşı bu kartların kullanılmasını talep etti. 
     Esnaf Derneği'nin talebi uyarınca, lokanta sahipleri bu kartları aynen futbolda olduğu gibi uygulayacak. İlk önce tesettüre uygun giyinmeyen kadının tabağına sarı kart bırakılacak ve kadın müşteriye İslami giyim tarzına uygun giyinmesi uyarısında bulunulacak. Ancak kadın müşteri tesettüre uygun davranmamada ısrarcı olursa kırmızı kart gösterilerek, lokantayı terk etmek zorunda bırakılacak. 
     
</TEXT>
</DOC>
