<DOC>
<DOCNO> 193118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sontur17.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümüne yarıştılar, üniversiteli genç yaşamını yitirdi... 
</HEADLINE>
<TEXT>

     Niğde'de, yolun karşısına geçmek için orta refüjde bekleyen üniversite öğrencisi, yarış yapan 2 otomobilden birinin çarpması sonucu öldü. 
     Edinilen bilgiye göre, Koray Çağlar ile Rasim Aydoğan, yarış yapmak için otomobillerine bindi. Cumhuriyet Meydanı'ndan start alan sürücüler, Bor Caddesi'ne doğru yöneldiler. 
     Hareket halindeyken birbirine sürten araçlardan Koray Çağlar'ın kullandığı 06 D 9966 plakalı otomobil, kontrolden çıkınca, Bor Caddesi'nde yolun karşısına geçmek için orta refüjde bekleyen Niğde Üniversitesi Eğitim Fakültesi Sosyal Bilgiler Öğretmenliği Bölümü öğrencisi Mehmet Songün'e 21 çartı. Songün, olay yerinde hayatını kaybetti. 
     Kazadan sonra gözaltına alınan Koray Çağlar ile 51 AZ 671 plakalı diğer otomobilin sürücüsü Rasim Aydoğan, çıkarıldıkları mahkemece tutuklanarak cezaevine gönderildi. 
     Kazada hayatını kaybeden Mehmet Songün'ün cenazesinin, otopsiden sonra memleketi Elazığ'a gönderildiği belirtildi. 
     
</TEXT>
</DOC>
