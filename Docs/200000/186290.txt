<DOC>
<DOCNO> 186290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sontur06.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralılara yardım isterken otomobil çarptı, öldü... 
</HEADLINE>
<TEXT>

     Adana'da 3 kişinin yaralandığı kazadan yara almadan kurtulan kişi, yaralılar için yola çıkarak araçlardan yardım isterken bir otomobilin çarpması sonucu öldü. 
     Emniyet Müdürlüğü yetkililerinden alınan bilgiye göre, Osmaniye'den Adana yönüne giden İhsan Yakar yönetimindeki 06 NN 517 plakalı kamyonet, TEM Otoyolu'nun 68. kilometresinde, aşırı hız ve dikkatsizlik sonucu direksiyon hakimiyetini kaybederek, şarampole devrildi. 
     Kazada kamyonette bulunan ve yaralıların hastaneye kaldırılması için yoldan geçen araçlardan yardım isteyen Mehmet Pekmezci, Servet Kaplan yönetimindeki 27 UP 177 plakalı otomobilin çarpması sonucu olay yerinde hayatını kaybetti. 
     Yetkililer, sürücü İhsan Yakar ile kamyonette bulunan Nasır İkincioğlu ve Fırat Cansever'in Devlet Hastanesi'nde tedavi altına alındığını, otomobil sürücüsü Servet Kaplan'ın ise gözaltına alındığını bildirdiler. 
     
</TEXT>
</DOC>
