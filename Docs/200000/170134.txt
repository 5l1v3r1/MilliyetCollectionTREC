<DOC>
<DOCNO> 170134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/spor/spo06.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SAYGINER Stilimi yarattım 
</HEADLINE>
<TEXT>

ABD’de Dünya Kupası’nın ilk ayağında şampiyon olan usta bilardocumuzun yeni atışları dilden dile dolaşıyor 
     SEDAT HARDAL 

     ’İstanbul Prensi’ 
     ABD’NİN Las Vegas kentindeki Dünya Kupası’nın 1. ayağında zirveye çıkan Semih Saygıner iddialı konuştu. Son turnuvada yeni bulduğu atışlarla kendinden söz ettiren Saygıner, ABD basınında "Mr. Magic Bay Sihir ve Prince of İstanbul İstanbul Prensi gibi başlıklarla tanıtıldığını ifade eden şampiyon sporcumuz, "Ülkeme madalya getirmenin yanı sıra geleceğe iz bırakmak istiyorum. Stilimi yarattım ve Dünya’ya yeni vuruşlar kazandırdım" dedi. 
     
     Dünya’ya öğrettim’ 
     SAYGINER, örnek aldığı kimse olmadığını da vurguladı, "Bir söz var Başkalarının ayak izlerine basarak onların önüne geçemezsiniz.’ Yıllar sonra okudum. O zaman farkında olmadan kendimi çizmiştim, şimdi ise farkındayım" diye konuştu. Usta bilardocu, "Milimin onda biri hata yapsan sayı olmayacak pozisyonları, bir santim hata bile yapsan sayıya çevirecek atışları keşfettim. Dünya’ya Bu topa böyle vuracaksınız’ dedim" yorumunu yaptı. 
     

</TEXT>
</DOC>
