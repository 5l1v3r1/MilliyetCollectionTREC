<DOC>
<DOCNO> 158856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/soneko06.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Euro, normal değerine yaklaşıyor" 
</HEADLINE>
<TEXT>

     Avrupa Merkez Bankası ECB Baş ekonomisti Ottmar Issing, dolar karşısında 16 aydır yükseliş içinde olan euro'nun, normal değerine yaklaştığını söyledi. 
     Issing, Alman N-Tv televizyonu'nda yayınlanan yorumunda, euro'nun yükselişinin, daha önceki düşüşlerin bir düzeltmesi olduğunu bildirdi. 
     Issing, Avrupa Birliği ekonomisinin durgunluk ve ihracatta azalma kaygılarına rağmen bu yılın ikinci yarısında toparlanacağı konusunda ümitli olduğunu söyledi. 
     ECB'nin, deflasyon riskine karşın bir önlem almasının henüz zamanı olmadığını belirten Issing, deflasyon tehlikesinin henüz görülmediğini ifade etti. 
     Issing, deflasyonun, enaz enflasyon kadar kötü olduğunu belirterek, deflasyondan mutlaka kaçınılması gerektiğini vurguladı. 
     Euro, cuma günü 1.18 dolar düzeyine çıkmıştı. 
     
</TEXT>
</DOC>
