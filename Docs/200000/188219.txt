<DOC>
<DOCNO> 188219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/guncel/gun02.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'yi böyle anlatıyorlar 
</HEADLINE>
<TEXT>
   Türkler fes giyip, eşekle gezer 
   ABD'de, Lincoln Üniversitesi kütüphanesinde yer alan kitapta Türklerin fes takıp çarşaf giydiği, eşekle seyahat ettiği iddia ediliyor... 
      ŞÜKRAN PAKKAN İstanbul 

   
   ABD'nin fen bilimleri alanında tanınmış eğitim kurumlarından Nebraska Lincoln Üniversitesi'nin öğrenci kütüphanesindeki bir kitap Türkiye hakkında yalan yanlış bilgiler veriyor. Kitabın kapağında fes takmış bir adamın fotoğrafı yer alıyor. Kitaba göre Türkler, eşek ve atla yolculuk yapıyor, kadınlar kara çarşaf giyip peçeyle yüzlerini gizliyor. İçki içmedikleri vurgulanan Türk kadınları için, "Grup halinde değillerse, genelde sokağa çıkmazlar" deniliyor. "Güvenli mi" başlığı altında ise, PKK'nın Türkçe konuşanlara saldırdığını iddia ediliyor. 
   
   'RAFLARDAN KALDIRILSIN' 
   Dokuz ay önce Nebraska'ya master yapmak için giden Mehtap Yılmaz'ın 24 farkettiği kitap, 311 sayfadan oluşuyor. Yaklaşık 100 fotoğrafın yer aldığı kitap 1993'te New York'ta Sun Tree Publishing isimli bir yayınevi tarafından basılmış. Bu kitap, yaklaşık 22 milyona yakın kaynak ve 22 bin sürekli okuyucusu bulunan kütüphanede elden ele dolaşıyor. 
   Kütüphane yönetimine başvurarak, "Bu kitap Türkiye'yi tanıtmıyor. Raflardan acil olarak kaldırılmasını istiyorum" dediğini anlatan Mehtap Yılmaz, "Turizm kitaplarından sorumlu kişi bir Türk'tü. Bu kişiyle de tartıştım, Türk Birliği'nden yardım istedim ama hiçbir yanıt alamadım" diye konuştu. 
   
   'İMAJIMIZ ZEDELENİYOR' 
   Aynı bölümde bulunan diğer Türkiye kitaplarında da benzer içeriğin h kim olduğunu anlatan Yılmaz, sözlerini şöyle sürdürdü "Öğrencilerin neredeyse tamamı bizi harem - selamlık diye tanıyorlar. Bir seminerde Türkiye haritasını gösterdiler. Doğu, Kürdistan olarak görününce itiraz ettik. 'Kusura bakmayın, derste Türk olduğunu bilmiyorduk dediler." 
   Türk Konsolosluğu'na, Kültür ve Turizm Bakanlığı'na yazılar yazdığını belirten Yılmaz, üniversiteye bakanlık onaylı tanıtıcı kitaplar gönderilmesini istedi. 
   
   
</TEXT>
</DOC>
