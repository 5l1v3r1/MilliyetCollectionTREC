<DOC>
<DOCNO> 164910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun37.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
27 yıl önce telefon almak için başvurmuştu ve... 
</HEADLINE>
<TEXT>

     Bangladeş'te evine telefon bağlatmak için başvuran bir kişi, ancak 27 yıl sonra muradına erdi. 
     Manabzemin gazetesinin haberine göre, başkent Dakka'da oturan Muhammed İsmail, 1976 yılının Mayıs ayında başvurusunu yaptı ve gereken parayı yatırdı. 
     Ancak Bangladeş Telgraf ve Telefon Kurumu, şimdi 60 yaşında ve emekli olan İsmail'in başvurusunu kaybetti, İsmail'in yeni girişimleri de sonuç vermedi. 
     Manabzemin gazetesinin İsmail'in hikayesini geçen hafta yayınlamasının ardından telefon başvurusu ''aniden'' bulundu ve İsmail'in evine telefon hattını geçen Cumartesi bağlayan kurum, bir de bedava telefon cihazı verdi. 
     Kurumdan bir yetkili, bu gecikmeye ''teknik nedenlerin'' yol açtığını söyledi, ancak ayrıntı vermedi. 
     130 milyon nüfuslu Bangladeş'te halkın yüzde 10'unundan azının evinde telefon bağlantısı bulunuyor. 
     
</TEXT>
</DOC>
