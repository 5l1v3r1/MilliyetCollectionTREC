<DOC>
<DOCNO> 157838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/soneko34.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da hisse senetleri ortalama yüzde 1.17 oranında değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 45.91 puan gerilerken, hisse senetleri ortalama yüzde 0.45 oranında değer yitirdi. 
     2. seansta 166.66 puan artan endeks, günü 10,427.00 puandan tamamladı. Günün tamamında endeks 120.75 puan artarken, hisse senetlerindeki değer artışı yüzde 1.17 oldu. 
     Hisse senetleri piyasasında günlük işlem hacmi, 303 trilyon 591 milyar 764 milyon lira oldu. 
     Üç günlük aradan sonra borsa, özellikle ikinci seansta işlem hacmindeki artışla beraber endeks hisselerine gelen alımlarla yükselişe geçti. 
     Uzmanlar, yarın açılışta da piyasanın canlı olmasının beklenebileceğini belirterek, 10,200 puanın üzerinde kısa vadeli destek-taban oluşumunu gerçekleştiren piyasanın bu bölgeden yukarı doğru yeni bir hareket başlatmayı deneyebileceğini kaydediyorlar. 
     
     DÖVİZ 
     Kapalıçarşı'da 16 Mayıs Cuma gününü 1 milyon 495 bin liradan tamamlayan dolar, bugüne 1 milyon 498 bin liradan, 1 milyon 719 bin liradan tamamlayan euro da 1 milyon 746 bin liradan başladı. Piyasa kapanışında doların satış fiyatı 1 milyon 464 bin, euronun ise 1 milyon 707 bin lira oldu. 
     Merkez Bankası, doların bugünkü efektif kurunu alışta 1 milyon 464 bin 978 lira, satışta ise 1 milyon 475 bin 285 lira olarak açıkladı. 
     Böylece, dolar, Merkez Bankası'nın 16 Mayıs Cuma günkü kurlarına göre, alışta 23 bin 863 lira, satışta ise 24 bin 31 lira düştü. 
     
     İHALELER 
     Hazine Müsteşarlığı, bugün biri tahvil diğeri de bono olmak üzere iki ihale düzenledi. 
     Hazine'nin 168 gün vadeli bono ihalesine toplam 8.1 trilyon liralık teklif gelirken, ihalede nominal 774.3 trilyon liralık satış gerçekleşti. 
     İhaledeki net satış miktarı 647.6 trilyon lira, bileşik faiz yüzde 47.29, basit faiz ise yüzde 42.40 oldu. Bu ihalede kamuya net 42.8 trilyon liralık satış gerçekleşti. Bonoların geri ödemesi, 5 Kasım 2003'de yapılacak. 
     Hazine'nin 413 gün vadeli tahvil ihalesine ise toplam 4 katrilyon 557.4 trilyon liralık teklif geldi. İhalede nominal 3 katrilyon 103 trilyon liralık satış gerçekleşti. İhaledeki net satış miktarı 1 katrilyon 915.3 trilyon lira, bileşik faiz yüzde , basit faiz ise yüzde 54.66 oldu. Tahvil ihalesinde kamuya net 303.8 trilyon liralık satış yapıldı. Tahvillerin geri ödemesi, 7 Temmuz 2004'de yapılacak. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 26 Mayıs 2004 vadeli bugün valörlü tahvilin bileşik faizi 1.41 puan arttı. 
     Piyasa kapanışında bu kağıdın basit getirisi yüzde .74, bileşik getirisi ise yüzde .50 olarak gerçekleşti. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 41.00 olarak belirlendi. 
     Bankalararası TL interbankında gecelik faiz oranı, ortalama yüzde 41.00 oldu. 
     
</TEXT>
</DOC>
