<DOC>
<DOCNO> 187367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/dunya/dun04.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat kalp krizi geçirmiş 
</HEADLINE>
<TEXT>

      BURÇUN İMİR Ramallah DHA 

   
   İsrail'de yayımlanan Yediot Ahronot ve İngiltere'de yayımlanan The Guardian gazeteleri, Filistin lideri Yaser Arafat'ın, geçtiğimiz hafta hafif bir kalp krizi geçirdiğini, olayın, panik yaratmamak için gizli tutulduğunu öne sürdü. Filistin Kabine Bakanı Saib Erakat iddiaları yalanlarken, Arafat'ın midesinin bozulduğunu söyledi. İsrail basınının iddialarına göre ise, Arafat'ın özel doktoru Eşref El Kürdi, 29 Eylül'de Ürdün'den acilen çağrılarak Filistin liderini Ramallah'taki kararg hında muayene etti. Doktorun, "Ürdün'e götürüp hastanede tedavi edelim" önerisini, Arafat, kararg hının İsrail tarafından işgal edileceği ve dönüşüne izin verilmeyeceği gerekçesiyle reddetti. Arafat'ın, Filistin'in yeni Başbakanı Ahmed Kureyi kabinesinin yemin törenindeki solgun ve hasta görüntüsü dikkat çekti. 
   
</TEXT>
</DOC>
