<DOC>
<DOCNO> 185054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/siyaset/siy11.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman gazetesi bir gün için sağcı oldu 
</HEADLINE>
<TEXT>

   Sol eğilimli Tageszeitung'u bir günlüğüne 'sevgili düşmanları' Bild'in ekibi hazırladı. Bu uygulama için 'eski düşmanlar barıştı' yorumu yapıldı 
   GÜRSEL KÖKSAL Frankfurt 

   
   Alman basınında bir günlüğüne de olsa, ilginç bir görev değişimi yaşandı. 25 yıllık sol eğilimli günlük gazetelerden TAZ'ın Tageszeitung dünkü sayısı, yıllardır kavgalı olduğu Bild Gazetesi'nin Genel Yayın Yönetmeni Kai Diekmann'ın ekibi tarafından hazırlandı. 25 yıl önce, ülkedeki tüm sol örgüt ve partilerden bağımsız olarak çıkan TAZ'ın, yayınını bir günlüğüne "sevgili düşmanlarımız" sözleriyle tanımladığı karşı kamptan gazeteci ve yazarlara bırakması, büyük bir ilgiyle karşılandı. Diekmann ve ekibinin hazırladığı gazeteyi görenler, "İki düşman gazete barıştı" yorumunu yaptı. 
   TAZ'ın Genel Yayın Yönetmeni Bascha Mika ise, 25. yaş günlerinde gazetenin yönetimini bir günlüğüne değiştirmeleriyle ilgili şunları söyledi 
   "TAZ, sermaye, kilise, ordu, siyaset üzerine eleştirel yayın ihtiyacının ürünüydü. Bu 25 yıldır böyleydi ve böyle kalacak. Bu dönemde birçok düşman edinmemiz doğaldı. TAZ sınırları aşıp kendi kendiyle alay edebilen yeg ne gazete. Bu yüzden, şu 'sevdiklerimiz'e bir şans verelim, kendi yaklaşımlarını sunsunlar istedik." 
   Tirajı 100 bini bulmayan TAZ'ın yönetimini üstlenen 4 milyonu aşkın tirajlı Bild'in Genel Yayın Yönetmeni Kai Diekmann da, "Biz, bu gazetenin daha çarpıcı olabileceğini, sadece Küba'nın değil, Alman vatanının da güzel olduğunu göstermek istedik" dedi. 
   Diekmann, bu gazetenin tarihindeki bir ilki de gercekleştirip, eski Başbakan Helmut Kohl'le yaptığı söyleşiyi de yayımladı. Muhafazak r Kohl, böylece sol eğilimli TAZ'a ilk kez bir röportaj verirken yıllardır kendisiyle uğraşan gazete ve dergilerle ilgili eleştirilerini de dile getirmiş oldu. Diekmann'ın dünkü ekibinde sadece Bild gazetesinin yazarları yoktu. Focus, FAZ, Bunte gibi TAZ gazetesinin karşı çizgisindeki yayın organlarının yazarları ve yöneticileriyle, muhafazak r siyasetçilerin görüşleri de gazetede yer aldı. 
   
</TEXT>
</DOC>
