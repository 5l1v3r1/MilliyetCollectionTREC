<DOC>
<DOCNO> 183032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/guncel/gun05.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu liseye ilanla öğrenci aranıyor 
</HEADLINE>
<TEXT>

   Kozluk yolunun 10. kilometresinde, İstanbul Menkul Kıymetler Borsası tarafından 3.5 trilyon lira harcanarak yaptırılan lise öğrenci bekliyor... 
      
   Batman'da yapımına iki yıl önce başlanan ve bu yıl eğitime hazır hale gelen Endüstri Meslek Lisesi, ilanla öğrenci arıyor. Milli Eğitim Müdürü Kadir Banlı, İstanbul Menkul Kıymetler Borsası'nca yaptırılan Endüstri Meslek Lisesi'ne hiçbir öğrencinin kayıt yaptırmadığını söyledi. Öğrencilerin, meslek lisesi mezunlarının ÖSS puan hesaplamasından olumsuz etkinledikleri için meslek liselerini tercih etmediğini belirten Banlı, "3.5 trilyon lira harcanarak yapılan modern lise, şu ana kadar hiçbir öğrenci kayıt yapmadığı için atıl kalacak. Gelecek yıl kimse kayıt yaptırmazsa liseyi başka okula çevirmek zorunda kalacağız" dedi. 
   
   
</TEXT>
</DOC>
