<DOC>
<DOCNO> 176875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/spor/bbas.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kupa kaçmaz 
</HEADLINE>
<TEXT>

   Efes Pilsen tarafından düzenlenen Mini Dünya Kupası bugün başlayacak. Milli Takımımız ilk maçında Rusya ile karşılaşacak 
      
   Tek devreli lig 
   BASKETBOLDA bu yıl ikincisi düzenlenen Efes Cup Basketbol Mini Dünya Kupası bugün başlayacak. Abdi İpekçi Salonu'nda beş gün sürecek turnuvada, Türkiye'nin yanı sıra, son Dünya ve Avrupa Şampiyonu Sırbistan - Karadağ, İtalya, Rusya, Letonya ile dünya dördüncüsü Yeni Zelanda mücadele edecek. Turnuvanın ilk gününde bu akşam 18.30'da Sırbistan - Karadağ ile İtalya, 20.30'da A Grubu'nda Türkiye ile Rusya karşı karşıya gelecek. Tek devreli lig usulü oynanacak maçlar sonunda grup birincileri ve ikinciler çapraz eşleşecek. 
   
   "775. sınav" 
   A GRUBU'NDA ilk maçını Rusya ile oynayacak olan A Milli Basketbol Takımımız, tarihindeki 775. sınavını verecek. A Milliler, 67 yıllık tarihinde yaptığı 774 maçın 396'sını kazanırken, 376 maçtan da yenilgiyle ayrıldı. Ay - Yıldızlılar ayrıca iki maçta da berabere kaldı. A Milli Takım, tarihinde en farklı skorlu galibiyetini Libya karşısında elde etti. izmir'de yapılan islam ülkeleri Spor Oyunları'nda 29 Eylül 1980 tarihinde Türkiye, Libya'yı tam 97 sayı farkla 142 - 45 yendi. Müsabakalar NTV'den naklen yayınlanacak. 
   
   Harun'dan moral turu    Ziyaret etti 
   A Milli Basketbol Takımı'nın eski kaptanı Harun Erdenay, Milli Takım kampını ziyaret ederek eski takım arkadaşlarına moral verdi. Efes Cup turnuvası öncesi kampa gelen Harun, yanında getirdiği baklavayı da takım arkadaşları ve teknik kadroya ikram etti. 
   
   Sakat yok 
   AY - Yıldızlılara başarılar dileyen Harun Erdenay oyuncularla tek tek görüşüp, İsveç'te onlardan madalya beklediğini söyledi. A Milli Takımımız, dünü tek antrenmanla geçirirken, tüm oyuncuların sakatlığının geçmiş olması teknik kadroyu sevindirdi. 
   
   
</TEXT>
</DOC>
