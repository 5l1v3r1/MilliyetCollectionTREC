<DOC>
<DOCNO> 172147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/soneko38.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... Borsa yükseldi, dolar düştü... 
</HEADLINE>
<TEXT>

     Borsa'da işlem gören hisseler haftanın ilk işlem gününde ortalama yüzde 0.35 değer kazandı. 
     İstanbul Menkul Kıymetler Borsası İMKB Ulusal 100 endeksi, 1. seansta 16.77 puan kayıpla 10,544.56 puandan kapandı. 
     Uluslararası kredi derecelendirme kuruluşu Standard and Poor's'un S P Türkiye'nin kredi notunu yükseltmesi de 2. seansta önemli harekete yol açmadı. 
     Düşük hacimli işlemlerin etkisini sürdürdüğü 2. seansta endeks, özellikle son dakikada gelen alımlarla .74 puan artışla 10,598.30 puandan kapandı. İMKB Ulusal 100 Endeksi, günlük bazda 36.97 puan ve yüzde 0.35 yükseldi. 
     Hisse senetleri piyasasında günlük işlem hacmi 188 trilyon 352 milyar 977 milyon lira oldu. 
     
     DOLAR GERİLEDİ 
     Merkez Bankası doların bugünkü efektif kurunu alışta 1 milyon 406 bin 483 lira, satışta ise 1 milyon 416 bin 377 lira olarak açıkladı. 
     Böylece dolar, Merkez Bankası'nın Cuma günkü kurlarına göre, alışta 4 bin 652 lira, satışta ise 4 bin 685 lira geriledi. 
     Serbest piyasada Cuma günü 1 milyon 418 bin liradan kapanan Dolar, güne 1 milyon 414 bin liradan, 1 milyon 628 bin liradan kapanan Euro da 1 milyon 625 bin liradan başladı. 
     Piyasa kapanışında doların satış fiyatı 1 milyon 419 bin lira Euro'nun satış fiyatı 1 milyon 630 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.77 puan geriledi. 
     Bu kağıdın aynı gün valörlü işlemlerinin basit getirisi yüzde 48.20, bileşik getirisi yüzde 47.60'dan kapandı. Cuma günkü piyasa kapanışında bu kağıdın basit getirisi yüzde 49.07, bileşik getirisi yüzde 48.37 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 34.98 olarak belirlendi. 
     
</TEXT>
</DOC>
