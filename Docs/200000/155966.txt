<DOC>
<DOCNO> 155966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sondun22.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS... Singapur'da ölü sayısı 28... 
</HEADLINE>
<TEXT>

     Finlandiya'da ilk kez akut solunum yetmezliği sendromu SARS vakası görüldü. 
     Fin haber ajansı FNB'nin haberine göre, vaka Aabo Üniversitesi Hastanesi'nde görüldü. 
     Kanada'dan geçen ay Finlandiya'ya gelen genç bir Fin vatandaşı aynı hastanede SARS şüphesiyle gözlem altına alınmıştı. SARS olduğu belirlenen kişinin Kanada'dan gelen Fin olup olmadığı bilinmiyor. 
     
     SİNGAPUR'DA BİR KİŞİ DAHA ÖLDÜ 
     Singapur'da da 44 yaşındaki bir hemşirenin SARS nedeniyle öldüğü ve ülkede SARS'tan ölenlerin sayısının 28'e yükseldiği bildirildi. 
     Singapur Sağlık Bakanlığı'na göre, Tan Tock Seng hastanesinde SARS hastalarıyla ilgilenen hemşirelerden birisi hayatını kaybetti. 
     Singapur'da bugüne dek 205 SARS vakası görüldü. 
     
</TEXT>
</DOC>
