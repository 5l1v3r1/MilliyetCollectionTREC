<DOC>
<DOCNO> 155713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/ekonomi/eko01.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
VIP’e giriyorum, karşımda Halis Toprak, Erol Aksoy... 
</HEADLINE>
<TEXT>

Devletin kendisine henüz yeşil pasaport bile vermediğini belirten BDDK Başkanı Akçakoca, tek avantajının havaalanlarında VIP salonunu kullanmak olduğunu, ancak orada da bankası batan patronlarla karşılaştığını söyledi 
     KADİFE ŞAHİN 

     Bankacılık Düzenleme ve Denetleme Kurumu Başkanı BDDK Engin Akçakoca, havalanında VIP’ten geçerken Halis Toprak ve Erol Aksoy gibi bankaları batan eski patronlar ile karşılaştığını söyledi. 
     Devletin kendisine henüz yeşil pasaport bile düzenlemediğini belirten Akçakoca, BDDK Başkanlığı görevinde bulunmasının kendisine sağladığı tek avantajın havaalanlarında VIP salonlarından geçmek olduğunu anlattı. 
     Ancak VIP’te de karşısında eski banka patronlarını bulduğunu söyleyen Akçakoca, inandığı bir görevi yerine getirdiğini, tek amacının ise bankacılık sektörüne kalıcı yararlar sağlayacak hizmetlerde bulunmak olduğunu belirtti. Akçakoca’nın bu ifadesi, bankalarının içini boşaltarak, devletin üzerine 24 milyar dolarlık yük bindiren ve bir kısmı aylarca hapis yatan batık patronlarının h l VIP’ten yararlandığını da ortaya çıkardı. 
     
     Çerçeve taslağı hazırlıyorlar’ 
     Görevden ayrıldıktan sonra hakkında binlerce davanın açılacağını da bildiğini ifade eden Akçakoca, 3 milyar 150 milyon lira maaş aldığını ve Ankara’da otelde kaldığını, cebinden de para ödediğini kaydetti. 
     Perşembe günü İstanbul’da düzenlenen ve IMF Birinci Başkan Yardımcısı Anne Krueger’in konuk konuşmacı olduğu toplantı sonrasındaki kokteylde sohbet ettiğimiz Akçakoca, BDDK’nın bağımsız bir kurum olarak çalışmalarını sürdürdüğünü ve yasalar çerçevesinde gerekenleri yaptığını bildirdi. 
     Akçakoca, bağımsız kurumların bazı uygulamalarında standardizasyon eksiklikleri olduğuna inandığını belirterek, BDDK’nın bu konuda bir çerçeve taslak çalışması hazırladığını bildirdi. 
     VIP, İngilizce Very Important Person çok önemli kişi deyiminin uluslararası kullanımdaki kısaltılmış hali. 
     
Pamukbank’ı Oyakbank mı alıyor      Tasarruf Mevduatı Sigorta Fonu kapsamında bulunan ve ikinci kez satışa çıkarılan Pamukbank için başvuru süresi dün 9 Mayıs 2003 tamamlandı. BDDK’ya yedi yatırımcı başvurdu. BDDK’dan yapılan yazılı açıklamada, başvuruların değerlendirilmeye alındığı bildirildi. Gerekli koşulları taşıyanlar 16 Mayıs’ta açıklanarak 2 Haziran’a kadar inceleme yapmalarına izin verilecek. 
     Bu arada Pamukbank için Oyak Grubu’nun şanslı olduğu söylentileri yoğunlaşırken, bankanın 5 bin üzerinde çalışanı olduğunu belirten Akçakoca, "Diğerlerine nasıl çözüm bulduysak Pamukbank da öyle çözümlenecek" dedi. 
     

</TEXT>
</DOC>
