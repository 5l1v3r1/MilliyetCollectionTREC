<DOC>
<DOCNO> 164301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/yasam/ayas.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
H2000 gelir güldür güldür... 
</HEADLINE>
<TEXT>

Adını sudan alan, gençlere müzik, eğlence ve doğayla başbaşa 3 gün, 3 gece geçirme olanağı sunan festival H2000 bugün başladı. İşte 'H2003'e gidecekler için mini rehber 
     SEMRA PELEK 

     Geçtiğimiz üç yıl boyunca Ömerli'de düzenlenen H2000 festivali, bu yıl deniz kenarına indi. Festival, bu sabah, Sarıyer Marmaracık Koyu'nda başladı. Üç gün, üç gece boyunca sabaha kadar müzikle coşup eğlencenin tadını çıkarmak isteyenlerin festivali H2000'de bu yılın yıldızı, pazar günü sahne alacak olan Starsailar. Ancak diğer günlerde de onlarca grup, DJ ve şarkıcı sahne alacak. İşte H2000 rehberi... 
     Ulaşım Otomobili olanlar için yol haritada olamayanlar içinse Boğaz'ın belirli noktalarından vapur seferleri var. Ayrıca Taksim ve Beşiktaş'tan alana servis kalkıyor. ayrıntı www.h2000.org 
     Konaklama Beş kişilik çadırı kuracağınız alanın kira bedeli 7.5 milyon lira. Buna çadır fiyatı dahil değil. 
     Tuvalet Geçen yıl tuvaletlerin kirli olması nedeniyle eleştirilen organisazyon ekibi, bu yıl temizlik firmasıyla anlaşmış. Belirli saatlerde festival alanı, tuvaletler ve sahil temizleyecek. 
     Yemek Yiyecek, içecek ve diğer ihtiyaçlar festival alanındaki satış noktalarından temin edilecek. Geçtiğimiz yıl 5 milyon lira olan bira fiyatları, eleştiriler nedeniyle bu yıl 2.5 milyona indi. Yemekler çeşitli başlıca ürünler ve fiyatları şöyle Sabah açıkbüfe kahvaltı 2.5 milyon, poğaca 300 bin lira, döner ve köfte 3 - 3.5 milyon, tost, hamburger ve sandviç fiyatları 2 - 2.5 milyon tatlılar ise 2 - 2.5 milyon lira arasında. Su 500 bin lira. 
     Spor aktiviteleri Bungee jumping, serbest atlayış, plaj voleybolu, futbol sahası, su sporları. 
     Biletler Üç günlük biletler 45, günlük biletler Biletix'ten 20 milyon lira. Kapıdan alırsanız, üç günlük biletler 50, günlük biletler 27 milyon lira... 
     
Yanınıza bunları alın      Bilet, çadır, uyku tulumu, mat, spor ayakkabı, rahat giyecekler, gece için kalın giyecek, şapka, mayo, güneş kremi, kolonyalı mendil, fener. Bugün Console, Tomcraft, Leon Roberts, Frederick Landier, Özlem Tekin, Vega gibi grup ve şarkıcılar sahne alacak. 
     

</TEXT>
</DOC>
