<DOC>
<DOCNO> 170260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sontur01.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da bir taksici başından vurularak öldürüldü... 
</HEADLINE>
<TEXT>

     Maltepe'de bir taksici, başından tabancayla vurularak öldürülmüş halde bulundu. 
     Devriye görevi yapan polis ekipleri, Ferhatpaşa Mahallesi Ferhatpaşa Caddesi'nde taksici Ahmet Bektaş'ın 29 cesedini buldular. 
     Yapılan incelemede Bektaş'ın başına sıkılan tek kurşunla öldürüldüğü belirlenirken, Bektaş'ın kullandığı 34 TFH 79 plakalı otomobil de olay yerinden yaklaşık 250 metre ileride bulundu. 
     Evli ve 3 çocuk babası olan Bektaş'ın Küçükbakkalköy'deki bir taksi durağında çalıştığı öğrenildi. 
     Polis yetkilileri, Bektaş'ın üzerinden cüzdan ve para alınmadığını belirterek, cinayet nedeninin araştırıldığını kaydettiler. 
     
</TEXT>
</DOC>
