<DOC>
<DOCNO> 164869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/yazar/pulur.html </URL>
<DATE> 2003/06/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sözcükler, deyimler... 
</HEADLINE>
<TEXT>

     Ayyuka çıktı, gibi, deyyus gibi, herif gibi, hergele gibi... 
     Yolsuzluk haberlerini okuyunca, duyunca "Ayyuka çıktı " dememek mümkün mü 
     Peki, ne demek "ayyuka çıkmak "... 
     
     SAHİP Akosman, 45 yıl bu sözcüklerin, deyimlerin nereden geldiğini ve ne anlama geldiğini merak edip çalışmış, notlar almış, kitap yazmış... 
     Biz de onun bu çalışmasından yararlandık. 
     Önce "ayyuka çıkmakötan başlayalım 
     "Ayyuk, astroloji de, gökyüzünün kuzey yarım küresinde bulunan en parlak yıldız olan Alpha Avriga , yani Keçi Yıldızı ’nın adıdır bu deyimle Ayyuk gökyüzünün en yüksek yerine izafeten verilen bir isimdir, Ayyuk, gökyüzünün en yüksek yerinde olduğunu anlatmak için söylenmektedir." 
     
     EEE şimdi "Ayyuk"un ne olduğunu öğrenmişseniz, "Bu memlekette yolsuzluk ayyuka çıktı" demez misiniz 
     Başbakanlara, bakanlara, milletvekillerine, yüksek memurlara, işadamlarına, Yüce Divan yolu açılıyorsa, ya da öyle bir ihtimal varsa, "Yolsuzluk Ayyuka çıktı " demek herhalde yanlış olmaz. 
     Peki, bunun sonu ne olur 
     Bekleyip göreceğiz, her ne kadar "Ummam dede, rahmetlik olasın " diye bir laf varsa da... 
     Ha bu arada, aklımıza takılan bir başka lafa değinmeliyiz. 
     Yolsuzlukların komisyonuna ifade veren eski Başbakan Mesut Yılmaz, "Sizin vereceğiniz karar siyasidir. Kararı yargı vermelidir" demiş... 
     Eğer böyle demişse, biri de kalkıp "İyi söylersin Mesut Bey ama, siz de Tansu Çiller’le, kendinizi parmak hesabıyla aklamadınız mı " diye sormamışsa... 
     Neyse geçelim... 
     
     DEYYUS kime denir, hergele kime denir, herif kime denir 
     Deyyus eşinin veya bir yakınının namussuzluğunu göremeyen ya da görmeyen, onu teşvik edene denir, yani pezevenk’in bir başka deyimidir. 
     Herif’in kökeni Arapçadır, "hariföden gelir, meslektaş demektir. 
     Ancak, Türkçede "Herif’in biri" denilirken, aşağılayıcı anlamda kullanılır. 
     Hergele ise Farsça kökenlidir, "har" ve "gele"den birleşik kelimedir, "har" eşek, "gele" ise sürüdür, birleşince eşek sürüsü olur demek Ankara’daki "Hergele Meydanı" buradan gelmektedir. 
     Gelelim bir başka konuya, çoktandır yazacaktır fırsat şimdi oldu. 
     "Ben ne söylerim, tamburum ne çalar " diye bir laf vardır, okurun biri merak etmiş, kökeni nedir, nereden geliyor, diye. 
     Bildiğimiz kadar Farsçadan geliyor 
     "Men çe guyem, tamburem çe zened 
     Bir de, 
     "Mençe guyem, tamburem çe guyed " diyenler var 
     Ben ne söylerim, tamburum ne söyler 
     Akla yakın olanı birincisi, siz tamburu elinize alıp söyleyeceksiniz, ondan ise başka sesler çıkacak... 
     Tıpkı bugünkü gibi, politikacı ne diyor, halk ne çalıyor 
     
     

</TEXT>
</DOC>
