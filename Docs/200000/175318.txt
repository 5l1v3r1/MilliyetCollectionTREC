<DOC>
<DOCNO> 175318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sontur08.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurbetçi baba, tüfekle kızını vurdu... 
</HEADLINE>
<TEXT>

     Ankara'nın Şereflikoçhisar İlçesi'nde bir baba, kızını av tüfeğiyle öldürdü. 
     Alınan bilgiye göre, Atatürk Caddesi Mustafacık Mahallesi 28 numarada, Hollanda'da işçi olarak çalışan ve yıllık iznini kullanmak için Türkiye'ye gelen Özkan Gökkaya, ailevi nedenlerden dolayı kızı Zarife 18 ile tartışmaya başladı. Tartışmanın kavgaya dönüşmesi üzerine Zarife Gökkaya evden ayrıldı. Bu duruma sinirlenen baba Gökkaya, evindeki av tüfeğiyle kızına üç el ateş etti. Ağır yaralanan Gökkaya, kaldırıldığı Şereflikoçhisar Devlet Hastanesi'nde hayatını kaybetti. 
     Olaydan sonra kaçan baba Gökkaya, daha sonra polise teslim oldu. 
     
     ADANA'DA GÜRÜLTÜ CİNAYETİ.. 
     Adana'da, bir genç, gürültü yaptığı iddiasıyla baba ve 5 oğlu tarafından bıçaklanarak öldürüldü. 
     Alınan bilgiye göre, sabaha karşı Havuzlubahçe Mahallesi'nde, ailesiyle bir yakınının düğününden geldiği bildirilen Alper Şengül 19 , evinde yüksek sesle konuşup gürültü yaptığı iddiasıyla komşuları Rıza Ş. 50 ve çocukları tarafından uyarıldı. Şengül ve Rıza Ş. ile çocukları arasında başlayan tartışma kısa sürede bıçaklı kavgaya dönüştü. 
     Kavgada, bıçaklanarak ağır şekilde yaralanan Alper Şengül, kaldırıldığı Adana Devlet Hastanesi'nde kurtarılamadı. Olayla ilgili olarak baba Rıza Ş. 50 ile birlikte çocukları olduğu bildirilen Yusuf Ş. 26 , Süleyman Ş. 29 , Kayhan Ş, 24 ve Ö.Ş. 14 , gözaltına alındı. Firarda olan Serhan Ş'nin 25 de yakalanmasına çalışılıyor. 
     
</TEXT>
</DOC>
