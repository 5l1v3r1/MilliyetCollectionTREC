<DOC>
<DOCNO> 180027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/soneko25.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Domateste altın yılı... 
</HEADLINE>
<TEXT>

     Antalya'nın Korkuteli ilçesi ve çevresinde yaklaşık 2 bin dekar alanda üretimi yapılan domateste altın yıl yaşanıyor. 
     Korkuteli Ziraat Odası Başkanı Murat Eren, domates üretiminde rekoltenin yüksek olmasının yanı sıra, fiyatların da geçen yıla göre yüksek olduğunu söyledi. 
     Eren, ''Üreticimiz yıllardır ilk kez bu yıl emeğinin karşılığını alıyor. Salçalık domates üreticileri geçen yıl domatesin olgunlaşma döneminde yağan dolu yüzünden oluşan zararını bu yıl karşılayacak'' dedi. 
     Korkuteli ilçe merkezinin yanı sıra, Yelten, Çomaklı, Kırkpınar, Dereköy, Sülekler, Bozova ve Büyükköy'de sulama suyundaki bolluk ve bilinçli tarımsal mücadele ürünlere yansıdığını ve ürünün bollaştığını anlatan Eren, geçen yıl toptan 100-150 bin liradan satılan salçalık domatesin bu yıl 200 bin liraya alıcı bulduğunu kaydetti. 
     
</TEXT>
</DOC>
