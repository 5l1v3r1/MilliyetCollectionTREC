<DOC>
<DOCNO> 155850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sontur06.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti'den ilginç istekler... 
</HEADLINE>
<TEXT>

     AK Parti'nin iktidara geldikten sonra vatandaşların artan taleplerine cevap verebilmek amacıyla kurduğu iletişim merkezine ilginç başvurular geliyor. 
     AK Parti'den 'tüp bebek' ve 'eş' isteyen vatandaşların da olduğu ortaya çıktı. 
     AK Parti İletişim Merkezi AKİM adıyla görev yapan merkeze şimdiye kadar 10 bin civarında vatandaş başvurdu. 
     Taleplerini telefon ve internet aracılığıyla merkeze ulaştıran vatandaşların ilginç istekleri, parti görevlilerini bile şaşkına çeviriyor. 
     Halkla İlişkilerden Sorumlu Genel Başkan Yardımcısı Akif Gülle başkanlığındaki 15 kişilik bir ekip tarafından yönetilen merkez, gelen başvurulardan ilk 5 binini değerlendirmeye aldı. 15 günde 5 bin vatandaşın talebine cevap veren merkez, başvuru konularına göre vatandaşları ilgili bakanlığa yönlendiriyor. Bu çerçevede, bakanlıklar ile iletişim merkezi arasında internet aracılığıyla bağlantı kuruldu. Vatandaşlar, taleplerine göre doğrudan bakanlıklardaki görevlilere bağlanıp, sorunlarını aktarabiliyorlar. 
     Merkeze gelen en ilginç başvuruların başında eş isteyen kadın ve erkekler geliyor. Çok sayıda vatandaş, evlenmek istediğini bu konuda merkezin ve ya Kadın kollarının bur çalışmasının olup olmadığı sorusunun geldiği belirtildi. 
     Bazı vatandaşların da tüp bebek sahibi olmak istediklerini belirterek, merkezden bu konuda yardım istedikleri ifade edildi. Yapılan başvurular arasında ayrıca Türk vatandaşlığına geçmek için nasıl bir yol izlenebileceği konusunda. Bir Türk ile evli bulunan İranlı bir gelinin, merkezi arayarak, nasıl Türk vatandaşı olabileceğini sorduğu ifade edilirken, görevlilerin bu konudaki yasayı anlattıkları bildirildi. 
     AKİM'e kısa bir süre öncesine kadar yapılan başvurulardan 2 bin 300'ü telefonla, 1060'ı internetle, 600'ü e-Mail'le, 450'si şahsen başvuruyla, 390'ı mektupla, 200'ü ise faks ile oldu. 
     Başvurulardan 2 bin 500'ü bir talep içerirken, diğerleri destek, eleştiri, öneri, şikayet ve bilgi isteği oldu. Vatandaşlar en çok bürokratik sorunlarla ilgili olarak merkeze başvuru yaparken, bunu dış politika, eğitim, sosyal ve mali yardım, ekonomi, vergi, maliye, sağlık, belediyeler ve akademik konular izledi. 
     Başvuranların, yüzde 25'i üniversite, yüzde 35'i lise, yüzde 15'i ise ortaokul mezunu, yüzde 25'i ilkokul olarak belirlendi. 
     Merkeze başvuran bin vatandaştan 650'si hükümetin Irak politikasını desteklerken, 350 kişi iktidarı tasvip etmediğini bildirdi. Hükümetin YÖK ile ilgili çalışması ve ekonomik destek konusunda ise vatandaşların büyük bölümü hükümeti icraatını olumlu bulduklarını kaydettiler. 
     
</TEXT>
</DOC>
