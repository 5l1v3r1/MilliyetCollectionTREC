<DOC>
<DOCNO> 188771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sondun25.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda karıştı Üst düzey bürokrat sübyancılıkla suçlanıyor 
</HEADLINE>
<TEXT>

     Hollanda Adalet Bakanlığı'nda görevli üst düzey bir bürokrat hakkında, 16 yaşından küçük erkek çocuklarıyla cinsel ilişkiye girdiği gerekçesiyle suç duyurusunda bulunuldu. 
     İsmi açıklanmayan bürokratın, makam arabasını da kullanarak Eindhoven kentinde para karşılığı eşcinsel ilişkilerin olduğu bir parkta, 16 yaşından küçük erkek çocuklarıyla ilişkiye girdiği iddia ediliyor. 
     Adalet Bakanı Piet Hein Donner, bürokratın görevden alınmasına gerek görmediğini, önce polis ve savcılığın yapacağı araştırma sonucunun beklenmesi gerektiğini söyledi. 
     Suç duyurusunun ardından, savcılığın araştırma başlattığı bildirildi. 
     Eindhoven'da, eşcinsellerin buluşma merkezi olarak bilinen ''Anne Frankplantsoen'' parkında daha önce, PSV Eindhoven Futbol Kulübü'nün üst düzeyde bir yöneticisi, HIV virüsü taşıdığını bildiği halde önlem almadan erkek çocuklarıyla cinsel ilişkiye girdiği suçlamasıyla gözaltına alınmıştı. 
     Bu gelişmeden sonra, parkla ilgili çeşitli iddialar ortaya atılmış, en son, eşcinsellerin yayın organı Gay Krant ile Panorama dergilerinin geçen hafta yayımlanan sayılarında, Adalet Bakanlığı'ndan bir bürokratın da, parkta erkek çocuklarıyla para karşılığı cinsel ilişkiye girdiği, görgü tanıklarına dayanılarak öne sürülmüştü. 
     
</TEXT>
</DOC>
