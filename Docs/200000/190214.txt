<DOC>
<DOCNO> 190214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sonspo23.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor hakeme küskün değil 
</HEADLINE>
<TEXT>

     Diyarbakırspor, Ankaragücü maçı hazırlıklarını 3 puan üzerine sürdürüyor. 
     Kulüp Futbol Şube Sorumlusu Ahmet Göksu, geçen hafta Beşiktaş maçında iyi oyun sergilemelerine ağmen mağlup ayrıldıklarını belirterek, ''Beşiktaş karşısında verilmeyen penaltı yüzünden puan alamadık. Ancak, hakeme de küskün değiliz'' dedi. 
     Göksu, Futbol Federasyonu ve hakemlere güvenlerinin sonsuz olduğunu, hakemlerle ilgili bir problemlerinin bulunmadığını ifade ederek, orta hakem Bülent Demirlek'in de penaltılarını vermeyerek hata yaptığını söyledi. 
     Beşiktaş maçını unuttuklarını da kaydeden Göksu, şöyle konuştu 
     ''Ankaragücü'nü taraftarımızın desteğiyle puansız göndereceğiz. Diyarbakırspor, bu maçta şansızlığını kırıp yoluna devam edecektir. Eksik kadromuza rağmen, galip geleceğimize inanıyoruz. Galip gelmek için elimizden ne geliyorsa onu yapacağız. Diyarbakırspor futbol oynadığı ve gol attığı sürece her yerde galip gelebilir. Tek sıkıntımız gol atamamamızdır. Galip gelip 3 puanı taraftarımıza Ramazan hediyesi olarak sunacağız.'' Ankaragücü maçı hazırlıklarını Seyrantepe Spor Tesisleri'nde bugün yaptığı tek idmanla sürdüren Diyarbakırsporlu futbolcuların morallerinin yerinde olduğu görüldü. 
     
</TEXT>
</DOC>
