<DOC>
<DOCNO> 150695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun32.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Baas Partisi liderlerinden "sinek dörtlüsü" yakalandı 
</HEADLINE>
<TEXT>

     Irak'ta devrik Baas Partisi üst düzey liderlerinden Semir El Aziz El Necm'in yakalandığı bildirildi. 
     Devrik Baas Partisi'nin yakalanan üst düzey liderlerinden Semir El Aziz El Necim'in Amerikalılara dün gece teslim edildiği bildirildi. 
     Amerikalı Tuğgeneral Vincent Brooks, El Necim'in, Baas Partisi'nin Bağdat'ın doğusundan sorumlu komutanı olduğunu ve partinin merkezi yapısı hakkında ilk elden bilgilere sahip olduğunun sanıldığını söyledi. 
     Iraklı Kürtler tarafından Musul yakınlarında Amerikalılara teslim edilen El Necim, 1991 Körfez Savaşı'ndan sonra birkaç yıl Genelkurmay Başkanlığı yapmıştı. Aranan Iraklı yetkililerin fotoğraflarının yer aldığı iskambil kağıdı destesinin ''sinek dörtlüsü'' olan El Necim, bu yılın başına kadar Petrol Bakanlığı da yapmıştı. 
     Türkiye, Mısır, Rusya ve İspanya'da büyükelçilik görevlerinde de bulunan El Necim'in, 1959 yılında Başbakan Abdülkerim Kasım'a düzenlenen suikast girişimiyle bağlantısı olduğu bildiriliyor. 
     Iraklı yetkili, arananlar listesinde bulunan 55 kişiden, yakalanan 4'üncü kişi oldu. Daha önce Saddam Hüseyin'in üvey kardeşleri Barzan İbrahim Hasan El Tikriti ve Vatban İbrahim Hasan El Tikriti ile Saddam'ın bilim danışmanı Amir Hammudi El Saadi yakalanmıştı. 
     





</TEXT>
</DOC>
