<DOC>
<DOCNO> 165935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/dunya/dun02.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Made in USA’ çözüm 
</HEADLINE>
<TEXT>

Bush’un Ulusal Güvenlik Danışmanı Rice, Avrupa yardım etmezse, İran sorununa Amerikan malı’ çözüm getirebileceklerini söyledi 
     DIŞ HABERLER SERVİSİ 

     Ortadoğu gezisine çıkan ABD Başkanı George W. Bush’un Ulusal Güvenlik Danışmanı Condoleezza Rice, kısa bir süre uğradığı Londra’da, siyaset literatürüne ilginç bir deyim kazandırarak, İran sorununa "Made in America" çözümü getirebileceklerini söyledi. Uluslararası Stratejik Araştırmalar Enstitüsü’nde konuşan Rice, Avrupa’nın İran ve Kuzey Kore’nin nükleer güç haline gelmesini önlemek için sürdürülen mücadeleye katılmaması durumunda ülkesinin tek başına harekete geçebileceğini vurguladı. Rice, Avrupa’ya seslenerek, "Eğer Made in America’ Amerikan malı bir çözüm istemiyorsak, Kuzey Kore ve İran sorununa bir çözüm bulmamız gerekir. İran’daki kitle imha silahlarının sınırlandırılması sorununu Irak’taki gibi çözmek istemiyoruz. Ancak savaştan kaçınmak kendi başına bir amaç olamaz. Bazen despotizme karşı çıkarken, savaşmanız gerekebilir" dedi. 
     İran’ı gizlice nükleer silah edinme çabası içinde olmakla, Kuzey Kore’yi de dünyaya şantaj yapmakla suçlayan Condoleezza Rice, sorunun çözümü için ABD’nin uluslararası işbirliği arayışı içinde olduğunu anlattı. "Tüm tarafların katkıda bulunacağı bir çözüm istiyoruz ama gerçekten bir çözüm olsun diyoruz" şeklinde konuşan Ulusal Güvenlik Danışmanı, hiçbir şey yapmadan bir çözüm sağlanamayacağının altını çizdi. 
     

</TEXT>
</DOC>
