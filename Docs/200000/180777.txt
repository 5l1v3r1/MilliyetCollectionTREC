<DOC>
<DOCNO> 180777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/dunya/dun03.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan gazetecinin ayıbı 
</HEADLINE>
<TEXT>

   'Geri ve çürümüş Müslümanlar fare gibi çoğalıyor' diyen gazeteci Oriana Fallaci, Paris mahkemesinde hesap verecek 
      DIŞ HABERLER SERVİSİ 

   
   İran İslam Devrimi'nin lideri Ayetullah Humeyni ile röportajı sırasında başını açarak ilkelerini militanca savunan ve böylelikle Avrupa'da bir dönemin yıldız gazetecileri arasında gösterilen İtalyan Oriana Fallaci 73 , Müslümanlar aleyhindeki ağır sözleri yüzünden mahkemelik oldu. 
   Kanser hastası olan Fallaci, "Öfke ve Gurur" adlı son kitabında, "Allah'ın oğulları fareler gibi çoğalıyorlar" diyerek Müslümanlara hakaret ettiği için aleyhinde Paris'te dava açıldı. 
   Lyon'da yaşayan 11 Müslüman genç, Müslümanları geri ve çürümüş olmakla suçlayan Fallaci'yi dava etti. Dava, ırkçı bir söylemle toplumda kin ve nefret kışkırtmak suçundan açıldı. Fransız yasalarına göre, şimdiye kadar böyle bir dava ancak cumhuriyet savcısı veya ırkçılık karşıtı örgütler tarafından açılabiliyordu. 
   New York'ta yaşadığı için duruşmaya katılmayan Fallaci ile Plon yayınevinin avukatları ise davanın çok gereksiz olduğunu ve "düşünce suçu" anlayışıyla hareket edildiğini ileri sürdüler. 
   
</TEXT>
</DOC>
