<DOC>
<DOCNO> 185741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sondun09.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibirya'da şiddetli deprem.. 
</HEADLINE>
<TEXT>

     Rusya'nın Sibirya bölgesinde büyüklüğü Richter ölçeğine göre 7 ila 8 arasında olduğu sanılan şiddetli bir deprem meydana geldi. 
     Acil Durumlar Bakanlığı sözcüsü Maria Ordinskaya, sabaha karşı meydana gelen depremin merkez üssünün Sibirya'nın güneyindeki Altay Cumhuriyeti'nin Kosağaç kasabası yakınları olduğunu söyledi. 
     Ordinskaya, depremin büyüklüğünün 7 ila 8 arasında olduğunu tahmin ettiklerini ifade ederek, depremin bazı binalarda hasara yol açtığını kaydetti. 
     Hong Kong Gözlemevi ise depremin büyüklüğünü 7.3 olarak tahmin etti. Strasbourg'daki gözlemevinden yayımlanan bildiride de Sibirya'daki depremin büyüklüğü 7.5 olarak açıklandı. 
     Aynı bölgede cumartesi günü meydana gelen iki şiddetli depremde yüzlerce ev hasar görmüştü. 
     Bu arada, yerel yetkililerin depremlerin devam edebileceği korkusuyla okulları iki günlüğüne kapattığı bildirildi. 
     İnterfaks ajansı da depremin güneydeki Sibirya kentlerinde hissedildiğini belirtti. 
     
</TEXT>
</DOC>
