<DOC>
<DOCNO> 192674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sondun23.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremer "Iraklı asker ve polisi eğitmeyi hızlandıracağız" 
</HEADLINE>
<TEXT>

     ABD'nin Irak'taki sivil yöneticisi Paul Bremer, yeni güvenlik tehdidiyle baş etmek için, ABD'nin Irak ordu mensupları ve polisini eğitmeyi hızlandıracağını söyledi. 
     Bremer, gazetecilere yaptığı açıklamada, müttefiklerin marta kadar Irak Sivil Savunma Gücü'nün hacmini iki katına çıkaracağını ve Iraklı askerlerle polisin eğitilmesi sürecini hızlandıracağını bildirdi. 
     Ülkenin savunmasında gelecek eylüle kadar 200 binden fazla Iraklının görev alacağını belirten Bremer, ''Sonuçta bu onların ülkesi, onların geleceği'' dedi. 
     Bremer, devrik lider Saddam Hüseyin'in hala hayatta olduğuna ve Irak'ta bulunduğuna inandığını, ancak Amerikalı yetkililerin, Saddam'ın bizzat saldırıların arkasında bunup bulunmadığı konusunda açık bir göstergeye sahip olmadıklarını söyledi. 
     
</TEXT>
</DOC>
