<DOC>
<DOCNO> 180335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur18.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta doğum... 8 bin m. yükseklikte kız çocuğu dünyaya geldi 
</HEADLINE>
<TEXT>

     Alman havayolu şirketi LTU'nun Köln- İstanbul seferini yapan yolcu uçağında bulunan Polonyalı Anjelika Maria Micun 21 , 8 bin metre yükseklikte sağlıklı bir kız çocuğu dünyaya getirdi. 
     LTU'nun 7821 sefer sayılı Köln-İstanbul uçağı yolcularından Micun'da, uçağın Türk hava sahasına girmesinden sonra doğum sancısı başladı. 
     Uçakta yaşanan kısa bir telaş ve koşturmacadan sonra Micun, bazı kadın yolcular ile hosteslerin de yardımıyla bir kız çocuğu doğurdu. 
     Doğumun gerçekleşmesinin ardından Atatürk Havalimanı uçuş kontrol kulesi ile irtibata geçen kaptan pilot, uçakta bir doğum meydana geldiğini belirterek, iniş önceliği istedi. 
     LTU uçağının Atatürk Havalimanı'na normal iniş yapmasından sonra ambulansla International Hospitol'a kaldırılan anne ile bebeğinin sağlık durumlarının iyi olduğu öğrenildi. 
     
</TEXT>
</DOC>
