<DOC>
<DOCNO> 189714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sontur05.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Abant, sonbaharda daha bir güzel... 
</HEADLINE>
<TEXT>

     Bolu'nun doğal güzellikleriyle ünlü Abant Gölü sonbaharla birlikte ziyaretçi akınına uğradı. 
     Denizden bin 328 metre yükseklikte, çevresi çam ormanlarıyla kaplı bir tatlı su gölü olan Abant, tertemiz havası ve doğal güzellikleri sebebiyle sonbahar mevsimi ile birlikte tatilcilerin gözdesi oldu. 
     Abant Milli Parkı'nda 200 çeşit bitki ve onlarca yabani hayvan türünün bulunduğunu belirten Milli Paklar Av ve Yaban Hayatı Koruma Müdürlüğü yetkilileri,''Büyük kentlerin kargaşasından alabildiğine uzak olan Abant'ta bulunan geyik üretme çiftliğinde 100'ün üzerinde yabani geyik ve karaca yaşıyor'' dediler. 
     
     ''ABANT'TA SONBAHAR NOSTALJİSİ'' 

     Abant'a her sonbahar geldiklerini anlatan tatilciler, Abant Gölü'nün çevresinde dolaşmanın ve koşmanın kendilerini rahatlattığını belirterek, ''Abant'a her gelişimizde faytonlarla gölün çevresinde dolaşarak nostalji yaşıyoruz.'' diye konuştular. 
     Abant gölü çevresinde faytonları ile göl turu attıran Abant köylüleri ise yaz boyunca boş oturduklarını anlatarak, ''Abant sonbahar ve kış mevsiminde adeta tatilci akınına uğrar. Bu yaz Abant'a gelen Arap turistler sayesinde sezonu kapadık'' dediler. 
     
</TEXT>
</DOC>
