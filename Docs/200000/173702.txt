<DOC>
<DOCNO> 173702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun41.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sudan, yeniden kıtlığın eşiğinde... 
</HEADLINE>
<TEXT>

     Dünya Gıda Programı WFP , Sudan'da binlerce kişinin yeniden kıtlık sorunuyla karşı karşıya olduğunu açıkladı. 
     Sudan'da beslenme yetersizliğinin, 1998 yılında yaşanan kıtlık sırasındaki düzeye yaklaştığı belirtildi. 
     WFP sözcüsü Christiane Berthiaume, Nisan ayında, 130 milyon dolar tutarında uluslararası yardım çağrısında bulunduklarını, ancak şimdiye kadar sadece 40 milyon dolar geldiğini bildirdi. 
     Bunun, Sudan'da açlık çeken halka yapılan yardımda kısıntıya gidileceği anlamına geldiğini kaydeden sözcü, binlerce kişinin öldüğü 1998'deki kıtlık felaketinin tekrar yaşanmasını istemediklerini belirtti. 
     Sudan'ın güneyinde, nüfusun yüzde 32'sinin kıtlık çektiğini ifade eden Berthiaume, ''Yüzde 15'e ulaştığında alarm zillerini çalmaya başladık. Bu, durumun ne kadar kötü olduğunu gösteriyor'' dedi. 
     
</TEXT>
</DOC>
