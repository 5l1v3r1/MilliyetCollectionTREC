<DOC>
<DOCNO> 199983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun29.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremer "Irak'ta müttefiklere saldırılar artacak" 
</HEADLINE>
<TEXT>

     Irak'taki Amerikalı sivil yönetici Paul Bremer, egemenliğin işgal güçlerinden kurulacak yeni hükümete geçmesi için hazırlıklar yapılırken, gelecek aylarda müttefik güçlerine karşı saldırıların artacağı tahmininde bulundu. 
     Bremer, Associated Press'e yaptığı açıklamada, ''Günümüzden haziran sonuna kadar olan önümüzdeki aşamada, saldırılarda bir artış göreceğiz, çünkü bize karşı olan insanlar artık ülkenin ekonomik ve siyasi yeniden yapılanmasının arkasında büyük bir gizilgüç olduğunu anladılar'' dedi. 
     Bremer, tüm bu gelişmeleri ve Irak halkının egemenliğini geri alacağı gerçeğini görmelerinin, bu kişileri rahatsız ettiğini belirterek, bu yüzden saldırıların artacağını tahmin ettiğini söyledi. 
     
</TEXT>
</DOC>
