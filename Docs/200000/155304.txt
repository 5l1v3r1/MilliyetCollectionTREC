<DOC>
<DOCNO> 155304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun21.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'da Genel Vali'ye tecavüz suçlaması.. 
</HEADLINE>
<TEXT>

     Avustralya'da İngiltere Kraliçesi'nin temsilcisi Genel Vali Peter Hollingworth, yaklaşık 40 yıl önce bir kadına tecavüz ettiği iddialarını yalanladı. 
     Hollingworth, bir kadının 1960'larda tecavüze uğradığı gerekçesiyle tazminat davası açmasıyla ilgili yazılı açıklamasında, ''Bu kadını tanımıyorum. Ona tecavüz etmedim. Ona cinsel saldırıda bulunmadım. Herhangi bir kişiye tecavüz ettiğim ya da seksüel saldırganlıkta bulunduğum iddialarını kesinlikle yalanlıyorum'' dedi. 
     Bu yılın başında dava açan, adı açıklanmayan kadın, 1965 sonu ya da 1966 başlarında katıldığı bir gençlik kampında 19-20 yaşlarındayken tecavüze uğradığını öne sürmüş, daha sonra da ölmüştü. 
     Hollingworth, Victorian Yüksek Mahkemesi'nden davayla ilgili haberlere engel olunmasını talep etmişti. 
     Bu arada, Avustralya'daki kamuoyu yoklamalarında yüzde 76'lık kesimin Hollingworth'un istifa etmesinden yana olduğunu ortaya çıkardı. Hollingworth ise bu konuda yorum yapmadı. 
     Genel Vali Hollingworth, Brisbane Anglikan piskoposuyken bazı rahiplerin sübyancılıklarını örtbas etmekle de suçlanmıştı. 
     Peter Hollingworth, Nisan 2001'de genel vali olarak atanmıştı. 
     
</TEXT>
</DOC>
