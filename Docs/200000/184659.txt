<DOC>
<DOCNO> 184659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sontur43.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şekerbank Teftiş Kurulu Başkanlığı'ndan açıklama 
</HEADLINE>
<TEXT>

     Şekerbank T.A.Ş Teftiş Kurulu Başkanlığı, ''Şekerbank Yalova Şube Müdürü Yeşim Gökdemir ile Muhasebe Müdürü Hasan Fehmi Meleş'in, ''usulsüzlük yaptıkları'' iddiasıyla görevlerinden alınmalarıyla ilgili olarak açıklamada bulundu. 
     Şekerbank T.A.Ş Teftiş Kurulu Başkanlığı'ndan yapılan yazılı açıklamada, bu kişilerin görevden alınmalarında, ''bazı müşterilerin hesaplarından para çekip borsada oynadıkları, kredilendirme mevzuatında kanunsuz ve yasal olmayan işlem yaptıkları'' gerekçelerinin kesinlikle asılsız olduğu belirtildi. 
     Açıklamada, ''Şubemizde bu şekilde bir olay kesinlikle olmamıştır. Şeker Yatırım ve borsa hesapları üzerinde herhangi bir teftiş incelemesi yapılmamıştır ve incelemeye alınan böyle bir konu da söz konusu değildir'' denildi. 
     Açıklamada, Şekerbank Yalova Şube Müdürü Yeşim Gökdemir ile Muhasebe Müdürü Hasan Fehmi Meleş'in görevden alındıkları kaydedildi, ancak alınma nedeni hakkında bilgi verilmedi. 
     
</TEXT>
</DOC>
