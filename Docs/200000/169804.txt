<DOC>
<DOCNO> 169804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko47.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Merkez Bankası'nın faiz indiriminin ardından, tahvil ve bono faizlerinde gerileme, dolarda yükselme yaşandı. Borsa ise günü yüzde 1.16 kayıpla kapattı. 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 18 Ağustos 2004 vadeli bugün valörlü tahvilin bileşik getirisi 2.01 puan düştü. 
     Bu kağıdın aynı gün valörlü işlemlerinin basit getirisi yüzde 48.81, bileşik getirisi yüzde 47.87'den kapandı. Dünkü piyasa kapanışında bu kağıdın basit getirisi yüzde 50.93, bileşik getirisi yüzde 49.88 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 34.99 olarak belirlendi. 
     
     DOLAR YÜKSELDİ 
     Kapalıçarşı'da dün 1 milyon 379 bin liradan kapanan dolar, güne aynı fiyatla, 1 milyon 559 bin liradan kapanan Euro da 1 milyon 9 bin liradan başladı. 
     Serbest piyasada dolar 1 milyon 390 bin liradan, Euro da 1 milyon 555 bin liradan günü kapattı. 
     Merkez Bankası, doların bugünkü efektif kurunu alışta 1 milyon 374 bin 402 lira, satışta ise 1 milyon 384 bin 72 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 2 bin 164 lira, satışta ise 2 bin 180 lira yükseldi. 
     
     BORSA GERİLEDİ 
     İstanbul Menkul Kıymetler Borsası İMKB Ulusal 100 endeksi, bugün yüzde 1.16 oranında geriledi. 
     1. seansta 141.30 puan ve yüzçde 1.29 kayıp yaşayan endeks, 2. seansta ise 14.14 puan ve yüzde 0.13 yükseldi. 
     10,791.41 puandan günü tamamlayan endeksin günlük kaybı 127.16 puan olarak belirlendi. 
     Hisse senetleri piyasasında günlük işlem hacmi 487 trilyon 826 milyar 442 milyon lira oldu. 
     
     MERKEZ BANKASI'NIN FAİZ İNDİRİMİ 
     Merkez Bankası, bugünden geçerli olmak üzere Bankalararası Para Piyasası ve İstanbul Menkul Kıymetler Borsası İMKB Repo-Ters Repo Pazarı'nda uygulamakta olduğu kısa vadeli faiz oranlarını düşürdü. 
     Yeni düzenlemeyle gecelik borçlanma faiz oranı yüzde 38'den yüzde 35'e, borç verme faiz oranı yüzde 45'den yüzde 41'e indirildi. 1 haftalık borçlanma faiz oranı da yüzde 38'den yüzde 35'e çekildi. 
     
</TEXT>
</DOC>
