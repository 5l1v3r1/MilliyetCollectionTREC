<DOC>
<DOCNO> 199187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/yasam/yas08.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefonun asıl mucidi başkası 
</HEADLINE>
<TEXT>

      DIŞ HABERLER 
   
   İngiltere'nin başkenti Londra'daki Bilim Müzesi'nin arşivinde bulunan gizli bir dosya, Philipp Reis adlı Alman bir öğretmenin, telefonun mucidi olarak bilinen İskoç Alexander Graham Bell'den 13 yıl önce telefonu icat ettiğini ortaya koydu. 
   
   Hasır altı edildi 
   Müzenin küratörü John Liffen tarafından bulunan dosya, Philipp Reis'ın 1863'te, sesleri bir alıcı ve verici yardımıyla aktarabilen bir alet yaptığını ortaya çıkardı. 
   Sesleri zayıf da olsa aktarabilen ve adı 'Telephon' olarak geçen aletin sağlıklı bir biçimde çalıştığı, 1947'de İngiliz Standard Telephones and Cables STC şirketinin uzmanları tarafından ortaya çıkarılmış. Ancak Amerikan Bell telefon şirketinin devamı olan bir firmayla k rlı bir anlaşmanın eşiğinde olan İngiliz şirketinin başkanı bulguların açıklanmasını yasaklamış. 
   
   
</TEXT>
</DOC>
