<DOC>
<DOCNO> 177120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/yasam/ayas.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de trafik faciası 
</HEADLINE>
<TEXT>

   Direğe bindirip hurdaya dönen otomobildeki Karşıyakalı eski basketbolcu Necmi Mısırlıoğlu öldü, gazeteci Aslıhan Uğurlu yaralandı... 
      AHMET AKTAŞ Çeşme DHA 
   
   Karşıyaka Basketbol Takımı'nın eski oyuncularından Mehmet Necmi Mısırlıoğlu, İzmir'in Çeşme ilçesinde geçirdiği trafik kazasında yaşamını yitirdi. Yaralanan gazeteci Aslıhan Uğurlu da tedavi altına alındı. Solo Mare Bar'da geç saatlere kadar oturan Necmi Mısırlıoğlu 39 ile arkadaşı Aslıhan Uğurlu 31 , dün sabaha karşı 04.30 sıralarında birlikte bardan ayrıldı. 
   
   Beton direği kırdı 
   34 MEH 80 plakalı otomobilin direksiyonuna geçerek yola çıkan Uğurlu, Atatürk Bulvarı'ndaki hafif virajlı yolda kontrolünü kaybetti. Kaldırıma vurup savrulan otomobil, beton elektrik direğine çarptı. Otomobil ortadan ikiye bölünürken, kırılan direk üzerine devrildi. Karşıyaka Basketbol Takımı'nın efsane kadrosunda bulunan Mısırlıoğlu, boynunun kırılması sonucu kaza anında ölürken, çarpmanın şiddetiyle arka koltuğa fırlayan Uğurlu, hurdaya dönen otomobilden 2.5 saatte çıkarılabildi. 
   
   Fren izi bulunamadı 
   Polis kayıtlarına 233 promil alkollü olarak geçen Uğurlu, 9 Eylül Üniversitesi Tıp Fakültesi Hastanesi'ne kaldırıldı. Otomobilin direğe yandan çarpması nedeniyle hava yastıkları açılmazken, olay yerinde de hiç fren izi bulunamadı. Kazadan sonra olay yerine gelen çekicinin şoförü Soner Memişoğlu, "Otomobildeki erkek, kadının kucağına kıvrılıp kalmıştı. Öldüğünü anlayınca kadını çıkarttık. Kadını belki de erkek kurtarmış" diye konuştu. 
   Mısırlıoğlu'nun cenazesinin bugün İzmir'de toprağa verileceği belirtildi. 
   Dr. Sedat Yanturalı, Dokuz Eylül Üniversitesi Hastanesi Acil Servisi'ne getirildiğinde hayati fonksiyonlarını yitirmek üzere olduğu belirtilen Uğurlu'nun operasyon sonrasında durumunun iyiye gittiğini söyledi. 
   
   
</TEXT>
</DOC>
