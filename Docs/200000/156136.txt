<DOC>
<DOCNO> 156136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sondun18.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da "geçici evillik" yapmak isteyenlere internet sitesi... 
</HEADLINE>
<TEXT>

     İran'da, evlenmek için eş arayan kişilerin başvurduğu internet sitelerinin yanı sıra şimdi de ''siga'' geçici evlilik yapmak isteyenlerin internet sitesi açıldı. 
     Etemad gazetesinin haberine göre, geçici evlilik yapmak isteyen kişiler söz konusu siteye girerek taleplerini iletiyor. Talepleri değerlendiren internet sitesi, birbirine uygun kişilerin buluşmasını sağlıyor. 
     Şimdiye kadar 300 geçici evlenme işleminin bu site aracılığıyla yapıldığı, ancak bu işlemin noter huzurunda olup olmadığının bilinmediği belirtilen habere göre, sosyolog Mecit Abheri, modern dünyada kültürel ve sosyal yaşama modern aletlerin girdiğini, internet aracılığıyla evlenmenin de bunlardan biri olduğunu belirtti. Abheri, evlenmek isteyenleri buluşturan sitelerin yanlış amaçlarla kullanılmaması gerektiğini söyledi. 
     Abheri, bu tür evlenme işlemlerinin yasalar ve kabul edilen toplumsal ilişkiler çerçevesinde kalması halinde olumlu olduğunu, İran'da kızların evlenme yaşının 5, erkeklerin ise 8 ila 10 yıl yükseldiğini, bunun sebebinin de ekonomik, kültürel ve toplumsal sorunlar olduğunu kaydetti. 
     
</TEXT>
</DOC>
