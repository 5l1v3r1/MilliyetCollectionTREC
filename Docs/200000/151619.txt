<DOC>
<DOCNO> 151619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/soneko24.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihaleleri sonuçlandı... 
</HEADLINE>
<TEXT>

     Hazine Müsteşarlığı, bugün düzenlediği 300 gün vadeli iskontolu bono ihalesinde bileşik yüzde 56.48, 90 gün vadeli referans bono ihalesinde de yüzde 46.39 faiz ile borçlandı. 
     Hazine'nin 300 gün vadeli Türk Lirası cinsinden bono ihalesinde nominal 2 katrilyon 902 trilyon liralık satış gerçekleştirildi. 90 gün vadeli bono ihalesinde ise nominal 1 katrilyon 2.7 trilyon liralık satış yapıldı. 
     
     REFERANS BONO İHALESİ 

     Hazine'nin bugünkü ikinci ihalesi olan 90 gün vadeli referans bono ihalesine ise toplam 2 katrilyon 14.6 trilyon liralık teklif geldi. 
     İhalede nominal 1 katrilyon 253.7 trilyon liralık satış gerçekleşti. İhaledeki net satış miktarı planlandığı gibi 1 katrilyon 141 trilyon lira oldu. 
     İhalede gerçekleşen basit faiz 39.96, bileşik faiz ise yüzde 46.39 oldu. 
     Ayrıca kamuya, 300 günlük bonodan 5 trilyon liralık net satış gerçekleştirildi. 
     90 gün vadeli bono ihalesinde satılan kağıtların geri ödemesi 23 Temmuz 2003 olarak belirlendi. 
     Değişken faiz ödemeli senetlerin kupon faizlerinin belirlenmesi amacıyla düzenlenen 90 gün vadeli referans bono ihalesinde satılan kağıtlar, 24 Nisan Perşembe günü ihraç edilecek. 
     300 gün vadeli Türk Lirası cinsinden iskontolu Hazine bonolarının ihraç tarihi yine 24 Nisan Perşembe olarak belirlenirken, bu ihalede satılan kağıtların geri ödemesi, 18 Şubat 2004 tarihinde yerine getirilecek. 
     
     SON DURUM 

     Hazine, en son 8 Nisan'da, biri 182 gün vadeli iskontolu bono, diğeri de 385 gün vadeli iskontolu tahvil olmak üzere, iki ihale düzenlemişti. 
     182 gün vadeli iskontolu bono ihalesine toplam 1 katrilyon 146.1 trilyon liralık teklif gelirken, ihalede nominal 1 katrilyon 4.2 trilyon liralık satış gerçekleşmişti. 
     Net satış miktarı da 801.5 trilyon lira olarak belirlenen ihalede bileşik faiz yüzde 56.99, basit faiz ise yüzde 50.59 olmuştu. 
     385 gün vadeli iskontolu tahvil ihalesine ise toplam 4 katrilyon 684.2 trilyon liralık teklif gelirken nominal 4 katrilyon 112.7 trilyon liralık satış gerçekleşmişti. 
     Net satış miktarı 2 katrilyon 456.4 trilyon lira olan ihalede basit faiz 63.75, bileşik faiz ise yüzde 62.79 olarak belirlenmişti. 
     Hazine'nin, bu hafta, tamamı Türk Lirası cinsinden olmak üzere toplam 2 katrilyon 58 trilyon lira iç borç servisi bulunuyor. 
     





</TEXT>
</DOC>
