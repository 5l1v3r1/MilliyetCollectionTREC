<DOC>
<DOCNO> 169391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur30.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Alattin Çakıcı, eşini öldürmek suçundan yargılanmayı kabul etmedi 
</HEADLINE>
<TEXT>

     Alaattin Çakıcı, Bursa Adliyesi'ne gelerek eski eşinin öldürülmesi olayı ile ilgili Adalet Bakanlığı'nın, Fransa'dan iadesinin genişletilmesine ilişkin istemine muvafakatı olmadığını bildirdi. 
     Adliye Sarayı'na, Nesim Malki cinayetinin azmettiricisi olarak yargılanan Erol Evcil ile avukatları Atalay Cebesoy ve Ercan Korkmaz'la birlikte gelen Alattin Çakıcı, 1. Ağır Ceza Mahkemesi Başkanı Sezai Akbulut'la görüştü. 
     Görüşmenin ardından basın mensuplarının sorularını yanıtsız bırakan Alaattin Çakıcı, adliyeden Erol Evcil ile birlikte ayrıldı. 
     Çakıcı'nın avukatı Atalay Cebesoy, müvekkilinin Mahkeme Başkanı'na davayla ilgili muvafakatının olmadığını söylediğini belirtti. Çakıcı'nın, bu görüşünün Fransız adli makamlarına iletilmesini istediğini de söyleyen avukat Cebesoy, şu an için müvekkilinini durumunda bir değişiklik olmadığını kaydetti. 
     Çakıcı'nın, eski eşi Nuriye Uğur Kılıç'ın Çakıcı , 20 Ocak 1995 tarihinde Uludağ'da Abdurrahman Keskin tarafından öldürülmesi olayının azmettirici olduğu iddia edilmişti. 
     Adalet Bakanlığı, iade şartları gereği bu davadan yargılanamayan Çakıcı'nın iade şartlarının genişletilmesi için Fransa Hükümeti'nden izin istemişti. Fransa ise iade şartlarının genişletilebilmesi için Alaattin Çakıcı'nın muvafakatının alınmasını şart koşmuştu. 
     
</TEXT>
</DOC>
