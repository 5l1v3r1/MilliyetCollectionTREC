<DOC>
<DOCNO> 187059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sonspo06.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
8 fincan kahve-16 kutu kola, işte doping .. 
</HEADLINE>
<TEXT>

     3 saat içinde 8 fincan kahve veya 16 kutu kola içen sporcunun dopingli çıktığı ve bu nedenle yarışmalardan diskalifiye olduğu bildirildi. 
     Prof.Dr.Gülgün Ersoy'un ''Tenis'' dergisinde yayınlanan yazısına göre, yapılacak doping testinde, bir ölçüde 12 miligramın üzerinde kafein miktarı alımı, Uluslararası Olimpiyat Komitesi IOC tarafından doping olarak kabul ediliyor. 
     12 miligrama ulaşabilmek için 3 saat içinde 8 fincan kahve veya 16 kutu kola içilmesi gerektiğini belirten Ersoy, bunun yanında, sağlıklı bir insanda 100-300 miligramın normal kabul edildiğini söyledi. 
     Kafeinin kahve, çay ve kola gibi her gün tüketilen yiyecek ve içeceklerin çoğunda doğal olarak bulunduğunu kaydeden Ersoy, yazısında şu görüşlere de yer verdi 
     ''Kafeinin, özellikle dayanıklılık sporlarında performansı artırdığı kanıtlanmıştır. Kafein, merkezi sinir sistemini uyararak yorgunluğu azaltmaktadır. Bunun yanında günde 200-500 miligram kafein tüketiminin baş ağrısı, sinirlilik, kalp ritim bozuklukları ve idrara çıkışta artış gibi yan etkilerinin çoğaldığı tespit edilmiştir.'' 

     
</TEXT>
</DOC>
