<DOC>
<DOCNO> 181557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/astro/index.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay boşlukta 
</HEADLINE>
<TEXT>

   
   
   Ay bugün saat 8.41 - 19.09 arasında boşlukta kalarak belirsiz ve beklemelerin olduğu bir gün yaratıyor. Bu saatlerde alacağınız kararlar daha sonra boş çıkabilir. Her şeyde bir sürpriz saklı. Koç'lar pek keyifli olmayabilirler. Beklenmedik gecikmeler ya da sıkıntı verici koşullar canlarını sıkabilir. Sabırlı olmaları lazım. Boğa'lar yine yapıcı olabilecekleri bir gündeler. Girişimlerinde beklenenden daha iyi sonuçlar alabilirler. Dostlardan da destek var. İkizler'in yüklü bir gündemi var. Gerginlik söz konusu ama biraz sebatla iş ortamında başarı söz konusu. Dikkat çekebilecekleri bir gündeler. Yengeç'ler de iyimser olabilecekleri bir gündeler. Hesapta olmayan ama hoşlarına gidecek gelişmeler mümkün. Duygusal alanda rahatlar. Yabancılar ve yolculuklar söz konusu olabilir. Aslan'lar başkalarının duygularına özen göstermeliler. Yanlış anlaşılabilirler. Bu arada borç alacak konularında olumlu adımlar söz konusu olabilir. Başak'lar ilişkilerinde hassaslık gösterebilecekleri bir gündeler. Ortaklık, evlilikle ilgili konular gündeme gelebilir. 
   Terazi'ler için yapacak çok işi var ama iş ortamında son derece gergin olabilirler. Düşüncelerini somut hale getirmeye özen göstermeliler. Akrep'ler üstlerindeki gerginlikten kurtulabilirler. Yaşam neşesi, yaratıcılık ve yeni girişimler vurgulanıyor. Abartıya kaçmadan şanslarına güvenmeliler. Yay'lar çok huzurlu olmasalar da yakın çevreleri ile daha çok ilgilenecekler. Duygusal tepkilere önem vermek gerekiyor. Eve ait konularda hızlı davranacaklar. Oğlak'lar bugün de koşturmaca içindeler. Yakın çevrelerinde hareket, kısa yolculuklar ve bolca iletişim var. Kova'lar para konusunda aldıkları derslerden ötürü daha becerikli olabilirler. Sezgilerini kullanarak yeni kazanç yolları elde edebilirler. Bekledikleri paralar da gelebilir. Balık'lar öne çıkabilecekleri bir gündeler. Kendilerini daha iyi anlatacaklar. Kişisel isteklerini iyi planlamalılar. İlişkilerde sabırlı olmak gerekiyor. 
   
   
</TEXT>
</DOC>
