<DOC>
<DOCNO> 196793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sondun24.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'ın tahliyesi durduruldu... 
</HEADLINE>
<TEXT>

     Beyaz Saray'ın ''olağanüstü durum'' nedeniyle boşaltıldığı bildirildi. 
     Beyaz Saray güvenlik servisinin açıklamasında, ''Tahliye olağanüstü durum nedeniyle yapıldı'' denildi. 
     NBC televizyonu, olağanüstü durumun sona erdiğini ve havadaki bir uçağın yönünün değiştirildiğini duyurdu. 
     Reuters muhabiri de, personelin Beyaz Saray'a yeniden girişine izin verildiğini kaydetti. 
     Öte yandan Amerikan televizyonları, Amerikan gizli servisinin, Beyaz Saray'ın boşaltıldığı haberlerini yalanladığını duyurdu. 
     Gizli servis sözcüsü Jean Mitchell de resmi bir tahliye olmadığını ve tehdit düzeyinin artmadığını açıkladı. Mitchell, Federal Havacılık Dairesi'nin olayı soruşturduğunu belirtti. 
     ABD Başkanı George Bush'un bir yardımcısı ise, çalışanlara yakındaki bir caddeye gitmelerinin söylendiğini, kısa bir süre sonra da geri dönmelerine izin verildiğini açıkladı. 
     Çalışanların başkanlık rezidansının Batı Kanadı'ndan ayrıldıktan kısa bir süre sonra geri döndükleri ifade ediliyor. 
     Bu arada çalışanların kısa süreli tahliyesinin nedeninin, hava sahasını ihlal eden uçak olduğu belirtilirken, Havacılık Dairesi bu iddiayı yalanladı. 
     Daire sözcüsü Rebecca Trexler, ''Hiçbir zaman bir uçak olmadı. Radarda bir bip sesi vardı'' dedi. 
     Beyaz Saray üzerindeki hava sahasını ihlal ettiği iddia edilen uçağınsa İngiliz uçağı olabileceği ve Beyaz Saray üzerindeki kısıtlı bölgenin 8 kilometre içine girdiği öne sürülüyor. 
     
</TEXT>
</DOC>
