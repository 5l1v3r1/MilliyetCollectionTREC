<DOC>
<DOCNO> 187382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/guncel/gun02.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türklerin kimyası eşşiz...' 
</HEADLINE>
<TEXT>

   Boğaziçi Üniversitesi'nden fahri doktora unvanı alan Prof. Dr. Zevail, "Türkler sıcak, aktif ve insancıllar" dedi 
      AYTEN GÖRGÜN ÖZEL İstanbul 

   
   Boğaziçi Üniversitesi'nin davetlisi olarak İstanbul'a gelen kimya dalında Nobel ödülü sahibi bilimadamı Ahmed H. Zevail, Türklerin kimyasının "eşsiz" olduğunu söyledi. 
   Boğaziçi Üniversitesi 140. yıl kutlamaları kapsamında "fahri doktora" unvanı alan Zevail'in İstanbul'a ilk gelişi. Sorularımızı yanıtlayan Prof. Dr. Zevail, "Türk insanın kimyasının eşsiz olduğunu anlamam için birkaç gündür burada olmak bana yetti. Sıcak, aktif ve insancıllar" dedi. 
   Bu eşsizliği "doğu ve batı sentezi" olmaya da bağlayan Zevail, "Belki bu yüzden Türkler biraz ikilemdeler. İki medeniyet ve kültür arasında kalınca bazen insan birini seçmek durumunda kalabilir. Bu şahane birşey. Ama aynı zamanda yaşamak zorunda olduğunuz bir ikilem" diye konuştu. 
   Mısır İskenderiye doğumlu olan Zevail, "Sokaktaki insanlar neler yapıyor diye Taksim'e, Sultanahmet'e gittim. Bir de baktım ki, Türkçe'de bazı kelimeleri çat pat anlayabiliyorum. Anne, baba gibi. Arapça kelimeler dilinize karışmış. Kültür olarak da yakınız. Yaşam biçimimiz de çok benziyor" dedi. 
   
   
</TEXT>
</DOC>
