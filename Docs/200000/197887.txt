<DOC>
<DOCNO> 197887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/magazin/amag.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kitabımın rahatsız edeceği çok kişi var' 
</HEADLINE>
<TEXT>

   'Hatıralarım ve Hayatım' adlı bir kitap çıkarmaya hazırlanan Zeynep Özal, anılarıyla olay yaratacağı konusunda iddialı 
      ÖZEL HABER Yaşar Çakmak 
   
   Sekizinci Cumhurbaşkanı Turgut Özal'ın, yaşam tarzıyla dikkatleri üzerine çeken kızı Zeynep, 'Hatıralarım ve Hayatım' isimli bir kitap hazırlamak için kolları sıvadı. Geçtiğimiz günlerde Doktor Nazım Durak'a bir dizi estetik ameliyat yaptırdığı için evinde dinlenen Özal ile şimdiden olay yaratacağını tahmin ettiği kitabını konuştuk. 
   
   Kitap yazma fikri nasıl doğdu    Fikir, organizatör Erkan Özerman'dan çıktı. Şimdiye kadar yaşadığım çok önemli olayları hep sakladım. Kimsenin bilmesini istemiyordum. Ama Özerman fikrimi değiştirdi. Yaşadıklarımın gizli kalmasının kimseye yararı olmadığını düşündüm ve hazırlıklara başladık. Ben anılarımı teybe kaydedeceğim, çok ünlü bir yazar da daha sonra bunları kaleme alacak. Birçok kişi bu kitabın çıkmasından rahatsızlık duyacak. 
   
   Kitabı kaleme alacak olan ünlü yazarın kim olduğu belli mi    Kafamızda biri erkek, diğeri kadın iki isim var. Ama henüz görüşmelerimiz sonuçlanmadığı için söylemem doğru değil. 
   
   Kitabınızda yer alan ve sizce en çarpıcı anılar neler olacak    Örneğin, Asım Ekren ile ilişkim ortaya çıktığında Hürriyet Gazetesi'nde, 'Yuva yıkan kadın' başlıklı bir haber yayımlanmıştı. Babam korumalarını yollatıp beni evden aldırdı. Odasına giderken çok korktum. Konukları vardı, onları yolcu ettikten sonra bağırarak beni yanına çağırdı. Arkasını dönüp, "Kızım sen yuva yıkan kadın olamazsın. Adam davulcu ya da maden işçisi olabilir ama benim kızım evli bir adamla ilişki kuramaz" diye kızdı. Ben de ona Asım'ın eşinden ayrılacağını, zaten altı aydır ayrı yaşadıklarını anlattım. Ondan sonra "Peki kızım sen bilirsin" diyerek yüzünü bana döndü. O dönem tüm medya Asım'la benim peşimizdeydi. Evden dışarı çıkamadığımız için arkadaşlarım yiyecek getiriyordu. Kapıda uykusuz bekleyen gazetecileri görünce çok üzülüyordum. Onlar uyurken çarşaf giyip evden çıkarak, rahmetli Çetin Emeç'in yanına gittim. Bunları sadece Ertuğrul Akbay ve rahmetli Haluk Aktar biliyordu. 
   
   Hangi estetik ameliyatları geçirdiniz    Sezaryenle doğum yaptığım için göbeğimdeki sarkma beni hep rahatsız ediyordu. Geçenlerde Doktor Nazım Durak'a gittim. Konuşmamızın sonrasında göğüslerimi de küçültmeye karar verdik. 85 beden olan göğüslerimi 75 bedene indirdik. Ameliyatlar yüzünden şu anda evde yatıyorum. İyileşince, kaşlarımı kaldırtıp yüzümü gerdireceğim. Doktorum estetiklerden ücret almıyor. Bundan sonra bambaşka bir Zeynep Özal olarak karşınıza çıkacağım. 
   
      ANAP'lı bir bakanla flört    ANAP'ın parlak olduğu dönemde babam yoğun bir tempoyla illeri dolaşırken bekar bir bakanla flört ettim. Adam, babamdan korktuğu için ayrılmak zorunda kaldım. Onun dışında birçok bürokrat ve işadamı bana evlenme teklif etti ama ben hiçbirini kabul etmedim. Bu kişilerin adlarını kitabımda açıklayacağım. Hayatım boyunca hep babam gibi güçlü bir erkekle evlenmeyi düşündüm. Mesela, Asım çok güçlü biriydi. 
   
   Çankaya Köşkü'ne alkollü girdim    Kitaptaki anılardan biri de Çankaya Köşkü'ne alkollü girmemdi. Adnan Güngör ile yeni evli olduğumuz günlerden birinde gece eğlenmiş ve çok alkol almıştık. Çankaya Köşkü'ne gittik, kapıdaki askerler bir anda ne olduğunu anlayamadı. Askerlerle sohbet ettim ve bizi içeri aldılar. Köşk'e alkollü girdiğimi babam duysaydı canımıza okurdu. 
   
   
</TEXT>
</DOC>
