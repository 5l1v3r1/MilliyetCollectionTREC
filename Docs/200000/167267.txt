<DOC>
<DOCNO> 167267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun24.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Renee Zellweger rüyasında konuşuyormuş... 
</HEADLINE>
<TEXT>

     ''Bridget Jones'' filmiyle tanınan ünlü aktris Renee Zellweger, yeni filmi yüzünden ruh sağlığını korumakta güçlük çekiyor. Oyuncu, canlandıracağı 1970'de ölen rock efsanesi Janis Joplin ile rüyalarında konuştuğunu iddia etti. 
     Internetteki ''imdb'' sitesinin haberine göre, Renee Zellweger'e şu günlerde ''iyi saatte olsunlar'' demek gerekiyor. Yeni rolüne hazırlanmak için Joplin'in ''bizzat kendisinden'' öneriler aldığını herkese anlatan güzel yıldızın bir arkadaşı, ''Renee, Janis Joplin'in kendisine göründüğünü ve film için nasıl bir yol izlemesi gerektiğini ilettiğini söyledi'' dedi. 
     Zellweger'in Joplin'in ruhunu taşıdığına inandığını belirten arkadaşı, ''Renee'nin içinde bir Janis Joplin var. Bir Joplin şarkısı söylediğinde onun sesine bürünüyor. Onu iki kez dinledim. İnanılmaz bir deneyimdi'' açıklamasında bulundu. 
     Janis Joplin, 1970 yılında yüksek dozda uyuşturucu alarak hayata veda etmişti. 
     
</TEXT>
</DOC>
