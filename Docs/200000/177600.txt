<DOC>
<DOCNO> 177600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/spor/spo03.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'da Kral korkusu 
</HEADLINE>
<TEXT>

   Galatasaray'ın forvet sıkıntısına, milli takımdan sakat dönen Hakan Şükür tuz, biber ekti. Fatih Terim'in tek tesellisi Arif'in iyileşmesi oldu 
      ERHAN TELLİ 

   
   Oynaması şüpheli 
   CİM - BOM bugün Bursaspor karşısına, forvetindeki sıkıntılarıyla çıkacak. Ümit Karan'ın ameliyatı, henüz iyileşmeyen Ali Lukunku'nun Belçika'ya gitmesi, son olarak da Hakan Şükür'ün milli takımdan sakat dönmesi, Teknik Direktör Fatih Terim'in canını sıktı. Ay - Yıldızlı ekibin antrenmanında sol ayak bileğine darbe alan Kral'ın, sakat sakat Moldova karşısında oynadığı ve ağrılarının arttığı belirtildi. Golcünün, Bursaspor maçında yer almasının şüpheli olduğu öğrenildi. 
   
   Yabancı çıkmazı 
   TERİM'İN bu karşılaşma öncesinde tek tesellisi, Arif'in iyileşmesi oldu. Sakatlığı nedeniyle bir süredir takımdan ayrı çalışan tecrübeli futbolcunun, dün sabah Florya'da yapılan taktik antrenmanına katıldığı öğrenildi. Kırmızı kart cezalısı Bülent'in yerine Tamas'ın oynayacağı belirtilirken, yabancı kontenjanı nedeniyle Batista ya da Pinto'dan ancak birinin ilk 11'de yer alabileceği, diğerinin ise yedek kulübesinde oturacağı vurgulandı. 
   
   Cim-Bom'da kongre günü    GALATASARAY bugün yeniden sandığa gidiyor. Genel kurulu olağanüstü toplayan yönetim kurulu, Ali Sami Yen Stadı'nın üst kullanım hakkının kulüpten Galatasaray Stat A.Ş.'ye devri için onay isteyecek. Galatasaray Lisesi Tevfik Fikret Salonu'nda 10.30'da başlayacak kongrede ayrıca stat projesi için alınacak kredi konusunda üyeler bilgilendirilecek. 
   
   Hagi bu kez karşı cephede    BOZHAN MEMİŞ 

      59 gol attı 
   5 sezon Sarı - Kırmızılı formayı giyip, 4 lig şampiyonluğu, 1 UEFA Kupası, 1 de Süper Kupa sevinci yaşayan Bursaspor Teknik Direktörü Gheorghe Hagi, Galatasaray'da 132 maçta 59 kez gol sevinci yaşadı. Rumen teknik adam, "Kariyerimin en iyi kulübüydü" dediği Cim - Bom ile artık rakip, bugün de eski kulübünü yenmek için mücadele verecek. 
   
   'Bu kez farklı' 
   SARI - Kırmızılı kulüpte çok güzel günlerinin geçtiğini vurgulayan Hagi, "Ancak şu anda Bursaspor'un başındayım ve takımımın çıkarlarını düşünüyorum" diye konuştu. Fatih Terim ile benzer özelliklerinin bulunduğunu da ifade eden Rumen teknik adam şöyle devam etti "İkimiz de gösterişli futbol oynatmayı seviyoruz." 
   
   Galatasaray'a çiçekli karşılama    EROL DEMİRKOL 

   Başarı dileği 
   ASLAN, bugün oynayacağı Bursaspor maçı için dün Mudanya üzerinden şehre gitti. "Sokullu Mehmet Paşa" isimli deniz otobüsüyle Bursa'nın Mudanya İlçesi'ne geçen Sarı - Kırmızılılar'ı Bursa Galatasaraylılar Derneği üyeleri karşıladı. Dernek Başkanı Ömer Parıldak, Galatasaray Teknik Direktörü Fatih Terim'e çiçek verdi, başarı dileğinde bulundu. 
   
   Suat da kafilede 
   SARI - Kırmızılılar, daha sonra şehir dışında bulunan Uludağ Üniversitesi Kampüsü'ndeki Holiday Inn Oteli'ne yerleşti. Galatasaray kafilesinde cezalı ve sakatlar dışında kaleci Aykut da yer almadı. Genç eldivenin yerine Mehmet Bölükbaşı dahil edildi. Geçen sezon futbolu bırakan Suat Kaya da kafileyle birlikte Bursa'ya gitti. 
   
   Ortaköy'de GS Store    GS Store mağazalar zincirine dün bir yenisi daha eklendi. Sarı - Kırmızılı kulübün tescilli ürünlerini pazarlayan Ortaköy'deki mağaza, büyük ilgi gördü. Açılışı yapan Başkan Özhan Canaydın, taraftarların GS markası taşıyan tescilli ürünleri satın almaya hassasiyet göstermesini isteyerek, "Satılan taklit ürünler kulübe zarar getirir, taraftarlarımız lisanslı ürünlerimizi tercih etsin, hem onlar kaliteyi kullansın hem de kulübümüz kazansın"dedi. 
   
   BURSASPOR - GALATASARAY    
   Kadrolar 
   BURSASPOR 
   Vintila 
   Miu 
   Erman 
   Egemen 
   Frisineanu 
   Yakup 
   Sertan 
   Ender 
   Ömer 
   Okan 
   Ganea 
   
   GALATASARAY 
   Mondragon 
   Prates 
   Tamas 
   F.De Boer 
   H.Ünsal 
   Volkan 
   Pinto 
   Batista 
   Cihan 
   Ergün 
   Hasan 
   Arif 
   H.Şükür 
   Berkant 
   
   STAT Bursa Atatürk, SAAT 19.00 
   HAKEM Serdar Tatlı 
   NAKLEN YAYIN Lig TV 
   CEZALI Bülent Galatasaray 
   SAKAT Tayfun Bursaspor , Abdullah, Baliç, Lukunku, Ü.Karan Galatasaray 
   
   İSTATİSTİK O G B M A Y TOPLAM 72 38 18 16 127 58 
   En farklı galibiyeti 6 - 0 12 03 2000 
   En farklı yenilgisi 0 - 5 02 11 2001 
   En gollü maçları 5 - 2 04 10 1987 
   Son galibiyeti 4 - 0 16 02 2003 
   Son yenilgisi 0 - 5 02 11 2001 
   Son beraberliği 0 - 0 22 10 1999 
   NOT Tablo G.Saray'a göre düzenlenmiştir. 
   
   
</TEXT>
</DOC>
