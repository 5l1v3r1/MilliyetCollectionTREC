<DOC>
<DOCNO> 156853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/soneko19.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurumların dağıttığı kar payına yüzde 10 stopaj uygulanacak... 
</HEADLINE>
<TEXT>

     Kurumlar tarafından dağıtılan kar paylarına yüzde 10 oranında stopaj uygulanacak. 
     Bakanlar kurulu'nun ''193 Sayılı Gelir Vergisi Kanunun 94. Maddesinde Yer Alan Tevkifat Nispetleri Hakkındaki 93 5148 Sayılı Kararnamesinin Eki Karar'da değişiklik Yapılmasına İlişkin Karar''ı Resmi Gazete'de yayımlandı. 
     Söz konusu karar, 24 Mayıs 2003 tarihinden geçirli olmak üzere yürürlüğe girdi. 
     Karara göre, tam mükellef kurumlar tarafından tam mükellef gerçek kişilere, gelir ve kurumlar vergisi mükellefi olmayanlara ve bu vergiden muaf olanlara, dar mükellef gerçek kişilere, dar mükellef kurumlara ve gelir ile kurumlar vergisinden muaf olan dar mükelleflere dağıtılan kar payları üzerinden yüzde 10 tevkifat yapılacak. 
     Buna göre tam mükellef kurumlardan kar payı alan ''tam'' mükellef kurumlar vergisi mükellefleri ile Türkiye'de bir işyeri ya da daimi temsilci aracılığıyla kar payı elde eden ve bunları kurum kazancına dahil ederek beyan edecek olan ''dar'' mükellef kurumların kar payları tevkifata tabi olmayacak. 
     
</TEXT>
</DOC>
