<DOC>
<DOCNO> 158322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur18.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Üvey baba, üç çocuğunu copla döverek hastanelik etti... 
</HEADLINE>
<TEXT>

     Adana'da, üvey baba, yaramazlık yaptıkları gerekçesiyle 3 üvey çocuğunu copla döverek hastanelik etti. 
     Emniyet Müdürlüğü yetkililerinden alınan bilgiye göre, Yeşilyurt Mahallesi 166. Sokak'ta meydana gelen olayda, eve aşırı derece alkollü gelen Çetin K, 35 yaramazlık yaptıkları gerekçesiyle üvey kızları Nurgül 18 , Nurkabe 12 ve Nursan'ı 9 copla döverek hastanelik etti. 
     Bir fabrikada çalışan annesine telefon eden Nurgül'ün haber vermesi üzerine eve gelen Mediha Canbey 49 , kızlarını hastaneye kaldırdı. 
     Numune Hastanesi'nde tedavi altına alınan çocuklardan Nurkabe'nin kulağına dikiş atılırken, diğer iki kız kardeşin vücutlarının çeşitli yerlerinde darp izlerine görüldü. 
     Emniyet Müdürlüğü'ne giden Mediha Canbey, 5 yıldır yaşadığı Çetin K'nın kendilerini sürekli dövdüğünü ve şikayetçi olduğunu belirterek, şunları söyledi 
     ''Kızım telefon ederek durumu bildirince hemen izin alıp, eve döndüm. Çocuklarımı hastaneye kaldırıp, tedavilerini yaptırdım. Nurkabe'nin kulağı yırtıldığı için dikiş atıldı. İmam nikahlı eşim bizi sürekli dövüyordu. Artık, onun ne yüzünü görmek ne de birlikte yaşamak istiyorum. Cezasını çeksin.'' Canbey, Çetin K. ile birlikte olmadan önce kızlarını Sosyal Hizmetler Çocuk Esirgeme Kurumu'na verdiğini, ancak bir süre sonra iade edildiğini de belirterek, ''Ayrılıp memleketim Bitlis'e gitmek istedim. Ancak, çocuklarımın benim gibi cahil kalmamaları için herşeye göğüs gerdim. Artık dayanacak gücüm kalmadı. Çocuklarıma bakacak durumum yok, onlara sahip çıkılsın'' dedi. 
     Çetin K. 35 ise yakalanarak getirildiği karakolda, olayın gerçekleştiği anda çok alkollü olduğunu, ne yaptığını bilmediğini söyledi. 
     Mediha'dan bir erkek çocuğu bulunduğunu belirten Çetin K, şöyle konuştu 
     ''Bir süre belediyede geçici işçi olarak çalıştım. Daha sonra çıkardılar. Olay günü çok alkollüydüm. Eve geldiğimde, çocuklar yaramazlık yapıyorlardı. Akıllı durmalarını söyledim. Yine yaramazlık yapınca, korkutmak için vurdum. Daha sonra kendimi kaybetmişim. Alkolün etkisiyle ne yaptığımı bilmiyorum. Pişmanım.'' Emniyet Müdürlüğü'ndeki sorgulaması tamamlanan Çetin K., hakkında düzenlenen evrakla adliyeye sevk edilirken, üç kız çocuğunun ise Sosyal Hizmetler Çocuk Esirgeme Kurumu'na teslim edileceği bildirildi. 
     
</TEXT>
</DOC>
