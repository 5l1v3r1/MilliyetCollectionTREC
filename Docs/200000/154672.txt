<DOC>
<DOCNO> 154672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sontur18.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'dan İstanbul'a deprem kredisi... 
</HEADLINE>
<TEXT>

     İstanbul Büyükşehir Belediyesi Afet Koordinasyon Merkezi AKOM ile Fransa İçişleri Bakanlığı'na bağlı SOFREMİ Societe Francaise D'exportation De Materiels, Systemes Es Services Relevant Des Ministeres Dei'interieur adlı komisyon arasında, 100 milyon Euro'luk deprem kredisinin ön protokolü imzalandı. 
     Belediyeden yapılan yazılı açıklamaya göre, uzun vadeli ve düşük faizli kredi, uluslararası finansman anlaşması uyarınca Türkiye ve Fransa İçişleri Bakanlıkları'nın onaylamasından sonra, AKOM'a bağlı birimlerin güçlendirilmesi için ihtiyaç duyduğu araçların alımında kullanılacak. 
     Bu kapsamda, İtfaiye, Acil Yardım, Yol Bakım ve Onarım ile Bilgi İşlem Müdürlükleri, olası bir deprem öncesi ve sonrası olağanüstü çalışma koşullarına uygun ekipmanlarla donatılacak. Ekipmanların teknik özellikleri ise oluşturulacak alt komisyon tarafından belirlenecek. 
     AKOM, söz konusu krediyle 30 adet afet müdahale, 9'u büyük ve 5'i küçük 14 adet kurtarma, 15 adet dar alan itfaiye, 3 adet 37 ve 4 adet 30 metreli merdiven, 3 adet 32 metre mafsallı merdiven, 15 adet imdat kılavuz, 2 adet kurtarma helikopteri, 2 adet yangın söndürme gemisi, 3 adet ekskavatör, 2 adet dozer, 16 adet ambulans, 100 adet motopomp ve 15 adet de ilk müdahale olmak üzere çok sayıda araç alacak. 
     
</TEXT>
</DOC>
