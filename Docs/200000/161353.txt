<DOC>
<DOCNO> 161353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/guncel/gun90.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Her hakkı saklıdır .. No 2 All rights reserved Copyright Turkey 2003      Aşağıdaki davranışlar, eylemler, hareketler, biçimler ve şekiller Türkiye’ye özgüdür... Yazılı iznimiz olmadıkça hiçbir yabancı kişi, davranışın, eylemin, hareketin, biçimin ve şeklin tamamını veya bir kısmını kullanmaz, alıntı yapamaz... İlk biz bulduk. Hakkımızı da koruruz... 
     Kategori Terslik-Zıtlık 
     Araba kullanırken yaya geçidinden geçenlere "Babanın tarlası mı bura diye bağırmak, aynı kişi yaya konumundayken arabadakilere "bilumum küfürle" saldırmak... 
     Eline silahı alıp bir bankayı soyarak 5 milyar için 30 yıl yatmak eline o bankayı alıp 5 milyar dolar için 1 yıl yatıp çıkmak... 
     Ekonomik sıkıntı durumlarında "Kaderime tüküreyim, süründürdü durdu" diye kadere kızmak deprem olup 30.000 kişi ölünce "Ne yapalım, kader işte" diye suçlular elini kolunu sallaya sallaya dolaşırken korku içinde İstanbul ve de diğer illerde deprem oluşunu beklemek... Hani unutmayıp unutturmayacaktık 
     "Yumuşaklığı çağrıştıran, en çok da hakemlere söylenen kelimeye" maruz kalındığında maazallah öldürebilecek kadar sinirlenmek sonra da aynı şekilde tasvir edilen biz etmiyoruz valla bir şarkıcının barına gidip eğlenmek... 
     En değerli varlıklarımız annelerimiz hakkında en ufak lafın cinayet sebebi olduğunu ilan etmek biriyle kavga pozisyonunda ilk sözlü saldırıyı karşı tarafın annesine yapmak... 
     "Ama ben bakireyim " dendiğinde "Saçmalama bu devirde hala bakire edebiyatı mı " demek Ve fakat ısrarla evlenilecek kızda bakirelik şartı aramak... İhale Yılmaz Erdoğan’da kalmasın hesabı 
     "Bu ne kardeşim böyle habercilik olur mu Hayvan, bikinili kadın, şaklaban doldurdu ekrana, biz değiştireceğiz bunu" diye Reha Bey’e kızmak çaktırmadan, göze sokmadan O’nun yaptıklarını yapıp selüloitsiz, magazinsiz haber yapmamak... 
     Diziydi şovdu, "Taşsın-Light’sın" muhabbetini saatlerce, aylarca hiç sıkılmadan seyredip 4 milyon dolarla adamları transfer ettirmek Seçim zamanı, başımıza geçip bizi inim inim inletecekleri hiç dinlemeyip " 4 zam olur mu " diye kıyameti koparmak... 
     Bacağı, göğsü göründü diye kapata kapata televizyon kanallarının anasını ağlatıp ağız tadıyla bir film seyrettirmemek Evi, işyerini anladık da "Beni okuldan arayın" diye şakır şakır oynayanlara "Gık" bile diyememek... Güçsüze RTÜK kesilmek 
     "Allah dermansız dert vermesin ağa, hepsi geçer" demek sonra da "AYİDİS mi Atın ölümü arpadan olsun, hamsi yiyoruz bize bir şey olmaz yavrum" söylemiyle tedbir almadan ablayla güreş tutmak... 
     Not Siz de tüm hakları bize ait olan davranışları, eylemleri, hareketleri, biçimleri ve şekilleri yazın gönderin. Haklarımızı birlikte koruyalım... Copyright 2003 
     
     Evimin bahçesine yaptırdığım havuz için tuttuğum tesisatçı tam bir dolandırıcı çıktı. Herif, "Suyu doldurabilmek için 3 musluk gerekiyor abi" deyip 3 musluk taktı. İşçiliği de kötüymüş adinin. Taktığı musluklardan biri sürekli su sızdırıyor... 
Helmut von Drydock Havuz problemlerinin mucidi 

İsteksizlik      "Abi ya sen anlamak istemiyorsun ya ben anlatmak istemiyorum..." 
</TEXT>
</DOC>
