<DOC>
<DOCNO> 161621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/yasam/yas05.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam 'oscar'ları sahiplerini buldu... 
</HEADLINE>
<TEXT>

Türk reklamcılığının oscarı sayılan 'Kristal Elma' ödülleri sahiplerini buldu. En fazla ödülü toplayan Y R Reklamevi 'Yılın Reklam Ajansı' seçildi 
     EBRU SUNGUR 

     Reklamcılar Derneği'nin düzenlediği 15'inci Kristal Elma 2002 - 2003 Türkiye Reklam Ödülleri Yarışması'nın sonuçları dün açıklandı. TBWA İstanbul, Medina Turgul DDB, Markom Leo Burnett, Y R Reklamevi kristal elmaları paylaşırken yarışmada sayıda en fazla ödül alan Y R Reklamevi 'Yılın Reklam Ajansı' seçildi. 
     15'inci Kristal Elma 2002 - 2003 Türkiye Ödülleri Yarışması'nın sonuçları, İstanbul Lütfi Kırdar Kongre Merkezi'nde düzenlenen organizasyonla açıkladı. 134 çalışma ödüle layık görüldü. 
     
     'Rekolte düşüktü' 
     Reklamcılar Derneği Başkanı Nesteren Davutoğlu, törende yaptığı konuşmada, bu yıl ödüllerin bronz, gümüş, altın ve kristal olmak üzere dört ayrı kategoride verildiğini, en çok ödül toplayan ajansın ise yılın ajansı seçildiğini söyledi. 
     Yarışmadaki çalışmaları Kristal Elma Komitesi'nin KEK üç aydan bu yana değerlendirdiğini anlatan Davutoğlu, şöyle konuştu 
     "Bu yıl toprak geçmiş yıllara göre kurak, yağış az ve rekolte düşüktü. Kimi dalda katılım olmadı. Kimi dalda ödüle değer çalışma bulunamadı. Kimi dalda ise taze elmalar var." 
     
     Bayülgen sundu 
     Ödül törenin sunumunu ünlü şovmen Okan Bayülgen yaptı. Kristal Elma'yı beş yıldan bu yana sunduğunu belirten Bayülgen, "Bu yıl Cannes'daki ödül törenine benziyoruz" dedi. 
     Yabancı dansçıların ve şov gruplarının gösterileriyle renklenen ve 15'inci yıl pastasının kesildiği geceye reklam dünyasından yüzlerce isim katıldı. 
     
2003'ün kristalleri... Reklam Ajansı Reklamveren Ürün Tbwa İstanbul Beko Flat tv Basın dalında Medina Turgul DDB Doğuş Passat TV dalında Markom Leo Burnett McDonald's Big Menü TV dalında Y R Reklamevi İKSV Film Ekimi      
     Yılın reklam ajansı Young Rubicam Reklamevi 
     

</TEXT>
</DOC>
