<DOC>
<DOCNO> 180431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/spor/spo04.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çekişme isim değiştirtti 
</HEADLINE>
<TEXT>

   Trabzon'da 1946'da kurulan Fenerbahçe Spor Kulübü, Trabzonspor-Fenerbahçe maçındaki olayların yarattığı antipati nedeniyle rengini ve ismini değiştirme kararı aldı 
      
   BORDO-MAVİLİ ekipten 21 yıl önce Trabzon'da kurulan Fenerbahçe Spor Kulübü, iki camianın arasındaki çekişmenin kurbanı oldu. Bir hafta sonra yapılacak genel kurulda Sarı - Lacivertli renkleri ve kulübün Fenerbahçe olan ismini Ayasofyaspor olarak değiştireceklerini belirten Başkan Ergin Değirmenci, "İsmimiz mahalle gençleri tarafından itici karşılanıyor" dedi. 
   DESTEK bulamadıklarından yakınan Değirmenci, "Burada herkes Trabzonsporlu. Fenerbahçe ismi antipati yaratıyor" diye konuştu. II. Başkan Hasan Canım ise, "Fenerbahçe olarak, maddi yardım talebinde bulunduğumuz zaman gerekli desteği artık görmüyoruz. Bize, 'Fenerbahçe'ye para vermem' diyorlar. Fiziksel değil, ancak psikolojik tepkiler alıyoruz" açıklamasını yaptı. 
   
   Aybaba'dan mesaj 
   İSPANYA'DA UEFA Kupası'ndaki rakipleri Villarreal'i, Real Madrid karşısında büyüteç altına alan Trabzonspor Teknik Direktörü Samet Aybaba, maçın iki eşit takımın mücadelesi şeklinde geçeceğini söyledi. İlk dört haftada topladıkları 7 puanın fena olmadığını belirten tecrübeli hoca, "Yakında başkanımızı memnun edecek futbolu oynayacağız" diyerek, Özkan Sümer'e garanti verdi. 
   
   
</TEXT>
</DOC>
