<DOC>
<DOCNO> 156551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/yazar/tamer.html </URL>
<DATE> 2003/05/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
'Sıcak paraya küçük bir verginin tam zamanı' 
</HEADLINE>
<TEXT>

     Önceki akşam Pera Palas Toplantıları'nın 161'incisinde konuşan Devlet eski Bakanı, CHP milletvekili Kemal Derviş, AKP hükümetine çok önemli bir öneride bulundu 
     "Şu sıralar, dışardan gelen kısa vadeli yabancı sermayeye küçük bir vergi koymanın tam zamanı. Kriz anında bunu yapmak mümkün değil. Ama makro göstergeler oturmuşken ve yeni dalgalanmalar istenmiyorsa çıkışta değil, sadece girişte, 1 yıldan ya da 6 aydan daha kısa süreli yabancı sermaye girişleri için konacak küçük bir vergi hem kur açısından yararlı olur, hem de sıcak para girişini frenler. Özellikle altını çiziyorum, çıkışta herhangi bir kısıtlamaya kesinlikle taraftar değilim." 
     
     Dolar, faiz nereye 
     Aslında toplantının başlığı "Dünyada ve Türkiye'de sosyal demokrasi ve ekonomi" idi. Ama Pera Palas toplantılarının müdavimleri Derviş'i bulmuşken, soru - cevap bölümünde son günlerin kafalara takılan sorularını da peşpeşe sıraladılar. 

</TEXT>
</DOC>
