<DOC>
<DOCNO> 179456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yasam/ayas.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslolan aşktır gerisi hik ye 
</HEADLINE>
<TEXT>

   Venedik Film Festivali'ndeki üç filmde, farklı dinlerden insanların acıklı aşk öyküleri var. Üç filmde diyor ki aşk varsa dini ve politik ayrıntılara takılmanın anlamı yok 
      ALİN TAŞCIYAN VENEDİK 
   
   Venedik Film Festivali'nin programında yer alan üç film birden, farklı dinlerden insanların umutsuz ve acıklı aşk öykülerini betimliyor. 
   Arap yönetmen Randa Chahal Sabbag'ın 'Uçurtma', İranlı yönetmen Ebulsadun Celili'nin 'Abjad' ve ünlü Alman usta Margerethe von Trotta'nın 'Rosentrasse' adlı filmleri, bir tarafın Musevi, diğer tarafın Hıristiyan ya da Müslüman olduğu savaş zamanı aşk öykülerini anlatıyor. 
   'Uçurtma' İsrail Lübnan sınırında ikiye bölünmüş bir Dürzi köyünde, iki taraftan kuzenlerin zorla evlendirilmesini konu alıyor. Oysa 15 yaşındaki güzel Dürzi kızının gönlü, İsrail tarafında nöbet tutan gencecik askerde. 'Abjad' ise İran'da İslam devrimi öncesi çalkantılar içinde sanatçı ruhlu isyankar bir Şii delikanlıyla, Musevi azınlıktan sınıf arkadaşının, her iki ailenin de karşı çıktığı ve engel olduğu ilk gençlik aşkının hazin öyküsü. 'Rosentrasse', İkinci Dünya Savaşı'nda Almanya'da yaşanan sayısız acılardan, bugüne dek üzerinde fazla durulmamış bir noktada odaklanıyor. Kocaları Musevi olan ari ırktan Alman kadınların, hapishanelerin önünde soğuğa ve tehdide rağmen yaptıkları direnişi, çok dokunaklı şekilde aktarıyor. 
   
   Aşk herşeydir... 
   Her üç filmde de konunun ele alınışı, bir yandan olayların barındırdığı trajediyi vurgulayacak şekilde, bir yandan da aşk söz konusu olduğunda dini ve politik ayrıntının ne kadar absürd ve yanlış olduğunu gösterecek mizahı da içinde barındırıyor. 
   Venedik'te aşk ve din bu yıl böylece görülmemiş yoğunluk kazanarak festivalin gündemine oturuyor. 
   
   
</TEXT>
</DOC>
