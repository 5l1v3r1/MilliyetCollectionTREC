<DOC>
<DOCNO> 198744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/magazin/amag.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Adaylar halkı üzerimize saldı' 
</HEADLINE>
<TEXT>

   İzleyen arttı, heyecan dorukta, adaylar daha hırslı, seyirciler daha fanatik. Jüri netleşmeye başladı, halk yuhaladı Deniz Seki de olanları yorumladı... 
      Ali Eyüboğlu 
   
   Popstar'da eleştirilere hedef olan jüri üyesi Deniz Seki ile röportaj için Yeditepe Üniversitesi'ne gidiyoruz... Giriş kapısı anababa günü. Güvenlik görevlileri, 1800 kişilik salona 2 binden fazla seyirci alındığı için girişin kapandığını söylüyor. Kapıda bekleyen yüzlerce Popstar meraklısını aşıp içeri girmemiz yarım saat alıyor. 
   
   "Yuh"lamalar arasında 
   Med Yapım'ın sahibi Fatih Aksoy, geçen hafta adaylara mavi boncuk dağıtan jüriye, "Yarışmacılardan biri kazanacak. Her hafta adayları o günkü performanslarına bakıp kendi üslubunuzla değerlendirin" diyor. Seki'yle randevumuzu canlı yayın sonrasına erteleyip 'Popstar'ı seyre koyuluyoruz. 
   Çok geçmeden tribüne oynayan adaylarla jüri üyeleri arasında kapışma başlıyor. Jüri, adayları eleştirince salondan "Yuh" sesleri yükseliyor. Gergin anlar yaşanıyor. yarışma sonrasında Deniz Seki'yle sohbete başlıyoruz... 
   Bu akşam jüri hafif sertleşti, aday ve salondaki izleyicilerden de aynı sertlikte tepki geldi... 
   Yarışmacılar da halkı bizim üzerimize salmakla ilgili zekice planlar yaptı. Seçim artık halkın ama biz de jüri olarak o koltuklara fikrimizi söylemek için oturduk. Onları biz seçip getirdik. Fikirlerimizi söylemek en doğal hakkımız. Bu gece 2 bini aşkın seyirci, çok çirkin bir şekilde sanki bir maçtaymışçasına, bazen tezahüratlarıyla adayların şarkı söylerken seslerini duyamayacağımız hale dönüştürdü ortamı. Hepimiz final heyecanı yaşıyoruz. Gerginliğimiz de bundan.. 
   Gerçekten içinizden gelenlerin hepsini söylüyor musunuz 
   Sonuçta içimden geleni söylemekle yükümlüyüm. Hiç beğenmediğimi de o insana yumuşak bir dille anlatmak durumundayım. Niye moralini bozayım ki Beğenmediğimi, hakaret boyutuna vardırmadan da söyleyebilirim, Türkçe buna müsait bir dil. Yarışmacılar, 'Bu hafta acaba ben mi gideceğim ' endişesiyle feci panikler. Bu gece seçtikleri şarkıları hiç beğenmedim çok lay lay lomdu. Starlık için sadece ışık ve iyi şarkı söylemek yetmez. Starlık, zek , emek ve sabır ister. 
   
      "Favorim Bayhan" 
   Sizin "İşte bu" dediğiniz yetenek kim içlerinde 
   Bu gece Armağan Çağlayan, Bayhan'ı taklit etti. Bayhan, çok kendine münhasır, tarzı olan bir çocuk. Benim favorim Bayhan. Bu gece sadece onun şeçtiği şarkıyı beğendim. Kendisinin çok enteresan bir gırtlak tarzı var. "Kış Güneşi" gibi zor, güzel ve iddialı bir şarkıyı çok güzel yorumladı. 
   Jüri tartışmaları kurmaca mı 
   Biz burada dizi film çekmiyoruz ki birisi karakterlerimizi yazsın, biz de metin ezberleyelim. Zıt fikirde olanların atışmaları kurgu değil. 
   Canlı yayından önce Fatih Aksoy, jüriye, herkese mavi boncuk dağıtmanın anlamsız olduğunu söyledi. Ondan sonra da neredeyse kan gövdeyi götürüyordu. Tansiyonun yükselmesinde bu hatırlatmanın hiç mi payı yok 
   Geçen hafta şöyle bir durum vardı herkes favorisini açıklarken biraz çekiniyordu. Diğer yarışmacıların kulağına gider de ortam gerilir, moraller bozulur diye. Bu hafta herkes daha net, daha favorisini anlatır dille konuşmaya başladı. Jüride saflar netleşti. 
   Popstar'dan sonra konser için size gelen teklifler arttı mı 
   Popstarın tabii ki bana faydası olmuştur ama yeni albümümle de müzik listelerinde 1 numarayım. Deniz Seki, besteci, yorumcu kimliğiyle zaten vardı ama Popstar'la televizyon yüzü oldum. 
   
   Evren de elendi    Kanal D'nin büyük ilgiyle izlenen yarışma programı Pop Star'ın 3. hafta elemesi dün gece gerçekleşti. 
   Yarışmada Müge Ökten ve Ceyda Mazalto'dan sonra üçüncü elenen finalist Evren Mevlanaoğlu oldu. Elendiği açıklanınca büyük şok yaşayan Mevlanaoğlu, uzun süre jüri üyesi Armağan Çağlayan'a sarılarak ağladı. İkilinin birlikte gözyaşı döktüğü görüldü. 
   
   'Yarışmadan tabii ki para alırım'    Jüri üyeliği için size para veriliyor mu 
   Herkesin kendine ait anlaştığı bir ücret söz konusu. Dünyadaki diğer Popstar'lardaki jüri üyeleri de para alıyor. Ben bir sanatçıyım, Deniz Seki'yim, kendime ait bir müzik kariyerim var. Eylülün başından beri tamamıyla Popstar'a konsantre oldum. Hafta sonu ekstralarımı askıya aldım. Tabii ki bedelini alacağım. 
   Bölüm başına kaç milyar alıyorsunuz 
   Bu Med Yapım'la aramızda, söyleyemem. 
   Bir konserden aldığınız paradan az mı, çok mu 
   Daha az. 
   Seki'nin bölüm başına 5 milyar civarında bir ücret aldığını öğrendik. 
   
   Popstar rekor kırdı    Kanal D'de yayınlanan 'Popstarın, cuma günü ekrana gelen bölümü A B sosyoekonomik statüde yüzde 16.0 reyting ve yüzde 44.6'lık rekor bir izlenme payı ile günün en çok izlenen programı oldu. 'Popstar', tüm kişilerde de yüzde 13.1 reyting ve yüzde 32.1 izlenme payı ile haftalardır olduğu gibi yine birinci oldu. 
   
   
</TEXT>
</DOC>
