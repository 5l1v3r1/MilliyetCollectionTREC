<DOC>
<DOCNO> 197863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/ekonomi/eko06.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD hayırseverler listesinde bir Türk 
</HEADLINE>
<TEXT>

   MIT'ye 2000 yılında 100 milyon dolar bağışlayan Dr. Kenan Şahin, ABD'nin en hayırseverleri listesine 46'ıncı sıradan girdi 
      EKONOMİ SERVİSİ 
   
   Ünlü Ekonomi dergisi Businessweek tarafından geçtiğimiz hafta yapılan sıralamada 1999 - 2003 yılları arasında Amerika'nın en çok bağışta bulunan hayırseverleri arasına bir Türk de girdi. İlk 50 içine giren Dr. Kenan Şahin, 2003 yılında Dünya Ekonomik Forumu tarafından teknolojiye yön veren 40 kişiden birisi seçilmişti. Sahin, MIT'de doktorasını 1969 yılında tamamladı. Daha sonra da 1985 yılına kadar MIT, Harvard ve Massachusetts Üniversitelerinde öğretim üyeliği yaptı. Bu seçkin kariyeri sırasında birçok profesyonel yayında da makaleleri yayımlandı Şahin, 1982 yılında Kenan Systems şirketini kurarak telekomünikasyon yazılımları konusunda dünya lideri haline geldi. ABD ve Uluslararası Patent kuruluşlarından da çeşitli ödüller alan Şahin, 1998 yılında şirketini Lucent Technologies ile birleştirme kararı aldı. 2001 yılında bu görevinden ayrılan Şahin, şu anda TIAX'ın başında bulunuyor. 
   Kenan Şahin 2000 yılında 1963 yılında mezun olduğu MIT'ye Massachusetts Institute of Technology 100 milyon dolar bağışta bulunmuştu. 
   
      
   
</TEXT>
</DOC>
