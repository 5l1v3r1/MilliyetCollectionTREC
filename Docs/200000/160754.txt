<DOC>
<DOCNO> 160754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sondun17.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos "AB paketinin özünde Kıbrıslı Türkler paketi var" 
</HEADLINE>
<TEXT>

     Kıbrıs Rum yönetimi lideri Tasos Papadopulos, ''Avrupa Birliği Komisyonu'nun Kıbrıslı Türklere yönelik hazırladığı ve bu akşam resmen açıklanması beklenen paketin özünde, Rum yönetiminin Kıbrıslı Türklere yönelik hazırladığı paket olduğunu'' söyledi. 
     Rum gazetelerinde yer alan haberlere göre, Papadopulos, Rum Ulusal Konseyi'nin dün akşam yapılan toplantısının ardından konuyla ilgili görüşlerinin sorulması üzerine, şöyle konuştu 
     ''AB'nin önlemleri, Kıbrıs'ın işgal altındaki bölgesiyle ilgili önlemleri açıklamak amacıyla bugün AB Uzmanlar Komitesi'ne sunulacak. Bu önlemler aslında Kıbrıs Cumhuriyeti nin önlemleridir ve ticaretle ilgilidir. Bu konuda birçok istişare yapıldı ve Kıbrıs'tan bir heyet iki kez Brüksel'e gitti.'' AB ile bütün noktalarda anlaşma olup olmadığı yolundaki soruyu yanıtlayan Papadopulos, konunun bir anlaşma konusu olmadığını, bunların en iyi şekilde nasıl uygulanacağı konusunda görüş alışverişi olduğunu kaydetti. 
     
</TEXT>
</DOC>
