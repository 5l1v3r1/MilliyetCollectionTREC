<DOC>
<DOCNO> 156008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sonspo08.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1 - Gençlerbirliği 1 Maç Sonucu 
</HEADLINE>
<TEXT>

     Birinci Süper Futbol Ligi'nde Gençlerbirliği ile sahasında 1-1 berabere kalan Galatasaray, şampiyonluk yarışında çok önemli 2 puan yitirdi. 
     Stat Ali Sami Yen Goller Dk. 9 Filip, Dk. 11 Ümit Karan Sarı Kartlar Dk. 14 Okan Gençlerbirliği , Dk. 42 Arif, Dk. 45 Vedat Galatasaray 
     9. dakikada Okan'ın sağdan ortasında, arka direkte boş kalan Filip, düzgün bir vuruşla topu Mondragon'un kapattığı köşeden filelere gönderdi 1-0. 
     11. dakikada taca çıkmakta olan topu güçlükle çeviren Hakan, meşin yuvarlağı Arif'e verdi. Bu oyuncunun sol çaprazdan yaptığı ortaya penaltı noktası üzerinde şık bir kafa vuruşu yapan Ümit Karan, meşin yuvarlağı ağlarla buluşturarak beraberliği sağladı 1-1 
     21. dakikada Ahmet Hassan'ın pasıyla ceza alanının sol tarafında topla buluşan Deniz'in yerden sert şutunda, top az farkla auta çıktı. 
     23. dakikada hızlı hücuma çıkan Gençlerbirliği'nde, Serkan'ın yaklaşık 30 metreden yaptığı sert vuruşta, top üstten auta gitti. 
     28. dakikada Filip'in soldan Galatasaray ceza alanına yaptığı ortaya, altıpas içinde uygun durumdaki Veysel dokunamayınca, top auta gitti. 
     35. dakikada Ergün'ün ceza alanına gönderdiği topu önce göğsünde kontrol eden Ümit Karan'ın rövaşata vuruşunda, top yandan auta gitti. 
     36. dakikada Ayhan'ın pasıyla hareketlenen Arif'in ceza alanına girmeden kaleyi karşıdan gören pozisyonda vuruşunda, top direğin dibinden auta gitti. 
     38. dakikada Arif'in pasında ceza alanı içinde topla buluşan Ümit Karan'ın dönerek vuruşunda, meşin yuvarlak az farkla auta gitti. 
     Karşılaşmanın ilk yarısı 1-1 berabere sona erdi. 
     
     İkinci yarı 

     56. dakikada sağdan Ergün'ün kullandığı köşe atışında, arka direkte iyi yükselen Mehmet Polat'ın kafa vuruşunda, top üst direğe çarparak auta gitti. 
     57. dakikada kendisine gönderilen geri pasta Mondragon topa kötü vurunca, meşin yuvarlak ceza alanı içinde Veysel'in önünde kaldı. Bu oyuncu sağ çaprazda topa bekletmeden vurmasına karşın kalesine hızlı bir şekilde dönen Mondragon, yatarak meşin yuvarlağa sahip oldu. 
     62. dakikada Gençlerbirliği'nden Ümit sarı kart gördü. 
     63. dakikada Ahmet Hassan'ın pasıyla ceza alanının sağ çaprazında topla bulaşan Filip'in yerden vuruşunda, meşin yuvarlak Mondragon'un ellerinde kaldı. 
     68. dakikada Arif ile yaptığı verkaç sonrası ceza alanının sağında topla buluşan Lukunku'nun bekletmeden yaptığı vuruşta, meşin yuvarlak auta gitti. 
     72. dakikada Galatasaray'da, Arif'in yerine Cihan oyuna dahil oldu. 
     73. dakikada Galatasaraylı Volkan sarı kart gördü. 
     81. dakikada Galatasaray'da, Ayhan'ın yerine Revivo , 83. dakikada da Gençlerbirliği'nde Okan'ın yerine Nihat, 88. dakikada da Youla'nın yerine M'Bayo oyuna dahil oldu. 
     90. dakikada Galatasaray kalecisi Mondragon sarı kart gördü. 
     Uzatma dakikalarında Gençlerbirliği'nde, Ahmet Hassan'ın yerine Mustafa oyuna girdi ve karşılaşma 1-1 berabere sona erdi. 
     
</TEXT>
</DOC>
