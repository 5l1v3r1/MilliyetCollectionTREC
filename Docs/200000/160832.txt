<DOC>
<DOCNO> 160832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo20.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da 8 futbolcunun sözleşmesi sona erdi... 
</HEADLINE>
<TEXT>

     Adanaspor'da, 8 futbolcunun sözleşmesinin sona erdiği bildirildi. 
     Adanaspor Teknik Direktörü Yılmaz Vural, yabancılar konusunda temkinli davranacaklarını, Marian Lalik dışındakilerle de yeniden anlaşmayı düşünmediklerini söyledi. Vural, tercihi Türk oyunculardan yana kullanabileceklerini kaydetti. 
     Adanaspor'da Ali Asım Yılmaz, Atilla Küçüktaka, Junior De Azevedo Elias, Mehmet Ali Honca, Mevlüt Can, Milan Timko, Ohene Kennedy ve Halilagiç'in sözleşmesinin bittiği belirtildi. 
     Bu arada, Altay'dan kiralık olarak alınan Gökmen ve Ümit'in de sözleşmesinin sona erdiği ifade edildi. 
     
</TEXT>
</DOC>
