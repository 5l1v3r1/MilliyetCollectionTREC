<DOC>
<DOCNO> 185588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sonspo14.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'den futbolculara kameralı takip... 
</HEADLINE>
<TEXT>

     Bursaspor'da, teknik direktör Gheorghe Hagi'nin isteği doğrultusunda antrenmanlar kamerayla kaydedilecek. 
     Bursaspor'da göreve başladıktan sonra her maçta ayrı bir oyuncunun kamerayla görüntüsünü aldıran Hagi, bu uygulamaya bir yenisini daha ekleyerek, antrenmanların da kaydedilmesini istedi. 
     Hagi, Avrupa'nın birçük büyük kulübünde ve Türkiye'deki bazı kulüplerde uygulanan ve futbolcuların performanslarının bilimsel olarak ölçülmesini sağlayan bu sistem sayesinde, futbolcuların sadece topla oynadıkları zaman değil, pozisyon sırasında da ne yaptıklarını görmüş olacak. 
     Bursaspor Yönetimi'nin, Hagi'nin isteği doğrultusunda alınan 3 kamerayı önümüzdeki günlerde Vakıfköy Orhan Özselek Sosyal Özselek Sosyal Tesisleri'ne takacağı bildirildi. 
     Bu sezon başlayan uygulama sayesinde, futbolcuların ne kadar depar atıp, koştuğu ve maçlarda yaptıları pas hatalarından, topa sahip olduğu dakikaya kadar ayrı ayrı istatistikleri tutulacak. 

     
</TEXT>
</DOC>
