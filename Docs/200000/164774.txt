<DOC>
<DOCNO> 164774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sonspo15.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'a genç stoper... Karel D'Haene Türkiye'ye geldi 
</HEADLINE>
<TEXT>

     Trabzonspor'un prensip anlaşmasına vardığı Belçikalı genç stoper Karel D'haene, Türkiye'ye geldi. 
     Atatürk Havalimanı'nda Trabzonsporlu taraftarlarca çiceklerle karşılanan D'haene, yaptığı açıklamada, büyük bir takıma geldiği için mutlu olduğunu belirterek, ''İlk defa yurtdışında oynayacağım. Kendi kariyerimi de iyi noktalara getirmek için başarılı olacağım'' dedi. 
     D'haene, Trabzonspor'u tanıyıp tanımadığına ilişkin bir soruya karşılık da, Trabzonspor'daki Sommers gibi yabancı oyuncular nedeniyle tanımasının normal olduğunu söyledi. 
     22 yaşında ve 1.83 boyundaki genç stoper, daha sonra taraftarlar tarafından omuzlara alındı. Bu durum karşısında oldukça şaşıran genç oyuncu, daha sonra Trabzonsporlu yöneticilerle birlikte Trabzon'a gitti. 
     
</TEXT>
</DOC>
