<DOC>
<DOCNO> 173102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/guncel/gun20.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Böbrek nakillerini arkadaşları yaptı    ESKİ İzmir Emniyet Müdürü Rüştü Ünsal'ın eşi Zeynep Ünsal 53 , Celalettin Çelebi'yi 52 böbreğini vererek sağlığına kavuşturdu. Ege Üniversitesi Hastanesi'ndeki operasyonu iki kardeşin çocukluk arkadaşı Prof. Dr. Cüneyt Hoşcoşkun gerçekleştirdi. Organ Nakli Ulusal Koordinasyon Kurul Başkanı ve Böbrek Nakli Ulusal Bilim Kurulu Başkanı Prof.Dr. Cüneyt Hoşcoşkun, "Yıllar sonra Turgutlu'da aynı mahallede oturduğum ağabey ve ablamın ameliyatını yapacağım hiç aklıma gelmezdi. Onları görmekten çok büyük mutluluk duydum. Ameliyat da çok başarılı geçti" dedi. 
   
   Türk dostunun barına saldırı    İSVİÇRE'NİN Jura kantonu eski milletvekili Guillaume Albert Houriet'in İzmir Sığacık Kaleiçi'deki barına giren kimliği belirsiz kişiler duvarlarda asılı Atatürk posterlerini ve Türk bayraklarını çöpe attı. Olayı jandarmaya bildiren Houriet, evden hiçbir şeyin çalınmadığını ancak iki milyar lira zarara uğradığını söyledi. Houriet, saldırıyı bir fanatiğin düzenlemiş olabileceğini belirtti. Atatürk hayranı olduğunu ifade eden Houriet, saldırıya şaşırdığını kaydederek "Tüm kalbimle Kemalistim" dedi. 
   
   
</TEXT>
</DOC>
