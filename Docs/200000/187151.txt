<DOC>
<DOCNO> 187151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/guncel/gun20.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   İşkence sizi rahatsız etmez mi    UĞUR MART Niğde DHA 

   Polis adaylarına bu soruyu soran Niğde Emniyet Müdürü Atalay Sönmez, "Devlet memuru olduğunuzu unutmayın dürüst olun" dedi 
   Polis adaylarına mesleki ve özel yaşamlarıyla ilgili uyarılarda bulunan Niğde Emniyet Müdürü Atalay Sönmez, "Polis eşinize, çocuklarınıza veya size işkence yapsa rahatsız olmaz mısınız " diye sordu. Niğde Polis Meslek Yüksekokulu'nun açılış töreninde "nasihat" konulu ilk dersi veren Sönmez, vatandaşların polisten adil, güler yüzlü ve insan haklarına saygılı davranış beklediğini söyledi. "Çuvaldızı kendimize, iğneyi başkasına batıralım" diyen Sönmez, şunları söyledi "Evimize hırsız girdiğinde yakalanmasını istemez misiniz Polis, eşinize, çocuğunuza veya size işkence yaptığı zaman rahatsız olmaz mısınız Size reva olmayan davranışın vatandaşa da reva olmamasına gayret edin. Siyaseti siyasetçilere bırakın. Devlet memuru olduğunuzu unutmayın, dürüst olun." 
   
   Pierre Loti için temel atıldı    ŞENOL DEMİRCİ İstanbul 

   Pierre Loti ile Haliç arasında hizmet verecek teleferik hattının temeli Büyükşehir Belediye Başkanı Ali Müfit Gürtuna tarafından atıldı. Altı ayda tamalanacak olan teleferik sayesinde, büyük ulaşım sorunu yaşanan Pierre Loti'ye 115 saniyede ulaşılacak. 6.5 trilyon liralık bir harcamayla tamamlanacak olan 550 metrelik uzunluğundaki teleferik 2004 yılının haziran ayında hizmete girecek. Gürtuna, "Avrupa'nın en büyük kültür ve kongre merkezi Haliç'te inşaa ediliyor. Haliç İstanbul'un cazibe merkezi oldu" diye konuştu. 
   
   Esenler'de iki esrarengiz ceset    Esenler'de, dün inşaat halindeki bir binada, tabancayla vurulmuş halde biri lise öğrencisi, iki gencin cesetleri bulundu. İnşaat halindeki binadan silah sesi duyan vatandaşların ihbarıyla olay yerine gelen polis, binanın 3. katında Öznur Alkan 17 ile Cihan Pehlivan'ın 17 cesetleriyle karşılaştı. Alkan'ın, İbrahim Turhan Lisesi öğrencisi olduğu, aynı okuldan üst üste sınıfta kaldığı için iki yıl önce ayrılan Pehlivan'ın da kuyumcuda çalıştığı belirlendi. İki gencin cesetleri, incelemeler sonrası ambulansla morga gönderildi. 
   
   Aleyna'nın annesi 6 ay ceza aldı    İkİ gözü görmeyen ve Aleyna'yı, öz annesi İlknur Yıldırım'dan alarak Sevgi Dağ hakkında, Gaziantep Cumhuriyet Başsavcılığı'nca, "Yalan beyanda bulunmak" suçlamasıyla dava açılmıştı. Duruşmaya Dağ katılmazken, avukatı Ufuk Tolun hazır bulundu. Tolun, "Aleyna'nın iki gözünün de görmemesi sebebiyle, annelik duygusu ile hareket ederek, bu yola başvurmuştur" diyerek beraatini talep etti. Mahkeme, Sevgi Dağ'ı 6 ay hapis cezasına çarptırdı. Ceza daha sonra 854 milyon 100 bin lira para cezasına çevrildi. 
   
   Tuvalet savaşı zanlısı yakalandı    KapalIçarŞI'da tuvalet sırası yüzünden çıkan kavgada 3 kişinin öldüğü, 3 kişinin de yaralandığı olayla ilgili aranan zanlı Ahmet Korkmaz, tekne de yakalandı. Tartıştıktan sonra işyerine gelen İdris Karataş ve iki yeğenini silahla vurularak öldürülmesi, üç kişinin de yaralanmasıyla sonuçlanan olaya ilişkin soruşturmayı yürüten polis, dün zanlı Korkmaz'ın izine ulaştı. Korkmaz, Kumkapı'da iki günlüğüne kiraladığı teknede yakalanarak, gözaltına alındı. Sorgusuna başlanan Korkmaz'ın vücudunda, 8 kesici alet yarası olduğu öğrenildi. 
   
   2 kapkaççı bu kez kaçamadı    Pamukkale Üniversitesi Eğitim Fakültesi öğrencisi Aslı Akdemir'in çantasını alarak kaçan iki kapkaççı yakalandı. Okuldan çıkan Akdemir 20 kaldığı yurda doğru yürümeye başladı. Akdemir'e yaklaşan motosikletli iki kişi çantasını alarak kaçtı. Kapkaççılara direnmeyen Akdemir bağırarak yardım istedi. Polis, İrfan Tokmak ve A.D. 17 'yi dün yakaladı. Zanlıların üzerinde iki bıçakla Akdemir'in cep telefonu ve 45 milyon lirası bulundu. Tokmak'ın 21, D.'nin ise 52 hırsızlık olayına karıştığı belirtildi. 
   
   Kadın fabrikatöre restoranda kurşun    Konya'da restoranda silahlı saldırıya uğrayan Remziye Bayındır, ortağı, şoförü ve bir müşteri yaralandı. Reos Döküm Fabrikası'nın sahibi Bayındır, ortağı Osman Küçükpınar ve Mehmet Şükrü Ortaer önceki akşam Paşam Sofrası'na geldi. Restorana bir kadınla birlikte giren 2 kişi aniden tabancalarını çekerek masaya 26 el ateş etti. Saldırganlar olay yerinden kaçtı. Saldırıyı gerçekleştirdiği öne sürülen Mehmet Yaprakçı ve Hakan Dülger'i arayan polis kadının kimliğini saptamaya çalışıyor. 
   
   Bahis kavgasında 20 kişi yaralandı    ŞanlIurfa Viranşehir'de "Seydan" ve "Çemkan" aşiretleri arasında 20 milyon liralık bahis oynatma yüzünden çıkan kavgalarda 20 kişi yaralandı. Çemkan aşireti mensupları, önceki gün karşılaştıkları Seydan aşiretinden bahisten kazandıkları 20 milyon lirayı istedi. Seydan'lıların parayı vermek istememesi üzerine başlayan tartışma, önce taşlı, sopalı ardından silahlı kavgaya dönüştü. Kavgada iki aşiret mensup 20 kişi çeşitli yerlerinden yaralandı. Polis ekipleri, meydana gelebilecek olaylara karşı önlem aldı. 
   
   Turistler kaza yaptı 3 ölü    AydIn'DA turist taşıyan 2 aracın çarpışması sonucu ikisi Alman üç kişi öldü, 4 kişi de yaralandı. Kazım Türk yönetimindeki otomobil, sürücüsünün hatalı sollama yapması sonucu, karşı yönden gelen İsmail Çetin yönetimindeki minibüsle çarpıştı. Türk ile aynı araçta bulunan Alman vatandaşları Steven Litherland ve Gail Rorerto kaldırıldıkları hastanede kurtarılmadı. Diğer araçtaki Çetin ile Rus uyruklu Doudy Maliser, İnna Reiddimann ve eşi Boris Reiddimann tedavi altına alındı. 
   
   Yine son güne bıraktılar...    GÜRKAN AKGÜNEŞ İstanbul 

   Üniversiteye giremeyenlerin son umudu, ek kontenjan başvurularının son gününde ÖSYM büroları önünde yine bildik manzaralar yaşandı. Aksaray'daki ÖSYM bürosunda sabah saatlerinden itibaren uzun kuyruklar oluştu. Lisansüstü Eğitim Sınavı LES , Kamu Personel Sınavı KPS ve ek kontenjan başvuruları için sıraya giren öğrenciler saatler süren uğraş sonucu işlemlerini yaptırabildi. Yetkililer, kuyruğun uzamasının başvuruların son güne bırakılmasından kaynaklandığını belirtti. Kuyrukta bekleyen öğrenciler ihtiyaçlarını ise seyyar satıcılardan giderdi. 
   
   
</TEXT>
</DOC>
