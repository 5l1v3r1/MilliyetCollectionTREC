<DOC>
<DOCNO> 150653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/yazar/cemal.html </URL>
<DATE> 2003/04/18/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Devekuşu gibi... 
</HEADLINE>
<TEXT>

     Neden isyan etmiş Sayın Bakan 
     Yasal düzenlemelerin yapılmış olmasına rağmen Kürtçe radyo ve televizyon yayınları bir türlü başlamadığı için... 
     Avrupa Birliği'ne üyeliğin gerektirdiği siyasal kriterlerden biri olan bu konuda hala ipe un serilmesinden yakınıyor Adalet Bakanı Cemil Çiçek. 
     Şöyle demiş 
     "Özal daha on yıl önce Kürtçe yayın demişti. Ne oldu Bugün hala bunu tartışıyoruz. Yayına da geçilmedi. Biz her işte geç kalırız." Akşam, 15 Nisan, s. 12 
     Haklı bir yakınma. 
     Ama iktidar mazeret yeri değil ki. O koltuklarda oturanlar şikayet etmek için değil, iş yapmak için orada, yani iktidardalar. Sorunları biriktirmek değil çözmek için o makamlara seçildiler. Millet bunun için kendilerine oy verdi. 
     Sorunun bir yanı bu. 
     Aslında gazetenin iç sayfalarına sıkışmış bu ufacık haber, Türkiye'nin iki temel sorununa işaret ediyor 
     Yasayla kafa meselesi... 
     Ve Kürt sorunu... 
     Kürtçe radyo televizyon, Kürtçe dil eğitimi konularında gerekli yasal düzenlemeler, bundan önceki koalisyon hükümeti döneminde, geçen yıl ağustos ayı başında parlamentodan geçirildi. 
     Reformcu bir adımdı bu. 
     Ama maalesef hala yerimizde sayıyoruz. Anlaşılan pratikte gereğini yapmıyoruz. Uygulamada işleri güçleştiriyoruz. 
     Yani yasayı değiştirmek yetmiyor. Bir de kafalar var değişmesi gereken, köhnemiş bir zihniyet var atılması gereken... 
     Bakın, biz hala Kürtçe radyo televizyon olsun mu olmasın mı, Kürtçe dilini öğretelim mi öğretmeyelim mi sorularını tartışıyoruz. Bunlar olacaksa, nasıl olacak diye Ankara'da, devlet koridorlarında kıvranıp duruyoruz. 
     Olacak iş mi 
     Sınırın öbür tarafında, Kuzey Irak'ta olan bitenin farkında mıyız 
     Irak Kürtlerinin üniversiteleri var, liseleri, ortaokulları, ilkokulları var. 
     Radyoları, televizyonları var. 
     Tiyatroları, konservatuvarları var. 
     Üstelik yıllardır var. 
     Üstelik, Erbil ve Süleymaniye'deki üniversitelerde daha şimdiden okuyan Diyarbakırlı, Güneydoğulu gençlerimiz var. 
     Ne yapacağız 
     Hala Kürtçe olsun olmasın diye tartışmak ayıp değil mi Devekuşu gibi kafayı kuma gömmek değil mi 
     Ayrıca, Irak Kürtleri 1990'lardan beri kendi kendilerini iyi kötü yönetiyorlar. Yönetmeye de devam edecekler. Önümüzdeki dönemde Irak'ta ister istemez, şöyle ya da böyle federal düzen kurulacak. Irak'ın olağanüstü petrol zenginliğinden de pay almaya başlayacaklar. 
     Ne yapacağız 
     Devekuşu gibi başınızı kuma gömseniz bile, değişen bir şey olmayacak. Korktuğunuz daha çok başınıza gelecek. 
     Onun içindir ki 
     Kendi Kürt meselemize doğru teşhis koyup gereğini bir an önce yapamazsak, sorunlarımıza bir de Kuzey Irak eklenecek. Çünkü orası cazibe merkezi olmaya başlayacak. 
     Ve yazık olacak Türkiye'ye... 
     Çare 
     Çare belli 
     Güneydoğu'da aş ve iş sorununu çözerken, demokrasinin nimetlerini yayarken, Kıbrıs'ı da çözerek Avrupa yolunda ilerlemek... 
     Tersi çıkmaz yoldur 
     
     







</TEXT>
</DOC>
