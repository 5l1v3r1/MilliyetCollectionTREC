<DOC>
<DOCNO> 183199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sonspo22.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziya Doğan Elimizdeki futbolcuları kaybetme lüksümüz yok 
</HEADLINE>
<TEXT>

     Malatyaspor, Ankaragücü ile oynayacağı karşılaşmanın hazırlıklarını sürdürürken, hedefin 3 puan olduğu açıklandı. 
     Sarı-kırmızılı takımın teknik direktörü Ziya Doğan, Ankaragücü maçı hazırlıklarını sürdürdüklerini belirterek, ''Elimizdeki futbolcuları kaybetme gibi bir lükse sahip değiliz. Ama, formsuz olanlar dinlendirilecek. Son maçlarda forumsuz olduğuna inandığımız bazı futbolcular var. Bunlar içerisinde Miloşevski de bulunuyor'' dedi. 
     Takımın eski iyi günlerine dönmesi için ellerinden geleni yapacaklarını da kaydeden Doğan, şöyle konuştu 
     ''Ankaragücü maçında taraftarlarımıza büyük görevler düşüyor. Zorlu bir dönemeçteyiz. UEFA'daki rakibimiz Basel maçı ve ardından Denizlispor ile oynayacağımız lig maçını da göz önüne alarak Ankaragücü maçından iyi bir skorla ve neticeyle ayrılmak istiyoruz. Sakat olan Jacek, Pachola ve Ufuk bu maçta görev almayacaklar.'' 
     
</TEXT>
</DOC>
