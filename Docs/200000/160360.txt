<DOC>
<DOCNO> 160360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/soneko13.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Göcek Tüneli, Yüksek Planlama Kurulu'ndan onay bekliyor... 
</HEADLINE>
<TEXT>

     Muğla iline bağlı Dalaman İlçesi sınırları içinde inşa edilmesi öngörülen Göcek tüneli yapımı beklemeye alındı. 
     Daha önce Karayolları Genel Müdürlüğü'nce ''yap-işlet-devret'' modeline göre ihale edilerek firma grubu belirlenen Göcek tüneli inşaatına başlanması için Yüksek Planlama Kurulu'ndan YPK onay bekliyor. 
     Yetkililer, YPK onayının alınmasının ardından inşaat çalışmalarına başlanacağını ve projenin yine aynı model ile gerçekleştirileceğini belirttiler. Ege bölgesinin en önemli güzergahları arasında yer alan Köyceğiz-Göcek arasında inşa edilecek tünelle ulaşım büyük ölçüde kısılacak. 
     
     1 KM'LİK TÜNEL 
     Yaklaşık 20 trilyon liralık bir harcamayla inşa edilmesi planlanan tünel 26 yıl süre ile işletildikten sonra Karayolları Genel Müdürlüğü'ne devredilecek. 
     Paralı olarak hizmet verecek olan tünel ikişer şeritli iki tüp halinde inşa edilecek. 7 bin 200 metre uzunluğundaki güzergah, inşa edilecek tünel ile 4 bin 450 metreye indirilecek. Tünelin toplam uzunluğu 960 metre olacak ve en geç 3 yıl içinde tamamlanacak. 
     
</TEXT>
</DOC>
