<DOC>
<DOCNO> 195872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/yazar/pulur.html </URL>
<DATE> 2003/11/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ankara cinayeti ve gazeteciler 
</HEADLINE>
<TEXT>

   
   YAKIN tarihte, "Susurluk kazası" nasıl Türkiye'nin gündemine girmiş, baş köşeye oturmuş, uzun süre inmemişse de, 1945'te de "Ankara cinayeti" Türkiye'nin en çok konuşulan olayı idi. 
   Dr. Neşat Naci Arzan, muayenehanesinde tabanca ile öldürülmüştü, cinayetin iki sanığından biri, Genelkurmay Başkanı Kazım Orbay'ın oğlu Haşmet Orbay, diğeri de onun arkadaşı Reşit Mercan'dı. Dava o kadar dallanıp budaklandı ki, duruşmalar Ankara'dan Bolu'ya nakledildi. 
   Eski politikacı İhsan Tombuş, Adalet Partisi ve Anavatan Partisi milletvekili davanın, iki sanığının okul arkadaşıydı. Uzun süren dava sonunda katil belli oldu Haşmet Orbay, lakin cinayetin sebebi neydi 
   Bu belli olmadı... 
   
   İHSAN Tombuş, elli küsur yıl sonra, bu davanın belgesel romanını yazdı, Ankara'nın unutulmaz Valisi Nevzat Tandoğan'ın intiharının da bu davaya bağlandığını anlattı. Bilgi Yayınları 
   Bu dava, her türlü baskı ve entrika karşısında basın özgürlüğünün ve yargı bağımsızlığının önemini gösterir. 
   
   İHSAN Tombuş, o günün gazetecilerinin hangi koşullar içinde çalıştığını anlatır 
   "Bolu'daki han bozması otellerde, tahtakurusu ve bit mücadelesi vererek dava hakkındaki en küçük ayrıntıyı yakalayabilmek için fedak rca çalışıyorlardı. 
   O tarihte bugün olduğu gibi otomatik telefonlar, cep telefonları, bilgisayar, internet, faks ve e - mail'ler yoktu. Bolu'ya yığılmış bulunan yirmi kadar muhabir tek hatlı telefondan gazetesine haber yetiştirmek için adeta birbirlerini yiyorlardı. Bu heng me içinde sayfalar dolusu mahkeme tafsilatını harfi harfine ertesi günkü gazetelerinde yayımlatabilme mucizesini gösteriyorlardı. Rotatiflerin, bilgisayarların bulunmadığı bir dönemde harflerin elle teker teker dizilerek bazen iki - üç tam sayfa mahkeme haberlerinin günü gününe okuyucuya yetiştirilmesi de başka bir mucizeydi." 
   
   TABİİ bu arada hoş şeyler de oluyordu... 
   Vatan muhabiri Rıfat Ekinci, tek hat bulunan PTT önünde uzun süre sıra bekledikten sonra, gazetesiyle konuşma imk nı bulur. Biraz peltek olan Rıfat Ekinci'nin karşısına yazı işleri müdürlerinden rahmetli "Con Kemal", yani Kemal Onan çıkar, Bolu'dan aradığını söyleyince, o gün duruşma olduğunu unutan Con Kemal çıkışır 
   "Ne işin var Bolu'da 
   "Davayı takip ediyorum Söğütlügil'in müdafaasını geçeceğim... 
   "Ne söğüdü, söğütle ne alakan var " 
   "Söğüt değil, avukat Söğütligil " 
   "Şimdi de Söğüt'te misin, Söğütlü avukattan sana ne " 
   "Hayır, Söğüt'te değil Bolu'dayım, Feridun Söğütligil'in müdafaasını yazdıracağım." 
   Biraz da hatların bozukluğundan, biraz da peltekliğinden, Rıfat Ekinci derdini anlatıncaya kadar, üç dakika dolar, telefon sırası, bir başkasına gelir. 
   
   O dönemin nasıl bir dönem olduğunu, hangi koşullarda görev yapıldığını bilmek ya da hatırlamak isteyenler "Ankara Cinayeti"ni ilgiyle okuyacaklardır. 
   Biz, o günlere yetişmedik, Ankara Cinayeti'nden 9 yıl sonra mesleğe başlamış olsak bile "Rıfat Abi"nin yaşadıklarının benzerlerini biz de yaşadık... 
   Hele o telefon derdi yok mu 
   Sevgili İsmail Sivri, Kasım Gülek'in, Karadeniz gezisini hatırlarsın değil mi 
   Haber geçmek uğruna, bir dövüşmediğimiz kalmıştı 
   
      
   
</TEXT>
</DOC>
