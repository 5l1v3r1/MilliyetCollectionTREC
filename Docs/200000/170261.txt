<DOC>
<DOCNO> 170261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sontur02.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolmabahçe yokuşunda freni patlayan İETT otobüsü ağaca çarptı 
</HEADLINE>
<TEXT>

     Beşiktaş'ta, freninin boşalması sonucu ağaca çarpan İETT otobüsünün sürücüsü ile 2 yolcu hafif şekilde yaralandı. 
     Taksim-Ortaköy Dereboyu arası ring seferi yapan Yasin Akça'nın kullandığı 92302 kasa numaralı İETT otobüsü, Dolmabahçe yokuşundan indiği sırada freninin boşalması sonucu kontrolden çıktı. 
     İçinde yaklaşık 20 yolcu bulunan otobüs, hızının artması sonucu Dolmabahçe'deki trafik ışıklarından Beşiktaş yönüne dönemeyerek, yol kenarındaki aydınlatma direği ile ağaca çarptı. 
     Kazada, sürücü Akça ile yolculardan Musa Ceylan ve Rıza Kepez hafif şekilde yaralandı. Yaralılar, Taksim Eğitim ve Araştırma Hastanesi'ne kaldırıldı. 
     Kaza nedeniyle bir süre aksayan trafik, otobüsün çekilmesiyle normale döndü. 
     
</TEXT>
</DOC>
