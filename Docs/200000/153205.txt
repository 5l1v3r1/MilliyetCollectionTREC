<DOC>
<DOCNO> 153205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun18.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Suudi Arabistan'dan birliklerini çekiyor 
</HEADLINE>
<TEXT>

     ABD, Suudi Arabistan'daki askeri personelinin tamamını geri çekmekte olduğunu bildirdi. 
     ABD Savunma Bakanı Donald Rumsfeld'in Körfez gezisine katılan bir Amerikalı yetkili, Suudi Arabistan'da askeri operasyonlara son verildiğini ve Irak savaşından sonra varılan anlaşma sonucu, bu ülkedeki hemen hemen tüm birliklerin çekileceğini belirtti. 
     Amerikalı yetkili, gazetecilerin soruları üzerine, ''Güney cephesini izleme komutanlığınız yoksa, burada kalmanın anlamı yok'' dedi. 
     Yetkili, gazetecilerin, ''bunun Suudi Arabistan'ın talebi olup olmadığı'' yönündeki sorusu üzerine, ''karşılıklı anlaşmanın'' söz konusu olduğunu kaydetti. 
     Suudi Arabistan'da sadece eğitime katılan bazı Amerikan personelinin kalacağı belirtildi. 
     ABD, daha önce yaptığı açıklamada, Suudi Arabistan'daki Birleşik Hava Operasyonları Merkezi'ni komşu Katar'a taşıdığını bildirmişti. 
     




</TEXT>
</DOC>
