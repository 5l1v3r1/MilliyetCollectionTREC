<DOC>
<DOCNO> 164273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/siyaset/siy01.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Astsubaylara generallik yolu 
</HEADLINE>
<TEXT>

TBMM Milli Savunma Komisyonu'nda kabul edilen taslağa göre, en az dört yıllık yüksekokulu bitiren başarılı astsubayların önü açılıyor 
     ANKARA Milliyet 

     Türk Silahlı Kuvvetleri TSK , reform niteliğinde düzenlemelerle yeniden yapılanıyor. TBMM Milli Savunma Komisyonu'nda dün kabul edilen tasarıyla astsubaylara generallik yolu açıldı. Genelkurmay'da çalışmaları son aşamaya gelen taslakta ise başarılı subaya erken terfi imk nı getiriliyor. Kara ve deniz unsurları yurtdışına taşınacak Güneydoğu Avrupa Müttefik Kuvvetler Komutanlığı da lağvediliyor. 
     En az dört yıllık yükseköğrenimi bitirerek muvazzaf subay olmaya hak kazanan astsubaylara belli şartlarla generalliğe kadar yükselme imk nı tanıyan tasarı dün Milli Savunma Komisyonu'nda kabul edildi. Tasarıya göre, TSK ihtiyacı göz önüne alınarak her yıl belirlenecek kontenjan oranında, emsali arasında temayüz etmiş, en az dört yıllık fakülte veya yüksekokulu bitiren astsubaylar, belli koşullarla subay olabilecek. Subaylığa geçmek isteyen astsubay, sınava başvuru tarihinde en az üstçavuş rütbesinde ve astsubay olarak altıncı hizmet yılını tamamlamış, dokuzuncu hizmet yılını bitirmemiş olacak. 
     Ayrıca astsubaylığa nasıp tarihinden itibaren aldığı sicil notlarının ortalaması sicil tam notunun yüzde 90 ve üstünde olması, subaylığa layık bulunduğunun sıralı sicil üstleri tarafından onanması, seçme sınavı ve bunu takip eden okul ve kurslarda başarı göstermesi gerekecek. 
     Koşulları yerine getiren astsubaylar teğmen olarak nasbedilecek. Bu personel, astsubayken bulundukları rütbe karşılığı derece ve kademelerine bir kademe eklenerek subaylığa geçecek. 
     
     Terfide 'liyakat' dönemi 
     Genelkurmay Başkanlığı, Türk Silahlı Kuvvetleri'ndeki TSK terfi sistemini değiştirecek çalışmada da son aşamaya geldi. 1.5 yıl önce başlatılan çalışmanın ardından hazırlanan yeni sistemle, rütbe bekleme süreleri sabit olmaktan çıkarıldı. Liyakatı ön plana çıkaran ve gelişimi teşvik eden sistemin, yüksek rütbelere daha genç ulaşılmasını sağlayacağı ifade edildi. 
     
     

</TEXT>
</DOC>
