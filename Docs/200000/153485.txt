<DOC>
<DOCNO> 153485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/soneko03.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergezen MGK toplantısı yeni yapılmıyor... 
</HEADLINE>
<TEXT>

     Bayındırlık ve İskan Bakanı Zeki Ergezen, ''MGK toplantısı yeni yapılmıyor, bu atamalar da Cumhuriyet kuruldu kurulalı var'' dedi. 
     Ergezen, TMMOB Mimarlar Odası tarafından düzenlenen ''Depreme uyarlı yerleşmeler mimari fikir yarışmasının'' ödül törenine katıldı. 
     Bakan Ergezen, törene gelişinde gazetecilerin, ''atamaların MGK gündemine taşınmasına'' ilişkin sorusu üzerine, MGK'da her şeyin çok güzel geçeceğine inandığını belirterek, ''bu ülke bizim, hepimizin. Hepimiz bu ülkenin hayrına çalışmalıyız. Siz de bu ülkenin hayrına manşetler atın'' dedi. 
     Ergezen, MGK toplantısının yeni yapılmadığını, bu atamaların da Cumuhiriyet kuruldu kurulalı varolduğuna işaret ederken, ''Yeni bir olay değil. Bunu değerlendirecek bir şey yok. MGK, bu tür işlerle uğraşmaz. Siz basın mensupları bu tür işlerle uğraşmazsanız, MGK da uğraşmaz'' ifadesini kullandı. 
     




</TEXT>
</DOC>
