<DOC>
<DOCNO> 160426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/ekonomi/aeko.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım kararları AB üyeliğine bağlı 
</HEADLINE>
<TEXT>

Yabancı bankaların Türkiye'ye yatırım kararlarının AB'nin 2004'teki yol haritasına bağlı olduğunu belirten Deutsche Bank Türkiye Genel Müdürü Dilek Yardım, "Bu tarih Türkiye'ye sermaye girişini etkileyecek" dedi 
     FİNANS SOHBETLERİ KADİFE ŞAHİN 

     Deutsche Bank'ın Türkiye stratejisinin fırsatçı olmadığını belirten Deutsche Bank Türkiye Genel Müdürü ve Yönetim Kurulu Murahhas Üyesi Dilek Yardım, stratejik büyüme planlarının Avrupa Birliği'nin AB 2004'teki yeni yol haritasından etkileneceğini bildirdi. 
     Türkiye'ye yatırım yapmayı planlayan tüm Avrupalı bankaların bu konudaki kararlarının AB'nin Türkiye'nin üyeliği konusundaki tavrını da belirleyecek olan 2004'teki yol haritasına bağlı olduğunu ifade eden Yardım, Türkiye için şu anda agresif büyüme planları olmadığını ancak bu stratejinin 2004 sonrasında değişebileceğini söyledi. 
     Bu tarihin Deutsche Bank için bir dönüm noktası olacağını ifade eden Yardım, "Çünkü bu tarihte Avrupa Birliği'nin yeni yol haritası çizilecek. 2004 Deutsche Bank'ın da diğer Avrupa bankalarının da Türkiye'ye yatırım kararlarını etkiler" dedi. Yardım, yatırım için 2004 sonrasının daha iyi bir zamanlama olduğunu, ancak biraz öngörülü olanların 2004'ün başında hazırlıklarına başlayabileceklerini söyledi. Deutsche Bank'ın yatırım kararları alırken tutucu bir yapısı olduğunu belirten Yardım, "Şu anda Türkiye'de daha çok fırsatçı bir yaklaşım ile değil stratejik olarak kademeli olarak büyüyoruz" diye konuştu. 
     
     Banka sayısı h l fazla 
     AB ile uyum açısından bankacılığın çok ileri bir noktada olduğunu belirten Yardım, en kolay yatırımcı çekebilecek bir sektör olmasına karşın yabancılardan talep gelmediğini söyledi. Bunun 2004'te değişebileceğini belirten Yardım, sektör hakkındaki görüşlerini ise şöyle kaydetti 
     "Verimsizlik ve k rsızlık sektörün iki önemli problemi olarak ortada duruyor. Banka sayısı h l çok fazla, herhangi bir konsolidasyonu tetikleyecek ortam henüz oluşmadı. Rekabet tamamen serbestleşince bankalar arasında daha net ayrımlar oluşacaktır." 
     
'Faiz indiriminde tek yetkili MB'dir'      Merkez Bankası'nın bağımsızlığının kanunla korunduğunu bu nedenle bu konuda herhangi bir tereddüdün bulunmadığını belirten Deutsche Bank Türkiye Genel Müdürü Dilek Yardım, faiz indiriminin de tamamen Merkez Bankası'na bağlı olduğunu söyledi. Faiz konusunda hükümetin de bir görüşü olabileceğini belirten Yardım, "Ama faiz indirimi konusunda Merkez Bankası Başkanı tamamen bağımsızdır. Faiz indirimi tamamen onun yetkisi ve uhdesi altında olan bir konudur" dedi. 
     
'Avrupa'ya garaj olunmamalı'      Türkiye'nin yabancı sermayede bu kez yol alacağına inandığını belirten Yardım, ancak yabancı yatırımcıyı getirmek için olur olmaz her sektöre yönelmemesi gerektiğini kaydetti. Yardım, "Biraz tekstil, biraz otomotiv, biraz ilaç olmaz. Macaristan ve İrlanda gibi teknoloji ağırlıklı bir iki sektör seçmeliyiz" dedi. 'Avrupa'nın garajı gibi burada üretip burada satılmasın' diyen Yardım, çevre problemi olan bir ürünün üretimi yapılacağına iş ve beyin gücü sağlayacak yatırımların teşvik edilmesi gerektiğini söyledi. 
     
     

</TEXT>
</DOC>
