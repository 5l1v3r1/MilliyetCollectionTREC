<DOC>
<DOCNO> 160220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo26.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Gol düellosu şampiyonun Samsunspor 3 - Beşiktaş 4 
</HEADLINE>
<TEXT>

     2002-2003 sezonun son maçında Samsunspor deplasmanına çıkan Beşiktaş, maçı 4-3 kazanarak lig ikincisi Galatasaray'ın 8 puan önünde sezonu kapadı. 
     5. dakikada Ertuğrul'un yaklaşık 35 metreden kullandığı serbest vuruşta top üstten auta çıktı. 
     8. dakikada Beşiktaş defansının hatalı kullandığı topla buluşan Ertuğrul'un ceza alanında yaptığı vuruşta, kaleci Göksel topa yatarak hakim oldu. 
     10. dakikada Serdar'ın soldan yaptığı ortaya kale alanında Ali Cansun vurdu, tehlikeyi defans uzaklaştırdı. 
     20. dakikada ev sahibi ekip 1-0 öne geçti. Bu dakikada, Musa'nın soldan yaptığı ortada topa kafayla vuran Sinan, takımını 1-0 öne geçiren golü attı. 
     31. dakikada Guinti'nin sol taraftan kullandığı serbest vuruşta, ceza alanı içinde Yasin topu kafayla kaleye gönderdi. Meşin yuvarlak Shorunmu'da kaldı. 
     38. dakikada konuk ekibin golü geldi. Serdar'ın soldan yaptığı ortada defanstan dönen topu Ali Cansun, penaltı noktasında filelere gönderdi 1-1 
     40. dakikada Tamer'in sağdan yaptığı ortada, ceza alanında Yasin topu kafayla Ali Cansun'a aşırdı. Ali Cansun'un kafayla vurduğu top kaleci Shorunmu da kaldı. 
     45. dakikada konuk ekip 2-1 öne geçti. Bu dakikada, ceza alanına giren Yasin, topu uygun durumdaki Ali Cansun'a verdi. Pozisyonu iyi değerlendiren Ali Cansun, meşin yuvarlağı filelere gönderdi 2-1 
     Son dakikada gelen golle Beşiktaş, karşılaşmanın ilk yarısını 2-1 önde bitirdi. 
     
     İKİNCİ YARI 

     Maçın ikinci yarısına Samsunspor, kaleci Shorunmu'nun yerine Murat'ı xx alarak başladı. 
     52. dakikada konuk ekip durumu 3-1 yaptı. Tamer'in ceza alanına gönderdiği topa, kale alanı önünde vuran Tayfur, meşin yuvarlağı filelere gönderdi 3-1 
     55. dakikada Beşiktaş'ta Tamer çıktı, yerine Niyazi xx girdi. 
     56. dakikada Beşiktaş'ta Zafer'in yerine Eser xx oyuna dahil oldu. Aynı dakikada Samsunspor'da ise Zoran'ın yerine Kenan x oyuna girdi. 
     57. dakikada Guinti'nin sağdan kullandığı korner atışında, ceza alanında Eser topa kafayla vurdu, top yandan auta çıktı. 
     65. dakikada Samsunspor'da Ertuğrul çıktı, yerine Caner x oyuna girdi. 
     67. dakikada Beşiktaş'ta Tayfur çıktı, yerine Bayram x oyuna dahil oldu. 
     68. dakikada evsahibi ekibin ikinci golü geldi. Hakkı'nın Beşiktaş ceza alanı önünden yaklaşık 25 metreden kullandığı serbest vuruşta top filelere gitti 3-2 
     70. dakikada konuk ekip 4-2 öne geçti. Bu dakikada, Eser'den aldığı pasla sağdan ceza alanına giren Niyazi'nin şutunda top kalecinin yanından filelere gitti 4-2 
     74. dakikada, Samsunspor'da Hakkı sarı kart gördü. 
     76. dakikada, kendi getirdiği topla ceza alana giren Müslim'e kalecinin müdahalesini faul olarak niteleyen hakem Sebahattin Şahin penaltı noktasını gösterdi. Sinan'ın kullandığı atışta top filelerle buluşunca, Samsunspor durumu 4-3 yaptı. 
     81. dakikada Beşiktaş'ta Zago, hakeme ittiraz edince sarı kart gördü. 
     86. dakikada Beşiktaş'ta Yasin sarı kart gördü. 
     Karşılaşmanın geri kalan dakikalarında skor değişmeyince, ligin son maçı Beşiktaş'ın 4-3 üstünlüğüyle sona erdi. 
     
</TEXT>
</DOC>
