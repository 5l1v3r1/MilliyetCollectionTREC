<DOC>
<DOCNO> 151660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo21.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor taraftarlarını maça bekliyor... 
</HEADLINE>
<TEXT>

     İkinci Futbol Ligi A Kategorisi'nde mücadele eden Konyaspor, Sivasspor ile hafta sonu oynanacak maç için taraftarından destek bekliyor. 
     Konyaspor Kulübü Basın Sözcüsü İbrahim Kaplan, hafta sonu Konya'da oynanacak Sivasspor karşılaşmasının, liderlik mücadelesi veren Konyaspor için dönüm noktası niteliği taşıdığını kaydetti. 
     Sezon başında mali açıdan çok zor günler geçiren yeşil-beyazlı kulübün, bugün grubunda lider koltuğuna oturduğuna dikkat çeken Kaplan, son haftalara girilirken takımın her zamankinden daha fazla seyirci desteğine ihtiyacı olduğunu bildirdi. 
     Lider Konyaspor'un hedefinin, kalan tüm maçlarını da galibiyetle bitirip Süper Lig'e, rakiplerinin açık ara önünde çıkmak olduğunu vurgulayan Kaplan, açıklamasını şöyle sürdürdü 
     ''Kritik Sivasspor maçı için Konyalı tüm sporseverlerden, maça gelip takımlarına destek vermelerini istiyoruz. Yönetim, futbolcular ve teknik kadro olarak, tek bir puan dahi kaybetmememiz gerektiğinin bilincindeyiz. Konyalılardan da aynı duyarlılığı bekliyor ve yeşil-beyazlı taraftarlardan tribünleri doldurarak, takımlarına gönülden sahip çıkmalarını bekliyoruz.'' Kaplan ayrıca, taraftarları, kaçak bilet satan kişilerden bilet almamaları ve benzer durumlarla karşılaşıldığında hemen polise bildirmeleri konusunda uyardı. 
     





</TEXT>
</DOC>
