<DOC>
<DOCNO> 167489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/sondun09.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'da rock konserine intihar saldırısı 17 ölü 
</HEADLINE>
<TEXT>

     Moskova yakınlarında düzenlenen rock konserinde 3 ayrı patlamanın meydana geldiği bildirildi. 
     Olayda en az 17 kişinin öldüğü, 22 kişinin de yaralandığı açıklandı. 
     Rus NTV kanalı, Federal Güvenlik Servisi'ne FSB dayanarak verdiği haberde, güvenlik güçlerinin, konser alanı girişinde durumundan şüphelendikleri bir kadını durdurması üzerine kadının üzerindeki bombayı patlattığını duyurdu. 
     Bu patlamadan kısa süre sonra konser alanına yakın başka bir bölgede yine bir kadının üzerindeki bombayı patlattığını kaydeden NTV, üçüncü patlamayla ilgili henüz bir açıklama yapılmadığını belirtti. 
     NTV'ye bilgi veren FSB yetkilileri, şu ana kadar en az 17 kişinin öldüğünü ve 22 yaralının hastaneye kaldırıldığını kaydettiler. 
     Yetkililer, güvenlik güçlerinin dikkati sayesinde yaklaşık 20 bin kişinin bulunduğu konser alanında bir katliamın önlendiğini açıkladılar. 
     Bu arada, 20 bin seyircinin konser alanından tahliyesine başlandığı bildirildi. 
     
     Gelişmeleri izliyoruz... 

     
</TEXT>
</DOC>
