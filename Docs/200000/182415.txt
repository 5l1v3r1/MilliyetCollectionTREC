<DOC>
<DOCNO> 182415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sondun21.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erotik film çekilen kilise" günahlarından arındırılacak"... 
</HEADLINE>
<TEXT>

     İtalya'nın orta bölgelerinde yer alan, erotik bir filminin çekimlerinin yapıldığı anlaşılan kilisenin ''günahlarından arındırılmasına'' karar verildi. 
     Aquila'nın Gioia dei Marsi kasabasındaki San Vincenzo kilisesinin papazı, cumartesi günü tüm kasaba halkının katılması öngörülen bir ayinle kilisenin ''günahlarından arındırılacağını'' bildirdi. 
     Papaz, 1998'de erotik bir filmin çekimleri yapıldığı, jandarmanın bir baskında ele geçirdiği video kasetlerle ortaya çıkan kilisede 5 yıldır kıyılan nikahların da geçersiz olduğunu, ancak cumartesi günü yapılan ayinle nikahların geçerli kılınabileceğini kaydetti. 
     Papaz ayrıca, ayine kadar kilisenin çanlarının çalınmayacağını açıkladı. 
     
</TEXT>
</DOC>
