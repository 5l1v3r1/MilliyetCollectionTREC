<DOC>
<DOCNO> 198133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/yazar/pulur.html </URL>
<DATE> 2003/11/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Nasıl bir demokrasi 
</HEADLINE>
<TEXT>

   
   BAYRAM günü, işsizlikten olacak, birkaç dost, oturduk, demokrasiyi tartıştık... 
   Diyeceksiniz, nesini tartıştınız, işte mal meydanda, demokrasi bu 
   Acaba 
   Kimisi, demokrasiyi çok partili sistemle özdeşleştirir, yani birden çok parti olacak, dürüst seçimler yapılacak, gazeteler, televizyonlar, kitle iletişim araçları özgür olacak, yani bunlar bir araya gelince demokrasi oluyor mu 
   "Olmuyor " diyenler var, onlara göre bunlar demokrasinin dar anlamı, demokrasinin geniş anlamı ise, toplumdaki, toplam özgürlük ve eşitliğin düzeyiyle ilgili... 
   Bazılarının kafası karıştı "Ne demek bu " diye soranlar oldu. 
   
   ONLARA Prof. Dr. Sina Akşin'in "Teori" dergisinde Kasım 2003 çıkan yazısından alıntılar yaptık. 
   Akşin'e göre, demokrasinin geniş anlamı "halkçılık"tır, şöyle diyordu 
   "Özgürlük düzeyini ölçmek için örneğin yasalara, yasaların uygulama biçimine, çocukların nasıl terbiye edildiğine, eğitimin nasıl yürütüldüğüne bakabiliriz. Eşitlik için örneğin o toplumda ayrıcalıkların olup olmadığına, varsa bunların derecesine, varlık ve gelir farklarına, eğitim ve sağlık hizmetlerinin ne ölçüde yaygın ve herkes için ulaşılabilir olduğuna, kadın - erkek, yaşlı - genç eşitliğinin durumuna bakabiliriz. Demek ki, bir ülkenin, bir toplumun demokratik olup olmadığı, ne ölçüde demokratik olduğu özgürlük ve eşitliğe bakarak anlaşılabilir. Çok partili dizge sistem - H.P. demokrasiye hizmet edebilecek bir mekanizmadır, fakat bu mekanizma demokrasi derecesi çok düşük olan bir ülkede de bulunabilir - bugünkü İran gibi. Ayrıca seçmenler demokrasi düşmanlarını seçebilirler - Almanya'da Hitler'in, Türkiye'de şeriat partisinin seçilmesi gibi. Bu takdirde çok - partili dizgenin demokrasiye hizmet ettiği söylenemez. Bütün bunlar, demokrasiye çok partili dizgeyi özdeşleştirmenin ne denli yanlış olduğunu bize göstermektedir." 
   
   PEKİ, Atatürk'ün bu konudaki düşünceleri neydi 
   Atatürk, 1920'lerde tek partililiği savunuyordu, sonra fikrinden vazgeçti, Terakkiperver Cumhuriyet Fırkasını, ve Serbest Fırkayı kurdurdu, ama öyle olaylar oldu ki çok partili sistemden vazgeçti... 
   Niye 
   Sina Akşin şöyle diyor 
   "Kuşku yok ki, Atatürk Devrimi'nin yürümesi demokrasi, yani eşitlik ve özgürlük açısından, çok partili dizgenin yürümesinden daha önemliydi. Çünkü henüz aydınlanmamış bir toplumda çok partililik gericiliği özendirmekteydi. Bu deneylere rağmen İsmet İnönü'nün 1945'te Sovyet tehdidinden ürkerek çok partiliğe geçmesi erken bir karar olduğu için yanlış olmuş. Türkiye'yi 1950'den başlayarak karşı devrim sürecine sokmuştur." 
   
   "BU nasıl demokrasi " diye yakınırken, geçmişi bilmek ve eleştirmek gerekmiyor mu 
   
   "ÇOK mu lazım " diyeceksiniz... 
   Evet, bize göre çok lazım ve gerekli, eğer bugün başımıza gelenleri sebep ve netice ilişkisi içinde değerlendirmek istiyorsanız... 
   UEFA'nın, Türkiye'de futbol maçı oynatmamasının nedenini ve de Ankara'da, Güneydoğu gazisi Göksel Gümüş'ün, Meclis Başkanı Bülent Arınç'a "Atatürk ilkelerine bağlı olmanızı istiyoruz" tepkisini anlayabilirsiniz. 
   O sahneyi, biz de televizyonda seyrettik, PKK ile çarpışırken sakat kalan gaziye Bülent Arınç'ın "Bunu bana mı söylüyorsun " demesini, O'nun da "Evet size ve hükümete " cevabını verişini yaşadıkça unutamayacağız. 
   
      
   
   
</TEXT>
</DOC>
