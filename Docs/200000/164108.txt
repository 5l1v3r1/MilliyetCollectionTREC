<DOC>
<DOCNO> 164108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sondun28.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat kadınını öldüren Türk Para için yaptım 
</HEADLINE>
<TEXT>

     Almanya'nın Köln kentindeki ''Pascha'' adlı genelevde ''Cat'' isimli Taylandlı hayat kadınını öldüren Cihan B. 20 , cinayeti para yüzünden işlediğini söyledi. 
     Alman vatandaşı olan Cihan B., polise verdiği ifadesinde, parası olmadığı için geneleve giderek hayat kadınlarının paralarını çalmayı düşündüğünü, parasını vermek istemeyen Taylandlı kadını bıçaklayarak öldürdüğünü itiraf etti. 
     Taylandlı kadının bir Almanla evli olduğu, ancak bu kişinin eşinin genelevde çalıştığını bilmediği, kadının, genelevde kazandığı parayı Tayland'daki ailesine gönderdiği bildirildi. 
     Cinayetten yargılanacak olan Cihan B., henüz 21 yaşına basmadığı için Alman Gençlik Yasası'na göre en fazla 10 yıl hapis cezasına çarptırılacak. 
     
</TEXT>
</DOC>
