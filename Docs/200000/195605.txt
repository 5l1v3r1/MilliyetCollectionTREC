<DOC>
<DOCNO> 195605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sontur27.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Altıoklar'a anjiyo yapıldı 
</HEADLINE>
<TEXT>

     Yönetmen Mustafa Altıoklar'a, Bakırköy Acıbadem Hastanesi'nde anjiyo yapıldı. 
     Acıbadem Kurumsal İletişim'den yapılan yazılı açıklamada, bugün hastaneye gelen Altıoklar'a, Kardiyoloji Uzmanı Dr. Kemalettin Şişli tarafından önce eforlu EKG testi, ardından koroner anjiyografi yapıldığı bildirildi. 
     Anjiyoda, Altıoklar'ın damarlarında tıkanma olmadığının anlaşıldığı, sağlık durumunun iyi olduğu ve yarın taburcu edileceği belirtildi. 
     Hastane yetkilileri, göğüs ağrısı şikayetiyle kontrol amacıyla hastaneye başvuran Altıoklar'a, harcadığı güç ve enerji kaybıyla kalp atımında herhangi bir değişiklik olup olmadığının belirlenmesi amacıyla eforlu EKG testi yapıldığını bildirdi. 
     Yetkililer, Altıoklar'a daha sonra, yine kontrol amacıyla anjiyo yapıldığını belirtti. 
     
</TEXT>
</DOC>
