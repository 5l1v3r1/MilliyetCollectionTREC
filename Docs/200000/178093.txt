<DOC>
<DOCNO> 178093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur48.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mudurnu Taşkesti'deki orman yangını büyüyerek sürüyor... 
</HEADLINE>
<TEXT>

     Bolu'nun Mudurnu İlçesi Taşkesti Beldesi'ndeki orman yangını yoğun rüzgar nedeniyle büyüyerek devam ediyor. 
     Yangına 2 askeri uçak ve üç helikopter müdahale etmeye başladı. Müdahale çalışmalarında Orman Bölge İşleme Şefi Mustafa Aydoğmuş yoğun dumandan zehirlendi. Aydoğmuş, Taşkesti Sağlık Ocağı'na kaldırıldı. 
     Yangının bulunduğu bölgeye ulaşmaya çalışan itfaiye ve orman birliklerinin geçmesi için karayollarına ait greyderler, orman yol açmaya çalışıyorlar. Ekipler, yangın yerinin ulaşıma elverişli olmaması nedeniyle güçlükle ilerliyorlar. 
     
     YANGINA KOMANDALAR MÜDAHALE EDECEK 
     Orman İşletme Müdürlüğü yetkilileri dünkü, orman yangınında zamanında müdahale ederek yangının söndürülmesini sağlayan Bolu 3. Komanda Tugayı'ndan 1 tabur komandonun yaklaşık 30 dakikada bölgeye ulaşmasını beklediklerini belirttiler. Yetkililer, ''Askerler gelinceye kadar ekiplerimiz ormana girişi sağlayacak yolları açmış olacaklar. Bu aşamandan sonra yangın bölgesine arazöz itfaiye müdahale edecek'' dedi. 
     
</TEXT>
</DOC>
