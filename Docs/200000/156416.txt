<DOC>
<DOCNO> 156416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sonspo02.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonu iç saha maçları belirliyor... 
</HEADLINE>
<TEXT>

     Birinci Süper Futbol Ligi'nde son 3 sezonda şampiyonu, takımların iç sahada oynadıkları maçlarda aldıkları puanlar belirledi. 
     Son 3 sezonda iç saha lideri olan takımlar, sezon sonunda da mutlu sona ulaştılar. 
     1999-2000 sezonunda iç sahada oynadığı 17 maçın 13'ünü kazanan, 2'sinde berabere kalıp, 2'sinde de yenilen Galatasaray, topladığı 41 puanla iç saha maçlarının en başarılı takımı olurken, sezonu da 79 puanla şampiyon kapadı. 
     
     SON 2 SEZONDA 17'DE 17 
     Son 2 sezonda iç saha maçlarının tamamını kazanan Fenerbahçe ve Galatasaray, şampiyonluğa uzanan takımlar oldu. 
     2000-2001 sezonunda şampiyon olan Fenerbahçe, iç sahada oynadığı 17 maçın tamamını kazanıp, şampiyonluk kupasının sahibi oldu. 
     Galatasaray da geçen sezon iç sahada rakiplerine tek puan dahi vermeyip, 17 maçta 51 puan toplayarak, Birinci Süper Lig'deki 15. şampiyonluğuna ulaştı. 
     
     İÇ SAHA LİDERİ BEŞİKTAŞ, 5 PUAN ÖNDE 
     Bu sezonda da 31. hafta sonunda topladığı 42 puanla iç saha lideri olan Beşiktaş, genel puan durumunda da en yakın rakibi Galatasaray'a 5 puan fark attı. 
     Bu sezon deplasman maçlarının en başarılı takımı olan Galatasaray ise iç sahada toplam 10 puan kaybedip, bitime 3 hafta kala Beşiktaş'ın 5 puan gerisinde kaldı. 
     
     SON SEZONLARIN İÇ SAHA LİDERLERİ VE ŞAMPİYONLARI 
     Ligde son 3 sezonda şampiyonluğa ulaşan iç saha liderleri ve topladıkları puanlar şöyle 
     
     
Sezon Takım O G B M P 1999-2000 Galatasaray 17 13 2 2 41 İç saha 1999-2000 Galatasaray 34 24 7 3 79 Genel 2000-2001 Fenerbahçe 17 17 - - 51 İç saha 2000-2001 Fenerbahçe 34 24 4 6 76 Genel 2001-2002 Galatasaray 17 17 - - 51 İç saha 2001-2002 Galatasaray 34 24 6 4 78 Genel 2002-2003 Beşiktaş 16 13 3 - 42 İç saha 2002-2003 
     
</TEXT>
</DOC>
