<DOC>
<DOCNO> 195444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/yasam/ayas.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Düzce'de 10 dakika deprem arası vardı 
</HEADLINE>
<TEXT>

   Düzce, depremde tek sinemasını kaybetti. Ama yerini, prefabrik bir sinema aldı. Belki kömürle ısınıyor ama, Asmalı Konak da, Matrix de oynuyor... 
      Aslı Öktener 
   
   Marmara depreminin izlerinin halen silinemediği Düzce'de, son zamanlarda vatandaşların en büyük eğlencesi, prefabrikten yapılan sinema oldu. Kömür sobasıyla ısıtılan, 55 yıllık bir makinistin görev aldığı 160 kişilik sinemanın vizyondaki filmi Asmalı Konak... Matrix ve Yüzüklerin Efendisi ise sırada bekliyor. Düzceli sinemaseverleri ağırlayan AS Sineması, il merkezindeki binası depremde yıkılınca 250 metrekarelik alana kurulan bir prefabrikte hizmet vermeye başladı. Düzceli vatandaşlar sinemaya, filmine göre 4-5 milyon lira ödeyip giriyor. Biri 95, diğeri 45 kişilik iki salonu bulunan sinemada, vizyondaki filmlerden çok azı tüm Türkiye ile aynı anda gösterime girebiliyor. Matrix, Yüzüklerin Efendisi, Amerikan Pastası gibi filmler, Düzce'ye ancak, bir ay sonra 'varabiliyor'. 
   
   'Kanbersiz' sinema olmaz 
   Sinemanın en ilginç yanlarından biri de, tam 55 yıldır makinistlik yapan, Düzceli sinema emekt rı Selahattin Kanber. 
   İstanbul'a 14 yaşında gittiğini, Feriköy Bahçe Sineması'nda bir sene çalıştığını anlatan Kanber, işini ve Düzce sinemasını şöyle anlatıyor 
   "Feriköy Bahçe Sineması'ndan sonra Beyoğlu'ndaki sinemalarda çalıştım. Gece makinistlik, gündüz Yeşilçam'da ışıkçılık yapıyordum. Altı yıl önce sıkılıp Düzce'ye döndüm. Prefabrik sinemada çalışmak, büyük şehrin sinemalarına benzemiyor. Bir defa çalışma alanım çok dar, makinelerde çok iyi sayılmaz. Ancak ekip olarak her şeye rağmen sevdiğimiz işi yapıyoruz." 
   
   'Eski makineler kömürle çalışırdı'    Sinemacılığa 10 yaşında adım atan makinist Kanber, bir anısını şöyle anlatıyor 'Köyden odun, kömür satmak için şehre gelirdim. Sinemayla o zaman tanıştım. Önce gazoz sattım. Sonra makinist oldum. 
   Boyum çok kısaydı, bobinleri zor takıp çıkarırdım. İlk günümde, bobini makineye taktım. O zamanlar makinalara kömür atmanız l zımdı. İlk yarıda uyuyakalmışım. 'Makiniiiist ' bağırışlarıyla uyandım. Çok korkmuş ve utanmıştım, çünkü bu bir makinistin başına gelebilecek en kötü şeydir." 
   
   
</TEXT>
</DOC>
