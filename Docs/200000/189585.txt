<DOC>
<DOCNO> 189585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/ekonomi/eko03.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel iç hatlara vergi teşviği 
</HEADLINE>
<TEXT>

   İç hatlarda uçuş yapacak özel havayolu şirketlerinden ÖTV ve EKP alınmayacak 
   GÜLÇİN ÜSTÜN Ankara 
   
   Ulaştırma Bakanlığı, iç hatlarda uçuş yapacak özel havayolu şirketlerinin düşük fiyatla uçmasını sağlamak için bilet fiyatlarına yansıtılan 7 milyon lira özel tüketim vergisi ÖTV ile 4 milyon 500 bin lira Eğitime Katkı Payı'nın EKP alınmamasını kararlaştırdı. 
   "Bölgesel Havacılık Projesi" kapsamında iç hatlarda uçuş izni verdiği özel havayolu şirketlerinin makul bir fiyatla uçmasını teşvik etmek isteyen Ulaştırma Bakanlığı, Maliye Bakanlığı'yla ortak bir çalışma yaptı. Çalışma sonucu bilet fiyatlarına yansıyacak ÖTV ve EKP indirimleriyle birlikte, iç hatlardaki yolcu sayısında 2 milyona yakın bir artış beklendiği kaydedildi. 
   
   139.6 trilyon gelir olacak 
   Sivil Havacılık Genel Müdürlüğü'nün SHGM verilerine göre, 2000'den bu yana iç hatlarda her yıl 2 milyonun üzerinde yolcu kaybı yaşandı. Bir yolcunun özel sektöre, tüm vergiler ve işletme giderleri dahil 69 milyon 826 bin liraya mal olduğunu hesaplayan SHGM, iç hatlarda uçacak şirket sayısının artmasıyla birlikte sektörün 139.6 trilyon gelir sağlayacağını belirtti. 
   
   
</TEXT>
</DOC>
