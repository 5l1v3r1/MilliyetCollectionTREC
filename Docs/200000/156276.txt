<DOC>
<DOCNO> 156276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/guncel/gun07.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemalizm’ çıktı ama rapor aynı 
</HEADLINE>
<TEXT>

Hollandalı Arie Oostlander tarafından hazırlanan Türkiye Raporu’ onaylandı. Kemalizm’ rapordan çıkarıldı ama yine Türkiye’ye eleştiri yağdırıldı 
     GÜVEN ÖZALP Strasbourg 

     Hollandalı Hıristiyan Demokrat Parlamenter Arie Oostlander tarafından hazırlanan Türkiye Raporu, Avrupa Parlamentosu AP Dışişleri Komitesi tarafından onaylandı. Raporda tonlama değişikliği yapılarak "Kemalizm" gibi Türkiye’nin üzerinde hassasiyetle durduğu kelimeler çıkarılsa da, raporun "ruhunda" fazla bir değişikliğe gidilmedi. Rapora birtakım kelime oyunlarıyla "makyaj" yapılırken, Ankara, ordunun rolünden insan haklarına kadar geniş bir yelpazede eleştiri yağmuruna tutuldu. Raporun son halinde "Kemalizm" ifadesine yer verilmese de eleştirilmeye devam edildi. 
     
     Ordu yavaşlatıyor 
     Ordunun Türk toplumunda üstlendiği rolü aşırı olarak tanımlayan raporda, bu rolün, "Türkiye’nin demokratik ve çoğulcu bir sisteme doğru gelişmesini yavaşlattığı" belirtildi. Hükümetten, laiklik ilkesine dayanan ancak askere üstünlük tanımayan bir siyasi ve anayasal sistem oluşturmasını istyen raporda, uzun vadede Milli Güvenlik Kurulu’nun MGK lağvedilmesi talep ediliyor. 
     AKP hükümetinden Avrupa değerlerine uyan ve bunları yansıtan bir anayasa oluşturulmasını isteyen rapor, bunun Türkiye’nin temel laik yapısının sorgulanmasına yol açacak eylemlerden kaçınılarak yapılmasını istedi. Laikliğe yönelik olarak bu uyarıyı yapan raporun bir başka maddesinde ise İslam’a karşı daha esnek bir yaklaşım içinde olunmasına vurgu yapılması dikkat çekti. 
     
     Kıbrıs’tan çekilin 
</TEXT>
</DOC>
