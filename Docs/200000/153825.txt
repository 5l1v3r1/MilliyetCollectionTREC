<DOC>
<DOCNO> 153825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sontur18.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem yine yatılı okulu vurdu... 
</HEADLINE>
<TEXT>

     Bingöl'de meydana gelen depremde şu ana kadar yapılan belirlemelere göre, en fazla hasar gören Çeltiksuyu Yatılı İlköğretim Bölge Okulu olurken, Tunceli'nin Pülümür İlçesi'nde 27 Ocak'ta meydana gelen depremde de en fazla hasarı yine yatılı bölge okulu görmüştü. 
     Tunceli'nin Pülümür İlçesi'nde 27 Ocak 2003 tarihinde meydana gelen 6.5 büyüklüğündeki depremde en fazla kamu binalarının hasar görmesi dikkati çekmişti. En fazla hasar gören kamu binası ise depremden 3 ay önce teslim alınan yatılı ilköğretim bölge okulu olmuştu. 
     Pülümür'de 11 yıl önce yaşanan depremde yıkılan okulun yerine yapılan yatılı bölge okulunda meydana gelen hasara karşı can kaybının olmaması, depremin en sevindirici olayı olmuştu. 
     Depremde en fazla hasarı gören bir başka bölge ise kooperatif evleri oldu. Devlet ihalesi ile yaptırılan konutlar depremde yine ilk yıkılanlar oldu. 
     




</TEXT>
</DOC>
