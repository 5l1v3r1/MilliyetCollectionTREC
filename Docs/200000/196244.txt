<DOC>
<DOCNO> 196244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/magazin/amag.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar Altuğ diziden kovuldu 
</HEADLINE>
<TEXT>

   Çocuklar Duymasın'ın yıldızı Pınar Altuğ'un işine, dizinin senaristi Birol Güven, 'özel yaşamı'nı neden göstererek son verdi 
      Yaşar Çakmak 
   
   Çocuklar Duymasın dizisinin yıldızı Pınar Altuğ, 2004'e işsiz girecek. Boşandığı eşi Umut Elçioğlu'nu askerdeyden Tony Teodorakis'le aldattığı iddiasından sonra TRT'deki sabah programı ve Kanal D'deki "Evim Evim Güzel Evim"in sunuculuğundan olan Pınar Altuğ, şimdi de "Çocuklar Duymasın"daki işini kaybetti. 
   
   'Yollarımızı ayırdık' 
   Dizinin senaristi Birol Güven, dikkat etmediği özel yaşamı nedeniyle "Çocuklar Duymasın"daki "Meltem" karakterine zarar verdiği için Altuğ ile yollarını ayırdıklarını açıkladı. 
   Pınar Altuğ'u diziden "Meltem"i uzun bir tatile göndererek mi, yoksa öldürerek mi çıkaracağı konusunda kesin kararını önümüzdeki günlerde vereceğini belirten Güven, "En uygun sonu bulup yazacağım" dedi. 
   Güven, yeni Meltem, Hülya Avşar mı olacak sorumuza, "Pınar gitmeden yerine kimin geleceğini söylemem şık olmaz" şeklinde yanıt verdi. Birol Güven'le olan sözleşmesi feshedilmeden konuşursa, tazminat ödemek zorunda kalacağını belirten Altuğ ise "Sözleşmem feshedilmeden konuşmayacağım. İki gün sonra konuşacağım" diye konuştu. 
   
   
</TEXT>
</DOC>
