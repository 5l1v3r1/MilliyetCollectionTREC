<DOC>
<DOCNO> 192820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/soneko06.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı kuruluşlar ne umdu, ne buldu 
</HEADLINE>
<TEXT>

     Faiz dışı fazla hedefine ulaşılabilmesi için bütçede yapılan kısıntılar yatırımcı kuruluşların isteklerinin çok altında kalan bir ödeneğe razı olmalarına yol açtı. 
     Nitekim hükümetin önem verdiği duble yol yapımını üstlenecek Karayolları Genel Müdürlüğü, karayolu için istediği 5.5 katrilyon liraya karşılık 799 trilyon lira, 2.3 katrilyon lira istediği otoyol yatırımları için ise ancak 484 trilyon lira alabildi. 
     
     DSİ YATIRIMLARI 
     A.A muhabirinin edindiği bilgiye göre, yatırımcı kuruluşlardan Devlet Su İşleri'ne DSİ yatırımların tartışıldığı Yüksek Planlama Kurulu'nda YPK sulama projeleri için 4 katrilyon 725 trilyon liralık talebine karşılık 685 trilyon lira sağlanabildi. 
     DSİ'nin enerji yatırımları için talep ettiği 3 katrilyon 565 trilyon liranın 816 trilyon lirası, içme suyu yatırımları için istediği 1 katrilyon 335 trilyon liranın da 207 trilyon lirası karşılanabildi. 
     
     SAĞLIK VE EĞİTİMDE DURUM 
     Bu arada, Sağlık Bakanlığı yatırımlarında düzenlemeye giderek, kalanları bir an evvel bitirebilmek amacıyla istediği 2 katrilyon 839 trilyon liraya karşılık sadece 463 trilyon lira alabildi. 
     Milli Eğitim Bakanlığı'nın ise 1.9 katrilyon isteğinin 1 katrilyon 218 trilyon lirası karşılandı. 
     
</TEXT>
</DOC>
