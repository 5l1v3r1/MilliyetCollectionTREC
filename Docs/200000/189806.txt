<DOC>
<DOCNO> 189806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/yasam/yas06.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
44 gün, su gibi aktı 
</HEADLINE>
<TEXT>

   Bir cam kutunun içinde 44 gün boyunca sadece su içerek yaşayan Amerikalı sihirbaz, rekor kırdı 
      NEVSAL ELEVLİ Londra 
   
   Amerikalı sihirbaz David Blaine, Londra'nın ünlü tarihi köprüsü Tower Bridge'de, bir cam kutu içinde sadece su içerek 44 gün 44 gece kalma rekorunu kırdı. 15 bin kişinin toplandığı bölgede, Türkiye saatiyle dün gece yarısı 24.00 sıralarında özgürlüğüne kavuşan Blaine, hastanede kontrol altına alındı. 
   Cam kutudan yavaş yavaş çıkartılan Blaine'nin, oldukça yorgun ve halsiz olduğu dikkat çekti. Buna rağmen gülümsemekten geri kalmayan ünlü sihirbaz, güçlükle yürüdü. Mikrofonu eline alarak, "Hayatımın en önemli anı ve en önemli deneyimi" diyen Blaine, bir anda hüngür hüngür ağlamaya başladı. Tekrar mikrofunu alan Blaine, "İnsanoğlunun ne kadar güçlü olduğunu öğrendim. En önemlisi de hayattaki basit şeylerden zevk almayı öğrendim. Örneğin bir sevgilinin gülümsemesi, güneşin doğuşunun nasıl bir mutululuk verdiğini anladım" dedi. Tartıya çıkartılan ünlü sihirbazın 93 kilodan 70 kiloya düştüğü görüldü. Sihirbaza ilk olarak serumla besin ve mineral desteği sağlanacak. 
   
   
</TEXT>
</DOC>
