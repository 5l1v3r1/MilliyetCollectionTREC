<DOC>
<DOCNO> 152577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/soneko12.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı rehberi... Borsa kazandırdı, dolar düştü, euro arttı... 
</HEADLINE>
<TEXT>

     Piyasalarda geçen hafta, faizdeki gerilemenin yanında, Borsa'da 11,000-11,500 bandını koruma çabası dikkat çekti. 
     Haftanın son günü Merkez Bankası'ndan gelen faiz indirimi haberlerinin etkisi, beklenti daha önce satın alındığı için sınırlı kaldı. 
     Bu gelişmeler sonucunda, borsa iniş-çıkışlı bir seyir izlerken, İMKB Tahvil ve Bono Piyasası'nda vadelerine göre ortalamalarda 1-3 puan arasında düşüşler oldu. Altın ve dövizde de yüzde 1'in üzerinde artış yaşandı. Mevduat faizlerinin ortalamalarında önemli bir değişiklik olmadı. 
     Hisse senetleri haftalık bazda ortalama yüzde 0.78 oranında değer kazandı. 24 ayar külçe altının gram satış fiyatı yüzde 1.18 oranında, Cumhuriyet altınının satış fiyatı da yüzde 1.30 oranında arttı. Dolar, haftalık bazda yüzde 0.56 oranında gerilerken, Euro yüzde 0.46 oranında değer kazandı. Yatırım fonlarının seyrini izleyen A.A Fon Endeksi ortalama yüzde 0.71 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.68, haftalık reponun net getirisi yüzde 0.67 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri, haftaya artışla başladı. 
     Haftanın ilk işlem gününde, döviz kurları ve faizde gerileme yaşanırken, Borsa yükseldi. Ulusal 100 Endeksi, 1. seansta 258.79 puan artış kaydetti. 2. seansta 8.17 puan kayıp yaşayan endeks, 11,504.66 puandan kapandı. Endeks, günlük bazda 250.62 puan ve yüzde 2.23 yükseldi. 
     Salı günü kar satışları geldi. Endeks, 1. seansta 9.17 puan, 2. seansta da 90.32 puan gerileyerek, günü 11,405.17 puandan kapattı ve günlük bazda 99.49 puan düştü. Hisse senetlerinin günlük ortalama değer kaybı da yüzde 0.86 oldu. 
     Çarşamba günü, 23 Nisan Ulusal Egemenlik ve Çocuk Bayramı nedeniyle piyasalarda işlem yapılmadı. 
     Perşembe günü, endeks 11,200 destek seviyesinin üzerinde tutunma çabası içinde oldu. 1. seansta 120.00 puan, 2. seansta da 165.56 puan gerileyen endeks 11,119.61 puandan kapandı. Günlük bazda 285.56 puan kayıp yaşayan endeksteki gerileme yüzde 2.50 olarak gerçekleşti. 
     Haftanın son işlem gününde piyasalar Merkez Bankası'nın faiz indirimine olumlu tepki verdi. 11,350 direnç seviyesini deneyen endeks bu seviyelerden kapanış yaptı. 1. seansta 162.41 puan, 2. seansta da 59.36 puan yükselen bileşik endeks 11,341.38 puandan haftayı tamamladı. Endeks, günlük bazda 221.77 puan ve yüzde 1.99 arttı. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 87.34 puanlık artışla 11,254.04 puandan, 11,341.38 puana çıktı. Hisse senetlerinin haftalık ortalama değer artışı yüzde 0.78 oldu. 
     İMKB Ulusal-Mali Endeksi 108.34 puan artarak 13,206.19 puandan 13,314. puana ve İMKB Ulusal-Sanayi Endeksi 227. puan artarak 11,707.98 puandan 11,935.51 puana yükselirken, İMKB Ulusal-Hizmetler Endeksi 192.09 puan düşerek 7,400.66 puandan 7,208.57 puana geriledi. 
     Böylece, mali grup hisseleri ortalama yüzde 0.82 oranında, sanayi grubu hisseleri ortalama yüzde 1.94 oranında değer kazanırken, hizmetler grubu hisseleri ortalama yüzde 2.60 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 300 hisse senedinden 133'ü değer kazanırken, 139 hisse senedi değer yitirdi. 28 hisse senedinin değeri değişmedi. 
     Geçen hafta en yüksek oranlı artış yüzde 35.97 ile Kristal Kola hisselerinde oldu. Yüzde 31.91'lik artışla Esem Spor hisseleri ikinci, yüzde 26.57'lik artışla da Kepez Elektrik hisseleri üçüncü olarak sıralandı. 
     En yüksek oranlı düşüş ise yüzde 27.89 ile Işıklar Ambalaj hisselerinde oldu. Yüzde 20.42'lik düşüşle Eczacıbaşı Yapı hisseleri ikinci ve yüzde 12.12'lik düşüşle de M. Yılmaz Yatırım Ortaklığı hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 204 milyar 384.2 milyon adet hisse senedi işlem gördü ve karşılığında 2 katrilyon 728 trilyon 13.5 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta, dolar dışında kalan döviz türlerinde artış yaşandı. İstanbul serbest döviz piyasasında alınıp satılan ABD Doları yüzde 0.56 oranında gerilerken, Euro yüzde 0.46 oranında artış kaydetti. 
     Önceki hafta sonuna göre ABD Doları'nın Türk Lirası satış fiyatı 9 bin lira düşerek, 1 milyon 593 bin liraya geriledi. Euro'nun satış fiyatı ise 8 bin lira artarak 1 milyon 750 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 0.52 oranında artarak 2 milyon 5 bin liraya ve İsviçre Frangı'nın satış fiyatı da yüzde 0.34 oranında artarak 1 milyon 166 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 594 bin liradan, Euro 1 milyon 757 bin liradan, İngiliz Sterlini 2 milyon 543 bin liradan ve İsviçre Frangı da 1 milyon 173 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 1.18 oranında, Cumhuriyet altınının satış fiyatı da yüzde 1.30 oranında arttı. 
     Külçe altının gram satış fiyatı 200 bin lira artarak 17 milyon 150 bin liraya, Cumhuriyet altınının satış fiyatı da 1 milyon 500 bin lira artarak 116 milyon 500 liraya yükseldi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 1.01 oranında artarak 17 milyon 85 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.71 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2 bin 572 puan artarak 364,608 puandan 367,180 puana çıktı. 
     Geçen haftanın en çok değer kazanan katılma belgeleri, yüzde 2.45'lik artışla Sanko Menkul Değerler A Tipi Değişken Fon, yüzde 2.18'lik artışla Gedik A Tipi Karma Fon ve yüzde 2.07'lik artışla Ata A Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 1.94 oranındaki düşüşle Global A Tipi İMKB-100 Endeks Fon, yüzde 1.90 oranındaki düşüşle Alfa A Tipi Ulusal-30 Endeks Fon ve yüzde 1.84 oranındaki düşüşle HSBC Yatırım A Tipi U-30 Endeks Fon olarak sıralandılar. 
     
     HAZİNE İHALELERİ... 
     Hazine geçen hafta Salı günü biri 300 gün vadeli Türk Lirası cinsinden iskontolu bono, diğeri de 90 gün vadeli referans bono olmak üzere iki ihale düzenledi. 
     Hazine'nin, 300 gün vadeli iskontolu bono ihalesine toplam 3 katrilyon 126.7 trilyon liralık teklif gelirken, ihalede nominal 2 katrilyon 902 trilyon liralık satış gerçekleşti. İhaledeki net satış miktarı da 2 katrilyon 6.5 trilyon lira, gerçekleşen bileşik faiz yüzde 56.48, basit faiz ise yüzde 54.15 oldu. 
     Hazine'nin ikinci ihalesi olan 90 gün vadeli referans bono ihalesine ise toplam 2 katrilyon 14.6 trilyon liralık teklif geldi. 
     İhalede nominal 1 katrilyon 2.7 trilyon liralık satış gerçekleşti. İhaledeki net satış miktarı, planlandığı gibi 1 katrilyon 141 trilyon lira, gerçekleşen basit faiz 39.96, bileşik faiz ise yüzde 46.39 oldu. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.70 ile yüzde 1.11 arasında gerçekleşti. 
     Mevduat faizlerinde geçen hafta ortalamalarda önemli bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.68 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 44'ün biraz üzerinde olan haftalık reponun net getirisi de yüzde 0.67 olarak gerçekleşti. 
     





</TEXT>
</DOC>
