<DOC>
<DOCNO> 164800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sontur21.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kilit Operasyonu"... İşadamı Mehmet Ali Yaprak tutuklandı... 
</HEADLINE>
<TEXT>

     Gebze'de geçen yıl bir ilaç fabrikasında yaklaşık 5 milyon adet ''Captagon'' adlı uyuşturucu hapın ele geçirildiği ''Kilit Operasyonu'' kapsamında gözlem altına alınan işadamı Mehmet Ali Yaprak, tutuklandı. 
     Narkotik Şube Müdürlüğü'nden İstanbul DGM'ye sevk edilen Yaprak, soruşturmayı yürüten Cumhuriyet savcısı tarafından sorgulandı. Savcılıkça tutuklanması istemiyle İstanbul Nöbetçi 2 No'lu DGM Yedek Hakimliği'ne gönderilen Yaprak hakkında, burada tekrar alınan ifadesinin ardından tutuklama kararı verildi. 
     Mehmet Ali Yaprak, daha sonra Bayrampaşa Cezaevi'ne gönderildi. 
     ''Organik kimyager Mehmet Özdoğan Cüntay'ın, Profarma İlaç Sanayii'nde Captagon adlı uyuşturucu haplarla birlikte ele geçen bazı uyuşturucu maddeleri, Mehmet Mehmet Ali Yaprak için imal ettiği'' öne sürülüyordu. ''Kilit Operasyonu'' sonucunda, Cüntay'ın da aralarında bulunduğu 10 kişi hakkında İstanbul 5 No'lu DGM'de dava açılırken, Mehmet Ali Yaprak'ın dosyası yakalanamadığı için ayrılmıştı. 
     
</TEXT>
</DOC>
