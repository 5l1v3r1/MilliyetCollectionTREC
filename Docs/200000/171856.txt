<DOC>
<DOCNO> 171856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/guncel/gun04.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aşirette kadın dövülmez' 
</HEADLINE>
<TEXT>

   Araştırmacı İbrahim Bozkurt aşiretlerde kadınların erkeklerden daha otoriter olduğunu belirterek, dizilerdeki aşk maceralarının çok abartılı olduğunu söyledi 
      BELMA AKÇURA İstanbul 

   
   Berazi Aşireti Ketikan Kabilesi'nden olan, Şanlıurfa'nın Birecik ilçesi Mezra Beldesi Belediyesi Yazıişleri Müdürü İbrahim Bozkurt, Türkiye'de aşiretler ve aşiret kültürünü yazdı. Aşiretlerin ağalığa karşı olduğunu söyleyen Bozkurt "Biz de eli silahlı, başı külahlı, dört kadınlı ağalar aşiret kültürüne uymaz" dedi. 
   Bir yandan dededen gelen kendi aşiret kültürü diğer yandan sinema ve tv dizilerinde gördüğü aşiretler İbrahim Bozkurt'un kafasını allak bullak etmiş. Bugüne kadar yazdığı Türkçe ve Kürtçe şiirleri bir tarafa bırakıp aşiretleri masaya yatıran Bozkurt iki ay önce çıkarttığı 'Tarih Boyunca Aşiretçilik' adlı kitabından sonra şimdi de aşiretlerin kadına bakışı üzerine yeni bir çalışma yapıyor. 
   
   30 KADININ HİK YESİ 
   Kadınlar yüzünden aşiretler arasında meydana gelen 30 çatışmanın tümünü kaleme aldığını söyleyen Bozkurt kitabında aşiretlerin kadına bakış açısına da yer verdiğini belirterek "Bölgede kadınlar yüzünden meydana gelen çatışmaları ele aldım. Her birinin muhteşem hikayeleri var. Örneğin iki aşiret arasında başlayan ve yıllarca süren çatışma Ferza Türkçe'de mecburi yapılan hizmet anlamına geliyor adındaki kadın yüzünden çıkmıştır ve bu gerçek bir aşk hikayesidir" diyor. 
   Aşiretlerde kadınların erkeklerden daha otoriter olduğunu da söyleyen Bozkurt kadınları şöyle anlatıyor "Kadın evin parasından tut, erkeğin nerede çalıştığına, kaç kuruş kazandığına, nereye harcadığına kadar karışır. Eskiden bir erkek bir kadınını dövemezdi. Anında koca Utfa kadınına şikayet edilir. Utfa kadını da 'Nasıl döversin. Niye aşirete danışmadın' diyerek hesabını çok kötü sorardı." 
   Bir kadının Utfa aşirette kadınlar üzerinde söz sahibi olan tek kadın kabul edilmesi için, babasının tarafından en az 12 babaya kadar reis kızı olması gerektiğini söyleyen Bozkurt, aşiretlerde kadınların reisle cemaat içinde değil görüşmesi, huzura dahi çıkmalarının mümkün olmadığını belirterek şunları söylüyor 
   "İşte bu kadınlar ancak Utfa kadınlar vasıtası ile reise müracaatlarını yapar, nadiren toplu haldeki şikayetler reis huzura çıkar. Bu nedenle aşk olayları gizli tutulurdu. Halbuki diziler aşk maceraları ile dolu maşallah." 
   
   
</TEXT>
</DOC>
