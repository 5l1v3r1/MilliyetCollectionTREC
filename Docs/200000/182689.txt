<DOC>
<DOCNO> 182689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sonspo02.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da İtalya kafilesi belli oldu... 
</HEADLINE>
<TEXT>

     Avrupa Şampiyonlar Ligi'nde 17 Eylül Çarşamba günü deplasmanda Juventus takımıyla karşılaşacak olan Galatasaray'da, İtalya'ya götürülecek futbolcuların listesi açıklandı. 
     Sarı-kırmızılı ekibin bu akşam basına kapalı gerçekleştirdiği antrenman sonrasında belirlenen kadroda 21 futbolcu bulunuyor. Sakatlıkları bulunan Lukunku, Ümit Karan ve Orhan'ın yanı sıra daha önce bir Avrupa Kupası maçında oynadığı için Bratu ve Şampiyonlar Ligi kadrosunda yer almayan Murat Erdoğan ve Ömer kadroya alınmadı. 3 kaleciden Mehmet de kadro dışında kaldı. 
     Bugün saat 10.00'da Torino'ya gidecek Galatasaray kafilesinde şu futbolcular bulunacak 
     Mondragon, Aykut, Prates, Suat Usta, De Boer, Bülent, Tamas, Hakan Ünsal, Abdullah, Ergün, Batista, Sabri, Cihan, Volkan, Ayhan, Pinto, Hasan, Baliç, Arif, Hakan Şükür ve Petre. 
     
</TEXT>
</DOC>
