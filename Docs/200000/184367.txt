<DOC>
<DOCNO> 184367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sonspo03.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'in süperstarı Iverson "servet" karşılığında Sixers'da kaldı 
</HEADLINE>
<TEXT>

     ABD Profesyonel Basketbol Ligi'nin NBA yıldız oyuncularından Allen Iverson, Philadelphia 76'ers ile olan sözleşmesini, 76.7 milyon dolar karşılığında 4 yıl daha uzattı. 
     Halen süren sözleşmesi 1 yıl opsiyonlu olan Allen Iverson, böylece 2008-09 sezonun sonuna kadar 76ers'da kalacak. 
     3 kez ligin sayı krallığına erişen ve şu andaki sözleşmesi 2005-06 sezonu sonuna dek geçerli olan Iverson'ın eski anlaşmasına göre gelecek 2 yıl içinde 28 milyon doların üzerinde para alacağı bildirildi. 
     Iverson, geçen yıl normal sezonda 48-34'lük bir galibiyet serisi yakalayan ve play-off'ta 2. tura dek çıkan 76ers'da 27.6 sayı ortalaması tutturmuştu. Iverson, 2000-01 sezonunda, 1983'ten bu yana ilk kez Doğu Konferansı'nda şampiyon olan Philadelphia 76ers'ın forması altında yılın en değerli oyuncusu MVP seçilmişti. 
     Bu yaz ABD'nin olimpiyat elemelerini geçmesinde büyük payı olan Iverson'ın son 7 yılda 27 sayı ve 5.6 asist ortalaması bulunuyor. 
     Bu arada Iverson, daha önce kavga ettiği eski antrenör Larry Brown'ın yardımcısı Randy Ayers ile yoluna devam edecek. 
     
</TEXT>
</DOC>
