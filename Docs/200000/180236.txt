<DOC>
<DOCNO> 180236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sondun17.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft'un ofis programında bir açık daha... 
</HEADLINE>
<TEXT>

     Merkezi Seattle'da bulunan yazılım devi Microsoft, Ofis programında açık bulunduğunu duyurdu ve kullanıcılardan internet güvenlik sitesine girerek, gerekli yamayı indirmelerini istedi. 
     Microsoft tarafından yapılan açıklamada, Visual Basic yazılımındaki ''kritik'' açık yüzünden hacker'ların, kullanıcı bilgisayarlarını ele geçirebilecekleri kaydedildi. 
     Açığı kapatacak yama www.microsoft.com security adlı siteden indirilebiliyor. 
     Microsoft'un yazılımları bu yıl içinde biri Blaster, diğeri Slammer adı verilen iki böceğin saldırısına maruz kalmıştı. 
     Son açığın özellikle Microsoft'un en yeni Access, Excel, Powerpoint, Publisher, Visio, Word ve Works programlarında olduğu bildirildi. 
     Tüm bu programlar Microsoft'un ''Ofis'' süitinin parçaları. Söz konusu programlar yazı, hesaplama, sunu ve internet yayıncılığı alanlarında geniş biçimde kullanılıyor. 
     
</TEXT>
</DOC>
