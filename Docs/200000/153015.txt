<DOC>
<DOCNO> 153015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko42.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
STM için ilk adım... 
</HEADLINE>
<TEXT>

     Şanlıurfa Valisi Şükrü Kocatepe, Doğu ve Güneydoğu Anadolu Bölgesi'nde yaşayanların yaşam standardını artırmak amacıyla sınır illerine kurulacak ''Sınır Ticaret Merkezi'' ile STM ilgili çalışmaların başladığını söyledi. 
     Kocatepe, Valilik Toplantı Salonu'nda, STM'yi ilgilendiren kurum müdürleri ve oda başkanlarına yönelik düzenlenen toplantıda, ilde yapılması düşünülen STM'lere fikir alışverişi şeklinde başladığını kaydetti. 
     STM'nin inşaatı, kimlerin faydalanabileceği ve kontrolünün nasıl yapılacağı hakkında bilgi veren Kocatepe, şöyle dedi 
     ''STM işleticileri, il özel idaresi, ticaret, sanayi, esnaf ve sanatkarlar odaları, ihracat birliklerinden girişimcilerin katılımıyla oluşturulacak. Burada satış yapacak işletmeciler için verilecek uygunluk belgesini, 3 yıldır faaliyet gösteren girişimciler alabilecek. Merkezdeki esnaflar, bağlı bulunduğu il ve sınırı oldukları ile mal satabilecek. Ayrıca, ihracatı ve ithalatı yasaklanmış malların veya belli bir kuruma bırakılmış malların satımı ve alımı söz konusu olmayacak.'' Kocatepe, ön düzenleme niteliğindeki toplantıların devam edeceğini sözlerine ekledi. 
     




</TEXT>
</DOC>
