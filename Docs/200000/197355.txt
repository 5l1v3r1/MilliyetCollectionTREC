<DOC>
<DOCNO> 197355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/magazin/amag.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
En güzel bestesini şairine dinletemedi 
</HEADLINE>
<TEXT>

   Onur Akın, hayranı Şefik Yıldırım'ın şiirini besteledi. Dinletmek için aradığında, Yıldırım can vermişti 
      Birsen Altuntaş 
   
   Özgün müziğin sevilen yorumcusu Onur Akın, 'Firari' adlı yeni albümünü, hayatında bir kez gördüğü birine ithaf etti. Şarkıcı, aylar önce sokakta yürürken bir hayranı yanına yaklaştı. Hayranı Akın'a, yıllarca şiir yazdığını, bu şiirleri değerlendirip değerlendiremeyeceğini sordu. Akın'dan olumlu yanıt alan hayranı, birkaç gün sonra şiirlerini dosya halinde şarkıcıya teslim etti. Akın, bir şiiri besteleyip ona dinletmek istedi. 
   
   Şiirin adı, sanki 'kaderi' 
   Akın, gerisini şöyle anlattı "Şefik Yıldırım'ı hayatımda bir kez gördüm. Sigortacılık yaptığını, şiirleri olduğunu ve bunları bana iletmek istediğini söyledi. Dört gün sonra üzerinde telefon numarasının yazılı olduğu şiirleri aldım. Büyük bir coşkuyla 'Gidiyorum İşte' isimli 12 sayfalık şiirini besteledim. İki ay sonra şarkının bitmiş halini dinletmek için şairi aradım ve kanserden öldüğünü söylediler. Keşke şiirinin bestelendiğini öğrenseydi..." 
   
   İŞTE O ŞİİR    Gidiyorum İşte 
   Denizin ıslak aynasında 
   Okşarken üşüyen 
   yakamozları 
   Kefensiz yıldız sağanağında 
   Yorgun dümenine ışık 
   arayan mavnalar 
   Mavi tene gülümseyecek 
   gülüm mü kaldı 
   Ömrümü rüzg rında 
   erittiğim yıllar 
   İçimdeki baharı söküp aldı 
   Ufkumu duvara çakarcasına 
   Hasreti bağrımda 
   yakarcasına 
   İsyank r yanımı dağlara 
   çarparcasına 
   Vakitli, vakitsiz 
   Gidiyorum İşte... 
   
   
</TEXT>
</DOC>
