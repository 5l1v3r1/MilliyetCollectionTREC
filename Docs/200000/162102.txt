<DOC>
<DOCNO> 162102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur26.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Genel başkanı Baykal'ın eniştesi vefat etti... 
</HEADLINE>
<TEXT>

     CHP Genel Başkanı Deniz Baykal'ın eniştesi Mehmet Şevki Kansızlar vefat etti. 
     Baykal'ın ablası Sevim Kansızlar ile evli olan ve geçirdiği kalp krizi sonucu 78 yaşında vefat eden Mehmet Şevki Kansızlar'ın cenazesi, Muratpaşa Camii'nde, öğle namazının ardından Andızlı Mezarlığı'nda toprağa verildi. 
     Cenaze töreninde üzgün olduğu gözlenen CHP Genel Başkanı Baykal, ölen eniştesinin fenalık geçiren yakınlarını da teselli etti. Baykal, cenaze töreninden sonra, taziyeleri kabul etmek üzere ablasının evine gitti. 
     Mehmet Şevki Kansızlar'ın cenaze törenine, yakınları, Antalya Valisi Alaaddin Yüksel, Büyükşehir Belediye Başkanı Bekir Kumbul, Muratpaşa Belediye Başkanı Süleyman Evcilmen, Konyaaltı Belediye Başkanı Muhittin Böcek ve CHP İl Başkanı Ümit Uysal katıldı. 
     
</TEXT>
</DOC>
