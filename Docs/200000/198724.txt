<DOC>
<DOCNO> 198724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/ekonomi/eko06.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da 9 milyar dolarlık kurtarma 
</HEADLINE>
<TEXT>

   Batık durumdaki Aşikaga Bank kamulaştırıldı. Bu operasyonun Japon devletine maliyetinin 9 milyar doları bulabileceği hesaplanıyor 
      
   Japonya hükümeti batık durumdaki Aşikaga Bank'ı iflastan kurtarmak için kamulaştırma kararı aldı. 
   Japon ekonomisinde en sorunlu sektörler arasında gösterilen bankacılık sisteminde son beş yıl içindeki ilk kamulaştırma olan karar, piyasalarda çalkantı yaratmamak için cumartesi günü açıklandı. 
   Japonya Başbakanı Juniçiro Koizimu, Bakanlar Kurulu'nun Aşikaga Bank'ın durumu ile ilgili yaptığı 20 dakikalık ''kriz toplantısından'' sonra alınan kararı açıklarken, ''bankadaki bütün mevduatın devlet güvencesi altında bulunduğunu'' belirterek, piyasaları sakin olmaya çağırdı. 
   Operasyonun maliyeti hakkında resmi bir açıklama yapılmamakla birlikte, sektör kaynakları bu rakamın 1 trilyon yen'i 9 milyar ABD Doları aşacağını kaydediyor. 
   
   
</TEXT>
</DOC>
