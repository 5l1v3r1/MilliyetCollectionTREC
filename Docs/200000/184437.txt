<DOC>
<DOCNO> 184437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/guncel/gun03.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Maraş isk na açılıyor 
</HEADLINE>
<TEXT>

   KKTC Cumhurbaşkanı Rauf Denktaş, 1974'ten beri kapalı bulunan Maraş bölgesinin bir bölümünün Aralık ayına kadar yeniden isk na açılacağını söyledi 
   
   KKTC, aralıktaki genel seçimlerden önce kapalı bölge Maraş'ın bir bölümünü yeniden isk na açmaya hazırlanıyor. New York'ta bulunan KKTC Dışişleri ve Savunma Bakanı Tahsin Ertuğruloğlu, 1974'ten beri isk na kapalı bulunan Maraş'ın canlandırılması yönündeki çalışmaların sürdüğünü ve seçimlerden önce açılmasının öngörüldüğünü kaydetti. 
   
   Vakıflar İdaresi'nin hakkı korunacak 
   Ertuğruloğlu, KKTC Cumhurbaşkanı Rauf Denktaş'ın daha önce yaptığı, "Maraş'ı eski Rum sakinlerine açma" teklifinin Rum Yönetimi tarafından reddedilmesinin ardından, bölgenin ya BM ile işbirliği yapılarak, ya da tek taraflı olarak isk na açılmasının planlandığını söyledi. Planlama yapılırken, Vakıflar İdaresi'nin Maraş'taki haklarının korunacağı da belirtildi. 
   29 yıldır kullanılmayan binaların onarımlarının pahalıya mal olması halinde yıkılıp yenilerinin inşa edilebileceğini kaydeden Ertuğruloğlu, eski ya da yeni sakinlere vergi indirimi gibi bazı kolaylıklar sağlanabileceğini ifade etti. 
   
   Rumlar reddetmişti 
   Denktaş, Lefkoşa Uluslararası Havaalanı'nın iki topluma da hizmet verecek şekilde faaliyete geçirilmesini, karşılığında Maraş'ın Rumlara verilmesini önermiş, Rum tarafı bunu reddetmişti. Rum yönetimi, Denktaş'ın önerisini KKTC'nin dünyayı aldatmaya yönelik bir girişimi olarak nitelemiş, Rum vatandaşlarından Maraş'a gitmemelerini istemişti. 
   
   Türk serçelerini, AB'ye uyum yasaları kurtardı    Kıbrıs Rum Yönetimi, Avrupa Birliği AB uyum yasaları çerçevesinde, sonbahar sonlarında Türkiye'den gelen serçelerin tuzak kurularak öldürülmesini yasakladı. Politis gazetesinin haberine göre, Rum Meclisi cuma günü onayladığı bir AB uyum yasası çerçevesinde Türkiye'den gelen serçelerinin tuzak kurularak öldürülmesine yasak getirdi. Gazete, sonbahar sonlarında Türkiye'den gelen binlerce serçenin Solya bölgesi sakinleri tarafından avlandığını yazdı. 
   
   
</TEXT>
</DOC>
