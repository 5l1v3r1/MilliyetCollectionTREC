<DOC>
<DOCNO> 197147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/ekonomi/eko08.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketler kartlandı 
</HEADLINE>
<TEXT>

   MasterCard Kurumsal Müşteriler Müdürü Perez, şirketlerin tüm satın almalarına imk n sağlayan 'şirket kartı'nın büyük ilgi gördüğünü söyledi 
   BARIŞ ERGİN Paris 
   
   MasterCard Avrupa Kurumsal Müşteriler Bölümü Genel Müdürü Javier Perez, kurumlara ve yöneticilere özel kart ürettiklerini, 'corporate card' şirket kartı ve 'corporate executive card' şirket yönetim kartı adını verdikleri kartın dünyada büyük ilgiyle karşılandığını belirtti. 
   
   Hedef Türkiye 
   Fransa'da kart teknolojileri fuarı CARTES 2003'e katılan Perez, kurumların tüm satın almaları ve gezi gibi harcamalarını bu kartla yapabildiklerini söyledi. Perez, "Şirketler birine uçak bileti almak isterse bu kartı kullanıyor. Bazı şirketlerle yapılan anlaşmalar gereği daha ucuza satın alma olanağı sağlayan bu kart sigorta olanağı da sunuyor" dedi. 
   Türkiye'de ve diğer Doğu Avrupa ülkelerindeki büyüme rakamlarının çok yüksek olduğunu ve bu nedenle şirketlerinin öncelikli hedefleri arasında bu ülkelerin ön plana çıktıklarını belirtti. Avrupa genelinde yüzde 14'lük bir büyüme rakamı yakaladıklarını belirten Perez, bu rakamın Rusya'da yüzde 60, Türkiye'de yüzde 90, Romanya'da yüzde 20 ve Macaristan'da da yüzde 18 olduğunu vurguladı. 
   
   
</TEXT>
</DOC>
