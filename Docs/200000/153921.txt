<DOC>
<DOCNO> 153921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/spor/spo15.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

31. hafta programı      9 Mayıs Cuma 
     20.00 Fenerbahçe - Kocaelispor 
     10 Mayıs Cumartesi 
     19.00 Adanaspor - Beşiktaş 
     11 Mayıs Pazar 
     16.30 Gaziantepspor - Göztepe 
     16.30 Altay - Samsunspor 
     16.30 Elazığspor - Bursaspor 
     16.30 Ankaragücü - Trabzonspor 
     16.30 Denizlispor - Diyarbakırspor 
     16.30 Malatyaspor - İstanbulspor 
     19.00 Galatasaray - Gençlerbirliği 
     
Ada ucuz kurtuldu      UEFA, İngiltere - Türkiye milli maçında çıkan olaylar nedeniyle, İngilizler'e yalnızca 150 bin İsviçre frangı para cezası verdi. Disiplin Komitesi, spor kamuoyunun beklediği 1 maçlık seyircisiz oynama cezasını uygun görmedi. 
     
Tekel-O.Renault      BASKETBOL 1. Ligi Play - Off ilk turunda TEKEL ile Oyak Renault bugün ikinci kez karşı karşıya gelecekler. İlk maçı 107-100 kaybeden ve 2-1 geriye düşen TEKEL, rövanşı alarak durumu eşitlemeye çalışacak. Haldun Alagaş Salonu'ndaki maç 18.00'de başlayacak ve TRT2'den naklen yayınlanacak. 
     
Ödüller veriliyor      DÜNYA ve Avrupa'da dereceye giren sporcular bugün ödüllerini alacaklar. Başbakan Recep Tayyip Erdoğan ve Başbakan Yardımcısı Mehmet Ali Şahin'in de katılacağı tören Başbakanlık'ta saat 10.00'da yapılacak. 
     
Bilardo heyecanı      AVRUPA 3 Band Ferdi Bilardo Şampiyonası, Antalya'nın Kemer İlçesi'ne başladı. İlk gün açılış programı düzenlendi ve Bingöl depreminde ölenler için saygı duruşunda bulunuldu. Şampiyonada 16 ülkeden 32 sporcu mücadele edecek. 
     
Dünya turu      YASİR KAYA 

     Bu çocuğa dikkat 
     ABD'DE yepyeni bir futbol yıldızı doğuyor. Florida'daki futbol akademisinde yetişen 13 yaşındaki Freddy Adu, genç milli takımdaki başarılı futbolunun ardından, önümüzdeki sezon için üst üste transfer teklifleri alıyor. İtalyan Inter alt yapısına almak istediği Adu'ya, 350.000 dolarlık teklif götürürken, minik yıldızın annesi oğlundan ayrılmak istemediği gerekçesiyle öneriyi geri çevirdi. 
     
     Fiorentina uygun adım 
     KÖTÜ yönetimi ve mali yapısındaki bozukluk nedeniyle İtalya'da en alt lig olan Serie C2'ye düşürülen ve adı Florentia Viola olarak değiştirilen Fiorentina eski konumuna dönüş yolunda ilk adımı attı. Artemio Franchi stadını dolduran 25.000 taraftarın önünde Savona Calcio'yu 3 - 0 yenen Florentia Serie C1'e yükseldi. 
     
     Futbol gündemi 

</TEXT>
</DOC>
