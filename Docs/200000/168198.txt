<DOC>
<DOCNO> 168198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/spor/spo06.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi Emre için 
</HEADLINE>
<TEXT>

UEFA'nın düzenlediği Avrupa Futbolu'nun Oscarları aday listesine milli futbolcumuz da girdi. Emre Belözoğlu, Figo, Nedved, Rui Costa, Zidane gibi yıldızlarla yarışacak 
     Oylama başladı 
     UEFA'NIN her yıl seçtiği "Avrupa Futbolu'nun Oscarları" aday listesinde tek Türk futbolcu, Inter'de oynayan Emre Belözoğlu oldu. 28 Ağustos gecesinde Montecarlo'da düzenlenecek ödül töreniyle sahibini bulacak Avrupa'nın en iyi futbolcuları orta sahada yarışacak Emre'nin rakipleri Rui Costa, Figo, Nedved, Zidane, Davids gibi dünyaca ünlü futbolculardan olacak. 
     
     Zidane seçilmişti 
     AVRUPA liglerindeki Lippi, Trapattoni, Ferguson, Houiller, Michels gibi büyük teknik direktörlerden oluşan bir komisyon tarafından belirlenecek en iyi futbolcularda, UEFA'nın resmi internet sitesinda oy kullanan taraftarların görüşlerinin de hesaba katılacağı belirtildi. Geçen sezon UEFA, Avrupa'nın en iyi futbolcusu olarak Fransız Zinedine Zidane'ı seçmişti. 
     

</TEXT>
</DOC>
