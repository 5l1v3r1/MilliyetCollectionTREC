<DOC>
<DOCNO> 153814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sontur07.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtarma çalışmalarına askerler de katılıyor... 
</HEADLINE>
<TEXT>

     Bingöl'de meydana gelen depremin ardından sabahın ilk ışıklarıyla birlikte çok sayıda binada hasar meydana geldiği görüldü. 
     A.A muhabirinin gözlemlerine göre, şehir merkezinde 4 bina tamamen çökerken, Kültür Caddesi üzerinde Ateş Apartmanı'nın çökmesi sonucu enkaz altında kalanların kurtarma çalışmalarına askerler de katıldı. Binada çıkan yangın itfaiye ekiplerinin müdahalesi ile söndürülmeye çalışılıyor. Binanın altında çok sayıda kişinin olmasından endişe ediliyor. Aynı binada bir kişinin öldüğü öğrenildi. 
     Şehir merkezine henüz elektrik verilemezken, Şişli Sokak ile Polisevi yakınında bulunan iki binanın da çöktüğü gözlendi. 
     




</TEXT>
</DOC>
