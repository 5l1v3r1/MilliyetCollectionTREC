<DOC>
<DOCNO> 177009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sonspo18.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Makelele pes etti, idmanlara çıkacak 
</HEADLINE>
<TEXT>

     Real Madrid'in Fransız orta alan oyuncusu Claude Makelele, idmanlara çıkmama kararından vazgeçtiğini söyledi. 
     Claude Makelele'nin kararının kulüple arasında uzlaşma sağlayacağı bildirilmesine karşın Makelele, Real Madrid'de kalıp kalmayacağı konusuna bir açıklık getirmedi. 
     Makelele, günlük spor gazetesi As'a yaptığı açıklamada, yarın Real Madrid'li takım arkadaşlarıyla birlikta idmanlara çıkacağını belirtti. 
     İdmanlara çıkmamasından bu yana yaşananlardan dolayı taraftarları adına üzgün olduğunu belirten Makelele, taraftarların onu hep sevdiğini ve bu yaşanan olayları birgün açıklayabilmeyi umduğunu söyledi. Makelele, Real Madrid'te bugüne kadar mutlu olamadığını, yalnızca geleceğe konsantre olduğunu bildirdi. 
     Geçen hafta çarşamba günü idmanlara katılmama yolunda protestoya başlayan Makelele, ücretinde artış olmazsa Real Madrid'i bırakabileceğini söylemişti. 
     Sözleşmesinin bitmesine 3 yıl kalan Makelele, yıllık 1.2 milyon Euro yerine 3 milyon Euro istemişti. 
     Real Madrid Kulübü yöneticisi Jorge Valdono, Makelele'nin başka kulübe gönderilmeyeceği ve kariyerini tehlikeye sokacağı yolundu uyarmıştı. 
     Fransız futbolcu, 10 milyon Euro alacağını umduğu Chelsea'nin kendisini transfer listesinden çıkarmasına karşın Chelsea'ye gideceğini umuyordu. 
     İspanya Ligi takımı Celta de Vigo'dan 2000 yılında Real Madrid'e transfer olan Makelele, bu takımda Avrupa Şampiyonlar Ligi'nde 2002, İspanya Ligi'nde de 2001 ve 2003 yıllarında şampiyonluk yaşamıştı. 
     
</TEXT>
</DOC>
