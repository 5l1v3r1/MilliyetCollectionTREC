<DOC>
<DOCNO> 161369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/spor/aspo.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
EVİME GERİ DÖNDÜM 
</HEADLINE>
<TEXT>

Fenerbahçe’nin Alman hocası, "Tek hedefim hem Türkiye’de, hem de Avrupa’da büyük başarılara imza atmak. Camiaya sesleniyorum omuz omuza verelim, birlikte güçlü bir takım yaratalım" ifadesini kullandı 
     MEHMET DEMİRCAN 

     Ezilenler oldu 
     FENERBAHÇE’NİN yeni teknik direktörü Christoph Daum dün İstanbul’a geldi. Yöneticiler Hakan Bilal Kutlualp ve İlhan Ekşioğlu ile birlikte Atatürk Havalimanı’na inen Alman hocayı çok sayıda Sarı - Lacivertli taraftar karşıladı. Daum ve sevgilisi Angelica, aşırı izdiham nedeniyle zor anlar yaşarken, bir ara ezilme tehlikesi atlattılar. Emniyet güçleri adeta etten bir duvar ördü, yaşanan gerginlik kavgaya dönüşünce polis taraftarları jopla uzaklaştırdı, 10 kişi yaralandı. 
     
     Bugün imza atacak 
     AYAĞININ tozuyla kısa bir açıklama yapan Daum, "Evime geri döndüm. Fenerbahçeli taraftarlarla buluştuğum için çok mutluyum. Tek hedefim hem Türkiye’de, hem de uluslararası alanda büyük başarılara imza atmak. Aziz Yıldırım ve ekibiyle hedeflerimize tek tek varacağız. Buradan camiaya seslenmek istiyorum hep birlikte omuz omuza vererek güçlü bir Fenerbahçe yaratalım" dedi. Bugün resmi sözleşme imzalayacak olan Alman hoca daha sonra yönetici Mahmut Uslu’ya ait Bosphorus Oteli’ne yerleşti. 
     
     Yürekli oyuncu gerek’ 
     DAUM, burada düzenlendiği basın toplantısında ise "Bugünden itibaren Şampiyonlar Ligi’ni düşünüyoruz. Yeni kadro üzerinde çalışmalarımız sürüyor. Öyle bir takım kuracağız ki, Fenerbahçe’nin formasını taşıyabilecek güçte futbolcularla dolu olacak. Bize yüreğiyle oynayacak, Fenerbahçe için ateşten geçecek isimler gerekiyor. Bunu yapmaya hazır ve gelecekteki başarılara imza atmak isteyen futbolcular varsa hepsini canı gönülden kucaklıyoruz" diye konuştu. Alman hoca gece de Başkan Aziz Yıldırım’la yemek yedi. 
     
Aziz Yıldırım’ın 10. hocası oldu 1997 - 1998 Otto Bariç 1998 - 1999 Joachim Löw 1999 - 2000 Rıdvan Dilmen 4 ay kaldı  Zdenek Zeman 3 ay kaldı  Turhan Sofuoğlu 4 ay kaldı 2000 - 2001 Mustafa Denizli 2001 - 2002 Mustafa Denizli Devre arası gitti  Werner Lorant 2002 - 2003 Werner Lorant 15 maç sonra gitti  Oğuz Çetin 11 maç sonra gitti  Tamer Güney 8 maç sonra gitti      
     

</TEXT>
</DOC>
