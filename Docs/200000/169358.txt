<DOC>
<DOCNO> 169358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sonspo31.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bastonspor" rakip arıyor... 
</HEADLINE>
<TEXT>

     Kütahya'nın Simav İlçesi Kelemyenice Beldesi'nde yaşlıların kurduğu ''Bastonspor Voleybol Takımı'' rakip bulamamaktan yakınıyor. 
     Emekli öğretmen Ahmet Erdem'in 73 kurduğu, aralarında belediye başkanı Akif Yavuz'un da yer aldığı Bastonspor'un yaş ortalaması 70. Her gün antrenman yapan Bastonspor, belde gençleriyle yaptıkları maçları da kolayca kazanıyor. 
     Kendilerine ''ciddi rakip'' bulamadıklarını anlatan Bastonspor Voleybol Takımı Kaptanı Ahmet Eren, ''Kasabamız küçük. İlçemizde de voleybol, futbol kadar önemsenmiyor. Bu yüzden rakip bulamıyoruz. Kasabamızda düzenlediğimiz 3 turnuvayı da, gençleri yenerek kazandık. Takım olarak artık dışarıya açılmak istiyoruz. Ancak kimsenin bizden haberi yok. Kendimize uygun rakip bulursak, ciddi anlamda maçlar yapmak istiyoruz'' diye konuştu. 
     Yaşıtları baston yardımı ile yürürken, kurdukları voleybol takımı ile gençlere meydan okuyan Bastonspor'un kazandığı 3 kupa, köy kahvesini süslüyor. 
     
</TEXT>
</DOC>
