<DOC>
<DOCNO> 165172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/soneko28.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC Bank döviz faiz oranlarını düşürdü... 
</HEADLINE>
<TEXT>

     HSBC Bank A.Ş., döviz cinsinden hesaplara uyguladığı faiz oranlarında indirime gitti. 
     HSBC Bank'tan yapılan açıklamaya göre, faiz oranları dolar cinsinden mevduatlarda 1 ay vadede yüzde 1.70'ten yüzde 1.50'ye 3 ay vadede yüzde 2.00'den yüzde 1.80'e, 6 ay vadede yüzde 2.70'ten yüzde 2.25'e ve 12 ay vadede yüzde 4.00'ten yüzde 3.25'e düşürüldü. 
     Euro vadeli mevduat faiz oranları 1 aylık ve 3 aylıkta 0.20 puan düşürülerek sırasıyla yüzde 2.20 ve yüzde 2.30'a çekildi. 6 ay vadede yüzde 3.25 olan faiz oranı yüzde 2.60, 12 ay vadede yüzde 4.25 olan faiz oranı yüzde 3.50 olarak belirlendi. 
     İngiliz Sterlini ve İsviçre Frangı cinsinden hesaplara uygulanan faiz oranları da 0.20 ila 0.80 puan arasında değişen miktarlarda indirildi. 
     
</TEXT>
</DOC>
