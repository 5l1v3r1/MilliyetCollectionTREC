<DOC>
<DOCNO> 172665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/guncel/gun07.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkol için '200 metre' kaldırılıyor 
</HEADLINE>
<TEXT>

   Meyhane, kahvehane gibi yerlerle eğitim - öğretim kurumları arasında, en az 200 metre uzaklık bulunması koşulu, okullar dışındaki özel eğitim kurumları için kaldırılıyor 
   ANKARA Milliyet 

   
   Özel sektörün eğitime yatırım yapmasını kolaylaştırmak için meyhane, kahvehane gibi yerlerle bazı eğitim - öğretim kurumları arasında en az 200 metre uzaklık bulunması koşulu, okullar dışındaki özel öğretim kurumları için kaldırılıyor. 
   İlköğretim ve Eğitim Kanunu ile Özel Öğretim Kurumları Kanunu'nda Değişiklik Yapılmasına İlişkin kanun tasarısı TBMM'ye sunuldu. 
   
   Tatil dönemleri farklı 
   Tasarı, meyhane, kıraathane, bar, elektronik oyun merkezi gibi umuma açık ve alkollü içki satılan yerlerin kamu ve özel okul binalarından en az 200 metre uzaklıkta bulunması zorunluluğunu korudu. Ancak, turizmin yoğun olduğu yörelerdeki okulların tatil dönemlerinde 200 metre şartının aranıp aranmayacağı konusunda karar verme yetkisi, ilgili yerin mülki idare amirine bırakıldı. 
   
   Aynı binada olamaz 
   Özel eğitime muhtaç bireylerin devam ettikleri öğretim kurumlarıyla okullar dışındaki diğer özel öğretim kurumlarında dershaneler, kurslar 200 metre koşulu aranmaması tasarıda yer alırken, bu tür kurumlarla meyhane, kıraathane gibi yerlerin aynı binada bulunamayacağı öngörüldü. 
   
   
</TEXT>
</DOC>
