<DOC>
<DOCNO> 151608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/soneko13.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya, Irak'ın yapılandırılması için fon kurulmasını önerdi 
</HEADLINE>
<TEXT>

     Japonya Maliye Bakanı Masajuro Shiokawa, Irak'ın yeniden yapılandırılması için uluslararası bir fon kurulması önerisinde bulundu. 
     Maliye Bakanı Shiokawa, Irak'ın kendi doğal kaynakları bulunduğunu, ancak bunları paraya çevirebilmesi için zamana ihtiyaç olduğunu belirterek, Irak için yapılacak yardımların toplanacağı bir fon kurulmasının iyi olacağını bildirdi. 
     Japonya Dışişleri Bakanı Yoriko Kawaguchi ise böyle bir plan konusunda ihtiyatlı olduklarını belirterek, buna neden olarak da, Irak'a verilecek bir desteğin, bu ülkede kurulacak hükümete bağlı olduğunu kaydetti. 
     Japonya, Irak'a mali yardımları tek başına değil, uluslararası bir organizasyon içinde yapmayı amaçlıyor. 
     





</TEXT>
</DOC>
