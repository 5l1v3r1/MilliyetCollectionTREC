<DOC>
<DOCNO> 170535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yazar/theper.html </URL>
<DATE> 2003/07/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Al sana af 
</HEADLINE>
<TEXT>

     İşte orman affı... Bodrum, Marmaris alev alev. Dalga geçer gibi yine bildik ağız "Bu alanları kimseye mal etmeyiz, buralar yine orman olacak". Sen bunu sakalıma anlat. 
     Birincisi bugüne kadar elden çıkan orman alanını şimdi birilerine mal etmek için af çalışması yapılıyor mu, yapılmıyor mu 
     İkincisi Bodrum'u bilenler bilir, arazisi kayalıktır, öyle senin gidip ekeceğin her ağaç orada tutmaz. 
     Üçüncüsü, aynı anda hem Bodrum'da hem Marmaris'te birkaç yerde çıkan yangın için biri yakalandı. Peki birkaç yerde birden bu yangını bir tek kişi mi çıkardı 
     Dördüncüsü, yangın çıkarana verilecek cezalara bir bakalım. Bir kimse istemeyerek ormanda yangın çıkarırsa mesela sigarasını atar da kazara ormanı yakarsa verilecek ceza iki yıldan beş yıla kadar hapistir. Ama Ormanı kasten yakarsa hapis cezası on yıldan on beş yıla kadardır. Yangında ölüm meydana gelmişse verilecek ceza müebbet ağır hapistir. Onun için orman yakan biri yakalanırsa ya ormanda mısır pişirirken çıkan kıvılcımdandır veya içtiği sigaranın ateşindendir. 
     
     

</TEXT>
</DOC>
