<DOC>
<DOCNO> 170262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sontur03.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden kaçtı, batağa düştü.. 
</HEADLINE>
<TEXT>

     Aliye ÇETİNKAYA KONYA, DHA 

AKŞEHİR'deki evinden kaçarak geldiği Konya'ya fuhuş batağına düşen 15 yaşındaki F.K.'yi para karşılığı erkeklere pazarlayan 2'si kadın 5 kişi tutuklandı. F.K. Akşehir'deki ailesine teslim edildi. 
     Yapılan bir ihbarı değerlendiren Konya Emniyet Müdürlüğü Asayiş Şubesi ekipleri, yaşı küçük kızları para karşılığı pazarladıkları iddia edilen 31 yaşındaki Meryem Şekeli, 19 yaşındaki İpek Doğdu, 25 yaşındaki Hasan Killik, 31 yaşındaki Hüseyin Killik ve 33 yaşındaki Muammer Tellal'ı takibe aldı. 
     Uzun süren takip sonunda bu kişilerin, Akşehir'deki evinden geçen yıl kaçıp Konya'ya gelen F.K.'yı Merkez Selçuklu İlçesi Parsana Mahallesi'ndeki bir evde erkeklere pazarladığı belirlendi. Eve yapılan baskında F.K.'yı pazarlayan şebeke üyesi 5 kişi gözaltına alındı. 
     Sorgularının ardından Adliye'ye sevkedilen sanıklar "15 yaşından küçük kızı alıkoymak ve fuhuş yaptırmak'' suçundan tutuklanma talebiyle nöbetçi mahkemeye çıkarıldı. Yaşı küçük başka kızları da pazarladıkları iddia edilen 5 şebeke üyesi tutuklandı. 
     
     KORKUDAN YARDIM İSTEYEMEDİM 

     Tutuklama kararı üzerine sanıklar gözyaşlarına boğulurken kendilerini görüntülemek isteyen gazetecilere saldırdı. Sanıkların suçlarının TCK'nın 430, 435 ve 436'ncı maddeleri kapsamına girdiği ve 7 yıldan az olmamak üzere hapis cezası istemiyle yargılanacakları belirtildi. 
     F.K. polisteki ifadesinde, "Konya'ya çalışmak için gelmiştim. Param olmadığı için 5 gün Fuar alanında yattım. Daha sonra bu kişilerle tanıştım. Bana önceleri iyi davrandılar daha sonra erkeklere pazarlamaya başladılar. Kortuğum için hiç birşey söyleyemedim ve yardım isteyemedim. Ailemin yanına gitmek istedim izin vermediler'' dedi. F.K. Akşehir'e götürülerek ailesine teslim edildi. 

     
</TEXT>
</DOC>
