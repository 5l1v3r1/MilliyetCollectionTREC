<DOC>
<DOCNO> 172352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/soneko33.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 10.478 puandan kapandı... 
</HEADLINE>
<TEXT>

     İMKB Ulusal-100 Endeksi, 2. seansı, 1. seansa göre 22.38 puan artışla 10,478.27 puandan tamamladı. 
     2. seansta, hisse senetlerinin ortalama değer kazancı yüzde 0.21 oldu. 
     Endeks, 2. seansa 12.44 puanlık düşüşle 10,443.45 puan seviyesinde başladı. Seans boyunca yaklaşık 70 puanlık çok dar bir bantta seyreden endeks, seansın ilk yarısını 10,470.76 puandan geçti. Endeks, seans içinde en düşük 10,418.30, en yüksek 10,486.77 puanı gördü. 
     İMKB Ulusal 100 Endeksi, seansın sonunda gelen alımlarla günü 10,478.27 puandan tamamladı. 
     1. seanstaki 142.41 puanlık kayıp dikkate alındığında endeks, günlük bazda 120.03 puan geriledi. Hisse senetleri günlük bazda ortalama yüzde 1.13 değer yitirdi. 
     Kapanışta mali endeks 28.97 puan artışla 12,543.72 puana, sanayi endeksi 28.97 puan artışla 10,633.02 puana, hizmetler endeksi 5.26 puan artışla 6,860.50 puana yükseldi. 
     Böylece ilk seansa göre mali grup hisseler ortalama yüzde 0.23, sanayi grubu hisseler ortalama yüzde 0.22, hizmetler grubu hisseler ortalama yüzde 0.08 değer kazandı. 
     2. seansta işlem gören toplam 291 hisse senedinden 100'ü değer kaybetti, 96'sı değer kazandı, 95'inin fiyatında değişiklik olmadı. 
     Seansta, 89 trilyon 576 milyar 666 milyon liralık işlem hacmi kaydedildi. İki seans toplamında ise 159 trilyon 12 milyar 700 milyon liralık işlem hacmi oluştu. 
     2. seansta Sabancı Holding, Garanti Bankası, Koç Holding, Hürriyet ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
