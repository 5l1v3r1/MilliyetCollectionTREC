<DOC>
<DOCNO> 150357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/spor/spo08.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın kızlar 
</HEADLINE>
<TEXT>

     HALTERDE fırtına gibi esen Millilerimiz dün de Yunanistan'ı salladı. 58 kiloda podyuma çıkan Aylin Daşdelen ile Emine Bilgin rakiplerini solladı. Daşdelen, koparmada 98 kilo ile Avrupa rekoru kırdı, gümüş aldı. Bu dalda yarışma tartısı farkı nedeniyle Bilgin 97.5 kilo kaldırmasına karşın altın madalyayı kaptı. Silkmede 123 kilo kaldıran Daşdelen toplamda 220 kiloya ulaştı ve iki altın madalyanın yanısıra iki Avrupa rekoru kırdı. 
     KOPARMADA altın alan Emine Bilgin ise silkmede ilk hakkında kaldırdığı 115 kilo ile gümüş madalyanın sahibi oldu. Toplamda 212.5 kiloya ulaşan Bilgin, Aylin Daşdelen'in ardından ikinci olarak ikinci gümüş madalyaya uzandı. Bu sıklette İngiltere'den Michaela Breeze toplamda 202.5 kilo ile iki bronz madalyanın sahibi oldu. Milli sporcularımız Aylin Daşdelen ile Emine Bilgin'e madalyalarını GSGM Müdürü Mehmet Atalay taktı. 
     


SPOR 




























</TEXT>
</DOC>
