<DOC>
<DOCNO> 157242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yasam/yas09.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bull terrier' sahibini öldürdü 
</HEADLINE>
<TEXT>

     İngiltere'nin başkenti Londra'da normalde insanlara karşı saldırgan olmadığı belirtilen 'Shaffordshire bull terrier' cinsi bir köpek, sahibini boğazını parçalayarak öldürdü. Güney Londra'daki Wandsworth semtinde yaşayan cam temizleyicisi George Dinham 47 , kan kaybından öldü. Üç ay önce de Brenda Salawu 9 adlı bir kız çocuğuna saldırarak hastanelik eden dört yaşındaki "bull terrier"in vücudu da sahibinin kanına bulanmıştı. Olayın önce cinayet olabileceğinden şüphelenen polis, otopsiden sonra Dinham'ın boynundan aldığı ısırık yaraları sonucu öldüğünü bildirdi. Polis, bull terrier'lerin normalde insanlara karşı saldırgan olmadığını, bu nedenle şaşkınlık içinde olduklarını belirtti. Olaydan sonra gözetim altında tutulan köpeğin muhtemelen uyutularak öldürüleceği belirtildi. 
     

</TEXT>
</DOC>
