<DOC>
<DOCNO> 173079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/ekonomi/eko02.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'ABD'de para akladılar' 
</HEADLINE>
<TEXT>

   Yargıç Rakoff'un kararında Motorola ve Nokia davasında 4.2 milyar dolar ödemeye mahkum edilen Uzanlar'ın New York'ta para aklama faaliyetlerine girdiği belirtildi 
      SEMA EMİROĞLU 
   
   Telsim'in sahibi Uzan ailesini Motorola ve Nokia'ya karşı işledikleri "büyük sahtek rlıktan" dolayı 4.26 milyar dolar ödemeye mahkum eden New York Güney Bölge Mahkemesi yargıcı Jed S. Rakoff, 173 sayfalık gerekçeli kararında Uzanlar'ın "para aklamadan, yalan, tehdit ve diğer sahtek rlık" eylemlerine kadar pek çok "entrikalarını" belgeledi. 
   Bir buçuk yıldır devam eden davaya bakan Rakoff, "Temyiz Mahkemesi'nin belirttiği gibi, bu dava pek çok olağandışı hukuki sorun ortaya koydu. Ama hiçbir hukuki karmaşıklık, mahkemenin önündeki tüm inandırıcı delillerin Uzan ailesi üyelerinin çok büyük sahtek rlık işlediği gerçeğini gizleyemez" diyerek, şöyle devam etti 
   "Uzanlar, bir Türk telekomünikasyon şirketi için finansman elde etmek kisvesi altında davacı tarafın 1 milyardan fazla parasını kendi ceplerine ve kontrol ettikleri birimlerin kasalarına aktardı. Kredilerin sahtek rlık yoluyla verilmesini sağladıktan sonra, entrikalarını yalan, tehdit ve sahtek rlık dizileri ile geliştirmek ve gizlemek istediler. Bu dizilere, üst düzey Amerikalı ve Finlandiyalı yöneticilere karşı yanlış suçlamalarda bulunup ceza davaları açmak, kredilerin karşılığında gösterdikleri teminatı büyük ölçüde sulandırmak ve zayıflatmak ve sürekli olarak bu mahkemenin kararlarına itaatsizlik etmek de dahildir." 
   Yargıç, Uzanların Motorola'dan aldıkları 1.8 milyar dolarlık kredinin karşılığında yol açtıkları zarar nedeniyle 2.13 milyar dolar tazminat, 2.13 milyar dolarlık ceza ödemesine karar verdi. Uzan ailesinin karar sonrasında işleyecek faizi de ödemesini ve Telsim'in borcuna teminat olarak gösterdiği yüzde 73.5 oranındaki Telsim hisselerini mahkeme kalemine göndermesini emretti. Yargıç hisselerin bir hafta içinde gönderilmemesi halinde Uzanlar'ın Nokia'ya 853 milyon dolar ödemesini karara bağladı. 
   Gerekçeli kararda, Uzanların fena davranışlarını kanıtlayan delilleri ve hukuki sonuçlarını anlatan yargıç, bunların arasında 4 milyar doları aşkın para cezasını saydı ve mahkemenin yetki alanına girmeleri halinde Kemal Uzan ile Melahat, Cem Cengiz, Murat Hakan Uzan ve Ayşegül Akay'ın tutuklanıp cezaevine konulmasını emretti. 
   
   'Sahtek rlık yaptılar' 
   Gerekçeli kararın birinci bölümünde ise Uzanlar'ın ABD'de para akladıkları belirtilerek, şöyle denildi "Kemal ve Hakan Uzan ve ABD'deki yardımcıları Antonia Luna Betancourt, New York'ta iş yapıp sahtek rlıkta bulunarak kendilerini New York'un yargı yetkisine tabi kıldı. Hakan Uzan, Motorola ile ek anlaşma müzakeresini New York'taki evinden yaparken, Hakan ve Cem Uzan 11 Nisan 2001'de New York'ta Motorola yöneticileriyle görüşerek Telsim'in Motorola'ya karşı olumsuz harekette bulunmayacağı taahhüdünü verdi. Kemal Uzan 300 milyon dolarlık GSM ruhsatı finansmanını New York'ta hesabının bulunduğu UBS bankası aracılığıyla yaptı. Cem, Hakan Uzan, Luna Betancourt, sahtek rlık sonucu elde edilen paranın başka yerlere aktarılmasıyla ilgili olarak New York'ta para aklama faaliyetine girdiler." 
   
   'Uzanlar şirketlerini suistimal ettiler'    Uzanların kontrol ettiği 130 şirketin listesi, Rakoff'un gerekçeli kararında yer aldı ve şöyle denildi "Uzan'ların pek çok şirketin mali kontrolünü elinde bulundurması, hem fonların bir şirketten diğerine aktarılması, hem de Uzanların kişisel masraflarının ödenmesi için kullanılması için sonsuz fırsatlar sağladı." 
   
   'ABD'nin yargı yetkisi alanına giriyorlar'    Kararda, "Uzanlar, davacıların Amerikan bankalarından Telsim'e defalarca para transferi yapmasını sağladı. New York'la sistemli ve sürekli temas halinde olmak, bu eyalette mevcudiyet bulundurmak anlamına gelir" denilerek, şöyle devam edildi "Bu New York'ta iş yapmak, ofis bulundurmak, banka hesabı sahibi olmak, eleman ya da asistan çalıştırmayı da içermektedir. Kemal, Hakan ve Melahat Uzan ile Antonia Luna Betancourt bunları yapmıştır ve bu nedenle New York'un yargı yetkisi alanına tabidir. Hepsinin New York'ta apartman daireleri, banka hesapları var. Cem Uzan'ın eşi ve çocuğu New York'ta ikamet etmekte. ABD sürücü ehliyetleri var. " 
   
   'Motorola parasını ceplerine attılar'    Yargıç Rakoff'un, kararın birinci bölümünde dile getirdiği önemli noktalar şöyle "Uzanlar, Nisan 1998 ve Eylül 2000 arasında Motorola ve Nokia'nın, Telsim'e, görünürde bu şirketin operasyonlarının genişletilmesini finanse etmek amacıyla, 2.7 milyar dolar transfer etmesini sağladı. Aslında Uzanların niyetleri, bu fonların büyük bölümünü kontrol ettikleri diğer kuruluşlara ve ceplerine aktararak, ekonomik imparatorluklarını finanse etmek, özel uçaklar, yatlar, helikopterler ve New York ve başka yerlerdeki milyonlarca dolarlık apartman daireleri gibi şahsi mal varlıkları için ödeme yapmaktı. Uzanların, mahkemenin emrettiği bilgileri vermeyi reddetmeleri, fonların sahtek rlık yoluyla başka yerlere ne kadar aktarıldığını belirsiz kılmasına rağmen, bu miktar en az 1 milyar dolara varmakta. Bu da Türkiye'de Telsim'den Uzan kontrolündeki diğer kuruluşlara 450 milyon dolarlık direkt transferi, yine Telsim'den Hollanda Antilleri'nde Uzanların kontrolündeki kuruluşlara yapılan 133 milyon dolarlık transferi ve Uzan kontrolündeki şirketlere ödenen "şişirilmiş" Telsim masrafları yoluyla 552 milyon dolarlık para aktarımını içermektedir." 
   
   Hakan Uzan Sorunu İsviçre'de çözeceğiz    Telsim CEO'su Hakan Uzan, Telsim'in, "Motorola ve Nokia ile sorunlarını İsviçre mahkemelerinde çözmeye ve yeni bir ödeme planı üzerinde anlaşmaya hazır olduğunu" bildirdi. Uzan, New York Bölge Mahkemesi'nin kararının, 10 Temmuz 2003 itibarıyla Cenevre Adalet Mahkemesi tarafından aynı iddiaların reddi ile tezat oluşturduğunu kaydetti. Teemyize başvuracaklarını belirten Uzan, Telsim ile Motorola ve Nokia arasındaki sözleşmenin, ihtilafların İsviçre'de tahkim yoluyla çözülmesini beyan ettiğini vurguladı. 
   
   'Telsim'in mali durumunu gizlediler'    Yargıç Rakoff'un kararda Telsim'in mali durumunun gizlendiği belirtilerek şöyle denildi 
   "Davacı taraflar, bu sahtek rlığı normalde olabilecekten daha yavaş keşfettiler çünkü savunma tarafları kendilerine Telsim hakkında yanlış bilgi verdiler. Ayrıca üçüncü taraflardan kısa bir süre içinde yeni finansman bulacakları yolunda yanlış izlenim yarattılar. En önemlisi davacı taraflar, kendilerine vaadedilen önemli büyüklükte bir teminat sayesinde korunduklarını düşündüler." 
   
   Dünya basınında Uzan olayı    Bizans dramı benzetmesi 
   Washington Post gazetesinde yayımlanan, ABD yargıcı Jed Rakoff'un Motorola kararına ilişkin haberde, "Uzanların temyiz etmeye yemin ettikleri bugünkü karar, ele konulan uçaklar, bilgisayar çökertme eylemleri, fiziksel tehditler, milyarlarca doların çalındığı suçlamaları, çirkin hukuki kavgalar ve medya kampanyalarını da içeren bir bizans dramı kitabını hiç bir biçimde kapatmıyor" denildi. New York Times gazetesindeki haberde de "Motorola, belki Uzanların mevcut kaygılarının en ufağıdır" yorumu yapıldı. Uzanlar'ın Türkiye'deki "imparatorluğu"nun Türk hükümetiyle olan anlaşmazlıklar nedeniyle artan bir baskı altında olduğu kaydedildi. Financial Times Motorola davasında ABD'li yargıcının Uzanların 1 milyar dolardan fazlasını hortumladıkları kanısına vardığını kaydetti, Uzanların avukatının, "Yargıcın taraflı olduğunu biliyoruz" sözüne yer verdi. 
   
   Malvarlıklarına ikinci tedbir kararı    İSTANBUL Milliyet 
   BDDK'nın hakkında tasfiye kararı verdiği İmar Bankası'nın aralarında Kemal Uzan ile Yavuz Uzan'ın da bulunduğu 12 eski yöneticisinin malvarlıklarına ikinci kez tedbir kararı verildi. 
   Uzan ailesi hakkında ilk suç duyurularını inceleyen Şişli Cumhuriyet Savcılığı, tamamlayıcı bilgiler isteyince BDDK, ek bilgiler göndermişti. BDDK'nın talebi üzerine kara para iddiasını araştıran Mali Suçlar Araştırma Kurulu, Şişli Cumhuriyet Savcılığı'na suç duyurusunda bulundu. Bunun üzerine başlatılan soruşturmada Nöbetçi 2.'inci Sulh Ceza Mahkemesi Kemal Uzan, Yavuz Uzan ile İmar Bankası'nın 10 eski yöneticisinin "malvarlığına ihtiyati tedbir" konulmasına karar verildi. Ankara 1.Asliye Ticaret Mahkemesi de bankanın eski yöneticileri ve Uzan ailesinin malvarlığına ihtiyati tedbir koymuştu. 
   
   ÇEAŞ lojmanlarına tapu iptal davası    NEŞET KARADAĞ ADANA DHA 
   Devletin el koymasından sonra ÇEAŞ'ın Genel Müdürlük binasının ardından, lojmanların tapularının iptal edilip, Hazineye tescili için de dava açıldı. 
   Hazine avukatları, mülkiyeti DSİ Genel Müdürlüğü'nde bulunan lojmanların Hazine adına tapuya tescil edilmesi gerekirken Uzanlar tarafından ÇEAŞ adına tescil edilmesinin Kamulaştırma Yasası ve imtiyaz sözleşmesine aykırı olduğunu belirtip 'tapu iptali ve Hazine adına tescili' için Adana 1'inci Asliye Hukuk Mahkemesi'nde dava açtı. Daha önce Adana 7'nci Asliye Hukuk Mahkemesi'ne şirketin genel müdürlük binası için 'tapu iptali ve tescil' davası açan Hazine, bu kez mülkiyeti DSİ'deyken ÇEAŞ'a devredilen 2 bin 700 ve 1575 metrekare iki ayrı arsa üzerindeki lojmanların tapusunun Hazine adına tapuya tescilini istedi. 
   
   
</TEXT>
</DOC>
