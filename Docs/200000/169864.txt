<DOC>
<DOCNO> 169864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sontur36.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Reina'ya alınmadıkları için havaya ateş eden 4 kişi yakalandı 
</HEADLINE>
<TEXT>

     Beşiktaş'ta dün akşam bir eğlence yerinin önünde silahla ateş ettikleri belirlenen 4 kişi yakalandı. 
     İstanbul Organize Suçlar Şube Müdürlüğü'nden alınan bilgiye göre, Ortaköy'de bulunan Reina adlı eğlence yerinin önünde, içeri alınmadıkları gerekçesiyle tabancayla çevreye ateş ettikten sonra kaçmaya çalışan Ömer A., Murat C., Ö.C. ve K.C., çevrede uygulama başlatan polislerce gözaltına alındı. 
     Şubeye getirilerek sorguya alınan bu kişilerin, Dündar Kılıç'ın Uludağ'da öldürülen kızı Nuriye Uğur Kılıç'ın oğlu Onur Özbizerdik'in adamları oldukları öne sürüldü. 
     Polis, eylem talimatını verdiği iddia edilen Özbizerdik ve zanlıları yakalamak amacıyla başlattığı çalışmayı sürdürüyor. 
     
</TEXT>
</DOC>
