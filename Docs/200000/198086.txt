<DOC>
<DOCNO> 198086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/magazin/mag01.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Baran, sonunda doğru yolu buldu 
</HEADLINE>
<TEXT>

   Ehliyetleri olmayan sevgililer Baran Süzer ile Helin Avşar, çözümü özel şoförde buldu 
      ABDULLAH MALKOÇ 
   
   Araç kullanmaktan 2001'de el konulan ehliyetini ceza süresi dolduğu halde almadığı ortaya çıkan Helin Avşar'la, geçtiğimiz aylarda yine aynı sebepten ehliyetine el konulan sevgilisi Baran Süzer, önceki gece Şamdan'da eğlendi. Çift birlikte çıktıkları Şamdan'dan, ehliyetsiz oldukları için özel şoförün kullandığı Süzer'e ait otomobille ayrıldı. 
   Psikoteknik testten geçmesi gereken Avşar, "Bayramdan sonra teste girip ehliyetime kavuşacağım. Söz veriyorum, bir daha alkollü direksiyon başına geçmeyeceğim" dedi. Bu arada dün bayram tatili için Roma'ya uçan sevgililerin Şamdan'da kavga ettikleri, Süzer'in Avşar'ı tokatladığı iddia edildi. Ancak ikili, 'Sadece tartıştık' dediler. 
   
   Söz dinledi Paris'e gitmedi    YAŞAR ÇAKMAK 
   Mehmet Aslan ile Çağla Şıkel'in Paris tatiline, anne Asuman Şıkel engel oldu. Aslan, Şıkel'e, bayramda Paris'te yaşayan annesine gitmek için teklifte bulundu. Ancak anne Şıkel, "Bodrum'da Mehmet'in annesi sana çok kötü davrandı" dedi. Şıkel de annesini kırmadı ve sevgilisini yolcu edip evine döndü. 
   
   Mahsun ve Bade Maldivlere 'kaçtı'    Mahsun Kırmızıgül, 19 yaşındaki sevgilisi Bade İşçil ile bayram tatilini geçirmek için Maldiv Adaları'na gitti. Geçtiğimiz günlerde ayrıldıkları iddia edilen sevgilisiyle arasında hiçbir sorun olmadığını söyleyen Kırmızıgül, "Aramızda hiçbir sorun yok, Bade'nin üniversite öğrenimi bitince mutlaka evleneceğiz" dedi. Kırmızıgül, geçen yıl İşçil'le yine Maldiv'e gitmişti. 
   
   
   
</TEXT>
</DOC>
