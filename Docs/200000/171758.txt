<DOC>
<DOCNO> 171758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/yasam/yas04.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vasiyeti okyanusa savrulmaktı... 
</HEADLINE>
<TEXT>
   Türkiye-İngiltere cenaze külü hattı 
   6 yıl önce Fethiye'ye yerleşen Brandreth'in cesedi İngiltere'de yakıldı ve külleri Antalya'daki bir cenaze şirketine gönderildi 
      TESLİME TOSUN, GÖKHAN ÇALBAY Antalya DHA 
   
   Antalya'daki Hızır Cenaze Hizmetleri, Türkiye'deki cenaze hizmetlerinde bir yeniliğe imza atarak emekli İngiliz bankacı Herold Gordon Brandreth'in cenazesinin yakılmasını sağladı. İngiltere'de yakılan cenazenin Büyük Okyanus'a savrulması vasiyet edilen külleri Türkiye'ye getirildi. Muğla Fethiye'ye altı yıl önce yerleşen ve 26 Haziran'da ölen Brandreth'in 79 vasiyetini yerine getirmeye çalışan eşi Monique Marie Brandreth'in 64 talebine Hızır Cenaze Hizmetleri yanıt verdi. Cenaze şirketi yabancı bir cenaze firmasıyla bağlantıya geçti. Brandreth'in cenazesi kargoyla Londra'ya gönderildi. Yakılan cenazenin külleri kavanoz içinde Hızır Cenaze Hizmetleri'ne geri geldi. 
   
   Külleri eşiyle birlikte savrulacak 
   Şirket yetkilisi Cesur Korkmaz, cenazenin yakılması için önce Almanya'yla görüştüklerini belirterek şunları söyledi "Almanlar başka bir ülkenin vatandaşı olduğu için kabul edemeyeceklerini söyledi. Biz de İngiltere'yle görüştük. Cenaze 4 dakikada, 420 derece sıcaklıkta kül haline geldi. İngiltere'deki şirket külleri gönderdi. Biz de külleri eşine götüreceğiz. Eşi de ölünce, onun cenazesini aynı şekilde yaktırıp, bir uçak kiralayarak Büyük Okyanus üzerinde savuracağız." 
   
   
</TEXT>
</DOC>
