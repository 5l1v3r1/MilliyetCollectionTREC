<DOC>
<DOCNO> 154182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/yasam/yas08.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Erkekler de anne olabilecek 
</HEADLINE>
<TEXT>

ABD'de farelerle yapılan deneyler, erkek hücrelerinin de yumurta üretebileceğini ortaya koydu. İnsanlar üzerinde de aynı sonuç alınırsa, eşcinsel erkeklere de annelik yolu açılacak 
     SEMA EMİROĞLU New York 

     Biyolojik kapasite yeterli 
     ABD'li bilim adamları, normal fare embriyo hücrelerinden yumurta hücreleri üreterek insan eliyle "tasarlanmış" yumurta yaratmaya ve anne ile baba arasındaki biyolojik çizgiyi yok etmeye giden yolu açtı. Pennsylvania'daki deneyde bilim adamlarının, erkek hücrelerinden de yumurta hücresi üretebilmeleri, erkeklerin yumurta üretmek konusunda biyolojik kapasiteye sahip olduğunu ortaya koydu. İnsanlar üzerinde de aynı sonuç alınırsa, eşcinsel erkeklerin de cinsel üremeyle çocuk sahibi olabileceği sanılıyor. 
     
     Etik sorunlar gündeme gelebilir 
     BU durumda bir erkek sperm sağlarken, diğerinin hücrelerinden üretilen ve kendi genlerini taşıyan taze yumurta, bu spermle döllendirilecek. Bu noktada ikinci erkeğin biyolojik açıdan çocuğun annesi olarak tanınıp tanınamayacağı konusunda etik sorunların ortaya çıkması bekleniyor. Washington Post'taki habere göre, bilim adamları, bu gelişmenin cinsel üremeyle ilgili klasik engelleri yıktığına ve klonlamada karşılaşılan sorunların hiçbirine yol açmadığına dikkat çektiler. 
     
     


YAŞAM 

















</TEXT>
</DOC>
