<DOC>
<DOCNO> 167160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/astro/index.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı bir gün 
</HEADLINE>
<TEXT>

     Bu akşam Ay'ın uyumlu olması çalıştığımız konularda daha verimli olabileceğimizi gösteriyor. Yengeç burcuna geçen Venüs ise Yengeç, Akrep ve Balık burçları için aşk ve ilişkilerde rahat günlere işaret etmekte. Koç'lar detay isteyen konulara girebilirler. Elde olmayan nedenler yüzünden gecikmeler yaşayabilirler. Bu arada sağlığa da önem verilmeli. Boğa'lar rahat edebilecekleri bir gündeler. Duygusal alanda mutluluk var. Aşkta canlanma mümkün. İkizler esnek olduğu sürece rahat hareket edecek, akılcı olmak gerekiyor. Ev, aile ya da anne ilgili konular öne çıkabilir. Yengeç'ler kısa yolculuklar, haberleşme ve hareket getiren konularda dikkatli olmalılar. Ciddi düşünmek ve iyi organize olmak gerekiyor. Aslan'lar parasal alanda önlemci olmalılar. Yeni kazançlar elde edebilmek için fazla çalışmak gerekiyor. Kaynaklarını çarçur etmemeliler. Başak'lar burçlarındaki Ay sayesinde daha girişken olmakla birlikte mücadeleye de açık olmalılar. Duygusal hayatlarında dalgalanma söz konusu. Yeni girişimlere açık durmalılar. 
     Terazi'ler beklemek zorunda kalabilirler. Yeni adımlar atmak riskli. Duygusal alanda yalnızlık hissi onları zorlayabilir. İyimserliğini korumalılar. Akrep'ler ileriye yönelik planlarında değişikliğe gitmek zorunda kalabilirler. Seçim yapmak zorunda kalmaları onları köşeye sıkıştırabilir. Yay'lar için iş hayatında acilen yapılması gereken işler ortaya çıkabilir. Esnek olmalılar ama sorumluluklarını da ihmal etmemeliler. Oğlak'lar rahat edebilecekleri bir gündeler. Bununla birlikte görüşlerinde esnek olmaya çalışmalılar. Yurtdışı ile ilgili konularla karşılaşabilirler. Kova'nın ortaklaşa konular ve para söz konusu olduğunda dikkatli olması ve şahsi kaynaklarını korumaya özen göstermesi gerekecek. Borç alacak konuları sıkıntı getirebilir. Balık'lar aşırı hassas yapıları nedeniyle bugün kendilerini yeteri kadar rahat ve özgür hissedemeyebilirler. Duygusal alanda bocalama olabilir. Yeni ortaklıklar ya da ilişkiler de gündeme gelebilir. 
     

</TEXT>
</DOC>
