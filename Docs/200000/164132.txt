<DOC>
<DOCNO> 164132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/soneko14.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB... Boyasan Gözaltı Pazarı'nda, Ege Profil 2. Ulusal Pazar'da 
</HEADLINE>
<TEXT>

     Borsa Yönetim Kurulu'nun 17 Haziran'da aldığı karar uyarınca, Boyasan Tekstil Sanayi ve Ticaret A.Ş. hisse senetlerinin sırası bugünden itibaren Gözaltı Pazarı'nda serbest marjla yeniden işlem görmeye başladı. 
     Ege Profil Ticaret ve Sanayi A.Ş. hisseleri de şirketin asgari tedavül kriterlerini sağlayamaması nedeniyle bugünden itibaren Borsa kotundan çıkartılarak 2. Ulusal Pazar'da işlem görmeye başladı. 
     Ege Profil hisse senetleri ayrıca, İMKB Ulusal-Tüm, İMKB Ulusal-Sınai ve Kimya, Petrol, Plastik endekslerinden çıkarılarak, İMKB İkinci Ulusal Endeksi'ne dahil edildi. 
     
     ASGARİ TEDAVÜL KRİTERLERİ 
     Asgari tedavül kriterleri, günlük ortalama işlem hacminin Ulusal Pazar'da işlem gören hisse senetlerinin günlük ortalama işlem hacimleri ortalamasının yüzde 1'inden fazla olması ile günlük ortalama sözleşme sayısının Ulusal Pazar'da işlem gören hisse senetlerinin günlük ortalama sözleşme sayıları ortalamasının yüzde 4'ünden fazla olması olarak uygulanıyor. 
     Bu koşullardan ikisini birlikte sağlayamamış şirketler, Borsa Yönetim Kurulu kararı ile İkinci Ulusal Pazar'a alınabiliyor. 
     Aynı şekilde İkinci Ulusal Pazar'da işlem gören şirketlerden bu kriterleri sağlayan ve aynı zamanda diğer kotasyon şartlarını taşıyanlar, Ulusal Pazar'a geçebiliyor. 
     
</TEXT>
</DOC>
