<DOC>
<DOCNO> 192625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/tv/ekran.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde film sefası yapın 
</HEADLINE>
<TEXT>

   Cumartesi gecesi ateşini evde söndürebilirsiniz Hem de altı filmle... "80 Günde Devrialem", "Annemi Trenden Nasıl Attım ", "Kasap Çocuk", "Sinir Krizinin Eşiğindeki Kadınlar", "Tehlikeli Saatler" ve "Amerikalılar" sayesinde ekran başından ayrılmayın 
      ALİN TAŞÇIYAN 

   
   Birbirinden iyi altı filmlik cumartesi gecesi sefası 20.00'de CNBC-e'de "Kasap Çocuk The Butcher Boy" ile başlıyor. Neil Jordan Berlin Film Festivali En İyi Yönetmen imzalı bu sert filmi babası alkolik, annesi manik-depresif olan kasap çırağı Francie'nin paranoya ve şiddete yönelişini izlemeden önce yemeğinizi bitirin... 
   
   Oyunculuk dersleri 
   Saat 22.00'de CNBC-e programı Pedro Almodovar'ın başyapıtlarından "Sinir Krizinin Eşiğindeki Kadınlar Mujeres al borde de un ataque de nervios" 5 Goya, Yabancı Dilde En İyi Film Oscar adayı ile devam ediyor. Carmen Maura ve Antonio Banderas'ın rol aldıkları film çılgın ve benzersiz bir romantik-komedi. 
   TRT 2'de 22.10'da başlayacak olan Sinema Büyüsü'nde çılgınlıkta Almodovar'ınkiyle yarışan bir komedi var "Annemi Trenden Nasıl Attım Throw Mama from the Train". Hollywood'un müstesna komedyenleri Danny de Vito ve Billy Crystal'ın karşılıklı müthiş performans sergiledikleri, Anne Ramsey'in de korkunç anne rolüyle Yardımcı Kadın Oyuncu dalında Altın Küre ve Oscar'a aday gösterildiği film, Hitchcock'un Patricia Highsmith'ten uyarladığı "Trendeki Yabancılar Strangers on a Train"inden esinlenen cinayet planı üzerine bir komedi. 
   Ekran sefası ara vermeden Michael Cimino'nun "Tehlikeli Saatler Desperate Hours"u CNBC-e 00.30 ve James Foley'in "Amerikalılar Glengarry Glen Ross"u STV 00.45 ile sürüyor. Mickey Rourke ve Anthony Hopkins'in başrolleri paylaştığı "Tehlikeli Saatler" gerilim sevenler için. David Mamet'in bir emlak ofisinde çalışanlar üzerinden Amerikan toplumuna açılımlar getiren "Amerikalılar" ise Jack Lemmon Venedik Film Festivali En İyi Aktör , Al Pacino Yardımcı Erkek Oyuncu Altın Küre ve Oscar adayı , Ed Harris, Alan Arkin, Kevin Spacey gibi aktörlerin "döktürdüğü" bir film. 
   
   Kapanış Jules Verne'den 
   Michael Anderson'ın 1956 yapımı Jules Verne uyarlaması "80 Günde Devrialem Around the World in 80 Days"i ise En İyi Film dahil 5 Oscar sahibi. David Niven, dünyanın çevresini 80 günde dolaşma iddiasına giren Phileas Fogg, Cantinflas Komedi Müzikal En İyi Erkek Oyuncu Altın Küre ise onun uşağı Passepartout rolünde, filmin Fernandel'den Charles Boyer'ye uzanan ünlülerle dolu kadrosunda başı çekiyorlar. 
   
   
   Cumartesi ekranının farklı renkleri    Alişan'lı Gece Canlı yayınlanan şovunda Alişan, Mustafa Keser ve Güler Işık'ı ağırlıyor. TGRT 20.00 
   Sayısal Gece Işık Özden ve Ziya Kürküt'ün sundukları canlı yayının müzik konukları Adnan Şenses ve Funda Arar olacak. TRT 1 21.05 
   Günbegün Hakkı Devrim, "Hababam Sınıfı Forever"ın iki başrol oyuncusu Zeki Alasya ve Halit Akçatepe ile "Türk sinemasının komedi klasiği 'Hababam Sınıfı'nın 30 yıl sonra beyazperdeye dönüşü"nü konuşacak. CNN TÜRK 21.05 
   Serseri Kadrosunda Okan Yalabık, Gamze Özçelik, Cüneyt Arkın, Levent Özdilek gibi isimleri buluşturan dizide Bülent, Sibel'in sayesinde kendine gelir. Ömer, Sibel'i Bülent'in başında görünce yıkılır. KANAL D 21.20 
   Kerem Görsev'le Caz Programda Ali Fuat Yılmazoğlu yönetimindeki altı kişilik gruptan, İspanyol ve Brezilya ezgileri dinlemek mümkün. TV8 22.50 
   Hülya Avşar Show Haftanın konukları Burak Kut, Yıldız Tilbe ve "Deniz Feneri" aracılığıyla yoksullara yardım elini uzatan Uğur Arslan. KANAL D 23.00 
   Spor Süper Lig'de A.Gücü-G.Antep LİG TV 19.00 İtalya Ligi'nde Udinese-Lazio TV8 21.15 , Milan-Juventus TV8 23.45 İngiltere Premier Ligi'nde ise Leeds Utd.-Arsenal NTV 17.00 maçları var. Basketbolda bizden E. Pilsen-Ülker mücadelesi naklen TRT 2 16.30 , NBA'den ise N. Jersey-Minnesota maçı NTV 20.30 yeniden ekrana gelecek. 
   
   
   Aklınızda bulunsun    09.00 Yeni Gün Hafta Sonu CNN TÜRK 
   16.45 Erkan Tan'la Sultanahmet'ten TV8 
   18.30 Başka Yerde Yok En İyiler CINE5 
   20.30 Söz Uçar- Ülkü Tamer TRT 2 
   22.50 G.A.G. ATV 
   23.15 Açıkhava Konseri Vasilis Saleas TRT 1 
   
   
</TEXT>
</DOC>
