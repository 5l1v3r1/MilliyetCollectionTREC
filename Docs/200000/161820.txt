<DOC>
<DOCNO> 161820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/yazar/theper.html </URL>
<DATE> 2003/06/08/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kooperatif tasfiye olmazsa ne olur 
</HEADLINE>
<TEXT>

     A. Ö. - Mersin 

     
     Kooperatifçilik ülkemizde artık bir meslek. Bir kooperatife başlayan artık kendisini bundan alamıyor. AIDS gibi insana musallat olan bir illet sanki, bünyenizden atamıyorsunuz. Tapular alındı, binalar bitti ise hala kooperatif niye durur 
     Tatbikatta görülen o ki, kooperatifi ele geçirenler bunu gelir kaynağı haline getirmiş. 
     Kooperafitin yasal olarak son bulması yani tasfiyeye girmesi lazım. Ancak uzun uğraşlara gerek kalmadan siz kendiliğinizden tasfiye sonuçlarını doğuracak önlem alabilirsiniz. Siz kooperatiften istifa edin, arkasından eşiniz dostunuz, komşunuz da istifa etsin. Böylece hiç olmazsa sizin kooperatifle ilişiğiniz kesilir. Hatta kooperatif belki yedi ortağın da altına düşer ve son bulma zorunda kalır. Ama burada önemli olan sizin ve sizin gibi düşünen ortakların sorumluluğu. 
     Şayet kooperatif hükmi şahsiyetinin bir başka malı yoksa sizin istifa ile hiçbir kaybınız olmaz. Tam tersine aidat ödeme zorunluluğu ortadan kalkar. Bu arada ister istifa edin ister etmeyin, evlerin yönetimini tesis edebilir, yönetim kurulunu seçer, sitenizi yönetebilirsiniz. Yönetim için bugün kooperatife bağlı değilsiniz. Yönetim konusunda bugüne kadar kooperatife bağlı kaldıysanız, gecikmişsiniz. Artık beklemenize gerek yok, istifa edin, sizin için sanki kooperatif tasfiye edilmiş olsun, kurtulun ama sitenizde yönetiminizi kurmayı ihmal etmeyin. 
     
     

</TEXT>
</DOC>
