<DOC>
<DOCNO> 151235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/guncel/agun.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkmen Cephesi provokasyon yapıyor' 
</HEADLINE>
<TEXT>

Türkmen Cephesi'nin Kürtlerle ilgili tüm iddialarını reddeden Talabani, "Yalan söylüyor, halkın arasına fitne sokuyorlar. Türk subaylar da buna şahittir" dedi 
     NAMIK DURUKAN 
DOKAN 

     Irak Kürdistan Yurtseverler Birliği IKYB Lideri Celal Talabani, Türkmenlerin "Kürtler katliam yapıyor" iddiasıyla Türk askerini bölgeye davet ettiğine dikkat çekerek, "Türkmen cephesi fitne ve provokasyon yaratıyor" dedi. Süleymaniye yakınlarındaki turistik Dokan kasabasında Musul, Kerkük ve Tikrit'teki Arap aşiretlerinin liderlerini toplayan Talabani, bölgede güven ve huzur ortamının oluşması için yardım istedi. Talabani, Milliyet'in sorularını şöyle yanıtladı 
     
     'YÜZDE 10 BİLE DEĞİLLER' 
Kerkük'te Türkmenlere baskı yapıldığı ve onlarca Türkmenin Kürtler tarafından öldürüldüğü iddia ediliyor. 
     Türkmen Cephesi'nin iddiası yalandır. Hiçbir Türkmen öldürülmedi. Kerkük'te Türkmen ve Kürtlerin ilişkileri çok iyi. Türkmen Cephesi yalan söylüyor. Halkın arasına fitne sokuyor. Amaçları provokasyon yapmak. Türkmen Cephesi, Irak'ta halkın yüzde 10'unu bile temsil etmiyor. 
Türkmen Cephesi "Kerkük Türkmenlerindir" diyor. Kerkük'ü nasıl tanımlıyorsunuz 
     Türkmen, Arap ve Kürt şehridir. Seçim yapılsın, Türkmen Cephesi Kerkük'te yüzde 10 oy bile alamaz. Geçenlerde gösteri yaptılar, 200 - 300 kişiyi ancak topladılar. Oysa Kerkük 600 - 700 bin nüfuslu bir şehir. Ayrıca savaş yaralarını en hızlı saran Irak şehridir. 
     
     'ARAPLARLA SORUNUMUZ YOK' 
Bölgedeki Türk irtibat subaylarıyla görüştünüz mü 
     Bölgedeki gelişmeleri Türkiye'ye bildiriyoruz. Türk irtibat subayları buradaydı. Kendileriyle görüştüm. Onlar da Türkmen Cephesi'nin katliam iddialarının yalan olduğunu gördü. 
Kerkük'te "Kürtler Arapları kovuyor" iddiası doğru mu 
     Aramızda sorun olmadı. Daha önce merkezi hükümet tarafından bir çok Arap ayrımcı zorla bölgemize gönderildi. Savaştan sonra bunlar bölgeden kendiliğinden ayrıldı. Biz zorlamadık. Şehir ABD'liler tarafından yönetiliyor. 
     
ABD'nin rolü henüz bitmediIKDP ile son dönemde ilişkileriniz gerildi. Bunun nedeni ne 
     Biz, Irak askerlerinden ele geçirdiğimiz bazı bölgelerin bizim, onlar da kendilerinin olduğunu söylüyor. Sonuçta bölgeyi denetim altında bulunduran iki partiyiz. Aramızda sorunlar yaşanabilir. 
Bağdat'ta binlerce kişi ABD aleyhine gösteri yaptı. Sizce ABD'nin rolü nereye kadar olmalı 
     Gösteri yapanlar Irak halkının tamamını temsil etmiyor. Çoğunluk ya eski BAAS rejiminin adamları ya da mantıklı düşünmeden duygusal davrananlar. ABD'nin rolü daha bitmedi. ABD askerleri, Irak'ta istikrar sağlanınca, eski rejimin silahlı kuvvetleriyle kitle imha silahları bulunup imha edilince, geçici bir hükümet ve Meclis kurulduktan sonra gidebilir. 
Irak nasıl yönetilecek 
     Geçici bir Meclis kurulmalı. Bu Meclis, bütün siyasi görüşleri temsil etmeli, Irak'ın yönetim şeklini ve siyasi geleceğini belirlemeli. Irak'taki bütün gruplar demokrasi, insan hakları ve federalizm üzerinde anlaştı. 
     


GÜNCEL 














</TEXT>
</DOC>
