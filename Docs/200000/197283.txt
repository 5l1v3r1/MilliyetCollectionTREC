<DOC>
<DOCNO> 197283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sonspo05.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 0 Gaziantepspor 0 maç bitti 
</HEADLINE>
<TEXT>

     Stat İnönü . 
     . 
     Hakemler Yılnur Önen, İrfan Çakır, Metin Kıtmır . 
     Malatyaspor Fevzi, Mert, Tolga, Mehmet Öncan, Ayman, Serkan Bensol, Pachola, Mikalele, Celaladdin, Muhammed Hanefi, Fazlı . 
     Gaziantepspor Ömer, Bülent, İbrahim Toraman, Mehmet Polat, İlhan, Nuri, Erhan Namlı, Johnson, Devran, Hasan Özer, Lazarov . 
     . 
     Birinci Süper Futbol Ligi'nde Malatyaspor, Gaziantepspor ile 0-0 berabere kaldı. 
     Maçtan önce İstanbul'daki bombalı saldırılarda yaşamlarını yitirenler için 1 dakikalık saygı duruşunda bulunuldu. 
     9. dakikada Pachola'nın pasında ceza alanına topla buluşan Muhammed Hanefi'nin volesinde, top yandan az farkla auta çıktı. 
     13. dakikada Johnson'un pasıyla ceza alanı içinde topla buluşan Erhan Namlı'nın vuruşunda, meşin yuvarlak kaleci Fevzi'de kaldı. 
     25. dakikada Serkan Bensol'un ortasında Muhammed Hanefi'nin kafa vuruşunda, top az farkla üstten auta çıktı. 
     32. dakikada ceza alanı dışındaki Lazarov'un sert şutunda, meşin yuvarlağı kaleci Fevzi yakaladı. 
     35. dakikada Mert'in yaklaşık 35 metreden attığı sert şutta, top az farkla auta çıktı. 
     Geri kalan dakikalarda her iki takımın da çabaları gol getirmeyince ilk yarı 0-0 tamamlandı. 
     
     İKİNCİ YARI 

     47. dakikada Fazlı'nın ortaladığı topla ceza alanı çaprazında buluşan Muhammed Hanefi'nin vuruşunda top direkten döndü ve savunma tehlikeyi uzaklaştırdı. 
     61. dakikada Pachola'nın pasıyla ceza alanında topla buluşan Mithat'ın vuruşunda, top üstten auta çıktı. 
     63. dakikada Malatyaspor önemli bir fırsattan yararlanamadı. Mithat'ın pasıyla ceza alanına giren Muhammed Hanefi, kaleci Ömer ile karşı karşıya kaldı, vuruşunda top kalecinin ayaklarından geri döndü. 
     77. dakikada Atilla'nın ortasında kale alanı içinde topla buluşan Muhammed Hanefi'nin kafa vuruşunda kaleci tehlikeyi 2 hamlede önledi. 
     80. dakikada Mustafa'nın ceza alanının dışından attığı şutta top az farkla auta çıktı. 
     Geri kalan dakikalarda her iki takımın da çabaları gol getirmeyince maç 0-0 sona erdi. 
     
</TEXT>
</DOC>
