<DOC>
<DOCNO> 159847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/siyaset/siy02.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Akif Beki'ye göre kan bağı yok ama 
</HEADLINE>
<TEXT>
Erdoğan, peygamber soyundan geliyor... 
Beki, 'Erdoğan'ın Harfleri' adlı kitabında, Abdullah Gül'ü de Musa'nın yoldaşı ve kardeşi Harun'a benzetti 
     ELİF KORAP İstanbul 

     Doğu dilleri ve edebiyatı eğitimi alan, sonra da dil bilimi üzerine uzmanlaşan gazeteci Mehmet Akif Beki, konuşmalarını inceleyerek Başbakan Tayyip Erdoğan'ın "zihin fotoğrafı"nı çıkardı. Erdoğan'ın konuşmalarını 1.5 yıl boyunca gözlemleyen Beki, "Erdoğan'ın Harfleri' adlı kitabında Erdoğan'ın nasıl bir zihin dünyasında yaşadığını, söylediklerinin yanında söylemediklerini yazdı. 
     Kendisinin de katıldığı bir gezi sırasında çalışmasını Erdoğan'a veren Beki, Erdoğan'ın kitapla ilgili yorumu için şunları söyledi "Kitabı ilginç buldu. Özellikle hurifilik kısmıyla çok ilgilendi, sorular sordu. Kitapta 68 yaşında önemli bir olay yaşayabileceği yazıyor. Bana bu bölümle ilgili sorular sordu. Hatta iyi gününün perşembe olduğunu okuyunca, 'grup toplantılarını perşembeye mi alsak, önemli kararları perşembeye mi bıraksak' dedi." Beki'nin, kullandığı dili inceleyerek Erdoğan'ın zihin haritası için yaptığı yorumlar şöyle "Erdoğan önemli bir düşünce üzerine konuşuyorsa, bir düşünceyi reddetmek istiyor ve "kesinlikle, katiyen, hiç şüphesiz' gibi kalıplar kullanmıyorsa bilin ki o konuda düşüncesi net değildir. Kesinlikle kafasında şüpheler vardır, emin değildir. İnandırıcılık Erdoğan için çok önemli. Bu nedenle de söylediklerinin doğru olduğunu gösterecek vurgular yapma ihtiyacı duyuyor." 
     
     Erdoğan'ın ne ilgisini çekti 
     "Erdoğan 68 yaşında çok kritik bir badire atlatabilir, yaşamını değiştirebilecek bir olayla karşılaşabilir. 60 yaşına geldiğinde dikkatli olması gerekiyor. Önemli kararları perşembe günü almalı. Erdogan'la Gül, Musa'yla Harun gibi. Erdoğan, Musa Peygamber soyundan geliyor. Yazarın açıklaması Bu, aralarında bir kan bağı olduğu, anlamına gelmiyor. Musa Peygamber'in karakteristik özelliklerini taşıyor ve hayatı onunkiyle paralellikler taşıyor . Abdullah Gül, bu anlamda yoldaşı ve iktidarını paylaştığı kardeşi Harun'a benziyor. 
     

</TEXT>
</DOC>
