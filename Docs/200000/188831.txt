<DOC>
<DOCNO> 188831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sonspo11.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Liverpool Panatinaikos Seitaridis'in peşinde... 
</HEADLINE>
<TEXT>

     İngiltere Premier Ligi ekiplerinden Liverpool, Yunanistan'ın Panatinaikos takımında oynayan defans oyuncusu Giourka Seitaridis ile ilgileniyor. 
     Panatinaikos Kulübü Argyris Mitsou, ''SporTime'' gazetesine yaptığı açıklamada, Avrupa'nın en iyi defans oyuncularından biri olduğunu iddia ettiği Seitaridis'in fiyatının 10-15 milyon dolar arasında olduğunu söyledi. 
     Gazete, Liverpool'un, milli futbolcu Seitaridis'i 2004 Avrupa Futbol Şampiyonası elemelerinde Yunanistan-Kuzey İrlanda maçı dahil değişik maçlarda izleyerek beğendiğini bildirdi. 
     Gazete, Liverpool Teknik Direktörü Gerard Houllier'in, Yunan futbolcuya, sakat olan Janie Carragher'in yerine defansta görev vermek istediğini yazdı. 
     Geçtiğimiz cumartesi günü yapılan maçta Yunanistan, Kuzey İrlanda'yı 1-0 yenerek, grup lideri olunca doğrudan 2004 Avrupa Futbol Şampiyonası finallerine gitme hakkını elde etmişti. 
     
</TEXT>
</DOC>
