<DOC>
<DOCNO> 164013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/guncel/agun.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sineklik DGM yolcusu 
</HEADLINE>
<TEXT>

Hakk ri'de sahnelenen Gavara adlı oyunda rol alan Mahir Günşiray, rengi nedeniyle 'tutuklanan' dekor sinekliğin, savcı tarafından DGM'ye gönderildiğini iddia etti... 
     ELİF KORAP İstanbul 

     Hakk ri'de düzenlenen "Doğuya Sanat Köprüleri Festivali" kapsamında yer alan, Mahir Günşiray'ın rol aldığı "Gavara" adlı oyuna ait olan sinekliğin 'tutuklanmasının' ardından, oyuncular da savcılıkta ifade verdi. Mahir Günşiray, savcının dosyayı Van Devlet Güvenlik Mahkemesi'ne DGM göndereceğini söyledi. Soruşturmayı yürüten Hakk ri Cumhuriyet Savcısı Ali Yalçın ise "Henüz dosyayı göndermedim" dedi. İfadesi alınan oyuncu Günşiray, konuyla ilgili olarak şöyle konuştu 
     
     'MASASINDA GÖRDÜM' 
     "İfadelerimizle birlikte sineklik de DGM'ye sevk edildi. Benimle birlikte dekoru asan kişilerin ifadesi alındı. Tiyatro Oyunevi'ndeki herkes 'Hepimiz astık' deyince, savcı 'O kadar kişi asmış olmayın, birkaç kişi asmış olun' dedi. Onun için Güven İnce ve Ece Eroğlu bana yardım etmiş oldular. Sineklik savcının masasında duruyordu. Kendisi de tutanakta şu kadar eninde, bu kadar boyunda, yeşil, bordo, kırmızı, turuncu, sarı renklerin düzensiz sıralanmasından oluşan dekor amaçlı sineklik, ifadesini kullandı." 
     
     VALİ 'BAYRAK' DİYOR 
     Hakk ri Valisi Kazım Özsoy ise oyunu yasaklamadıklarını belirterek, şöyle konuştu "Savcılıktan aldığım bilgiye göre, sarı, kırmızı, yeşil renklerde bir bayrak asıldığı ihbarı yapılmış. Adli merciler de inceleyerek o bayrakları toplamışlar. Yani oyuncularla ilgili bir şey yok. Oyunu yasaklamadık." 
     Öte yandan savcılık, Vali'nin sözünü ettiği gibi bir bayrağın söz konusu olmadığını açıklayarak, zaptedilen nesnenin "dekor parçası" olduğunu doğruladı. 
     Bu arada Adalet Bakanı Cemil Çiçek'te, "Aralık 2004'e geldiğimizde bu tür şik yetlerin asgariye inmiş olması lazım. Bilgilendirmeye özel önem verilmeli. Çünkü yasa değişikliği kolay, zihniyet değişikliğiyse o kadar süratli değil. Bir gecede, bir günde gerçekleşmiyor" şeklinde konuştu. 
     
Aynı savcı daha önce ayakkabı tutuklattı      Hakk ri Cumhuriyet Savcısı Ali Yalçın, daha önce de kara yazı yazan ortaokul ve lise öğrencisi dört çocuk hakkında soruşturma başlatmıştı. Çocukların ayakkabıları incelenmek üzere labaratuvara, çocuklar ise karda ayak izleri alındıktan sonra, işledikleri suçun farkında olup olmadıklarının tespiti için Van Devlet Hastanesi'ne sevk edilmişlerdi. Savcının daha sonra serbest bıraktığı çocuklarla ilgili haber 22.02.2003 tarihinde gazetemizde yayımlanmıştı. 
     
     
     
     

</TEXT>
</DOC>
