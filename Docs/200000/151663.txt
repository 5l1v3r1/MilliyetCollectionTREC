<DOC>
<DOCNO> 151663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo24.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Atletizm Türkiye Finali Ankara'da yapıldı... 
</HEADLINE>
<TEXT>

     ''Atletizmi Geliştirme Projesi'' kapsamındaki kros yarışmalarının Türkiye Birinciliği Finali Ankara'da yapıldı. 
     Yarışmalara, 32 ilden, 60 takım ve 350 sporcu katıldı. Koşularda ilk 10 sırayı alan atletlere kupa, madalya ve 1 milyar liradan başlayan para ödülleri verildi. 
     Yarışları, Devlet Bakanı ve Başbakan Yardımcısı Mehmet Ali Şahin, Gençlik ve Spor Genel Müdürü Mehmet Atalay ve Atletizm Federasyonu Başkanı Mehmet Yurdadön de izledi. 
     Final yarışlarını baştan sona izleyen Devlet Bakanı ve Başbakan Yardımcısı Mehmet Ali Şahin, yarışların 23 Nisan Ulusal Egemenlik ve Çocuk Bayramı öncesine rastlamasının çok anlamlı olduğunu söyledi. 
     Başbakan Yardımcısı Şahin, yarışların yapıldığı Etlik semtindeki alana gelişinde, Atletizm Federasyonu Başkanı Mehmet Yurdadön'e, ''Yarışları yapacak başka bir yer yok muydu Eğer yağmur yağsaydı bu çocuklar burada çamur içinde koşacaktı. Bu tür yarışlarda alternatif alanlar bulmak lazım. Daha uygun yerlerde yapmakta fayda var'' dedi. 
     ''Burada olduğu gibi eksikleri görüp gidermek bizlerin görevi'' diyen Şahin, şöyle konuştu 
     ''Bu tür yarışmaların yapılacağı mekanlar var. Burada eksikleri gördük. Bundan sonra eksikleri gidermek biz yetkililerin işi. Gençlik ve Spor Genel Müdürlüğü ve Atletizm Federasyonu bu yarışmaları geleneksel hale getiriyor. Türkiye'nin birçok ilinden çocuklar burada yarışıyor. Onlar için çok anlamlı. 83 yıl sonra Türkiye'de TBMM'nin açılmasından ve Cumhuriyetin kurulmasından sonra çocukları eğitsel faaliyetler içinde bulundurmak, devletin ve hükümetimizin görevi. Bu yarışların 23 Nisan öncesinde yapılması anlamlı.'' Devlet Bakanı ve Başbakan Yardımcısı Mehmet Ali Şahin, şampiyonların bu tür yerlerden çıktığını belirtip, ''Aileler, devlet ve bizler sahip çıkarız. Süreyya Ayhan gibi sporcuları çıkartmalıyız'' diyerek sözlerini tamamladı. 
     Gençlik ve Spor Genel Müdürü Mehmet Atalay da bu yarışmaların yarın kutlanacak 23 Nisan öncesinde yapılmasının daha fazla anlam arz ettiğini söyledi. 
     
     SONUÇLAR 
     Final yarışlarında kategorilerinde ilk 3 sırayı alan sporcu ve illeri şöyle 
     
     
1991-1992 doğumlu kızlar 1200 metre 1-Cemile Eser Antalya 2-Nigar Argun Aksaray 3-Yağmur Tarhan Aksaray 
     
     
1991-1992 doğumlu erkekler 1500 metre 1-Yusuf Arıcı Erzurum 2-Recep Gülser Diyarbakır 3-Fecri Kaya Ağrı 
     
     
1989-1990 doğumlu kızlar 1500 metre 1-Gülcan Mıngır Afyon 2-Özlem Kaya Ardahan 3-Belgin Malkoç Ardahan 
     
     
1989-1990 erkekler 2000 metre 1-Vedat Gönen Erzurum 2-Medeni Demir Bingöl 3-Fırat Oçlardan Muş 
     Yarışmalarda dereceye giren atletlere ödüllerini Devlet Bakanı ve Başbakan Yardımcısı Mehmet Ali Şahin, Gençlik ve Spor Genel Müdürü Mehmet Atalay, Atletizm Federasyonu Başkanı Mehmet Yurdadön verdi. 
     





</TEXT>
</DOC>
