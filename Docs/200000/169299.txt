<DOC>
<DOCNO> 169299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/soneko03.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta 160 milyon dolar dış borç ödeyecek... 
</HEADLINE>
<TEXT>

     Hazine, bu hafta 160.1 milyon dolar dış borç servisi yerine getirecek. 
     Hazine, haftanın en büyük borç ödemesini, 88 milyon dolar ile 17 Temmuz Perşembe günü yapacak. Hazine bugün 14.1, yarın 14.7 milyon dolar, 16 Temmuz'da 1.4 milyon dolar, 18 Temmuz'da 41.9 milyon dolar borç servisi yerine getirecek. 
     Temmuz ayında, bugüne kadar 950.3 milyon dolar dış borç ödemesi yapan Hazine'nin yılbaşından bu yana yaptığı dış borç ödemeleri tutarı, 7 milyar 444.7 milyon doları buldu. 
     Hazine, Ocak'ta 486 milyon dolar, Şubat'ta 1 milyar 903.7 milyon dolar, Mart'ta 896 milyon dolar, Nisan'da 557.7 milyon dolar, Mayıs'ta 1 milyar 12.4 milyon dolar, Haziran'da 1 milyar 638.6 dış borç servisi yerine getirmişti. 
     Hazine geçen yılın tamamında 9 milyar 567.9 milyon dolar dış borç servisi yürütmüştü. 
     
     YARIN İHALE VAR 

     Hazine, yarın 126 gün vadeli bono ihalesi düzenliyor. 
     Hazine'nin düzenleyeceği 126 gün vadeli bono ihalesinde satılacak kağıtlar 16 Temmuz Çarşamba günü ihraç edilecek. Söz konusu bonoların geri ödemesi ise 19 Kasım 2003 tarihi olarak belirlendi. 
     Hazine'nin en son 8 Temmuz'da düzenlediği 427 gün vadeli, ABD Doları cinsinden iskontolu devlet tahvili ihalesine, toplam 1 milyar 557.2 milyon dolar teklif gelmiş idi. 
     İhalede nominal 1 milyar 381.8 milyon dolarlık satış gerçekleşirken, net satış tutarı 1 milyar 287.4 milyon dolar olmuştu. 
     Tahvil ihalesinde bileşik faiz yüzde 6.22, basit faiz yüzde 6.25 olarak belirlenmişti. 
     Hazine, bu hafta 1 katrilyon 490 trilyon lirası piyasaya olmak üzere, toplam 1 katrilyon 969 trilyon lira iç borç ödemesi gerçekleştirecek. Hazine, Temmuz ayında 10 katrilyon 882 trilyon lirası piyasaya olmak üzere 12 katrilyon 397 trilyon lira iç borç ödemesi yerine getirecek. 
     
</TEXT>
</DOC>
