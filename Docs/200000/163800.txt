<DOC>
<DOCNO> 163800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/ekonomi/eko12.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Baymak'ın hedefi komşular 
</HEADLINE>
<TEXT>

     EKONOMİ SERVİSİ 

     Isıtma sektöründe Avrupa'nın üçüncü büyük kuruluşu olan İngiliz Baxi Group ile geçen yıl ortaklık anlaşması gerçekleştiren Baymak, Türkiye'yi üretim üssü haline getirme stratejisi çerçevesinde bu ortaklığın ilk yatırımı olan Kurtköy'deki fabrika yatırımının birinci etabını 9 milyon euroya tamamladı. Baymak Yönetim Kurulu Başkanı ve Genel Müdürü Dr. Murat Akdoğan, yan sanayinin Baymak'ın üretiminin yüzde 40 - 80'ini oluşturduğuna işaret ederek, yeni yatırımla bu yapının bir araya toplanması ve daha kolay yönetilmesinin amaçlandığını belirti. 
     
     Irak'a girmeyi de planlıyor 
     Akdoğan, Türkiye'nin üretim üssüne çevrilmesiyle asıl hedeflerinin, toplam 300 milyon nüfuslu komşu ülkeler pazarı olduğunu söyledi. Irak pazarına da girmeyi planladıklarını belirten Akdoğan, bu pazara girerken İngiliz ortağı değil, Baymak'ı vurgulayacaklarını kaydetti. 
     

</TEXT>
</DOC>
