<DOC>
<DOCNO> 198106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/spor/spo01.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkcı saldırılar 
</HEADLINE>
<TEXT>

   Türkiye'de can güvenliklerinin olmadığından yakınan İtalyanlar, Roma'ya giden bir avuç Türk'ü koruyamadı. 1'i ağır olmak üzere 8 kişi yaralandı, 15 kişi gözaltına alındı 
      
   Biri ağır yaralı 
   TÜRKİYE'DE güvenlik endişesi taşıyan İtalya dün Roma'da gurbetçilerimizin emniyetini sağlayamadı. Karşılaşma öncesinde iki takım taraftarı arasında yaşanan arbede sırasında Türkler'i ormanlık bir alana çeken ırkçı Laziolular, burada gurbetçilerimize bıçakla saldırdı. Çıkan olaylarda, biri ağır olmak üzere üç Türk'ün yaralandığı öğrenildi. 
   
   Fransa'dan gelmişti 
   HAYATİ tehlikesi bulunan yaralının, Fransa'dan gelen bir gurbetçimiz olduğu ifade edildi. Olayın ardından İtalyan polisi, "Dayanılmazlar" adı verilen ırkçı gruba bağlı holiganlardan 15'ini gözaltına aldı. Maçın hemen ardından Türk taraftara yine saldıran Lazio holiganları, beş kişiyi daha yaraladı. 
   
   Mancini hastanede    LAZIO Teknik Direktörü Mancini, zehirlenmeye bağlı olarak yakalandığı yüksek ateş nedeniyle dün Sant-Ambroglio Hastanesi'ne kaldırıldı. Mancini'nin yerine yardımcısı Fernando Orsi takımın başında sahaya çıktı. Kulüp başkanı Ugo Longo, "Bu bizim için 15 milyon Euro'luk karşılaşma, hastalığı tam da bu maçı mı buldu" diye sitem etti. Lucescu, "Çok saygı duyduğum, yakından takip ettiğim başarılı biri. Gerçekten üzüldüm" dedi. 
   
   
</TEXT>
</DOC>
