<DOC>
<DOCNO> 174741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/guncel/agun.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört şahit, 7000 davetli 
</HEADLINE>
<TEXT>
   'Yılın nik hı'nı Gürtuna kıyacak 
   Bilal Erdoğan ve Reyyan Uzuner, bugün İtalya Başbakanı Berlusconi'nin de aralarında bulunduğu davetlilerin huzurunda 'Evet' diyecek. Nik h töreninde kokteyl ya da yemek olmayacak 
      BÜLENT ÖZDEMİR İstanbul 

   
   Başbakan Recep Tayyip Erdoğan'ın oğlu Necmeddin Bilal Erdoğan ile Reyyan Uzuner'in günlerdir konuşulan nik h töreni bugün yapılıyor. Çift İtalya Başbakanı Silvio Berlusconi'nin de aralarında bulunduğu davetlilerin huzurunda, İstanbul Büyükşehir Belediye Başkanı Ali Müfit Gürtuna'nın sorularına "Evet" diyerek evliliğe adım atacak. 
   Lütfü Kırdar Kongre ve Sergi Sarayı'nda saat 17.30'da yapılacak nik hın kimin tarafından kıyılacağı da merak konusuydu. Beklenen açıklama, dün Başbakan Recep Tayyip Erdoğan'dan geldi. Erdoğan, gazetecilerin soruları üzerine "Nik hı kimin kıyacağını merak ediyorsunuz. Nik hı Ali Müfit Bey kıyacak" dedi. 
   Reyyan Uzuner 17 yaşında olduğu için, tören Fatih 3. Sulh Hukuk Mahkemesi'nden alınan izinle gerçekleştiriliyor. Çiftin nik h şahitliklerini ise İtalya Başbakanı Silvio Berlusconi, TBMM Başkanı Bülent Arınç, Başbakan Yardımcısı ve Dışişleri Bakanı Abdullah Gül ile AKP Milletvekili Nevzat Yalçıntaş yapacak. Ancak evlendirme kütüğünde sadece iki şahit için imza yeri bulunuyor. 
   Çiftin yaklaşık 7 bin kişinin katılacağı nik h töreninin ardından balayını Bilal Erdoğan'ın baba ocağı, Rize'nin Güneysu ilçesindeki villada geçireceği iddia edildi. 
   Törende kokteyl ya da yemek olmayacak. Reyyan Uzuner ve Bilal Erdoğan, konuklarından nik h törenine çiçek göndermemelerini isteyerek, isteyenlerin Çocuk Esirgeme Kurumu'na bağış yapabileceklerini bildirdi. 
   
   GELİN HEYECANLI 
   Reyyan Uzuner'in Fatih'teki evinin önünde dün de hareketlilik vardı. Uzuner Ailesi'nin evine gelen ziyaretçilerden Siyame Pepe, Reyyan'ın heyecanlı olduğunu, gelinliğini ise beğendiklerini söyledi. 
   
   DEDEYE ZİYARET 
   Kızlarının nik hının heyecanını yaşayan Reyhan ve Orhan Uzuner çifti de saat 10.00 sıralarında evden çıkarak bir otomobile bindi. Çift, Vatan Caddesi yakınındaki bir manavdan meyve alarak 29 Mayıs Hastanesi'ne gitti. 
   Çiftin, Reyhan Uzuner'in kalp hastalığı nedeniyle tedavi gören babasını ziyaret ettiği öğrenildi. 
   
   HAVA YAĞMURLU 
   Bu arada İstanbul'da bugün sağanak yağış bekleniyor. Hava sıcaklığının ise 29 derece dolayında olacağı tahmin ediliyor. 
   
      Davetiyedeki ebrunun sırrı    Davetiyede yer alan 'ebru' Türk müziğinin tanınmış neyzenlerinden Sadrettin Özçimi'nin çalışmalarından seçilmiş 
   GÜLAY FIRAT İstanbul 

   
   Başbakan Tayyip Erdoğan'ın, oğlunun nik h davetiye kapağındaki "ebru" çalışmasını yapması için tanınmış neyzen Sadrettin Özçimi'yi bizzat aradığı ortaya çıktı. 
   Davetiyenin kapağında lila ve eflatun renklerinin ağırlıkta olduğu ebru çalışması yer alıyor. Ayrıca iki lale de ebruyu süslüyor. İki lalenin ortasında yer alan "Reyyan ve N. Bilal" yazısını ise kaligrafiyle geleneksel el yazı sanatı Muhammed Efdaluddin Kılıç yazdı. 
   Türk müziğinin en kudretli neyzenlerinden biri olarak tanınan 48 yaşındaki Konyalı Sadreddin Özçimi, davetiyedeki "ebru"nun hik yesini şöyle anlattı 
   "Başbakan'la, İstanbul Büyükşehir Belediye Başkanı olduğu dönem katıldığım bazı müşterek sergilerde tanıştık. Kendisi sergileri gezmeye gelirdi. Başkan beni, neyzen ve ebrucu Sadreddin olarak tanır, ben de onu Recep Tayyip Erdoğan olarak, o kadar. Samimiyetimiz yok, ama bizi unutmamış ki 2.5 hafta önce İstanbul'da olduğum sırada beni telefonla aradı. Ben de isteği üzerine internet sitesi için hazırladığım dialardan kendilerine birkaç tane gönderdim. Kendileri de "Çiçekli Ebru"yu Lale Ebrusu beğenmiş. İstediler, ben de hediye ettim." 
   Ebru sanatının uzun süren bir çalışma ve el becerisi isteyen bir iş olduğunu söyleyen Özçimi, şu an memleketi Konya'da bulunduğu için kaligrafisi ait olan davetiyesinin eline geçmediğini kaydetti. 
   
   BİRÇOK SERGİ 
   30 yıldır müzikle uğraşan Özçimi, yaşayan en büyük neyzen ve ebru sanatçısı olarak kabul edilen Niyazi Sayın'ın öğrencilerinden. Neyzenler arasında gelenek olduğu üzere ustası gibi ebru sanatına başlayan Özçimi, birçok karma sergiye ebru çalışmasıyla katılmış. 
   Kültür Bakanlığı'na bağlı İstanbul Devlet Türk Müziği Topluluğu'nda ney sanatçısı olarak çalışan Özçimi, başta ABD olmak üzere Avrupa'nın birçok ülkesi, Hong Kong ve Irak'ta çok sayıda turneye katılmış. Özçimi'nin Türkiye'de yayımlanan beş albümü bulunuyor. 
   
      Musti yetişirse sahne alacak    İLKNUR GÜLMEZ 

   Bugün gözler Başbakan Recep Tayyip Erdoğan'ın oğlu Necmeddin Bilal ve Reyyan Uzuner'in nik hında olacak. Başbakan, oğlunun düğününe davet ettiği İtalya Başbakanı Silvio Berlusconi'ye jest yapmak için Mustafa Sandal'a nik htan sonra konser verdirmek istedi. Başbakan'ın danışmanları bu teklifi sanatçının menajerine iletti. Geçen yıl İtalyan sanatçı Eros Ramozzotti ile düet yaptığı, Moon Light Aya benzer yüreğim isimli şarkıyı yorumlaması istenen Sandal ise kasedinin promosyonu için Almanya'da bulunuyor. Sandal eğer programını yetiştirebilirse, nik ha katılıp konser verecek. 
   
   5000 polis görev yapacak    ELVAN EZBER, SERHAT ÜNAL İstanbul 

   İstanbul Emniyet Müdürlüğü, Bilal Erdoğan ile Reyyan Uzuner'in nik h töreni nedeniyle olağanüstü güvenlik önlemleri aldı. Yaklaşık 5 bin polisin görev alacağı önlemler kapsamında, Lütfü Kırdar Kongre ve Sergi Sarayı çevresindeki trafik akışına da bazı kısıtlamalar getirildi. Bugün saat 08.00'den itibaren, nik h töreninin bitişinden bir saat sonrasına kadar, bazı bölgeler trafiğe kapatılacak. Nik h töreninin yapılacağı Lütfü Kırdar Kongre ve Sergi Sarayı ve çevresinde görev yapacak polislerin sayısı şöyle 
   10 emniyet müdür yardımcısı 
   23 emniyet müdürü 
   350 trafik polisi 
   4 bomba uzmanı 
   1600 Çevik Kuvvet görevlisi 
   1285 polis memuru 600'ü kadın 
   48 Özel Harek t görevlisi 
   100 Başbakanlık koruması 
   1600 Ankara'dan milletvekili ve bakanlarla gelecek polis 
   Ayrıca alanda üç polis kamerası, kapalı devre yayın yapacak. Kameralardaki görüntüler izlenerek, şüpheli durumlarda harekete geçilecek. 
   
   Sezer katılmıyor    CUMHURBAŞKANI Ahmet Necdet Sezer, 21. Dünya Felsefe Kongresi'nin açılış oturumuna katılmak üzere bugün İstanbul'da olacak, ancak Başbakan Recep Tayyip Erdoğan'ın oğlu Bilal'in düğününe katılmayacak. 
   Cumhurbaşkanlığı'ndan yapılan yazılı açıklamada, Erdoğan'ın oğlunu evlendireceği gün İstanbul'da olacak Sezer'in sadece felsefe kongresine katılacağının bildirilmesi dikkati çekti. Sezer'in İstanbul'da olmasına rağmen Erdoğan Ailesi'nin düğününe katılmayacağı anlaşıldı. Sezer'in bugün katılacağı kongre, Erdoğan'ın oğlunu evlendireceği Lütfü Kırdar Uluslararası Kongre ve Sergi Sarayı'nda yapılacak. 
   Dışişleri Bakanlığı'nın katkılarıyla düzenlenen "Dünya Problemleri Karşısında Felsefe" kongresi, 
   17 Ağustos'ta sona erecek. 
   
   
</TEXT>
</DOC>
