<DOC>
<DOCNO> 186459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sonspo05.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Fenerbahçeliler, keyifle maç izlemeye devam edecek" 
</HEADLINE>
<TEXT>

     Fenerbahçe Kulübü Asbaşkanı Nihat Özbağı, sarı-lacivertli takımın performansının güven verdiğini vurgulayarak, ''Fenerbahçeliler rahat rahat, keyifle maç izlemeye devam edecek'' dedi. 
     Konyaspor maçını değerlendiren Nihat Özbağı, galibiyetlere karşın takım için yapılan bazı eleştiriler nedeniyle endişelenmediğini ifade ederek, ''Dün maçı seyrederken hiçbir endişeye kapılmadım. Rahat galip geleceğimize inanıyordum ve çok rahat bir maç izledik. Bundan sonra da Fenerbahçeliler rahat rahat, keyifle maç izlemeye devam edecek'' diye konuştu. 
     Sarı-lacivertli ekibin zorlu haftaları az kayıpla atlattığının altını çizen Özbağı, takımın başarılı performansını 90 dakikaya yaydığını kaydederek, ''Bunlar başlangıç daha iyi olacağız'' dedi. 
     Özbağı, şunları söyledi 
     ''Fenerbahçe yeni bir takım ama çok iyi yolda. Şu anda iyi futbol oynayarak galip geliyoruz. Kadromuz çok genç. Performansı 90 dakikaya yayıyoruz. Gerek teknik kadro, gerekse futbolcuları dünkü oyunlarından ve galibiyetten dolayı kutluyorum. Güzel bir maç oldu.'' 
     
</TEXT>
</DOC>
