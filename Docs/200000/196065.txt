<DOC>
<DOCNO> 196065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun08.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Müzik Ödülleri sahiplerini buldu 
</HEADLINE>
<TEXT>

     Amerikan müzik ödülleri, sahiplerini buldu. 
     Los Angeles'ta düzenlenen ödül töreninde, geçen Nisan ayında felç geçiren R B şarkıcısı Luther Vandross 52 , soul rhythm ve blues dalında en iyi erkek sanatçı ve en iyi albüm ödülüne layık görüldü. 
     Ünlü şarkıcının ödülünü sevinç gözyaşları içinde alan annesi Mary Vandross, ''Luther, bu gece burada olmadığı için çok üzgünüm. Onu temsil etmek için buradayım. Herkese teşekkürler '' dedi. Luther Vandross'un son albümü ''Dance With My Father'', ABD'de müzik listelerinin başına oturmuş ve 1.3 milyondan fazla satmıştı. 
     Her yıl Ocak ayında verilen, ancak Oscar, Altın Küre ve Grammy ödülleri ile çakışmaması için bu yıl iki ay önce dağıtılan Amerikan müzik ödülleri töreninde, 50 Cent ''Get Rich or Die Tryin'' ile en iyi rap hip-hop albümü ödülünü alırken, popun divası Celine Dion, en iyi çağdaş sanatçı seçildi. 
     Faith Hill, country müzik dalında gözde kadın sanatçı seçilirken, Linkin Park alternatif müzik dalında en iyi sanatçı ödülünü aldı. 
     Törende ödül alan diğer sanatçılar şöyle 
     Gözde Latin yıldızı Ricky Martin, En iyi R B grubu Isley Brothers, En iyi rap hip-hop grubu Lil John ve East Side Boyz, Gözde rock pop albümü Justin Timberlake'in son albümü ''Justified'' 
     
</TEXT>
</DOC>
