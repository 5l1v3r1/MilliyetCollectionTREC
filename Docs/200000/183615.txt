<DOC>
<DOCNO> 183615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/sonspo06.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Indiana Pacers, Kenny Anderson'ı transfer etti... 
</HEADLINE>
<TEXT>

     ABD Profesyonel Basketbol Ligi NBA takımlarından Indiana Pacers, serbest transfer hakkına free agent sahip oyun kurucu Kenny Anderson'ı kadrosuna dahil etti. 
     NBA Ligi'nde 1991 yılı draftında New Jersey Nets tarafından seçilen 33 yaşındaki Kenny Anderson, böylece kariyerindeki 7. takımına gelmiş oldu. 
     Geçen yıl Seattle Supersonics ve New Orleans Hornets formalarını giyen deneyimli oyuncu, geçen sezonu 6.1 sayı ve 3.2 asist ortalamalarıyla tamamlamıştı. 
     1994 yılında ''All Star'' maçı kadrosuna da seçilen Anderson'ın, yeni takımında oyun kurucu pozisyonunda Jamaal Tinsley'in yedeği konumunda olacağı bildirildi. 
     Anderson'ın 12 yıllık kariyer ortalamaları ise 771 maçta 13.4 sayı, 6.4 sayı ve 3.2 ribaunt. 
     Anderson, yeni takımına gelmekten mutlu olduğunu ifade ederken, Indiana Pacers'ın basketbol operasyonlarından sorumlu başkanı Larry Bird de Anderson'ın takıma önemli bir katkı ve kadro derinliği sağlayacağını söyledi. 
     
</TEXT>
</DOC>
