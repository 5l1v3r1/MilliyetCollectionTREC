<DOC>
<DOCNO> 169440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/siyaset/siy00.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir daha yaşanmasın 
</HEADLINE>
<TEXT>

Süleymaniye baskınını soruşturan komisyon, çalışmalarını tamamladı. Orgeneral Yaşar Büyükanıt, benzer olayların tekrarını önlemek için, ABD kararg hlarında Türk irtibat subayları konuşlandırılacağını açıkladı 
     UTKU ÇAKIRÖZER Ankara 

     Türkiye ile ABD arasında Süleymaniye'de 11 Türk askerinin gözaltına alınmasını araştırmak amacıyla oluşturulan ortak komisyon, çalışmalarını tamamladı. 
     Komisyonun bugün yapacağı ortak açıklama metninde, dün öğlen saatlerinde çıkan kriz son anda giderildi. Bu sabah yapılacak ortak açıklamada, ABD, yapılanın "yanlış" olduğunu kabul ederken, baskın nedeniyle "özür" dilenmediği öğrenildi. 
     ABD'nin önerisiyle kurulan Korgeneral seviyesindeki Türk - ABD ortak komisyonu, dün dördüncü toplantısını yaparak çalışmalarını tamamladı. Saat 09.00'da başlayan sabah seansının ardından Türk tarafı, öğlen saatlerinde görüşmelerin sona erdiğini ve açıklamanın gün içerisinde yapılacağını duyurdu. Ortak açıklama akşam saatlerine kadar kamuoyuna duyurulmayınca kulislere metin üzerinde anlaşmaya varılamadığı iddiası yayıldı. Komisyonun hazırladığı metnin Washington tarafından kabul edilmediği ve düzeltme istendiği bunun üzerine de komisyonun yeniden toplandığı iddiaları gündeme geldi. Org. Büyükanıt, " Akşam saatlerinde ABD'den onay geldi. Ortak açıklama tamam. Yarın Bugün sabah açıklama yapılacak" dedi. Büyükanıt, "Hiç bir pürüz kalmadı. Yarın bugün sabah açıklama yapılacak" dedi. 
     
     İrtibat subayları 
     Türkiye ile ABD arasındaki stratejik ortaklığın süreceğini belirten Büyükanıt, Kuzey Irak'ta benzer olayların yaşanmaması için ABD kararg hlarında Türk irtibat subayları konuşlandırılacağnı açıkladı. Büyükanıt, "Bu konuda görüşmelere başlayacağız. İletişim hatlarında arızalar, sıkıntı vardı. Yanlış anlamaları ortadan kaldırmak için ortak mekanizmalar oluşturulacak" diye konuştu. Türkiye'nin Kuzey Irak'ta ABD kararg hlarının yanı sıra Bağdat'taki ana merkeze de irtibat subayı göndermek istediği kaydedildi. 
     Toplantılarda, ABD Avrupa Kuvvetleri Komutan Yardımcısı Korg. John Sylvester'in Türk askerlerine yapılan muamelenin hatalı olduğu tespitini dile getirmesine rağmen, açıklamada ABD'nin "özür dilediği" yönünde bir ifade yer almayacak. Bunun yerine, baskında prosedür olarak yapılanların hatalı olduğunu vurgulayan ifadeler konuldu. ABD tarafı baskını gerçekleştiren askerlerin soruşturulması sürecinin de devam edeceği taahütünde bulundu. 
     Öte yandan dün kulislere yayılan bir iddiaya göre, ABD askerlerinin baskını sırasında Süleymaniye'deki Türk timi, Genelkurmay'dan aldığı "savaşmayın" talimatı doğrultusunda teslim oldu. 
     
     Belgelere iade 
     Fransa Ulusal Günü'ne katılan Dışişleri Bakanı Abdullah Gül de, ABD askerlerince el konulan belgelerin Türk tarafına iade edildiğini söyledi. 
     
lWall Street Journal'ın yorumu Türkiye ile kavga bitmeli      ABD'de yayımlanan finans çevrelerinin gazetesi Wall Street Journal, Washington yönetimini, Türkiye ile Irak konusundaki tartışmalarına son vermeye çağırdı. Gazetede, eski Demokrat senatör Bob Kerry imzasıyla yayımlanan makalede, "demokrasinin en büyük tehlikelerinden birinin, kamuoyunun bazen yanılmakla kalmayıp, yıkıcı olabilmesinde yattığı" belirtildi. Makalede, "Bugün en fazla kaygı verici olan hususlardan biri ise bizim dış politika kararlarımızı, diğer ülkelerin savaş öncesi davranışlarına bakarak almamızdır. Türkiye bunun en önemli örneklerinden biridir" denildi. Kerry, tezkerenin reddiyle ilgili olarak, "bu kararın, Ankara'nin güvenilir bir muttefik olduğunu düşünen pek çok kişiyi şok ettiği" görüşünü savundu. 
     
     'İki taraf da yanılıyor' 
     İki tarafın da yanıldığı görüşünün dile getirildiği makalede, "İki ülke de, Mart ayındaki oylamanın olumsuzluklarını unutmalıdır. ABD ve Türkiye, vatandaşlarına kaderlerini belirleme ve tercih hakkı tanıyan iki ülkedir" denildi. 
     
     

</TEXT>
</DOC>
