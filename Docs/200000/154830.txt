<DOC>
<DOCNO> 154830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/soneko21.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorola, Çin'deki merkezini SARS yüzünden kapattı 
</HEADLINE>
<TEXT>

     Dünyanın önde gelen mobil telefon üreticisi Motorola'nın, bir çalışanında akut solunum yetmezliği sendromu SARS görülmesi üzerine, Çin'deki merkezini kapattığı bildirildi. 
     Motorola sözcüsü Mary Lamb, Reuters'e yaptığı açıklamada, Çin'deki en büyük yabancı yatırımcılarından biri olan Motorola'nın başkent Pekin'deki merkezinin, bir çalışanın hastalığa yakalanması üzerine kapatıldığını söyledi. 
     Sözcü, 27 kadar Motorola çalışanının hastalığa yakalanan kişiyle temas ettiğinin belirlenmesi üzerine, personele gelecek hafta pazartesi gününe kadar evlerinden çalışmaları talimatının verildiğini kaydetti. 
     Çin'deki diğer yabancı firmalar da SARS yüzünden bürolarını kapatmış ya da çalışanlarını ülkeden çıkartmıştı. 
     
</TEXT>
</DOC>
