<DOC>
<DOCNO> 156499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/guncel/gun09.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris'te 15 hektar orman kül oldu 
</HEADLINE>
<TEXT>

Piknikçilerin sebep olduğu yangında kızılçam ormanı yandı 
     MUSTAFA SARIİPEK, KAAN KAYA DHA 

     Muğla'nın Marmaris ilçesinin cennet köşelerinden Hisarönü köyündeki ormanlık alanda dün akşam saatlerinde çıkan yangında 15 hektar kızılçam ormanı kül oldu. Piknikçilerin çıkardığı sanılan yangın dün akşam 22.30 itibariyle henüz kontrol altına alınamadı. Akçabük Koyu'nda, kızılçam ormanlarıyla kaplı alanda saat 16.45 sıralarında alevler yükseldi. Yangına ilk müdahaleyi Marmaris, İçmeler, Armutalan, Beldibi orman söndürme ve itfaiye ekipleri yaptı ancak şiddetli rüzg r nedeniyle çabalar sonuçsuz kaldı. Yangın Amazon Yaylası'nı tehdit etmeye başlayınca Aksaz Deniz Üs Komutanlığı'ndan yardım istendi. Denizden karaya doğru ilerleyen alevlerin bir yerleşim alanını tehdit etmediği, koyda yerleşim, elektrik hattı ve karadan ulaşım bulunmadığı ifade edildi. 
     Yangın sezonunun 1 Haziran'da başlaması nedeniyle bölgede hiç söndürme işçisi, helikopter ve uçağın bulunmadığı, bu nedenle gündüz saatlerinde de havadan müdahale edilemeyeceği belirtildi. 
     
     

</TEXT>
</DOC>
