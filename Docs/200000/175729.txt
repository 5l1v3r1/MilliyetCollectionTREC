<DOC>
<DOCNO> 175729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sonspo08.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Enke Fenerbahçe tarihine geçti En az oynayan futbolcu... 
</HEADLINE>
<TEXT>

     Fenerbahçe ile sözleşmesi feshedilen Alman kaleci Robert Enke, ligde en az oynayan yabancı oyuncu olarak sarı-lacivertli kulübün tarihine geçti. 
     İspanya'nın FC Barcelona takımından 1 yıllığına transfer edilen Enke, 31 Temmuz'da kulüp binasında sözleşme imzalamasının ardından ilk kez Kocaelispor ile yapılan hazırlık maçında forma giydi. 
     Fenerbahçe'nin kendi sahasında 10 Ağustos Pazar günü İstanbulspor ile yaptığı 2003-2004 sezonunun ilk lig maçında ilk resmi maçına çıkan Alman kaleci, 90 dakika forma giydiği maçta hatalı goller yemiş ve yoğun eleştiri almıştı. 
     Uyum sağlayamadığı gerekçesiyle dün sözleşmesi karşılıklı olarak feshedilen Robert Enke, 13 günlük Fenerbahçe macerasında oynadığı 1 lig maçıyla sarı-lacivertli kulübün tarihine en az lig maçı oynayan yabancı oyuncu olarak geçti. 
     
     LİGDE EN AZ OYNAYAN YABANCILAR 

     Fenerbahçe'nin Birinci Futbol Ligi tarihinde lig maçlarında en az forma giyen futbolcuları şöyle 
     

Oyuncu Ülkesi Sezon Maç Fahruddin Zeyneloviç Yugoslavya 1982-83 2 Frank Pingel Danimarka 1994-95 3 Sergio Nerves Brezilya 1998-99 3 Asım Ferhatoviç Yugoslavya 1963-64 4 Demir Hotiç Bosna Hersek 1993-94 4      

     
</TEXT>
</DOC>
