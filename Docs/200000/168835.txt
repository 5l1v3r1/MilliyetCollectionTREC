<DOC>
<DOCNO> 168835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur42.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Müdürlüğü önünde kafasına kurşun sıktı... 
</HEADLINE>
<TEXT>

     Van'da Gümrük Muhafaza Müdürlüğü'nde görevli bir memur, Emniyet Müdürlüğü bahçesinde beylik tabancasıyla kafasına bir el ateş ederek intihara teşebbüs etti. 
     Alınan bilgiye göre, Van Gümrük Muhafaza Müdürlüğü'nde görevli Erman A. 39 , saat 17.30'da İpkeyolu Caddesi üzerindeki Emniyet Müdürlüğü'ne gitti. Buradaki işlerini bitirdikten sonra Emniyet Müdürlüğü'nün bahçesine çıkan Erman A., girdiği bunalım sonucu yanında taşıdığı beylik tabancasını kafasına dayayarak ateşledi. 
     Kafasına isabet eden kurşun sonucu bir anda yere yığılan Erman A., çevreden yetişen polisler tarafından Yüzüncü Yıl Üniversitesi Tıp Fakültesi Araştırma Hastanesi'ne kaldırıldı. 
     Burada yapılan ilk müdahalenin ardından ameliyata alınan ve aşırı derecede kan kaybeden Erman A. için gazeteci ve polisler kan verdi. 
     Evli ve 2 çocuk babası olan Erman A.'nın cüzdanından, Çorlu Devlet Hastanesi Psikiyatri Bölümü'nden alınan raporlar çıkarken, 15 gün önce de İstanbul'da alkol tedavisi gördüğü bildirildi. 
     Erman A'nın hayati tehlikeyi henüz atlatamadığı belirtildi. 
     
</TEXT>
</DOC>
