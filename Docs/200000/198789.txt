<DOC>
<DOCNO> 198789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/yazar/tamer.html </URL>
<DATE> 2003/11/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Biz Amerikan toplumuna neden benzeyelim ki 
</HEADLINE>
<TEXT>

   Komünistlerden de korkmayız, alışverişe çıkmamız için de herhangi bir neden yok. Ayrıca Türklerde tehdit, topluma değil devlete yöneliktir 
      
   Aradan bir hafta geçti. Ben h l İstanbul'daki ikinci terörist saldırının hemen ardından başlatılan "Alışverişe çıkın" bombardımanının etkisi altındayım. 
   Yahu neden durup dururken alışverişe çıkacak mışım Alışveriş yaparak mı stresten kurtulacağım Tam tersine alışveriş bende stres yaratır. Bedenler üzerime uymaz, rengi tutmaz, fiyatı yüksektir Kaldı ki biz tüketimle afyonlanmış Amerikan toplumu muyuz ki, alışveriş yapınca rahatlayalım Hem zaten birileri koro halinde bana bir şeyleri dikte etmeye kalktıklarında, genelde içimden tam tersini yapmak gelir 
   
   Haydi alışverişe    Yok efendim 11 Eylül'ün ertesinde Amerika'da piyasalar, topluma yapılan "alışverişe çıkın" çağrıları sonucu normale dönmüşmüş Aksi halde ekonominin çarkları durabilirmiş... 
   İyi de bireyleri her türlü tehlikeye karşı eğitilmiş, hazırlıklı, donanımlı, hatta lüzumundan fazla uyarılmış Amerikan toplumunda, bir anda 3 bin küsur kişinin ölümüyle sonuçlanan terörist saldırının yarattığı dehşetle, kaderciliğin egemen olduğu Türk toplumunda 50 kişinin öldüğü -trafik kazalarından bile daha az- terörist saldırının yarattığı etkiyi nasıl aynı kefeye koyarsınız Ayrıca alışveriş için ceplerde para olması gerektiğini hatırlatmaya gerek bile görmüyorum 
   
   Zaman'ın çağrısı    En şaştığım, Zaman gazetesindeki alışveriş çağrıları oldu. Bir süredir atılım içinde olan, entellektüel iddia sahibi, referans gazetesi söylemini dilinden düşürmeyen bu gazete, Türk halkını bu kadar mı az tanıyor Yoksa Fethullah Gülen uzun süredir Amerika'da yaşadığı ve gazetenin üst yönetim kadrosu Amerika'da eğitim görmüş olduğu için mi Amerikan toplumuna 2 yıl önce yapılan tavsiyeleri, Türk toplumuna aynen uygulamanın doğru olduğu sonucuna vardılar 
   Hasan Bülent Kahraman son 1 haftadır Radikal'deki yazılarında, "tehdidi ve tehlikeyi algılamadaki farklılıkları" açısından Türk ve Amerikan toplumlarını irdeliyor. Değerlendirmelerinin tümüyle mutabık olmasam da, ufuk açıcı yazılarını okumanızı salık veririm. 
   Kahraman'ın da altını çizdiği gibi Amerika'da "Gelecekler, hepimizi yok edecekler" söylemi ve algılaması topluma yöneliktir. Bu tehdit, toplumda teker teker her bireyi kapsar. Oysa Türkiye'de tehdit söyleminin öznesi toplum değil, devlettir. Toplum tehditten soyutlanmıştır. Algılama daima "devletin düşmanı" kavramı üzerinedir. Birileri devleti bölecektir. Yani bireyler kalacak, onlara bir şey olmayacak, fakat devlet zarar görecektir. Bireyin ve toplumun görevi, devleti korumak için hazırlıklı olmaktır. 
   
   Komünistler geliyor    Amerikalıların yıllar yılı kendilerini ortadan kaldıracak bir düşmanın varlığına ve eninde sonunda ortaya çıkacağına ne denli şartlandırılmış bir toplum olduğunu, biri Türkiye'de diğeri Amerika'da doğmuş 2 yeğenimin çocukken aralarında geçen şu kısacık diyalog öylesine net ortaya koyuyor ki... 
   20 yıl kadar önceydi. Hülya, o zamanlar 10 yaşında olan oğlu Sarp'la birlikte Boston'a kuzeni Candaş'ı görmeye gitmişti. Candaş, Türkiye'den gelmiş akrabalarını gezdirmek için mükemmel bir program yapmış. Ertesi gün Disneyland'a gidilecek. Ama sabah Sarp'ı uyandırmak ne mümkün Hülya da Candaş da ne yapsalar nafile Belki saat farkı, belki yol yorgunluğu... Sarp, bir türlü uyanmıyor 
   Disneyland'a gitmek için sabırsızlanan Candaş'ın Amerika'da doğup büyümüş kızı Elif, "Ben şimdi onu uyandırmasını bilirim" diyerek odaya koşuyor ve Sarp'ı 2 omuzundan sarsarak, "Sarp çabuk kalk, komünistler geliyor, Ruslar geliyor" diye bağırıyor. Sağ yanından sol yanına dönerek uyumaya devam eden Sarp'ın yanıtı "Gelirlerse gelsinler, onlar bizim komşumuz, bize bir zararları dokunmaz " 
   
      
   
</TEXT>
</DOC>
