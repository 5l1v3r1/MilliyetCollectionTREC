<DOC>
<DOCNO> 155889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/magazin/amag.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vizontele 2'de Kürt sorunu var 
</HEADLINE>
<TEXT>

'Vizontele'yi milyonlara izlettiren Yılmaz Erdoğan, ikinci filmde 'Kürt sorununu' kendi silahıyla, yani 'mizahla' anlatacak... 
     BAYRAM KAYGUSUZ 

     YILMAZ Erdoğan, Boğaziçi Üniversitesi'ndeki söyleşide bir Kürt olarak Kürt sorununa bakışını anlattı. Bu yaz çekeceği ve çocukluğunun son dönemini anlatacağı 'Vizontele 2'de Kürt sorununa mizah penceresinden bakacağını söyleyen Erdoğan, filmde dönemin politik kaos ortamına da gönderme yapacağını söyledi ve 'Kürt sorununu kendi silah ve araçlarımla anlatacağım" dedi. 
     ERDOĞAN, şöyle devam etti "El Hayat gazetesi sinema eleştirmeni 'Vizontele'de herşey çok güzel. Sizde ne güzel kadınlar ve erkekler var' dedi. Baktığınızda o coğrafyayla ilgili filmlerde hiç öyle güzel kadın ve adam yok. Şimdiye kadar tanıdığım o en güzel insan topluluğunu, hiç konuşmayan insanlar haline getiren gerçek dışı filmler yapıldı. Gerçeği yapınca da benimki gerçek dışı gözüktü." 
     BUGÜNE kadar bölgeyle ilgili yapılan filmlerde, çekilen fotoğraflarda hep Doğu'ya duyulan bir hüzün bulunduğunu söyleyen Erdoğan, sözlerini şöyle bitirdi "Elinde heybe ağlayan bir çocuğun fotoğrafını duvarıma niye asayım Ağlayan bir Kürt çocuğunun fotoğrafını duvarıma hiç asmadım. Benim amacım onu güldürmektir. Onun için film yapıyorum." 
     

</TEXT>
</DOC>
