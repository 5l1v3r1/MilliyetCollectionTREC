<DOC>
<DOCNO> 166054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sonspo14.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Selçuk ve Mahmut Hanefi Fenerbahçe ile imzalayacak 
</HEADLINE>
<TEXT>

     Yeni sezon için transfer çalışmalarında ezeli rakiplerine göre sessiz kalan Fenerbahçe, İstanbulsporlu Selçuk ve Sakaryasporlu Mahmut Hanefi ile ileriki günlerde sözleşme imzalayacak. 
     Fenerbahçe Kulübü Transfer Komitesi Üyesi İlhan Ekşioğlu, iki futbolcunun sarı-lacivertli takıma transferi için yapılan görüşmelerin olumlu sonuçlandığını söyledi. 
     Şu ana kadar transferi gerçekleşen Aurelio ve Mahmut Hanefi'nin 30 Haziran Pazartesi günü başlayacak yeni sezon hazırlık çalışmaları için takıma katılması beklenirken, A Milli Futbol Takımı kadrosunda yer alan Selçuk'un bir süre tatil yaptıktan sonra takıma katılacağı öğrenildi. 
     
     GÜLÜMSEL İSTİFA ETTİ 
     Fenerbahçe Kulübü Basın ve Halkla İlişkiler Koordinatörü Necmi Gülümsel görevinden istifa etti. 
     Sarı-lacivertli kulüpte 3 yıldır bu görevi sürdüren Gülümsel, görevinden ayrıldığını açıkladı. 
     
     SAMANDIRA'YA KONDİSYON SALONU 
     Fenerbahçe Kulübü'nün eski yöneticisi Mehmet Ali Aydınlar'ın, Samandıra Tesisleri'ne yaptırma sözü verdiği kondisyon salonunun inşaat çalışmaları başladı. 
     Samandıra Tesisleri'nin yan tarafına inşa edilecek salonun hafriyat çalışmaları bugün başlarken, salonun en kısa sürede tamamlanacağı belirtildi. 
     
</TEXT>
</DOC>
