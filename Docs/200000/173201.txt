<DOC>
<DOCNO> 173201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sontur07.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD de Türkiye'den hemşire istiyor 
</HEADLINE>
<TEXT>

     Almanya'dan bir şirketin tellak ve natır talebinde bulunduğu Türkiye İş Kurumu İş-Kur Genel Müdürlüğü'nden, bir ABD şirketi de hemşire talebinde bulundu. 
     Türkiye İş Kurumu'nun internette yer alan www.iskur.gov.tr sitesinde, yurtdışı açık işler arasında bir ABD şirketinin de eleman talebi yer alıyor. 
     Amerika Birleşik Devletleri'nde yerleşik ve evde sağlık hizmetleri alanında faaliyet gösteren ''Nursing Resources'' firmasının, Hemşirelik Yüksek Okulu Mezunları ile çalışma koşullarını kabul etmeleri halinde tıp doktorlarına iş vereceği belirtiliyor. 
     Bekarların tercih nedeni olduğu belirtilen iş ilanına başvuranlar ile firma sahipleri arasında Eylül ayı içinde yüz yüze mülakat gerçekleştirileceği kaydediliyor. 
     
</TEXT>
</DOC>
