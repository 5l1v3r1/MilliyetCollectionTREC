<DOC>
<DOCNO> 152898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/spor/spo02.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Evet, Barca var 
</HEADLINE>
<TEXT>

Fenerbahçe'nin milli kalecisi Rüştü, Barcelona'nın kendisiyle ilgilendiğini doğruladı, "300-400 bin dolar fark için kulübümü bırakmam" diye konuştu 
     YALÇIN TÜRK 

     Bugün dönüyor 
     BOYNUNDAKİ şiddetli ağrıları tedavi ettirmek için geçtiğimiz hafta Almanya'ya giden Rüştü bugün dönüyor. Tecrübeli kalecinin, milli takım teknik direktörü Şenol Güneş'in kampa İstanbul'da katılmasını istediği için dönüşünü öne aldığı öğrenildi. Arsenal ve Barcelona'nın kendisiyle ilgilendiğini bildiğini kaydeden Rüştü, "Ancak ben kulübümle görüşmeden karar vermek istemiyorum" dedi. 
     
     Mustafa Köln'de 
     BÜYÜK ihtimalle milli maçtan sonra Fenerbahçe Yönetimi ile masaya oturacağını belirten Rüştü, "Fenerbahçe'de kalmak isterim. Bu anlamda 300-400 bin dolarlık farkı önemsemem" diye konuştu. Bu arada Mustafa Doğan, Almanya İkinci Ligi takımlarından FC Köln ile resmen anlaştı. 2006 yılına kadar yapılan sözleşmenin, FC Köln'ün Birinci Lige çıkması durumunda geçerli olacağı bildirildi. 
     
Yönetimde hoca oylaması      SARI - Lacivertli yönetim kurulu bugün yapacağı toplantıda Teknik Direktör adaylarını tartışacak. Üç Fransız hoca Fernandez, Tigana ve Troussier'i masaya yatıracak olan yöneticilerin büyük bir olasılıkla son kararlarını vermesi bekleniyor. Fenerbahçe'nin tüm şartlarda anlaşmaya vardığı Fernandez'e daha yakın olduğu da öğrenildi. 
     
Herşey Fener için      1907 Fenerbahçe Derneği'nin, Fenerbahçe'nin geleceğine ışık tutacak stratejileri belirlemek amacıyla düzenlediği "Arama Konferansı" dün Conrad Otel'de yapıldı. İşadamları ile camianın önde gelen isimlerinin de katıldığı toplantı yedi saat sürdü. 1907 Derneği Genel Sekreteri Rint Akyüz, toplantıdan çıkan sonucun bir rapor şeklinde 3-4 gün içinde camiaya sunulacağını söyledi. Raporun konferansa gelmeyen Başkan Aziz Yıldırım'a da gönderileceği belirtildi. 
     


SPOR 

































</TEXT>
</DOC>
