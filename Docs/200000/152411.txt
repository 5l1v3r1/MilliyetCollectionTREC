<DOC>
<DOCNO> 152411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo43.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher kardeşlerin annesi toprağa verildi... 
</HEADLINE>
<TEXT>

     Formula 1 yarışlarının tanınmış yarışçıları Michael ve Ralf Schumacher kardeşlerin 20 Nisan'da yaşında ölen anneleri Elisabeth Schumacher, bugün Kerpen kenti yakınlarındaki Manheim köyünde toprağa verildi. 
     Michael Schumacher'in sözcüsü Sabine Kehm, Schumacher'in, gazetecilerin cenaze törenine gösterdikleri yoğun ilgiden şikayetçi olduğunu belirterek, ''Michael ve Ralf Schumacher'in ortaya çıktıkları her yerde olay olması normal, ancak burada söz konusu olan bir cenaze töreni'' dedi. 
     Gazetecilerin cenaze töreninden görüntü almalarının engellenmesine öfkelenen ve mezarlık yakınlarında bekleyen yaklaşık 60 gazeteci ise kamuoyunun bilgilendirilmesi gerektiğini savunarak, medyanın konuya olan ilgisinin doğal olduğunu belirttiler. 
     Bu arada bazı İtalyan gazeteciler, Ferrari taraftarlarının, Michael Schumacher'in, annesinin ölümüne rağmen yarışmasını ve İmola'daki yarışı kazanmasını çok takdir ettiklerini söylediler. 
     





</TEXT>
</DOC>
