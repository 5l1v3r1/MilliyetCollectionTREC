<DOC>
<DOCNO> 166150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yasam/yas01.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocasının kitabını kısaltıp kitap yazdı’ 
</HEADLINE>
<TEXT>

Yaşar Nuri Öztürk’ün kitabından ayetler seçen eşi Canan Öztürk, bu ayetleri yine kocasına sadeleştirtip kendi imzasıyla piyasaya sürdü 
     PINAR AKTAŞ İstanbul 

     CHP İstanbul Milletvekili Prof. Dr. Yaşar Nuri Öztürk’ün karısı Canan Öztürk de eşinin izinde ilerliyor. 
     Canan Hanım, kocasının "Kur’an’ın Türkçe Çevirisi" kitabından ayetler seçti. Prof. Öztürk’ün sadeleştirdiği ayetler, Canan Öztürk imzasıyla "Çocuklar için Kur’an’dan ilk öğütler" adlı bir kitap olarak piyasaya çıktı. 
     Üsküdar Amerikan Kız Lisesi mezunu olan Canan Öztürk, ilk kitap deneyimini birinci evliliğinden olan çocukları Hakan 32 ve Erhan’ı 31 1985 yılında kolej sınavlarına hazırlarken yaşadı. O yıllarda test kitaplarının azlığını fark eden Canan Öztürk, ders kitaplarından "Sınav Denemeleri" adlı bir kitap hazırladı. 
     
     İkinci denemesi dini kitap oldu 
     1991 yılında Prof. Dr. Yaşar Nuri Öztürk’le ikinci evliliğini yapan ve Ali Nuri 9 adında bir çocuğu olan Canan Öztürk, eşinin kitaplarının hazırlanışına her zaman yardımcı oldu. Çocukların dini eğitim almaları gerektiğini düşünen Öztürk, çocuklara yönelik bir kitap hazırlamaya karar verince, önce Prof. Dr. Öztürk’ün "Kur’an’ın Türkçe Çevirisi’ adlı kitabından 100 ayet belirledi. Daha sonra bu ayetlerin sayısını 61’e indiren Canan Hanım, kocasının yardımıyla bu ayetleri çocukların anlayabileceği bir hale getirdi. 
     Canan Öztürk’ün "Hazırlayan" sıfatıyla imzasının bulunduğu 61 sayfalık kitapta Saadet Ceylan’ın kız ve erkek çocuğu çizgileri de yer aldı. 
     
"Benden isteniyordu, Canan Hanım’a nasipmiş"      Prof. Dr. Yaşar Nuri Öztürk, eşinin kitabıyla ilgili şunları söyledi "Bu, yıllardır benden isteniyordu. Ama zamanım olmadı. Evde de böyle bir ihtiyaç uzun zamandır konuşuluyor. Bu konuşulanlar bir bilinç ve birikim oluşturdu. Ben de ona göre mealin ilgili kısımlarını çocuklar için sadeleştirdim. Böyle bir çalışma çıktı ortaya. Canan Hanım’a nasipmiş, ona havale ettik. Çok güzel oldu." 
     

</TEXT>
</DOC>
