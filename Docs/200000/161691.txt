<DOC>
<DOCNO> 161691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sonspo02.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitler deplasmanda güldü 0-1 
</HEADLINE>
<TEXT>

     14. Avrupa Ümitler Futbol Şampiyonası 7. Eleme Grubu'ndaki 5. maçında milli takım, deplasmanda Slovakya'yı son dakikada attığı golle 1-0 yenerek finaller için büyük avantaj elde etti. 
     Orta alan mücadelesi şeklinde geçen maça tutuk başlayan ümit milliler, devrenin ortalarından sonra daha çok atağa çıkarak özellikle Tuncay ve Kemal ile pozisyona girmeye çalıştı. Sağ kanatta Okan'ın geliştirdiği ataklarda tehlike yaratmaya başlayan ümit milliler, fazla önemli bir gol pozisyonu yakalayamazken uzaktan atılan şutlarsa genellikle kaleci Postrk'te kaldı. 
     37. dakikada Tuncay'ın ceza sahası dışından kaleyi karşıdan gören pozisyondaki vuruşunda top, üstten auta gitti. 
     38. dakikada soldan gelişen atakta Kemal, ceza sahasına çapraz pozisyonda sert vurdu, top kalecide kaldı. 
     43. dakikada orta alandan aldığı topla Slovakya defansını çalımlayarak ceza sahasının içine kadar giren Selçuk'un vuruşunda kaleci gole izin vermedi. 
     44. dakikada yine soldan gelişen atakta Tuncay, çaprazdan vurdu kaleci Postrk topa sahip oldu. 
     İlk yarı, 0-0 sona erdi. 
     
     İKİNCİ YARI 

     İkinci yarının başlarında evsahibi takım Slovakya daha etkili bir oyun ortaya koyarken, 73. dakikada kazandığı penaltı atışını gole çeviremedi. Bu dakikadan sonra oyuna ağırlığını koyan milli takım, normal sürenin son dakikasında attığı golle 3 puanı aldı. 
     . dakikada Türk Milli Takımı'nda Hüseyin'in yerine İlhan Özbay xx , Okan'ın yerine de Hamit x oyuna girdi. 
     55. dakikada da Slovakya'da Sestak yerini Gottwald'a x bıraktı. 
     70. dakikada soldan hızla inen Ancic'in şutunda kaleci Volkan, köşeyi çok iyi kapatarak gole izin vermedi. 
     73. dakikada ceza sahası içinde İbrahim Toraman'ın Kiska'yı düşürdüğü pozisyonda hakem Messner, penaltı noktasını gösterdi. Karara itiraz eden kaptan Kemal, sarı kart gördü. Kiska'nın kullandığı atışta Volkan, yatarak topu kurtardı. 
     Slovakya Milli Takımı'nda 76. dakikada sakatlanarak oyundan çıkan Paulic'in yerine Sapara x , 80. dakikada da Duris'in yerine Vavrik x oyuna girdi. 
     81. dakikada Kemal, ortaalandan kaptığı topu 2'ye 2 pozisyonda Tuncay'a aktardı. Hızla savunmanın arkasına sarkan Tuncay'ın vuruşunda top, az farkla kalenin üstünden auta gitti. 
     86. dakikada Türk Milli Takımı'nda kaptan Kemal, yerini Halil'e x bıraktı. 
     90. dakikada Egemen, serbest atışta kaleye bir hayli uzak pozisyonda topu cezasahası içine gönderdi. Halil'in kafa vuruşunda kaleciden dönen topu, pozisyonu çok iyi takip eden İbrahim Toraman, filelerle buluşturdu 0-1. 
     Uzatma dakikalarında Türk Milli Takımı, 2. gole çok yaklaştı. Hamit'in cezaalanı içinden sert şutunda kaleci topa sahip oldu. 
     Karşılaşma, Türkiye'nin 1-0 üstünlüğüyle sona erdi. 
     
</TEXT>
</DOC>
