<DOC>
<DOCNO> 184785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/soneko12.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 121 puan düştü... 
</HEADLINE>
<TEXT>

     İMKB Ulusal-100 Endeksi, önceki kapanışa göre 120.80 puan düşüşle, 1. seansı 13,814.87 puandan tamamladı. 
     1. seansta, hisse senetlerinin ortalama değer kaybı yüzde 0.87 olarak gerçekleşti. 
     Dün 13,935.67 puandan kapanan endeks, ilk seansa 9.20 puan artışla 13,944.87 puan seviyesinde başladı. Endeks, seansın ilk yarısını 13,807.24 puandan geçti. 
     Endeks, seans içinde en düşük 13,707.79 puana gerilerken, en yüksek 13,944.87 puanı gördü. 
     Seans kapanışında mali endeks 185.10 puan kayıpla 17,732.67 puana, sanayi endeksi 88.48 puan kayıpla 13,201.82 puana ve hizmetler endeksi 42.70 puan kayıpla 7,774.58 puana geriledi. 
     Böylece, önceki kapanışa göre mali grup hisseler ortalama yüzde 1.03, sanayi grubu hisseler ortalama yüzde 0.67 ve hizmetler grubu hisseler de ortalama yüzde 0.55 oranında değer kaybetti. 
     1. seansta işlem gören toplam 282 hisse senedinden 65'i değer kazanırken, 150 hisse senedi değer kaybetti, 67 hissenin fiyatında ise değişiklik olmadı. 
     Seansta, 266 trilyon 468 milyar 125 milyon liralık işlem hacmi oluştu. 
     1. seansta, İş Bankası C , Yapı ve Kredi Bankası, Doğan Holding, Sabancı Holding ve Akbank en yoğun işlem gören hisseler oldu. 
     Borsa uzmanları, gelen kar satışları ve izlenen yatay seyrin normal karşılandığı piyasada, yukarı hareketin devam edeceği görüşünün ağırlıkta olduğuna işaret ederek, yatay seyir izlenen ilk seansta fazla hareket gözlenmediğini kaydediyor. 
     Borsada ciddi bir alış veya satış yaşanmadığını belirten uzmanlar, endeksin yaşanan yukarı hareketin dinlenmesini yapıyor olabileceğini, yönün yukarı olduğunu savunuyor. 
     
</TEXT>
</DOC>
