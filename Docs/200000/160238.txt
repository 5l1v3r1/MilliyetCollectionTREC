<DOC>
<DOCNO> 160238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sontur18.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Duvardaki deliği Atatürk posteri ile kapatınca soruşturmalık oldu 
</HEADLINE>
<TEXT>

     Denizli Belediyesi Konservatuvarı Müdür Vekili Mehmet Akdemir hakkında, ''Atatürk'e saygısızlık'' iddiasıyla soruşturma açıldı. 
     İddiaya göre, konservatuvar binasının halkoyunları salonunun duvarında hasar meydana gelip delik açılınca, Müdür Vekili Mehmet Akdemir de bu deliği kapatmak için, duvara Atatürk posteri yapıştırdı. Suç duyurusunda bulunulması üzerine, Denizli Cumhuriyet Savcılığı'nın talimatıyla konservatuvar binasına giden polis, duvarda incelemede yaptı. 
     Hazırlanan rapor doğrultusunda hakkında adli soruşturma başlatılan Denizli Belediyesi Konservatuvar Müdür Vekili Mehmet Akdemir, olayda bir art niyeti olmadığını söyledi. 
     Denizli Belediye Başkanı Ali Aygören, ''Olay hakkında yeni bilgim oldu. Adli soruşturma açılmış. Biz de araştırıyoruz. Sonuca göre gereken yapılacak'' dedi. 
     
</TEXT>
</DOC>
