<DOC>
<DOCNO> 195252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sondun43.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın kuzeyinde ABD konvoyuna saldırı... 
</HEADLINE>
<TEXT>

     Irak'ın kuzeyinde yola yerleştirilen bombanın bir Amerikan konvoyu yakınında patlaması sonucu bir Amerikan askerinin yaralandığı, bölgede Irak Kürdistan Yurtseverler Birliği'nin IKYB bürolarına da saldırı düzenlendiği bildirildi. 
     IKYB üyelerinden Sayid Abdülgafur, havan topuyla düzenlendiği tahmin edilen saldırıda can ya da mal kaybı olmadığını açıkladı. 
     Bu arada, kuzeydeki Musul bölgesinde Amerikan birliklerinin düzenlediği üç ayrı baskında koalisyon güçlerine karşı saldırılara karıştığı şüphesiyle 11 kişinin gözaltına alındığı bildirildi. 
     Musul'da son zamanlarda saldırıların artmasının, direnişin kuzeye de yayılabileceği endişelerini artırdığı yorumları yapılıyor. 
     
</TEXT>
</DOC>
