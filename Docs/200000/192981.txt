<DOC>
<DOCNO> 192981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sondun04.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Beşiktaşlı Letchkov, Belediye Başkanı oldu 
</HEADLINE>
<TEXT>

     Bulgaristan'daki yerel seçimlerin ikinci turunda, bir dönem Beşiktaş futbol takımında top koşturan ve Türkiye'den olaylı bir şekilde ayrılan ünlü Bulgar futbolcu Yordan Letchkov, Sliven'de Belediye Başkanlığı seçimlerini az bir farkla kazanmayı başardı. 
     Seçimlere bağımsız aday olarak giren Letchkov, oyların yüzde 51'ini alarak Sliven'in yeni belediye başkanı oldu. 
     Başkent Sofya'da Stefan Sofianski, ülkenin ikinci büyük kenti Filibede ise Demokratik Güçler Birliği SDS adayı İvan Çomakov belediye başkanı seçilmeyi garantiledi. 
     Katılım oranının yüzde 45 olduğu yerel seçimlerin ikinci turunda resmi olmayan sonuçlara göre, başkent Sofya'da Stefan Sofianski kullanılan geçerli oyların yüzde 55'ini aldı. Stefan Sofiyanski, böylece bir kez daha belediye başkanlığı koltuğunu korumayı başardı. 
     Sofiyanski'nin rakibi Bulgaristan Sosyalist Partisi BSP adayı Stoyan Aleksandrov'un oy oranı ise yüzde 45'de kaldı. Stoyan Aleksandrov, resmi olmayan sonuçların ortaya çıkmasının ardından yaptığı açıklamada, yarından itibaren politikayı bırakacağını bildirdi. 
     Bulgaristan'ın ikinci büyük kenti Filibe'de ise Demokratik Güçler Birliği SDS adayı İvan Çomakov ile BSP adayı Zahari Georgiev arasında ikinci turda kıyasıya bir yarış yaşandı. İvan Çomakov, oyların yüzde 'ünü alarak ikinci kez belediye başkanı seçildi. 
     Seçimlerin resmi kesin sonuçlarının yarın açıklanması bekleniyor. 
     
</TEXT>
</DOC>
