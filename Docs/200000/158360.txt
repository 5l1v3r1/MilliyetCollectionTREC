<DOC>
<DOCNO> 158360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/magazin/amag.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Büyüyünce onlar gibi olabilsem' 
</HEADLINE>
<TEXT>

Dolapdereli öğrenciler yaşadıkları yerden memnun değil. Hayalleri, günün birinde Özcan Deniz, Mahsun Kırmızıgül, Petek Dinçöz ya da Gülben Ergen gibi olabilmek... 
     BURCUM DEVREZ İstanbul 

     BİLGİ Üniversitesi öğrencileri, Dolapdere Hüviyet Bekir İlköğretim Okulu'nun 6, 7 ve 8. sınıflarında okuyan 97 öğrenciye "Dolapdere" ve "hayallerini" sordu. Öğrenciler, "Dolapdere'yi nasıl buluyorsunuz " sorusuna "Pis, tinercilerin, esrarkeşlerin, hırsızların, fakir ve kimsesizlerin yaşadığı yer" olarak karşılık verdi. 
     
     Evlerde baskı var 
     YÜZDE 12'si yaşadığı yerden memnun olduğunu söylerken, yüzde 50'si "lüks bir evde yaşamak istediğini" anlattı. Yüzde 34'ü ise huzurlu bir ortamda yaşamak istediğini söyledi. Yüzde 61'i evde baskı gördüğünü belirtiyor. Bunlardan yüzde 21'i zorla çalıştırıldığını, yüzde 10'u derslerinde başarısız oldukları için baskı gördüğünü açıkladı. 
     
     Onlar yeni idoller 
     ÖĞRENCİLERİN yüzde 69'unun sanatçılara benzemek istediğini belirten Uluslararası İlişkiler öğrencisi Volkan Gül de, "Erkek öğrenciler en çok Özcan Deniz, Mahsun Kırmızıgül, İbrahim Tatlıses'e benzemek isterken, kızlar ise Petek Dinçöz, Gülben Ergen, Nez, Ebru Gündeş, Hülya Avşar'a benzemek istiyor" diye konuştu. 
     

</TEXT>
</DOC>
