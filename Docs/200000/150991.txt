<DOC>
<DOCNO> 150991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/soneko05.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Dinar'ı elde kaldı... 
</HEADLINE>
<TEXT>

     ABD'nin Irak işgali öncesi Irak'tan ham petrol taşımacılığı yapan 1000'e yakın tanker şoförü ellerinde kalan dinarların geçmemesi nedeniyle mağdur olduklarını söylediler. 
     Irak'tan Batman'a ham petrol taşımak amacıyla bu ülkeye sık sık gittikleri için sürekli üzerlerinde Irak Dinar'ı bulunduran sürücüler, Saddam yönetiminin devrilmesinin ardından ellerindeki dinarlar nedeniyle zarar ettiklerini ifade ettiler. 
     Savaşın başlamasıyla Şırnak'ın Silopi İlçesi yakınlarındaki Habur Sınır Kapısı'nın kapatıldığını, bu nedenle Irak'a gidemediklerini anlatan şoför Nusret Özturan, şöyle dedi 
     'Ayda en az 2 kez Irak'a gittiğimiz için alış veriş yapmak için milyarlarca lira tutarında Irak Dinarı alıyorduk. Dinarları gidişlerimizde harcıyorduk. Savaşın ardından Saddam Dinar'ı artık geçerli olmayacak. Bu dinarlar elimizde kaldı. Benim gibi bine yakın şoför var. Ne yapacağımızı bilmiyoruz. Bazı arkadaşlarımız bu paraları yırtarken, bazıları da oyun oyunamaları için çocuklara veriyorlar. Savaştan dolayılı bir zararıda biz gördük.'' 
     





</TEXT>
</DOC>
