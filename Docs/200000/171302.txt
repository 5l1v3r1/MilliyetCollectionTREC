<DOC>
<DOCNO> 171302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/spor/spo02.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER-BARCA FLORTU 
</HEADLINE>
<TEXT>

   Rüştü'yü transfer ettikten sonra Bonano ve Enke'yi boşa çıkaran Katalan ekibi, iki kaleciyi Sarı - Lacivertliler'e önerdi. Overmars konusu ise yeniden alevlendi 
      MEHMET DEMİRCAN 

   
   Sıcak temaslar 
   YABANCI kaleci arayışlarını sürdüren Fenerbahçe'ye Barcelona'dan teklif geldi. Rüştü'yü renklerine katan İspanyol ekibi, yeni sezonda takımda düşünmediği Bonano ve Enke'yi Sarı - Lacivertli kulübe önerdi. Teknik Direktör Rijkaard'ın iki kaleciden birinin gönderilmesine sıcak baktığı açıklandı. Ancak iki kaleci de Barcelona'daki performanslarıyla hayal kırıklığı yaratmıştı. 
   
   Overmars adımı 
   GÖRÜŞMELER sırasında Rijkaard'ın takımda kalmasına sıcak baktığı Hollandalı Overmars için de pazarlık yapıldığı öğrenildi. Galatasaray'ın da istediği yıldız futbolcunun menajeriyle ilk fikir alışverişinin gerçekleştiği açıklandı. Fenerbahçe'nin Bonano ve Enke ikilisinden birini alması durumunda Barça'nın Overmars konusunda yumuşayabileceği iddia edildi. 
   
   Haftaya görüşürüz    Ortega'nın menajeri Caliendo, geçici lisansın çıkacağını iddia etti 
   MEHMET ÇİFTÇİ 

   
   Ortega karmaşası 
   FIFA tarafından 11 milyon dolarlık para cezasına çarptırılan Ortega'ya geçici lisans çıkacağı haberi futbolcunun menajeri Caliendo tarafından doğrulandı. Caliendo, avukatlarının bu gelişmeyi kendisine bildirdiğini dile getirerek, "FIFA, lisans çıkarma kararını henüz resmiyete dökmedi. Haftaya görüşürüz. Bu süre sonunda Fenerbahçe'ye de resmi karar ulaşır" diye konuştu. 
   
   'Biz izin vermedik' 
   YÖNETİCİ Hakan Bilal Kutlualp, Ortega'nın FIFA'ya temyiz başvurusunda bulunduğunu açıkladı. Kutlualp, "Bu işe Spor Hakemlik Komitesi bakıyor. Geçici lisans için başvuru yaptılar. Ancak biz Ortega'nın oynaması konusunda bir onay vermedik. Fenerbahçe'nin zarar görmemesi için her türlü çalışmayı yapıyoruz. Bu konudaki son kararı spor mahkemesi verecek" dedi. 
   
   Servet işi yattı    FENERBAHÇE, Denizlispor'un Servet için 2.5 milyon Euro'da direnmesi üzerine geri adım attı. Brezilyalı Alex'in transferinde olumlu gelişmeler sağlayan Sarı - Lacivertliler'in Servet konusunu tamamen kapattığı öğrenildi. Teknik Direktör Daum'un savunma için düşünülen transferleri yaptığı açıklandı. 
   
   Fener'e iki sambacı    FENERBAHÇE denemek için Brezilya'dan iki oyuncu getirdi. Santa Cruz'da forma giyen forvet Anderson Da Silva ile orta saha oyuncusu Robson Riga dün akşamki Bochum maçını da tribünden izledi. Bir süre denenecek olan 20 yaşındaki sambacılar beğenilirlerse transferleri gündeme alınacak. 
   
   
   
</TEXT>
</DOC>
