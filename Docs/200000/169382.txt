<DOC>
<DOCNO> 169382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur21.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık önünde öğrenci protestosu... 
</HEADLINE>
<TEXT>

     Bugün Ankara Barosu'nun 79. kuruluş yıldönümü dolayısıyla Ankara Adliye Sarayı Konferans Salonu'nda tören vardı. Adalet Bakanı Cemil Çiçek, törende konuşurken 21. yüzyılda insan haklarının ülkelerin iç meseleleri olmaktan çıkıp uluslararası boyut kazandığını ifade ederek, ülkelerin itibarının insan haklarına verdikleri önemle ilgili olduğunu belirtti. 
     Yine bugün Ankara'da Sivil toplum örgütü ve kamu kurumu temsilcileri ile insan hakları uzmanlarından oluşan Başbakanlık İnsan Hakları Danışma Kurulu'nun 4. Toplantısı, Devlet Konukevi'nde başladı. 
     Aynı saatlerde Başbakanlık merkez binasının bulunduğu Vekaletler Caddesi'nde bir grup öğrenci, YÖK'ü protesto gösterisi yaptı. 
     Bakanlar Kurulu toplantısının devam ettiği sırada Vekaletler Caddesine gelen bir grup öğrenci, YÖK'ü protesto eden sloganlar attılar. 
     Bu sırada Başbakanlık merkez binasında görevli sivil ve resmi polisler, gruba müdahale ederek çember içine aldılar. Gruptakiler polis tarafından tartaklandı ve daha sonra gözaltına alındı. 
     
</TEXT>
</DOC>
