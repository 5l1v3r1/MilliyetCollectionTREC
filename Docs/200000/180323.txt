<DOC>
<DOCNO> 180323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur06.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Balinanın gömü süresi sona eriyor... 
</HEADLINE>
<TEXT>

     Adana'nın Yumurtalık İlçesi'nde geçen yılın Mayıs ayında balıkçılar tarafından bulunduktan sonra karaya çıkarılan ve toprak altında saklanarak müze materyali olarak değerlendirilmesine karar verilen balinanın, 15 aylık gömü süresinin ardından önümüzdeki günlerde çıkarılacağı bildirildi. 
     Maden Tetkik Arama Enstitüsü MTA Genel Müdürlüğü Tabiat Tarihi Müzesi Müdürü Dr. Zeynep Ayan, A.A muhabirine yaptığı açıklamada, Yumurtalık İlçesi'ne bağlı Ayvalık köyü kıyılarında 6 Mayıs 2002 günü balıkçılar tarafından 600 metre açıkta görülen, 13 metre uzunluğunda yaklaşık 10 ton ağırlığındaki balinanın müze materyali olarak değerlendirilmesine karar verildiğini anımsattı. 
     Bu amaçla toprağa gömülen balinanın, gömüldüğü günden bugüne 15 ay geçtiğini ifade eden Ayan, şunları söyledi 
     ''Balinanın etleri çürüyüp, iskeleti hazır hale geldi. Bu hayvanın kemikleri önümüzdeki günlerde özenle çıkarılarak, kemiklerin her biri kimyasal prosesten geçirilip temizlenecek. İskelet, aslına uygun biçimde çelik tel ve contalarla monte edildikten sonra, Tabiat Tarihi Müzesi'nde sergilenecek.'' Ayan, çalışmaları MTA adına Hacettepe Üniversitesi öğretim üyeleri ile Ekolojik Araştırmalar Derneği'nden EKAD yaklaşık 7 kişilik bir ekibin yürüteceğini, oldukça özen isteyen bu işin bir-iki ay alabileceğini kaydetti. 
     MTA bünyesinde 1968 yılında kurulan ve bir süre önce yeni binasına taşınan Tabiat Tarihi Müzesi'ndeki kayaç ve minareller bölümünde, dünyadan ve Türkiye'den, kaya ve minareller bulunuyor. Paleoontoloji bölümünde ise milyonlarca yıl önce yaşamış bitki, dinazor ve mamut gibi hayvan fosilleri yer alıyor. 
     
</TEXT>
</DOC>
