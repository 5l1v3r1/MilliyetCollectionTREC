<DOC>
<DOCNO> 160736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/yazar/yilmaz.html </URL>
<DATE> 2003/06/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tapu vermeyin bedava otursunlar 
</HEADLINE>
<TEXT>

     Adıbelli, Orman Kanunu'na muhalefet etmiş, "devletin çektiği çiti" koruyarak inşa ettiği villasının önündeki kulübe, orman arazisine giriyormuş 
     Bırakın kulübe yapmayı, tavuğu o çiti geçse, yine hapse girerdi. Bugünkü yasal durum bu. 
     Adıbelli yıllardır süren arazi davalarında örnek olaylardan yalnızca biri... 
     Başka örnekler yok değil. 
     Atatürk'ün Fethi Okyar'a verdiği Büyükada'daki araziyi satın alan Galatasaray Kulübü eski Başkanı Fuat Süren mahkemelerden çıkamıyor... 
     1940'larda başlayan "Orman arazisi vasfını yitirmiş alanların kullananlara köylüye, verilmesi satılması" meselesi, bugün "2B" olarak tartışmaya açıldı. 
     2B olarak tanımlanan araziler, bir dönem yasanın tanıdığı olanaklardan yararlanarak hak sahibi olma yolunu bulmuş olmuş insanların elinde. Kullanabiliyorlar, ancak çivi çakamıyorlar, badana yapamıyorlar. Çünkü tapuları yok. 
     Bir de başlarına belediye yetkilileri yetmiyor, son 8 aylık bir uygulama ile "Çevre Jandarması" bile dikiyor... 
     Kimlerin evi, arsası yok ki 2B'de... Merkez Başkanı Rüşdü Saracoğlu, İstanbul Anakent eski Belediye Başkanı Bedrettin Dalan, sanayiciler, iş-adamları, karaak paracılar, siyasetçiler, kimi ararsan... 
     Birileri diyor ki, "Hak sahibi tanımam, tapu vermem." 
     Bu işin kime faydası var 
     Rüşvet alana, talan yapana... 
     Ormanlara sahip çıkmak için, ısrarla vurguluyorum "hak sahiplerine" tapu dağıtmamak çözüm değil. Çözüm, imara uygun arsa üretmek ve yapılaşmayı kontrol altına almak. 
     Şehrin göbeğinde gökdelen yapıp da, yüzde 3 yerine yüzde 6 yapılaşma izni verene kimse bir şey demiyor. 
     AKP'nin de durumu bir garip, "Para, para, para " diye tutturdular. 
     Tüccar politikacı olduklarını her fırsatta hatırlatıyorlar. 
     Beni, arazilerden gelecek denilen 50 milyar dolar gelir değil, "hak ve hukuk" davası ikna eder. 
     60 yıldır yapılan yasal düzenlemeler sonucunda hak sahibi olmuş insanlara, mülklerinin tapusu verilmiyor, davalar biriki-yor, beni bu ilgilendiriyor. 
     Daha başka bir şey de ilgilendiriyor Kararlı bir tutumla orman arazilerinin korunması... 
     Ormanın içine doğru yürüyüp, ormanı yakıp yer sahibi olanlara da "ceza" verilmesi 
     Bugüne kadar yapılan talanın faturası kesilmeli, hesap kapanmalı. Orman ile imara açılan bölgeler arasına öyle bir çit çekilmeli ki, bir daha kimse oraya uzanamamalı. 
     Bunu sağlarsın. Hem de "Çevre Jandarması" ile falan değil, yerel inisiyatifle halkla... 
     
     

</TEXT>
</DOC>
