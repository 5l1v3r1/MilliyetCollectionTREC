<DOC>
<DOCNO> 179117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/yasam/yas02.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
MTV gecesinde yaklaşanı öptü 
</HEADLINE>
<TEXT>

   Madonna, MTV'nin Video Müzik Ödülleri Gecesi'nde Britney Spears ve Christina Aguilera ile dudak dudağa ve nefes nefese bir şov yaptı 
      DIŞ HABERLER SERVİSİ 
   
   Tüm dünyanın en çok seyredilen müzik kanallarından MTV'nin bu yıl 20. kez verilen geleneksel video müzik ödülleri sahiplerini buldu. 
   MTV Video Muzük Ödülleri'ni kazananlar arasında Missy Elliott, Justin Timberlake, Beyonce Knowles ile 50 Cent, kazananlar arasında yer aldı. ABD'nin New York kentinde önceki gece düzenlenen ödül töreninde Timberlake en iyi pop, en iyi dans ve en iyi erkek sanatçı videoları dallarında tüm ödülleri topladı, ömür boyu başarı ödülü Duran Duran'a, yılın en iyi müzik videosu ödülü Missy Elliott'a gitti. Linkin Park'ın en iyi rock videosu ödülünü aldığı gecenin yıldızıysa hiç kuşkusuz, pop müziğin seksi yıldızı Madonna'ydı. 
   
   'Küçük Madonna'lar' 
   Ödül töreninde yeni kuşağın pop yıldızları Britney Spears ve Christina Aguilera, Madonna şovuyla sahnede boy gösterdi. 
   Spears ve Aguilera, Madonna'nın 1984'teki ödül töreninde 'Like a Virgin'i seslendirirken giydiğine benzer kıyafet giyerek bu şarkıyı seslendirmeye başladılar. Spears ve Aguilera'ya, daha sonra siyahlar içindeki Madonna katıldı. Genç pop yıldızları, Madonna'nın dudaktan öpücüğünü de paylaştılar. 
   
   
</TEXT>
</DOC>
