<DOC>
<DOCNO> 195235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sondun26.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya ''Nasıriye saldırısını 11 Eylül'ün sorumluları düzenledi'' 
</HEADLINE>
<TEXT>

     İtalya Savunma Bakanı Antonio Martino, Irak'ın güneyindeki Nasıriye kentinde dün İtalyan askeri üssüne düzenlenen saldırının sorumlularının, ABD'de 11 Eylül 2001'de düzenlenen saldırıların sorumlularıyla aynı olduklarını söyledi. 
     Saldırının ardından çelik yelek giymiş halde helikopterle incelemelerde bulunmak üzere Nasıriye'deki üsse gelen Martino, ''Saldırılar 11 Eylül ile aynı el tarafından düzenlendi'' diye konuştu. 
     Öte yandan, İtalya Savunma Bakanlığı, jandarmadan 50 keskin nişancının bugün Pisa'daki havaalanından Nasıriye'ye gitmek üzere ayrıldığını duyurdu. 
     Açıklamada, General Guido Bellini'nin 50 keskin nişancıya eşlik ettiği de belirtildi. 
     Nasıriye'de dün bomba yüklü kamyon kullanılarak düzenlenen saldırıda, 9 Iraklı ve 19 İtalyanın öldüğü bildirilmişti. Ancak İtalya Genelkurmay Başkanlığı, askeri kaynakların 19. İtalyanın öldüğüne ilişkin haberleri doğrulayamacağını bildirdi. 
     
</TEXT>
</DOC>
