<DOC>
<DOCNO> 164056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/yasam/yas01.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdilik fotoğrafı bulundu 
</HEADLINE>
<TEXT>

8 aydır kayıp olan avukatın fotoğrafı, haraç topladığı iddiasıyla gözaltına alınan birinin üzerinde çıktı. Kayıp avukatın emekli polis müdürü olan eşi 'Başka yollarla arıyoruz ama o şahsı tanımıyorum' dedi... 
     ERDAL KILINÇ İstanbul 

     Beyoğlu'ndaki bürosundan yaklaşık 8 ay önce esrarengiz bir şekilde kaybolan avukat Nihat Afyonoğlu'nun fotoğrafı ve kimlik bilgileri, esnaftan tehditle para topladığı iddiasıyla gözaltına alınan Salih Yeşilova'nın üzerinden çıktı. 
     Polis ekipleri, Şişli'de bazı esnafın tehditle kendilerinden para istendiği yönündeki şik yeti üzerine çalışma başlattı. Bunun üzerine Salih Yeşilova gözaltına alındı. 
     Zanlının yapılan üst aramasında, 19 Kasım 2002'de bürosundan kaçırıldığı öne sürülen avukat Afyonoğlu'nun, emekli polis müdürü eşiyle birlikte çektirdikleri fotoğraf ve açık kimlik bilgilerinin yazılı olduğu not k ğıdı bulundu. 
     
     'Başka yollar'la aramak 
     Yeşilova ilk sorgusunda, fotoğrafın ve bilgilerin, avukatı bulmak üzere ailesi tarafından kendisine verildiğini söyledi. Bunun üzerine polis, kayıp avukatın emekli polis müdürü eşi Yüksel Afyonoğlu'yla temasa geçti ve fotoğraf ile kimlik bilgilerinin kendileri tarafından verilip verilmediğini soruldu. 
     Yüksel Afyonoğlu'nun da, eşini bulmak için 'başka yollar' denediklerini, ancak Yeşilova'yı tanımadıklarını ve herhangi bir şey vermediklerini söylediği öne sürüldü. Konuyla ilgili görüşüne başvurduğumuz Yüksel Afyonoğlu, Yeşilova'nın üzerinden eşinin fotoğrafının çıkmasından haberdar olmadığını öne sürerek, olayla ilgili sadece polisten bilgi beklediklerini söyledi. 
     Bu arada, Yeşilova 'çeteye üye olmak' ve 'haraç toplamak' suçlarından çıkarıldığı mahkeme tarafından serbest bırakıldı. 
     

</TEXT>
</DOC>
