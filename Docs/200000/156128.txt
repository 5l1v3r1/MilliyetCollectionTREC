<DOC>
<DOCNO> 156128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sondun10.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye "Kimyasal veya biyolojik silahımız yok" 
</HEADLINE>
<TEXT>

     Suriye Devlet Başkanı Beşşar Esad, ülkesinin kimyasal veya biyolojik silahlara sahip olmadığını yineledi. 
     Beşşar Esad, ABD'de yayınlanan Washington Post gazetesine verdiği demeçte, Irak'taki kitle imha silahlarının çatışmalar sırasında gizlice Suriye'ye taşındığı şeklindeki iddiaları da reddetti. 
     Suriye'nin kimyasal veya biyolojik silah geliştirmediğini belirten Esad, İsrail'in de imzalamamasından dolayı Şam yönetiminin Kimyasal Silahların Yasaklanması Anlaşması'na katılmayı düşünmediğini kaydetti. 
     Esad, Irak'ın eski lideri Saddam Hüseyin hakkında da, ''Kimse onun için üzülmüyor. Artık iktidarda olmaması iyi bir şey'' diye konuştu. Ancak Esad, askeri harekatın sonuçlarının farklı olabileceğini de bildirdi. 
     
</TEXT>
</DOC>
