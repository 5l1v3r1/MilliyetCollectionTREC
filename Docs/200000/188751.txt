<DOC>
<DOCNO> 188751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sondun05.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Booker" ödülü, Avustralyalı asıllı yazar Pierre'nin 
</HEADLINE>
<TEXT>

     İngiltere'nin en saygın edebiyat ödülü ''Booker''ın bu yılki sahibi, ilk romanı ''Vernon God Little'' ile Avustralya asıllı İngiliz yazar DBC Pierre'nin 42 oldu. 
     Peter Warren Finlay takma adını kullanan Pierre, 6 aday arasından layık görüldüğü dünya çapında saygınlığı bulunan bu ödülle, kitabının en çok satanlar listesine girmesini sağlayabilecek ünle birlikte, 50 bin sterlin yaklaşık 118 milyar lira para ödülünü kazandı. 
     Pierre'nin, ABD'nin Texas eyaletinde bir lisedeki katliamı konu aldığı eseri, ödül komitesi başkanı Profesör John Carey tarafından ''ışıldayan bir kara mizah'' öyküsü olarak nitelendi. 
     İngiltere, İrlanda ve eski İngiliz sömürgelerinin oluşturduğu İngiliz Uluslar Topluluğu üyelerinden yazarların eserlerinin aday olabildiği Booker ödülünün geçen yılki sahibi Kanadalı Yann Martel'in ''Life of Pi'' romanının bir milyon sattığı kaydediliyor. 
     
</TEXT>
</DOC>
