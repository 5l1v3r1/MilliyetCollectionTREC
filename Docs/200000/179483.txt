<DOC>
<DOCNO> 179483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yazar/toruner.html </URL>
<DATE> 2003/09/01/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Beş sorun öne çıkıyor 
</HEADLINE>
<TEXT>

   
   Adıyaman Valisi Halil İbrahim Daşöz, Ticaret ve Sanayi Odası Başkanı Zafer Ersoy, işadamı ve radyo sahibi Mustafa İlik, sanayici ve gazeteci Mahmut Tekin, öğretmen Halit Aydık, bakliyatçı esnaf Hüseyin Temel, Adıyaman ilinin sorunlarını uzun uzun anlattıktan sonra aşağıdaki 5 temel sorun üzerinde duruyorlar 
      1 GAP'ın inşası sırasında 50 yerleşim birimi su altında kalan, arazi kaybeden Adıyaman, GAP sulamasından faydalanamıyor. Çünkü, sulama baraj seviyesinin altındaki araziler için söz konusu ve henüz pompalama yapılamıyor. 
   2 Bütün illerden bakan, başbakan çıkarken Adıyaman milletvekilleri arasından şimdiye kadar hiç bakan - başbakan çıkmamış. Bu nedenle halk bu seçimlerde ağırlıklı olarak 52 AKP'ye oy vermiş. 
   3 İlde üniversite yok. 2 fakülte ve 5 yüksekokul var. Ama, bunlar da komşu illerin üniversitelerine bağlı ve ilin ekonomisine katkısı olmayan "edebiyat" gibi bölümleri kapsıyor. 
   4 Adıyaman'da en büyük sorun ulaşım. Diyarbakır'a olan yol GAP sınırları içinde kaldığı için sular altında. Yeni yol da yapılmamış. Bu yolun yeniden açılabilmesi için bir köprünün yapılması gerekiyor. Çevre illerle olan bağlantı yolları da çok kalitesiz. Öte yandan, açılan havalimanı kapatılmış. Demiryolu da yok. 
   5 Meşhur Zeugma bu il sınırları içinde. Aslında, ilin turizm potansiyeli büyük. M.Ö. 130 yıla uzanan tarihi kalıntılar var. Ama turizm geliri hiç yok. Not ABD'ye yaptığım bir seyahatte, ABD vatandaşlarına yapılan tavsiyeler arasında bu kalıntıların Türkiye'de görülecek 4 önemli şeyden biri olduğu, ancak terör nedeniyle dikkatli olunması gerektiği belirtiliyordu. Halbuki, görüştüğüm kişiler ilde terör olmadığını söylüyorlar. Turizm Bakanlığı bu konunun üzerine gitmeli . 
   
   Adıyamanlı ne diyor 
   Ferit Binzet GAP TOÇEV bölge sorumlusu "Tuvana Okuma İstekli Çocuklar Eğitim Vakfı" gibi yardımsever kuruluşlar buraya gelmeli. Adıyaman'da h l 15 okulda tuvalet yok. Kızlar okula gönderilmiyor. Öğretmen gelmiyor. Gelen de kaçıyor. Öğrencilerin sağlık sorunları büyük. TOÇEV bu konulara yardım ediyor. 
   Murat Çelik İşsiz memur Sendikaya üye olduğumuz için 4 arkadaşımla birlikte belediyeden atıldık. İşsiziz. Bu büyük haksızlığa kim dur diyecek. 
   Mehmet Erbil Ege Üniversitesi mezunu Görüyorsunuz burada tek bir yeşil alan yok. Park istiyoruz. Bir de ilde 3 kuyumcu, 1 cep telefon dükk nı var. Esnaf kan ağlıyor. 
   Ramazan Dağ Esnaf Koca ilde bir tek üstgeçit yok. Daha dün bir kız çocuk ezildi. Şehrin tek caddesi olan Atatürk Bulvarı 7 yıldır yapılıyor. 
   Emrah İnan Gazi Üniversitesi öğrencisi İnsanımız büyük adam görmemiş. Sizleri görünce herkes titriyor. Bize son yedi yıldır bir bakan gelmedi. Milliyet gazetesine minnettarız. 
   
      
   
</TEXT>
</DOC>
