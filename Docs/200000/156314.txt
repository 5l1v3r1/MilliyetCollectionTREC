<DOC>
<DOCNO> 156314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/yasam/yas03.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet bıraktı polis yakaladı 
</HEADLINE>
<TEXT>

18 yıllık hapisten af sayesinde kurtulduktan sonra üç çifti gasp edip üç kadına da tecavüz eden iki zanlı, suçüstü yakalandı 
     İSMAİL POLAT İstanbul 

     Kartal Yakacık Aydos ormanlarındaki gasp ve tecavüz olaylarını araştıran Kartal Asayiş Büro ekipleri, kendilerini polis olarak tanıtan iki kişinin görüldüğü yerlerde pusu kurdu. 
     Polis pusu kurduğu bölgede Fahri Gürleyen 37 ve Kazım Başaran’ı 38 son işlerinde suçüstü yakalamayı başardı. Gözaltına alındıktan sonra tutuklanan Gürleyen ve Başaran’ın bir yıl içinde aynı bölgede üç çifti gasp ettiği ve üç kadına da tecavüz ettiği iddia ediliyor. 
     
     Aynı suçtan 18 yıl ceza almışlardı 
     Zanlıların ifadelerinde şunları söylediği öne sürülüyor "Ormanın kuytu yerlerinde birlikte olan çiftlere kendimizi polis olarak tanıtıyorduk. Önce kontrol için kimliklerini istiyorduk. Bu sırada tepkilerine bakıyorduk. Korktuklarını anladığımızda para ve ziynet eşyalarını alıyorduk." 
     Gürleyen ve Başaran’ın, 1998’de de aynı suçtan yakalandığı, 18 yıl ağır hapis cezasına çarptırıldığı, ancak Şartla Salıverme Yasası’ndan yararlanarak serbest kaldığı ortaya çıktı. 
     

</TEXT>
</DOC>
