<DOC>
<DOCNO> 153723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun33.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İyileştiği düşünülen SARS hastalarında virüs izleri.. 
</HEADLINE>
<TEXT>

     İyileştiği düşünülen ve taburcu edilen bazı SARS hastalarının idrar ve gayta tahlillerinde, SARS virüsü moleküllerine rastlandığını bildirildi. 
     SARS'ın en çok can aldığı ülkelerin başında gelen Hong Kong'da yapılan araştırmalar sonucunda, virüsten arındıkları düşünülen bazı hastaların idrar ve dışkılarında yapılan testler pozitif çıktı. 
     Virüsün, dışkı ve idrarda ne kadar süreyle görülebileceğinin araştırıldığı, hastaların büyük bölümünün hastanelerde en az 3 hafta tedavi altına alınması ve taburcu olmadan en az 5 gün önce, vücutlarında virüs bulunmadığının kesinlik kazanması gerektiği belirtildi. 
     Hong Konglu doktorlar daha önce, iyileştikleri düşünülen bazı hastaların akciğerlerinde hasar tespit edildiğini söylemişlerdi. 
     Hasarın, SARS virüsünden mi yoksa tedavi amacıyla kullanılan ilaçlardan mı kaynaklandığı bilinmiyor. 
     




</TEXT>
</DOC>
