<DOC>
<DOCNO> 167553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/guncel/gun09.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcaklık düşecek yağmur gelecek 
</HEADLINE>
<TEXT>

     İSTANBUL Milliyet 

     Son birkaç gündür tüm yurtta etkisini hissettiren aşırı sıcaklardan bunalanlar, bugünden itibaren biraz rahatlayacak. Mevsim normallerinin üzerine çıkan aşırı sıcaklar, bugünden itibaren yurdu terk ediyor. Meteoroloji İşleri Genel Müdürlüğü, sıcaklığın 10 dereceye kadar düşeceğini, yurdun bazı bölgelerinde sağanak hatta yer yer gök gürültülü yağışların olacağını açıkladı. Yapılan son değerlendirmelere göre yarın Karadeniz üzerinden gelecek serin havayla birlikte yurdun kuzey ve iç kesimlerinde yer yer gök gürültülü sağanak yağışlar görülecek. 
     
     BUGÜN MARMARA 
     Bugün Marmara'nın doğusu ile Batı Karadeniz'de, yarın Marmara'nın doğusu, Karadeniz ile İç ve Doğu Anadolu'da, salı günü Marmara'nın doğusu, Karadeniz, İç Ege, Göller Yöresi ile İç ve Doğu Anadolu'da yağış bekleniyor. 
     

</TEXT>
</DOC>
