<DOC>
<DOCNO> 180133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/dunya/dun05.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük-Yumurtalık haftalarca kapalı 
</HEADLINE>
<TEXT>

      DIŞ HABERLER SERVİSİ 

   
   Irak'ın Amerikalı yöneticisi Paul Bremer, Kerkük - Yumurtalık petrol boru hattının onarımı için haftalar gerektiğini söyledi. 
   Bağdat'ta basın toplantısı düzenleyen Bremer, petrol boru hattının yeniden faaliyete geçmesi için, geçtiğimiz cumartesi akşamı Beyci bölgesi yakınlarında düzenlenen sabotaj sonucu ortaya çıkan hasarın giderilmesi gerektiğini vurguladı. Petrol boru hatlarına düzenlenen sabotajlar yüzünden, Irak'ın günde 7 milyon dolar zarar ettiğini belirten Bremer, sabotajcıların ABD - İngiltere ittifakına değil, Irak halkına zarar verdiklerini söyledi. Geçen ay iki kez sabote edilen Kerkük - Yumurtalık petrol boru hattının, Kerkük'ten ana hatta petrol taşıyan bölümü geçtiğimiz hafta sonu sabotaj hedefi olmuştu. 
   
</TEXT>
</DOC>
