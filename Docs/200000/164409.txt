<DOC>
<DOCNO> 164409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/soneko31.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MB Beklenti Anketi'nde yılsonu dolar kuru 1 milyon 757 bin TL 
</HEADLINE>
<TEXT>

     Merkez Bankası Beklenti Anketi'ne göre, 2003 yıl sonu uygun ortalama enflasyon beklentisi, Haziran ayının ikinci anketinde Tüketici Fiyat Endeksi TÜFE bazında yüzde 25.4'e geriledi. 
     Haziran ayının ilk anketinde ortalama enflasyon beklentisi yüzde 25.5 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Haziran ayı ikinci anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Haziran ayının ilk anketinde yüzde 19.8-40 aralığında seyreden yıl sonu TÜFE öngörüsü, Haziran ayının ikinci anketinde yüzde 19.8-32.0 aralığına geriledi. 
     Haziran ayının ilk anketinde yüzde 0.8 olan cari ayın TÜFE'ye göre uygun ortalama enflasyon beklentisi, Haziran ayının ikinci anketinde de değişmedi. 
     Cari ayın TÜFE beklentisi Haziran ayının ikinci anketinde ilk anketinde olduğu gibi yüzde - 0.4-2.0 aralığında oluştu. 
     
     2 AY SONRASI İÇİN TÜFE BEKLENTİSİ 
     Haziran ayının ikinci anket sonuçlarına göre, 2 ay sonrası için öngörülen TÜFE beklenti aralığı ilk ankette olduğu gibi yüzde - 0.5-2.8 olurken, yüzde 1.0 olan uygun ortalama enflasyon oranı da değişmedi. 
     Gelecek 12 aylık dönemin TÜFE beklentisi aralığı Haziran ayının ikinci anketinde yüzde 10.6-30.0 aralığında gerçekleşirken uygun ortalama beklentisi 21.5'e çıktı. 
     Haziran ayının ilk anketinde gelecek 12 aylık dönemin TÜFE beklentisi yüzde 10.6-35.0 aralığında olurken, uygun ortalama yüzde 21.4 düzeyinde gerçekleşmişti. 
     
     FAİZ ORANLARI 
     Öte yandan Haziran ayının ikinci anketinde, ilk ankete göre cari ayın uygun ortalama bileşik faiz oranı beklentisinde de düşüş yaşandı. 
     Buna göre, Haziran'ın ikinci anket sonuçlarına uygun ortalama faiz oranı yüzde 40.7'den yüzde 39.2'ye indi. Yüzde 36-50 aralığında seyretmesi öngörülen cari ayın bileşik faiz beklentisi ise Haziran ayının ikinci anketinde de değişmedi. 
     Yıl sonu bileşik faiz beklentisi, Haziran ayı ikinci anket sonuçlarına göre yüzde 30.0-44.0 aralığında, uygun ortalamada yüzde 36.1 olarak gerçekleşti. 
     Bileşik faiz beklentisi, Haziran'ın ilk anket sonuçlarında yüzde 31-45 aralığında ve uygun ortalamanın da yüzde 36.8 olması öngörülmüştü. 
     Aynı dönemde, yıl sonu basit faiz beklentisi yüzde 33.4'den yüzde 32.8'e gerilerken, ilk ankette yüzde 20-38 olan faiz aralığı değişmedi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Haziran ikinci anketinde cari ay sonu kur beklentisi aralığı 1,380,000-1,810,000 lira olurken, uygun ortalama 1,445,200 lira olarak belirlendi. 
     Haziran ayının ilk anket sonuçlarında cari ay sonu kur beklentisi aralığı 1,435,000-1,810,000 olurken, uygun ortalama ise 1,474,500 bin lira olarak saptanmıştı. 
     Bu arada katılımcıların, Haziran ayının ikinci anketinde yıl sonu dolar kuru beklentisi 1,500,000-2,350,000 lira olurken, uygun ortalama 1,757,100 lira olarak belirlendi. 
     Haziran ayının ilk anketinde, uygun ortalama 1,591,000-2,350,000 lira, uygun ortalama ise 1,799.800 lira olmuştu. 
     
     BÜYÜME BEKLENTİSİ 
     Katılımcılar ayrıca Haziran ayının ikinci anketinde, yıl sonu GSMH'sinin yüzde 3.0 ile yüzde 6.6 aralığında, uygun ortalamanın da yüzde 4.6 olacağını öngördüler. 
     Haziran ayının ilk anketinde, yıl sonu GSMH 2.5-6.5 aralığında, uygun ortalama ise 4.4 olarak belirlenmişti. 
     Haziran ayının ikinci anketinde ilk anketinde olduğu üzere, yıl sonu cari işlemler dengesinin 9 milyar 110 milyon dolar açık ile 750 milyon dolar fazla arasında seyredeceği öngörüldü. 
     
</TEXT>
</DOC>
