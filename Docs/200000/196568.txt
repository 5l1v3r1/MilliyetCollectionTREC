<DOC>
<DOCNO> 196568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun42.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson'un kefaleti 3 milyon dolar 
</HEADLINE>
<TEXT>

     Küçük yaştaki çocuklara cinsel tacizde bulunduğuna dair birçok suçlamayla karşı karşıya bulunan Amerikalı pop yıldızı Michael Jackson için 3 milyon dolar kefalet ücreti belirlendi. 
     California eyaletindeki Santa Barbara polisinden çavuş Lance Craig, Michael Jackson için çıkarılan tutuklama emrinin ceza kanunun ''küçük yaştakilere cinsel tacizle'' ilgili maddesine dayandığını ve sanatçı hakkında birçok cinsel taciz suçlaması bulunduğunu kaydetti. 
     Suçlamalar yüzünden sanatçının 8 yıl hapis cezası alabileceği belirtilirken, polis Jackson için belirlenen kefalet ücretinin 3 milyon dolar olduğunu açıkladı. 
     Bu arada, Michael Jackson'a teslim olması ve pasaportunu da yetkililere teslim etmesi emri gönderildiği de belirtiliyor. 
     
</TEXT>
</DOC>
