<DOC>
<DOCNO> 174163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/yasam/yas06.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Okyanusların Ferrari'si 4 Türk'te 
</HEADLINE>
<TEXT>

   Yılda en çok 120 'seçkin' tekne üreten Grand Soleil firması, Türkiye'de ilk yıl yüz binlerce euro'luk 4 yelkenli birden sattı 
      
   Merkezi İtalya'nın Forli kentinde bulunan Grand Soleil Yachts firması, dünyanın en prestijli, emniyetli, süratli ve estetik yatlarının imalatçısı olarak tanınıyor. 
   Yıllık üretimi 100 - 120 adet arası olan, ayrıca her yıl bir adet özel üretim 20 metrelik 'süper yarış yatı' yapan firmanın tekneleri, 'parası olana' değil, sadece 'yelkenin ve rüzg rın dilinden anlayan' seçkin insanlara satıldığı için de, 'Okyanusların Ferrari'si olarak anılıyor. 
   
   İkisi aldı, ikisi bekliyor 
   Teknelerinin fiyatları 126 bin ile 700 bin euro yaklaşık 200 milyar ile 1 trilyon 120 milyar lira arasında değişen Grand Soleil, ekonomik krize rağmen, Türkiye'de de bir temsilcilik açtı. 
   Geçtiğimiz nisan ayından itibaren Grand Soleil'in Türkiye temsilcisi olan Ali Mütevelli ve Gürsel Öztürk ortaklığındaki A G Yatçılık, şimdiden dört Türk müşterisine, yüz binlerce euro'luk 'Okyanus Ferrarisi' sattı. İsimlerinin açıklanmasını istemeyen Türk 'yelken tutkunları'dan ikisi teknelerini teslim aldı, diğer ikisinin tekneleri ise halen üretim aşamasında. 
   
   
</TEXT>
</DOC>
