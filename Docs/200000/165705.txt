<DOC>
<DOCNO> 165705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/astro/index.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayal gücü kullanılmalı 
</HEADLINE>
<TEXT>

     Günün ilk saatleri çok huzurlu değil, ama akşam bizi daha verimli kılan olanaklar bulabiliriz. Hayal gücü ve sezgilere başvurmak gerekiyor. Koç'lar hevesle çalışabilecekleri bir gündeler. Pek çok konuşma ve anlaşma gündeme gelebilir. Yeni önerilere açıklar ama her şeye hemen evet dememeliler. Boğa'nın tutarlı olması ve değişen koşulları görmesi gerekiyor. Ev ve iş arasında bölünmüş olabilirler. Planlı hareket gerekiyor. İkizler yaratıcı bir gününde. Düşüncelerini uygulayacak çok fırsat var. Yakın çevrede olup bitenler de ona heyecan verecek. Kısa yolculuklar dikkat çekebilir. Yengeç'ler şimdi adımlarını tutarlı atmak zorundalar. Bazı harcamalar dikkatsizlik yüzünden zarara dönüşebilir. Ilımlı olmak gerekiyor. Endişeler yersiz. Aslan'lar yeni düşüncelerini rahat uygulayabilir. Şimdi harekete geçme zamanı. Kişisel konular öne çıkarken planlı hareket etmeleri iyi olacak. Başak'lar yeni planlar yapmakla meşgul olabilirler. Bununla birlikte gerçekçi olmaları kolay olmayabilir. Yanılmaya açıklar. Evle de ilgilenmek gerekebilir. 
     Terazi'ler ortaklaşa işlerde rahatlar. Gün içinde alacakları önerileri pratik hayata geçirmek zor olmayacak. Konuşmalar, sosyal konular ve düşünce alışverişleri çok şey kazandırabilir. Akrep'ler adımlarını dikkatli atmalılar. Önce olumlu gibi gözüken bir olay sonra uğraştırıcı da olabilir. Sağlığa önem vermek gerekiyor. Yay'lar ufuklarını genişletmek için güzel bir gündeler. Yeni görüşlere açık olmak avantaj getirecek. Yolculuklar da daha kolay ve eğlenceli geçebilir. Oğlak'lar duygusal konularda rahat edemiyorlar ama bunun nedenini daha çok kendilerinde aramalılar. Duygusal kırıklıkları düzeltmek gerekiyor. Kova'nın bugün şansı çok daha yüksek. Yeni düşünceleri savunabilirler. Özellikle ilişkilerinde esnek olmaları şart. Ortaklıklara önem verme zamanı geldi. Balık'lar sorumluluklara ağırlık vermeli. Şimdiye kadar ihmal edilen şeyler yeniden gündeme gelebilir. Yeni adımlar atmaktan çok eldeki işlere ağırlık vermek faydalı olacak. 
     

</TEXT>
</DOC>
