<DOC>
<DOCNO> 185904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/siyaset/siy02.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP davasında yanıt arayan sorular 
</HEADLINE>
<TEXT>

   Seçim öncesi DEHAP'ın kaç ilde örgütlü olduğu, YSK'ya değişik rakamlarla bildirildi. Başta naylon üye yazımı olmak üzere birçok soru yanıtsız kaldı... 
   GÖKÇER TAHİNCİOĞLU Ankara 

   
   YSK'nın 3 Kasım seçimine ilişkin kararı beklenirken, DEHAP davasının ardından hukuk çevrelerinde ortaya atılan tartışma konularından bazıları şöyle 
   Dönemin Yargıtay Başsavcısı Sabih Kanadoğlu, 3 Kasım'dan önce YSK'ya DEHAP'ın 63 ilde örgütlendiğini bildirdi. YSK'nın yeni talebi üzerine bu rakam 58'e indi. 
   
   Kafalar karıştı 
   Başsavcılık, DEHAP'ın seçime alınmasına itiraz ederken 23 ilde, Çorum'daki belediye meclisi seçimleri öncesi de sadece İstanbul'da örgütü bulunduğunu kaydetti. Yılbaşında yapılan rutin bildirimde hiçbir ilde örgütlü olmadığı vurgulandı. Yargıtay 6. Ceza Dairesi'nin DEHAP yöneticileriyle ilgili kararında partinin 27 ilde örgütü bulunduğuna yer verildi. DEHAP'ın kaç ilde örgütlü olduğu sorusu kafaları karıştırdı. 
   Sahtecilik iddiası, Yargıtay'a 63 ilde örgütü olduğunu bildiren DEHAP hakkında mülki amirliklerin "üye listesi bize ulaşmadı", "binası yok" şeklinde beyanda bulunmasına dayandırıldı. Partiye naylon üye yazılıp yazılmadığı, üye listelerinde tahribat yapıp yapmadığı gibi konular, bilirkişi incelemesi yapılmadığı için yanıtsız kaldı. 
   
   Harcırah aldılar 
   DEHAP'ın il - ilçe kongrelerinde görev yapan seçim kurulu üyeleri YSK'dan harcırah aldı. Örgütlenmesi olmadığı söylenen partinin kongreleri için nasıl harcırah verildiği anlaşılamadı. 
   Dönemin DEHAP Genel Başkanı Veysi Aydın, hapis cezasına çarptırılınca Yargıtay Başsavcılığı'ndan 5 Mart 1998'de "görevde kalamazsın" uyarısı aldı. Aydın da 20 gün sonra partisinden istifa etti. Başsavcılık DEHAP'ın örgütlenmesini tamamladığını belirterek, YSK'ya 1999 seçimlerine katılabileceğini bildirdi. DEHAP, YSK'nın listesinde bulunmasına rağmen seçime girmedi. Aydın bu kez evrakta sahtecilik yaptığı iddiasıyla hapse mahk m oldu. DEHAP 1999 seçimlerine katılmış olsa, aynı tartışmanın bu seçim için de yapılıp yapılmayacağı sorusu akıllarda kaldı. 
   
   İkinci bildirim 
   YSK Başkanı, 8 Eylül'de Tercüman gazetesine verdiği demeçte, neden Yargıtay Başsavcısı'nın 6.10.2002 tarihli ikinci bildirimini görmezden geldiği sorusuna şu cevabı verdi "Kanadoğlu'nun DEHAP'ın 63 vilayette, kuruluşunu tamamladığına dair yazısı 1.8.2002'de elimize geçti. Partileri ertesi gün Resmi Gazete'de ilan ettik. Bu ilana itiraz gelmedi. İlk bildirimden 2 ay 6 gün sonra, elimize ulaşan ikinci resmi yazıya itibar etmedik. Diyelim ki ikinci resmi yazısına itibar ettik, yarın, öbür gün ya DEHAP seçime girme hakkı olduğunu tespit ettirirse ne olacaktı Türkiye siyasi açıdan zorlanmaz mıydı " 
   
</TEXT>
</DOC>
