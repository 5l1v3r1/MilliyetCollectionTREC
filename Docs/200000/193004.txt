<DOC>
<DOCNO> 193004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sondun27.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'de Irak'a müdahaleye "haksız" diyenler çoğunlukta... 
</HEADLINE>
<TEXT>

     AB kamuoyu yoklama kurumu Eurobarometre'nin son araştırmasının sonuçlarına göre, AB vatandaşlarının yüzde 68'i Irak'a müdahalenin haklı bir gerekçeye dayanmadığını düşünüyor. 
     Eurobarometre sonuçlarına göre, Yunanların yüzde 96'sı, Avusturyalıların yüzde 86'sı, Fransızların yüzde 81'i, İspanyolların yüzde 79'u, Lüksemburgluların ve Belçikalıların yüzde 75'i Irak'a müdahaleyi haksız görürken, Danimarkalıların yüzde 57'si, Hollandalıların yüzde 49'u, İngilizlerin yüzde 44'ü bu müdahaleyi haklı buluyor. 
     AB vatandaşlarının yüzde 25'i, Irak'ın yeniden inşası sürecinde yönetimin AB'ye verilmesini önerirken, yüzde 58'i bu işin BM tarafından, yüzde 18'iyse ABD tarafından üstlenilmesinden yana tavır koyuyor. 
     Araştırmada, AB'lilerin yüzde 65'i Irak'ın yeniden inşası masraflarının ABD tarafından karşılanmasını isterken, AB'nin katkılarının gerektiğini düşünenlerin oranı yüzde 24 olarak belirlendi. 
     AB vatandaşlarının yüzde 54'ü ülkelerinin Irak'a asker göndermesine karşı çıkarken, yüzde 44'ü asker gönderilmesinden yana görüş bildirdi. 
     Araştırmada, AB'lilerin yüzde 42'si Irak savaşının AB'nin uluslararası alanda konumunu zayıflattığını, yüzde 12'siyse bu olayın AB'ye güç kazandırdığını savundu. 
     AB vatandaşlarının yüzde 81'i AB'nin, Ortadoğu sorununun çözülmesinde bir rol oynaması gerektiğini, yüzde 16'sıysa bunun aksini düşünüyor. 
     Dünya barışı açısından en büyük tehdidi oluşturan ülkelerin sorulduğu AB vatandaşları İsrail'i yüzde 59 , İran'ı yüzde , ABD'yi yüzde , Kuzey Kore'yi yüzde , Irak'ı yüzde 52 , Afganistan'ı yüzde 50 , Pakistan'ı yüzde 48 , Suriye'yi yüzde 37 , Libya'yı yüzde 36 , Suudi Arabistan'ı yüzde 36 , Çin'i yüzde 30 , Hindistan'ı yüzde 22 , Rusya'yı yüzde 21 , Somali'yi yüzde 16 ve AB'yi yüzde 8 işaret ettiler. 
     
</TEXT>
</DOC>
