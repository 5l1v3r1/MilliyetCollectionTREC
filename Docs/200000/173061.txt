<DOC>
<DOCNO> 173061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur16.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, üniversite mezunu Türk gençleri için sınav açıyor... 
</HEADLINE>
<TEXT>

     Birleşmiş Milletler BM , belirli alanlarda görevlendirilmek üzere nitelikli Türk gençleri için sınav açıyor. 
     BM Enformasyon Merkezi'nden yapılan açıklamaya göre, sınava katılacak adaylarda, Türkiye Cumhuriyeti vatandaşı olmak ve 31 Aralık 2004 tarihi itibariyle 32 yaşından büyük olmamak şartları aranacak. 
     Adayların ayrıca, demografi, enformasyon teknolojisi, istatistik, iş idaresi, kütüphanecilik, siyasal bilgiler ve sosyal bilgiler alanlarından birinde ya da bunlarla ilgili bir alanda en az üniversite lisans derecesi almış olması gerekiyor. 
     Adayların, BM Sekretaryası'nın iki çalışma dili olan İngilizce ya da Fransızca dillerinden birinin iyi derece bilmesi istenirken, BM'nin diğer resmi dilleri Arapça, Çince, Rusça ve İspanyolca dillerinin bilinmesi avantaj olarak değerlendirilecek. 
     Her bir 4 saat süreli iki bölümden oluşan yazılı sınav, Şubat 2004'te Ankara'da yapılacak. Birinci bölümü uzmanlık dalında olacak sınavın, genel nitelikli ikinci bölümde ise adayların yazma ve analiz becerileri ile uluslararası ilişkiler bilgisi ölçülecek. 
     Adaylar, sınavın tamamını İngilizce ve Fransızca dillerinden birinde alabilecekleri gibi yalnızca ikinci bölümünü Sekretarya'nın öteki resmi dillerinden birinde yanıtlayabilecekler. 
     Yazılı sınavda başarılı olan adaylar, 2004'ün ikinci yarısı içinde İngilizce ya da Fransızca olarak gerçekleştirilecek olan mülakata çağırılacaklar. Mülakata çağırılan adayların, belirlenecek mülakat yerine gidiş-dönüş giderleri BM tarafından karşılanacak. 
     Sınav başvuru formları, en geç 5 Eylül 2003 tarihinde BM Genel Merkezi'ne ulaşacak şekilde posta, faks ya da elektronik postayla gönderilebilecek. 
     Ayrıntılı bilgi, örnek sorular ve başvuru formlarına, internet üzerinden ''www.un.org Depts OHRM examin exam.htm'' ve ''www.un.org french Depts OHRM examin fexam.htm'' sayfalarından ulaşılabilecek. 
     
</TEXT>
</DOC>
