<DOC>
<DOCNO> 166463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sontur21.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza geçirenlere yardım etmek isterken öldü... 
</HEADLINE>
<TEXT>

     Adapazarı'nda, motosikletle kaza geçiren 2 genci korumak için yoldan geçen araçları durdurmaya çalışan bir kişi, otomobilin çarpması sonucu hayatını kaybetti. 
     D-650 karayolunun Nehirkent kesiminde, motosikletle Pamukova yönüne giden Halil Ali Arslan 29 ile Serkan Küçükalan 23 , dengelerini kaybederek yola düştüler. 
     Kazayı görerek olay yerine gelen Hasan Şerif Altınbaş 69 , gençlere çarpmalarını önlemek için yoldan geçen araçları durdurmak istedi. Yolun ortasına çıkarak, araçlara işaret eden Altınbaş'a, henüz plakası belirlenemeyen beyaz bir otomobil çarparak kaçtı. 
     Altınbaş olay yerinde ölürken, motosikletten düşerek yaralanan Halil Ali Arslan ToyotoSA Acil Trafik Hastanesi'ne, Serkan Küçükalan ise SSK Adapazarı Hastanesi'ne kaldırıldı. 
     Polis, yaşlı kişinin ölümüne neden olan ve Bilecik yönüne giden otomobili belirlemeye çalışıyor. 
     
</TEXT>
</DOC>
