<DOC>
<DOCNO> 171236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur23.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzluklar raporu mecliste Ecevit, Yılmaz ve Bahçeli listede... 
</HEADLINE>
<TEXT>

     TBMM Yolsuzlukları Araştırma Komisyonu, aralarında eski başbakanlar Bülent Ecevit ve Mesut Yılmaz'ın da bulunduğu 25 eski bakan hakkında Meclis soruşturması açılmasını önerdi. Komisyon, 16 ayrı konuda da Meclis Araştırması açılması gerektiği görüşünü bildirdi. 
     Çalışma süresi 19 Haziran tarihinde dolan Yolsuzlukları Araştırma Komisyonu, nihai raporunu ve eklerini TBMM Başkanlığı'na sundu. Komisyon, aldığı kararları ve raporun sonuç bölümünü bir basın duyurusuyla kamuoyuna açıkladı. 
     Buna göre, görevleri sırasında yasalara aykırı işlemleri dolayısıyla haklarında Meclis Soruşturması açılması istenen eski başbakan ve bakanlar ile soruşturma konuları şöyle 
     ''-Karadeniz Sahil Yolu ihalesinde işleri ihale öncesi paylaştırmak, fiyatları ayarlamak ve rekabete meydan vermeyerek devleti zarara uğratarak firmalara menfaat sağladığı gerekçesiyle TCK'nın 205. maddesine uyan fiili nedeniyle Yaşar Topçu Türkbank ihalesinde devlet hesabına yapılan alım-satıma fesat karıştırma nedeniyle TCK 205. maddesine uyan fiilleri nedeniyle Mesut Yılmaz ve Güneş Taner -2002-2003 yıllarında yurtdışında yapılan tanıtma fuarlarında stand-konsrüksiyon ve reklam kampanyası ihaleleri ile dia pozitif filim ve fotoğraf üretim projesiyle Kiosk ihalesinde yapılan yolsuzluklara ilişkin Mustafa Taşar hakkında TCK'nın 240. maddesine uyan görevi kötüye kullanmak fiilinden -Bayındırlık ve İskan Bakanlığı yaptığı dönemlerdeki uygulamaları ile Vurgu Operasyonu ile ilgili komisyona ulaşan ek delilerle birlikte Koray Aydın hakkında TCK'nın 240 ve 366. maddelerine uyan görevi kötüye kullanma fiilleri nedeniyle, -Bayındırlık ve İskan Bakanlığı Karayolları Genel Müdürlüğü ihalelerinde keşif artışları nedeniyle Koray Aydın ve Abdülkadir Akcan hakkında TCK'nın 240. maddesine uyan görevi kötüye kullanma ve ihaleye fesat karıştırma fiilleri nedeniyle -Enerji bakanlığı DSİ ihalelerinde keşif artışlarıyla ilgili Cumhur Ersümer ve Zeki Çakan haklarında TCK'nın 240. maddelerine uyan fiilleri nedeniyle -Bakanlığı döneminde Trona madeninin işletilmesine ilişkin devlet hesabına yapılan alım ve satıma fesat karıştırılması suretiyle kamu zararına neden olmaktan dolayı TCK'nın 205. maddesinden dolayı, Rüştü Kazım Yücelen hakkında -Bazı bankalara yönelik olarak gerekli tedbirlerin zamanında alınmaması sonucu, kamu zararına sebep olunması nedeniyle Yurtbank ile ilgili olarak Hikmet Uluğbay, Egebank, Sümerbank, Etibank ile ilgili olarak Recep Önal hakkında TCK'nın 240. maddesine uyan görevi kötüye kullanma fiilinden -Vakıflar Bankası kaynaklarının Banco Turko Romano'ya kaynak aktarmak gerekçesiyle, yapılan şirket alım satımlarında bazı özel ve tüzel kişilere haksız kazanç sağlanması suretiyle devletin zarara uğratılması konusunda bakanlar Yüksel Yalova ve Şükrü Sina Gürel haklarında görevini ihmal fiilinden TCK'nın 230. maddesi Hüsamettin Özkan hakkında ise görevi kötüye kullanma fiilinden TCK'nın 240. maddesi kapsamında -Türkiye Halk Bankası ile Ziraat Bankası'ndan kullandırılan usulsüz krediler ile ilgili denetim raporlarının gereğini yapmayarak banka alacaklarının zaman aşımına uğramasına neden olan ilgili devlet bakanları Hüsamettin Özkan ile Recep Önal haklarında TCK'nın 240. maddesine uyan görevi kötüye kullanma fiilinden BAĞ-KUR ve SSK'da usulsüz biçimde MBA şirketinden danışmanlık-kontrolörlük hizmeti alınmasıyla ilgili olarak ilgili bakan Yaşar Okuyan hakkında TCK'nın 240. maddesine uyan görevi kötüye kullanma fiilinden -Özelleştirme Yüksek Kurulu'nca yapılan işlemleri neticesinde sözleşmeyle vadeye bağlanan alacaklarla ilgili olarak ödeme koşullarının, faiz oranlarının ve vade sürelerinin değiştirilerek yeniden belirlenmesiyle baştaki ihale şartlarının değiştirilmesi suretiyle haksız rekabete yolaçarak 4046 sayılı Özelleştirme Yasası'na aykırı işlemlerden dolayı TCK'nın 240. maddesi uyarınca Özelleştirme Yüksek Kurulu üyeleri Bülent Ecevit, Devlet Bahçeli, Rüştü Kazım Yücelen, Hüsamettin Özkan, Hikmet Uluğbay, Şükür Sina Gürel, Metin Şahin, Nami Çağan, Yüksel Yalova, Sümer Oral, Ahmet Kenan Tanrıkulu, Recep Önal, Kemal Derviş ve Yılmaz Karakoyunlu haklarında -Özelleştirme İdaresi Başkanılğı'nca hisselerinin bir kısmının satılmasıyla özelleştirilen POAŞ'ın sermayesindeki imtiyazlı hissenin re'sen kaldırılması ve teminat olarak özelleştirilen POAŞ'ın hisse senetlerinin alınması suretiyle hisse senetlerinin piyasa gelişimine bağlı olarak alabileceği değerler karşısında devlet alacağının riske sokularak yasalara aykırı işlemlerinden dolayı TCK'nın 240. maddesi uyarınca Özelleştirme Yüksek Kurulu üyeleri Bülent Ecevit, Devlet Bahçeli, Yılmaz Karakoyunlu, Kemal Derviş, Sümer Oral, Ahmet Kenan Tanrıkulu haklarında -Kara taşıtlarına antrepolarda Gümrük Kanunu'nun hükümlerine aykırı olarak gümrüksüz akaryakıt verilmesi sonucu Hazine'yi zarara uğratmaktan TCK'nın 230. maddesine uyan eylemi nedeniyle Mehmet Keçeciler ve Rıfat Serdaroğlu haklarında Meclis soruşturması açılması önerildi. 
     
     ARAŞTIRMA KOMİSYONLARI 
     TBMM Yolsuzlukları Araştırma Komisyonu, 16 ayrı konuda da Meclis'te yeni araştırma komisyonları kurulması gerektiği görüşünü raporunda bildirdi. 
     Komisyon, kamu vakıfları, Maliye Bakanlığı, Çevre ve Orman Bakanlığı ile il özel idareleri tarafından kaçak olarak kullanılan taş, kum, çakıl ocakları ve su kaynakları, İller Bankası ihaleleri, madencilik, enerji santralleri ve imtiyaz sözleşmeleri, Vakıfbank'ın tahsil edilemeyen alacakları, Emlakbank'ta tasfiye öncesi yapılan işlemler, turizm amaçlı tahsis edilen yerler, Orhan Aslıtürk, GSD ve bazı firmaların hayali ihracat yaptıklarına ilişkin iddialar, petrol ve petrol ürünleri ithalatı, başta Sayıştay denetimi olmak üzere kamu denetimi, Hazine Müsteşarlığınca kullandırılan devirli kredi uygulamaları, TBMM tarafından ibra edilmeyen Hazine Müsteşarlığı hesapları, Neşter Operasyonu, bugüne kadar özelleştirilen kuruluşların ülke ekonomisine katkısı ile tedavi giderleri ve ilaç israfı konularında Meclis Araştırması açılmasını da önerdi. 
     
     YOLSUZLUĞUN TARİFİ 
     Komsiyon raporunda, yolsuzluk bir tümöre benzetilirken, tarifi şöyle yapıldı 
     ''Ülkemizde ulusal birlik ve bütünlüğü ve geleceğimizi tehdit eder hale gelen yolsuzluk komisyonumuzun tespitine göre genel olarak Kamu gücü ve kaynakları ile özel kuruluşlardaki görev, yetki ve kaynakların mevzuata uygun veya aykırı yöntemlerle kamunun zararına olarak, özel çıkarlar için kullanılması biçiminde tarif edilebilir. Diğer bir anlatımla, tekelci yapılar, tek başına karar alma yetkisi ve hesap vermeme yolsuzluk olgusunun temel unsurlarıdır'' denildi. 
     
</TEXT>
</DOC>
