<DOC>
<DOCNO> 155553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sondun09.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da otobüs tankere çarptı 23 ölü 
</HEADLINE>
<TEXT>

     Pakistan'da aşırı kalabalık bir otobüsün, yoldan çıkarak bir tankere çarpması sonucu 23 kişi öldü, 21 kişi yaralandı. 
     Pakistan polis yetkilisi Ali Ahtar, Jang'dan Multan'a gitmekte olan yolcu otobüsünün Şorkot bölgesinde yoldan çıkarak bir tankere çarpması sonucu, 20 yolcunun olay yerinde, 3'ünün de kaldırıldığı hastanede yaşamını yitirdiğini söyledi. 
     
     FİLİSTİN MÜLTECİ KAMPINDA ÇATIŞMA 2 YARAL 
     Lübnan'ın güneyindeki bir Filistin mülteci kampında çıkan çatışmada 2 kişi yaralandı. 
     Filistin kaynakları, Nehr El Barid mülteci kampında, rakip iki grup arasında, nedeni açıklanmayan ve yaklaşık yarım saat süren bir çatışma çıktığını açıkladı. 
     Çatışan grupların kaçakçılıkla suçlandığı belirtildi. 
     
     PERU'DA 200 KİLO KOKAİN YAKALANDI 
     Peru polisi, Lima havaalanında Kanada'ya gidecek bir kargo uçağında gizlenmiş 200 kilogram kokain yakalandı. 
     Yetkililer, sokak değeri 5 milyon dolar olduğu tahmin edilen kokainin bir ihbar üzerine harekete geçen polis ekiplerince bulunduğunu ve 30 yaşında bir Perulunun gözaltına alındığını açıkladı. 
     Amerikalı yetkililerin de operasyonda Perulu polislere yardım ettiği kaydedildi. 
     
</TEXT>
</DOC>
