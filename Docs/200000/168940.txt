<DOC>
<DOCNO> 168940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sondun06.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cameron Diaz, gençliğinde çektirdiği çıplak fotoğrafların peşinde 
</HEADLINE>
<TEXT>

     ''Charlie'nin Melekleri'' filminin güzel yıldızı Cameron Diaz, şöhrete kavuşmadan önce çektirdiği çıplak fotoğrafları basına yansımadan satın alabilmek için ecel terleri döküyor. 
     Internetteki ''peoplenews'' sitesinin haberine göre, Charlie'nin güzel meleği, bu kez kötü adamları alt etmek için değil fotoğraflarını ele geçirmek amacıyla kıyasıya mücadele ediyor. Daha önce ünlü yıldız Pamela Anderson'ın yaşadığı sorunla boğuşan Diaz, bu fotoğrafların haklarını satın almak için uğraş veriyor. 
     Fotoğrafları çeken John Rutter ise eğer güzel yıldız elini çabuk tutmazsa, hem fotoğrafları, hem de fotoğraflardan oluşturduğu videoyu yayınlatacağını belirtti. 
     Cameron Diaz, Lucy Liu, Drew Barrymore ve Demi Moore'un başrolünü üstlendiği ''Charlie'nin Melekleri Tam Gaz-Charlie's Angels Full Throttle'' adlı filmin Türkiye ve dünya sinemalarında gösterimi sürüyor. 
     

     
</TEXT>
</DOC>
