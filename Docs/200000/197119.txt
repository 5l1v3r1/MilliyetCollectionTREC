<DOC>
<DOCNO> 197119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur41.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman Belediye Başkanı, Kürtçe isim için mahkemeye başvurdu 
</HEADLINE>
<TEXT>

     Batman Belediye Başkanı Hüseyin Kalkan, il genel ve belediye meclis üyelerinden bazılarıyla birlikte isimlerinin Kürtçe isimle değiştirilmesi için başvuruda bulundular. 
     Belediye Başkanı Hüseyin Kalkan'ın makamında toplanan il genel ve belediye meclis üyelerinden bazıları, isimlerini Kürtçe olarak değiştirmek amacıyla dilekçe hazırladı. 
     Belediye önünde meclis üyeleri ile birlikte basın açıklaması yapan Kalkan, Kürtçe yayın, eğitim ve isim serbestisine ilişkin yasal düzenlemelerin anlamlı olduğunu, ancak uygulamadaki aksaklıkların bir an önce giderilmesi gerektiğini ifade etti. 
     Kalkan, şöyle konuştu 
     ''Dil kurslarının açılması ve sınırla da olsa TV'lerde Kürtçe yayın yapılacak olmasını bir ön adım olarak görüyoruz. Dolayısıyla biz bu yasal engellemelerin ortadan kaldırılması için ismim Kürtçe olsun kampanyasına destek veriyoruz.'' Başkan Kalkan ve meclis üyeleri daha sonra yürüyerek adliye binasına gitti. Basın mensuplarının adliyeye girmelerine izin verilmezken, adliye çıkışında açıklama yapan Kalkan, adının ''Merwan'' olarak değiştirilmesi için talepte bulunduğunu bildirdi. 
     İl ve belediye meclis üyeleri de çeşitli değişik Kürtçe isim içerikli taleplerini mahkemeye verdiler. 
     
</TEXT>
</DOC>
