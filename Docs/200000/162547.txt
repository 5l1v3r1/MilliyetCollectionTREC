<DOC>
<DOCNO> 162547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sontur21.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli kız, gizlice doğrduğu bebeği sokağa atarken yakalandı 
</HEADLINE>
<TEXT>

     Kayseri'de, gayrimeşru ilişki sonucu dünyaya getirdiği bebeğini poşet içinde bina bahçesine terk eden lise öğrencisi, polis ekiplerince yakalandı. 
     Erciyesevler Mahallesi Mazı Sokak üzerindeki Erciyes Apartmanı'nın bahçesinde, poşet içinde yeni doğmuş kız bebek bulan bina görevlisi, olayı polise bildirdi. 
     Bebeği almak için olay yerine gelen polis ekipleri, bina yakınında durumundan şüphelendiği S.D'yi 18 gözaltına aldı. Karakoldaki ifadesinde suçunu itiraf eden S.D'nin, ''lise öğrencisi olduğunu, A.K. adlı arkadaşıyla ilişkisinden doğan bebeği, ailesinden korktuğu için terk ettiğini'' anlattığı öğrenildi. 
     Kayseri Doğumevi Hastanesi'ne götürülen bebeğin sağlık durumunun iyi olduğu, soruşturmanın sürdürüldüğü belirtildi. 
     
</TEXT>
</DOC>
