<DOC>
<DOCNO> 151951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/ekonomi/eko06.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Akıllı olalım, IMF ile çatışmayalım 
</HEADLINE>
<TEXT>

Maliye Bakanı Unakıtan, "Programa aynen uyuyoruz. Bizden önceki hükümetlerin verdiği sözleri de yerine getireceğiz. Akıllı hareket edilmesi halinde IMF ile bir çatışma olmaz" dedi 
     EDİRNE DHA 

     Maliye Bakanı Kemal Unakıtan, IMF ile bir program yürütüldüğünü belirterek, "Dışardan gelip bizi düzeltemezler. Ancak IMF ile de akıllı hareket edilirse çatışma olmaz" dedi. Memleketi Edirne'de ziyaret ve incelemelerde bulunarak TOBB Ticaret Borsaları Konsey Toplantısı'na katılan Unakıtan, IMF ile yürütülen programa aynen uyulduğunu ve bundan önceki hükümetlerin IMF'ye verdiği sözleri de yerine getireceklerini söyledi. Unakıtan, "Kapı kapı borç aramakla bu memleket kalkınmaz. Dışarıdan gelip de bizi kimse düzeltemez. Düştüğümüz yerden kalkacağız. Akıllıca hareket edilmesi halinde IMF ile çatışılmaz" dedi. 
     
     'Yandaşlar için değil' 
     Vergiler biraz aşağıya çekildiğinde, vatandaşın 'en iyisi ben bu vergiyi ödeyeyim, riske girmeyeyim' diyeceğini anlatan Unakıtan, İhale Yasası'nın değişmesi gerektiğini belirtti. Unakıtan, "İhale Yasası'nın memleketin tüm işlerine sekte vurduğunu söylediğiniz zaman, 'Vay bunlar İhale Yasası'nı değiştirecekler, yandaşlarına işler açacaklar' gibi çok acayip şeyler söylediler. 
     
Damga vergisi kalkacak      Unakıtan, kredi kartı sahiplerinden binde 7.5 oranındaki damga vergisinin alınmaması yönünde talimat verdiğini bildirdi. Edirne ziyareti sırasında köyü Domurcalı'ya da giden Unakıtan, vergi barışı afişinin önünde fotoğraf çektirdi. 
     


EKONOMİ 



























</TEXT>
</DOC>
