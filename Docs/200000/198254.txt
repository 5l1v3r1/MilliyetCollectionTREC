<DOC>
<DOCNO> 198254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/ekonomi/eko03.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergilerde 2004 belirsizliği 
</HEADLINE>
<TEXT>

   Faiz gelirinin beyan dışında bırakılması da dahil bir dizi düzenlemenin uygulaması bu yılın sonunda bitiyor. Bu düzenlemeler için hükümetin görüşü bekleniyor 
   
   Aralarında faiz gelirlerini beyan dışı bırakan düzenlemenin de bulunduğu temel vergi uygulamalarının yürürlük süresi 31 Aralık 2003'te sona eriyor. 
   Mevduat faizi, repo, özel finans kurumlarından elde edilen kazançlar ve menkul kıymet yatırım fonu k r paylarından oluşan faiz gelirleri beyan kapsamında bulunmuyor.Bu gelirleri beyan dışı bırakan düzenlemenin yürürlük süresi 31 Aralık 2003'te bitiyor. Hükümet yeni bir düzenlemeye gitmezse, faiz geliri elde edenler yılbaşından itibaren beyan kapsamına girecek. 
   Hazine bonosu ve devlet tahvili gelirlerindeki istisna da yıl sonunda bitecek. Mevcut düzenlemeye göre, 31 Aralık 2003'e kadar ihraç edilen k ğıtların geliri 2004 ve 2005'de elde edilirse, istisna geçerli olacak. Ancak, bu konuda yeni bir süre uzatımına gidilmezse, 2004 başından itibaren ihraç edilen k ğıtlarının gelirleri vergiye tabi olacak. 
   
   Kanunlarda değişiklik 
   Yürürlük süresi 31 Aralık 2003'de son bulacak bir diğer uygulama ise şirketlerin, gayrımenkullerini ve iştirak hisselerini satıp sermayelerine eklemelerini teşvik eden düzenleme olacak. Gayrımenkullerini ve iştirak hisselerini satıp da sermayeye eklemelerine vergide istisna getiren düzenlemenin geçerlik süresi de yıl sonunda bitecek. 
   Bu arada, Maliye Bakanlığı, çeşitli vergi kanunlarında yapılacak değişikliklere ilişkin taslak üzerinde çalışıyor. Taslakta ek motorlu taşıtlar vergisinin ocak ayından itibaren 2004 vergisinden mahsup edilmesi de yer alacak. Ayrıca, bankacılık işlemlerine ilişkin sözleşmelerdeki binde 7.5'luk damga vergisi uygulamadan kalkacak. Özel işlem ve Özel İletişim vergileri de kalıcı hale getirilecek. 
   
   Piyasanın tavrına göre tutum belirlenecek    Gelirler Genel Müdürlüğü yetkilileri, mevduat faizi, repo, özel finans kurumlarından elde edilen kazançlar ve menkul kıymet yatırım fonu k r paylarından oluşan faiz gelirlerini beyan dışı bırakan düzenlemenin yürürlülük süresinin uzatılıp uzatılmaması konusunda henüz bir karar alınmadığını belirtti. Vergide bütünlüğün sağlanması için faiz gelirlerinin beyan kapsamına girmesi görüşünde olan Gelir İdaresi, Hazine'nin yanı sıra piyasaların da bu konudaki tavrına bakıp bir tutum belirleyecek. Diğer konulardaki düzenlemeler de masaya yatırılacak ve ona göre bir karara varılacak. 
   
   
</TEXT>
</DOC>
