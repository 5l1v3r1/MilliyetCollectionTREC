<DOC>
<DOCNO> 173886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yasam/yas04.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tyson'ın serveti böyle nakavt oldu 
</HEADLINE>
<TEXT>

   İflasını açıklayan boksör Mike Tyson'ın, milyonlarca doları pahalı zevkleri için har vurup harman savurduğu ortaya çıktı 
      DIŞ HABERLER SERVİSİ 
   
   Saldırgan hareketleri nedeniyle arkadaşlarını, çevresini, hayranlarını birer birer kaybeden boksör Mike Tyson, artık zengin de değil. Geçtiğimiz günlerde Amerikan İflas Mahkemesi'ne başvurarak iflasını açıklayan Tyson, rakiplerini birkaç raunt gibi çok kısa sürelerde devirerek kazandığı milyonlarca doları, yine aynı hızla harcadı. Tyson milyonlarca doları, nafakalar, pahalı zevkler ve çevresindekilere fazla güvenmesi nedeniyle, işte böyle kaybetmiş 
   
   Nereye ne kadar 
   İlk eşi Robin Givens'a, ayrılırken 10 milyon dolar nafaka veren Tyson, ikinci eşi Monica Turner'a da 6.5 milyon dolar ödemeyi garantilemiş. Tyson, 1995 ile 1997 yılları arasında, sadece çağrı cihazları ve cep telefonları için 230 bin dolar harcamış. Bir doğum günü partisi için 410 bin doları gözden çıkarmış. 70 biner dolardan alınan 2 Bengal kaplanının bakıcısına, yılda 125 bin dolar ödemiş.Arkadaşlarıyla eğlenmek için Las Vegas'taki Versace mağazasını bir günlüğüne kapatan Tyson, mağazadan 250 bin dolar masraf yaparak çıkmış.Saldırgan boksör, eski menajeri Don King'i de saflığıyla zengin etmiş. King, eşi Henrietta'ya "dövüş danışmanı" sıfatı takarak, Tyson'un yaptığı her dövüş için 100 bin dolar ödemiş. 
   
</TEXT>
</DOC>
