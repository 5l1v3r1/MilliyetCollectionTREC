<DOC>
<DOCNO> 164772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sonspo13.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli Transferden yorulduk, yönetimle devam... 
</HEADLINE>
<TEXT>

     Vestel Manisaspor Teknik Direktörü Mustafa Denizli, Yönetim Kurulu'nun istifasını ''bir anlık fevri davranışa'' bağladığını kaydederek, ''Bizi transferler çok yordu. Yönetimle devam ederiz'' dedi. 
     Mustafa Denizli, istifa eden Vestel Manisaspor Yönetim Kurulu Başkanı Cengiz Ergün ile henüz görüşmediğini belirtti. 
     Yarın, Ergün ile bir araya geleceklerini belirten Denizli, şöyle konuştu 
     ''Başkanla görüşmedim. Görüşüp ne olduğunu öğreneceğim. Ama tahmin ediyorum, bir anlık fevri davranıştır. Bunlar doğal, olabilir. Sıkıntılı günler geçiriyoruz. Bizi transferler çok yordu. Beraber başladık, beraber devam ederiz. Yarın oturacağız, konuşacağız. Sene başında böyle hadiseler normaldir. Çünkü hepimiz heyecanla çalışıyoruz.'' 
     
</TEXT>
</DOC>
