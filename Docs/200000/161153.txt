<DOC>
<DOCNO> 161153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/yasam/ayas.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tele tedaviye altı ay hapis 
</HEADLINE>
<TEXT>

Yaralı için hastaneye çağrıldığı halde gitmeyip tedaviyi nöbetçi doktorlara telefonla yaptıran uzman hekim, hasta ölünce 6 ay hapse mahk m oldu... 
     YALÇIN ATA Aydın DHA 

     SSK Aydın Hastanesi'nin şimdiki Başhekimi Doç. Dr. Abdülkadir Akbaş'ın hapsiyle sonuçlanan olay motosikletiyle trafik kazası geçiren marangoz Sezai Demir'in 46 1 Aralık 2000'de yaralı olarak hastaneye getirilmesiyle başladı. 
     O zaman başhekim olmayan Ortopedi Uzmanı Abdülkadir Akbaş, iddiaya göre yaralı için hastaneye çağrılmasına rağmen gitmedi ve hastaya 'telefonla müdahale' etti. 
     Acil Servis nöbetçi doktoru pratisyen Cüneyt Tellioğlu ve nöbetçi uzman hekim Gülderen Çetinşahin, yaralıya ilk müdahaleyi yaptıktan sonra komplikasyon riskine karşı Akbaş'ı telefonla üç kez arayarak muayene etmesini istedi. Ancak Akbaş, buna rağmen hastaneye gelmezken, yaralı dört saat sonra kan pıhtılaşmasının beyin damarlarını tıkaması sonucu yaşamını yitirdi. 
     Bunun üzerine Demir'in eşi Hörü Demir 43 , Akbaş'ı hem SSK Genel Müdürlüğü'ne şik yet etti, hem de savcılığa suç duyurusunda bulundu. Dönemin Başhekimi İbrahim Karasu da, Abdülkadir Akbaş hakkında idari soruşturma açtı. 
     
     Cezası tecil edilmedi 
     SSK Genel Müdürlüğü'nün uyarı cezası verdiği Akbaş, Aydın 1. Asliye Ceza Mahkemesi'nde görevi ihmal suçundan 1 yıla kadar hapis istemiyle yargılandığı davada 6 ay hapis ve 142 milyon lira para cezasına çarptırıldı. Mahkeme hapis cezasını paraya çevirmezken, tecil de etmedi. 
     

</TEXT>
</DOC>
