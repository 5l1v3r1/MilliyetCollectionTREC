<DOC>
<DOCNO> 155155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sonspo34.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
18 Mayıs'ta halka açık koşu ve halk yürüyüşü düzenlendi... 
</HEADLINE>
<TEXT>

     Spor teşkilatı, 19 Mayıs Atatürk'ü Anma, Gençlik ve Spor Bayramı'nı görkemli bir biçimde kutlamaya hazırlanıyor. 
     Gençlik ve Spor Genel Müdürlüğü GSGM , bayram nedeniyle 18 Mayıs Pazar günü tüm halkın katılabileceği ''Atatürk'ü Anma ve Gençlik Koşusu'' ile ''Halk Yürüyüşü'' düzenleyecek. 
     Gençlik ve Spor Genel Müdürü Mehmet Atalay, konuyla ilgili yaptığı açıklamada, Ulu Önder Atatürk'ün, 19 Mayıs 1919'da Samsun'dan başlattığı bağımsızlık ve demokrasi mücadelesini her yıl olduğu gibi bu yıl da coşkuyla kutlayacaklarını söyledi. 
     Bu bayram nedeniyle tüm Türk halkına açık ülke genelinde koşu ve halk yürüyüşleri düzenlediklerini ifade eden Atalay, aynı anda verilecek startla başlayacak bu organizasyona, tüm yurtta toplam 5 milyon kişinin katılımını beklediklerini bildirdi. 
     Atalay, koşu ve halk yürüyüşüne, başta Başbakan Recep Tayyip Erdoğan olmak üzere muhalefet liderleri ve devlet erkanının da katılacağını sözlerine ekledi. 
     
</TEXT>
</DOC>
