<DOC>
<DOCNO> 163221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/dunya/dun03.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar saldırısını övünce kovuldu 
</HEADLINE>
<TEXT>

     DIŞ HABERLER SERVİSİ 

     Filistinli intihar bombacılarını öven imam dün işinden oldu. İtalya'nın başkenti Roma'daki Monte Antenne Camisi'nin Mısırlı imamı Abdülsami Mahmud İbrahim Musa, geçtiğimiz Cuma Hutbesi'nde "gerilla saldırıları" düzenleyen Filistinlileri överken, Allah'tan İslam düşmanlarını yok etmesi duasını yapmıştı. 
     Merkezi Mekke'de bulunan 'İslam lemi Rabıtası'nın İtalya sorumlusu Mario Scialoja, hutbenin başta İtalya İçişleri Bakanı Giuseppe Pisanu olmak üzere, ülkede yaşayan Yahudilerin tepkisini çektiğini belirtirken, "Bizim dilimizle konuşan, yasalarımıza saygı gösteren bir İtalyan İslamı inşa etmek istiyoruz" dedi. 
     İmamın, vaazlarında, "Allah, Filistin, Çeçenistan ve dünyanın diğer yerlerindeki Müslüman mücahitlere zafer kazandırsın", "Allah, İslam düşmanlarının ortadan kaldırılmasında bize yardımcı olsun" ve "Allah, nerede olursa olsun, Müslüman devletlerin zaferini garanti ediyor" demişti. 
     

</TEXT>
</DOC>
