<DOC>
<DOCNO> 166887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sonspo16.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Cordoba'nın sözleşmesini 1 yıl uzattı.. 
</HEADLINE>
<TEXT>

     Beşiktaş, İngiltere'nin Arsenal takımına transfer olmak isteyen Kolombiyalı kaleci Oscar Eduardo Cordoba için Boca Juniors takımıyla anlaşmaya varırken, sözleşme tazminatının da Arjantin kulübüne ödendiğini açıkladı. 
     Beşiktaş Futbol Yatırımları Sanayi ve Ticaret A.Ş.'nin İstanbul Menkul Kıymetler Borsası'na yaptığı açıklamada, şirketle Boca Juniors arasında yapılan görüşmeler sonunda anlaşmaya varıldığı ifade edilerek, ''Görüşmeler sonucunda kaleci Oscar Eduardo Cordoba Arce'nin sözleşme tazminatı konusunda anlaşmaya varılmış ve tazminat tutarı ödenmiş olup, şirketimiz kaleci Oscar Eduardo Cordoba Arce ile geçen sezon yapmış olduğu sözleşmedeki 1 yıllık opsiyon hakkını kullanarak sözleşmeyi uzatmıştır'' denildi. 
     
</TEXT>
</DOC>
