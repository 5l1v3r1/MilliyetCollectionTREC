<DOC>
<DOCNO> 168786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sonspo23.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Fenerbahçe Van Hooijdonk ile resmen anlaştı... 
</HEADLINE>
<TEXT>

     Pierre van Hooijdonk bugün resmen Fenerbahçeli oldu. 
     Sarı lacivertli takımın transfer listesinin başında yeralan Hollandalı Hooijdonk'un transferi, son günlerde Galatasaray'ın da devreye girmesiyle bir rekabete dönüşmüştü. 
     Galatasaray Kulübü Başkanı Özhan Canaydın, De Boer'den sonra ellerinden kaçırdıkları Sonny Anderson'un yerine Hooijdonk'u transfer etmek için Hollanda'ya gitmişti. 
     Bu gelişmeler üzerine başkan Aziz Yıldırım Hollanda'ya geçerken bu sabah da Teknik direktör Daum takımı Kohl'a bırakıp uçakla Hollanda'ya gitti. Üçlü bugün öğle yemeğinde biraraya geldi. 
     Van Hooijdonk'un bu akşam saat 21 00'de İstanbul'da olacağı belirtiliyor... 

     
</TEXT>
</DOC>
