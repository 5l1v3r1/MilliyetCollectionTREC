<DOC>
<DOCNO> 169172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sontur19.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Ercan Büyük deprem olma olasılığı az 
</HEADLINE>
<TEXT>

     İstanbul Teknik Üniversitesi İTÜ öğretim üyesi ve Jeofizik Kurumu Genel Başkanı Prof. Dr. Ahmet Ercan, Pütürge'deki depremin ardından büyük deprem bekleme olasılığının çok az olduğunu bildirdi. 
     Prof. Dr. Ercan, bu bölgenin, daha önce açıkladığı ''depremin olmasını beklediği 30 yer arasında 15'inci sırada bulunduğunu'' söyledi. 
     Bu bölgede 20 ile 100 yıl arasında bir deprem meydana geldiğini belirten Prof. Dr. Ercan, ''Doğu Anadolu kırığında yıllık kayma miktarı, Kuzey Anadolu kırığının 5'te 1'i kadardır. O nedenle daha seyrek deprem üretiyor. Türkiye'de olan depremlerin yüzde 18'i Doğu Anadolu kırığında meydana geliyor. Deprem sığ olmasına karşın, Pötürge dolayında yerleşim azlığı nedeniyle hasar da az oldu'' dedi. 
     Ancak depremin olduğu bölgenin hemen yakınında yer alan Karakaya Barajı'nın gözlenmesi önerisinde bulunan Prof. Dr. Ahmet Ercan, şöyle şunları söyledi 
     ''Bunun arkasından büyük deprem bekleme olasılığı çok azdır. Bu bölgenin olağan büyüklükteki depremidir bu. Halkın paniğe kapılmasına gerek yok. Olabilecek bir deprem olmuştur. Bir hafta kadar dikkatli olmaları, kötü evlerde ve depreme dayanıksız yerlerde bulunmamalarını tavsiye ederim.'' 
     
</TEXT>
</DOC>
