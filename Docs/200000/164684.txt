<DOC>
<DOCNO> 164684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/spor/spo05.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BREZİLYA UMUTLANDI 1-0 
</HEADLINE>
<TEXT>

Turnuvaya Kamerun yenilgisi ile başlayan Sambacılar, ABD engelini Adriano'nun golüyle aştı, yarı final şansını Türkiye karşılaşmasına taşıdı 
     Üstün oynadılar 
     KONFEDERASYON Kupası'nda grubumuzda oynanan diğer karşılaşmada ilk maçında Kamerun'a yenilen Brezilya, ABD'yi 1 - 0 mağlup ederek yarı final için umudunu son karşılaşmaya taşıdı. Lyon'un Gerland Stadı'nda oynanan maçta üstün gözüken Sambacılar'a üç puanı getiren gol, 22. dakikada Adriano'dan geldi. Bu sonuçla ABD şansını yitirirken, aynı puana sahip Brezilya ile Milli Takımımız yarın grupta kader sınavına çıkacak. 
     
     Maçın karnesi 
     HAKEMLER B.Cardoso Por , Coffi Codja Ben , M.Listkiewicz Pol 
     BREZİLYA Dida - Juan 6 , Lucio 6 , Belletti 5 Maurinho Dk.70 5 , Kleber 6 , Ricardinho 6 , Emerson 7 , Kleberson 6 , Alex 6 Gil Dk.74 5 - Ronaldinho 7 - Adriano 7 Ilan Dk.90 
     ABD Howard 6 - Berhalter 5 , Cherundolo 6 , Bocanegra 5 , Gibbs 5 Convey Dk.79 - Beasley 6 , Mastroeni 6 Twellman Dk.85 , Stewart 6 , Klein 5 Lewis Dk.59 - Donovan 6 , Mathis 6 
     GOL Adriano Dk.22 
     
Taraftara yargılama      TÜRKİYE'NİN ABD ile oynadığı maçta sahaya şişe atan ve adı açıklanmayan Türk gencin yarın yargılanacağı belirtildi. Le Parisien gazetesi, Saint-Etienne'de yapılan müsabakada taşkınlık yapan Türk taraftarın güvenlik güçleri tarafından belirlenerek, mahkemeye sevkedildiği duyurdu. 
     
Yakın koruma      TURNUVADA Amerika, en sıkı korunan takımların başında yer aldı. Terör endişesi nedeniyle ABD'li futbolcuları Fransız timleri bir an olsun yalnız bırakmıyor. 
     
Barthez'in heyecanı      FRANSA Milli Futbol Takımı'nın başarılı kalecisi Barthez bugün baba olacak. Japonya ile oynadığı maçta sahaya çıkan Barthez'e, eşinin doğumu nedeniyle Teknik Direktör Santini tarafından özel izin verildi. Barthez, bugünkü Yeni Zelanda maçında görev yapmayacak. 
     
Fransa fark bekliyor      FIFA Konfederasyon Kupası'nın en zayıf ekibi olarak görünen Yeni Zelanda ile karşılaşacak olan Fransa, rakibi karşısında fark bekliyor. Grubunda iki maçını da kazanmasına rağmen futboluyla tatmin etmeyen ev sahibi bugün 22.00'de taraftarının karşısına çıkacak. A Grubu'nun diğer maçında da Japonya, Kolombiya ile 22.00'de oynayacak. 
     
Transfer pazarı      DÜNYA futbolunun zirvesinde yer alan ülkelerin katıldığı Konfederasyon Kupası adeta bir transfer pazarı haline geldi. Organizasyonda, en flaş isim Kamerun Milli Takımı'nın başarılı forveti Samuel Eto'o oldu. Yıldız futbolcuyu transfer etmek için İngiltere'nin Manchester United ile Fransa'nın Lyon ve Marsilya takımları yarışıyor. 
     İSPANYA'NIN Real Mallorca takımında top koşturan 23 yaşındaki oyuncunun bonservisinin en az 15 milyon Euro olduğu belirtildi. Bu arada Brezilya'nın yıldız oyuncusu Ronaldinho'nun, İspanya'nın Real Madrid, Barcelona ile İngiliz Manchester United takımlarının yakın takibinde olduğu belirtildi. 
     
Bravo çocuklar 4-0      FRANSA'DA ağabeyleri gibi mücadele veren 17 Yaş Altı Milli Futbol Takımımız, Eur'Altus Oyunları'nda finale yükseldi. Nice kentinde gerçekleştirilen organizasyonda, dün Fas'ı Arda 2 , Akın ve Gürhan'ın golleriyle 4-0 yenen Ay - Yıldızlı takım bugün Mali ile şampiyonluk mücadelesi verecek. 
     

</TEXT>
</DOC>
