<DOC>
<DOCNO> 181374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/guncel/gun01.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK tartışması burada bitmez 
</HEADLINE>
<TEXT>

      Türkiye Üniversitesini Arıyor - 1 
Belma AKÇURA, Naki ÖZKAN 

   
   AKP hükümeti dokuz aydır yükseköğretimde reform peşinde hükümet öncelikle hazırladığı acil eylem planında, YÖK'ü ve rektörleri, üniversitelerde özgürce düşünmenin önünde engel olarak gören ifadelere yer verdi. İlk taslak YÖK'ü, koordinasyon ve planlama görevleriyle sınırlı tutan ve Anayasal değişikliği öngören Erkan Mumcu'dan geldi. Ancak AKP hükümeti bu taslağa sahip çıkmadı. İkinci taslağı Milli Eğitim Bakanı Hüseyin Çelik ve danışmanları hazırladı üniversiteleri dikkate almadan, kamuoyundan 'gizlenerek' hazırlanan taslak başta YÖK olmak üzere Üniversitelerarası Kurul ve Rektörler Komitesi'nden ağır eleştirilere uğradı. Yapılan ortak açıklamalarda taslak "kabul edilemez" bulundu. Bakanlığı eleştirmelerine rağmen, üniversiteler, uluslararası akademik rekabet gücünü artıracak düzenleme ve reformlara kapalı değiller. Ancak onlara göre YÖK'ün bugünkü işlevini eşgüdümle sınırlandıran hükümet, YÖK taslağıyla siyasal amaçlı toplu bir tasfiye planlıyor, imam - hatip okullarının ve türbanın önünün açıyor, akademik liyakati ortadan kaldırıyor, kaynak vermeyerek bilimden 'öç' alıyor, üniversitelerin özerkliğine müdahale yolunu açıyor ve "kendi YÖK'ü"nü yaratıyor... Üniversite çevrelerinden gelen eleştirilere Başbakan Tayyip Erdoğan, "Bu taslağı bakkal hazırlamadı", Bakan Çelik de "statükoyu korumak istiyorlar" diye tepki verdi. 
   YÖK, Üniversitelerarası Kurul ve Rektörler Komitesi bunun üzerine kendi çalışmalarını başlattı. Denizli Toplantısı'nda 80 bin öğretim üyesinden görüş isteyeceğini açıkladı. Önceki gün Ankara'da bir araya gelen Üniversitelerarası Kurul ÜAK ile Bakanlık, kendilerine bağlı alt komisyonların ortak çalışmasında uzlaşırken, yükseköğretim reformunda MEB'in taslağının mı, yoksa ÜAK'ın görüşlerinin mi esas alınacağı sorusu şimdilik yanıtsız kaldı. 
   Ancak, Çelik, YÖK'ü değil Üniversitelerarası Kurul'u muhatap aldığını ve "uzlaşma" sağlandığını belirtmesine karşın, "Bu taslak ne büsbütün bir tarafa atılacaktır, ne de oturup yepyeni madde madde bir şey yazılacaktır" diyerek tartışmalı taslağına sahip çıktığının bir kez daha sinyallerini verdi. 
   Modern bir üniversite modelini ortaya koyamayan Türkiye, bugün 53'ü kamu olmak üzere 77 üniversitesi, 76 bin akademik personeli, bir milyona yakın öğrencisiyle h l "nasıl bir üniversite" arayışlarını sürdürüyor. 
   
   Bakanlığa geri adım attırdılar 
   Bakanlığa karşı güç birliği yapan rektörlerin oluşturduğu Komite, geçen hafta Denizli'de bir araya geldi. 67 üniversite rektörünün katıldığı toplantıda, yüksek öğretimin geldiği nokta, sorunlar, çözümü konuşuldu ve görüş birliğine varıldı. Rektörlerin toplu fotoğrafını, "Taslakla bakanlık sizleri tasfiye mi edecek " sorumuza gülerlerken çektik. YÖK Başkanı Kemal Gürüz ise, bakanın rektörlere ilişkin sözlerini, "Medreseleri anımsatan sözler etmiştir" diyerek eleştirdi. 
   
   İstanbul Üniversitesi Rektörü Alemdaroğlu'ndan Bakan Çelik'e    Karşı devrimcilerin sözünü kullanmasın    'Bakan Çelik, atıfta bulunduğu Cenap Şahabettin'in sözlerini kullanmakla yanlış yapıyor. Şahabettin, üniversiteden 1922 sonlarında karşı devrim taraftarı olduğu için atılmıştır' 
      Bakan Çelik kendisini ve AKP'yi eleştirenleri, 'paslı çivi' olarak tanımladı. 'Biz bu paslı çivilerle uğraştıkça gacur gucur ses çıkıyor' dedi. YÖK ve üniversiteler bu tanımlamayı hak ediyorlar mı 
   Bakan Çelik bazı ithamlarda bulunuyor. Birtakım kurumları ve kişileri çok rahat bir biçimde karalayabiliyor. Bunu milletvekilliği dokunulmazlığı ve bakanlığa olan bizlerin saygısından alıyor diye düşünüyorum. Yalnız Bakan Çelik, bazı kişilerin veciz sözlerini kullanırken, o kişilerin özelliklerine dikkat etmelidir. Özellikle Cenap Şahabettin'in kişiliğini tam olarak ya bilmiyor, ya da biliyorsa onun sözünü çağdaş cumhuriyet üniversitesi ve YÖK yöneticilerine karşı kullanmakla yanlış yapıyor. 'Anlayan anlar' diye bırakıyoruz. 
   Hayır bırakmayalım. Nedenini söyler misiniz 
   Cenap Şehabettin, Ali Kemal, Rıza Tevfik İstanbul Darülfünunu'ndan, üniversiteden İngiliz himayeyesini savundukları ve 1922 Temmuz sonlarında h l karşı devrim taraftarı oldukları için atılmışlardır. Tarihi gerçekleri bilerek konuşuyorsak ona göre değerlendirelim, bilmeden konuşuyorsak da bilmek gerektiğini bir kez daha hatırlayalım. 
   Üniversitelerarası Kurul ÜAK "reform" istiyor. YÖK Başkanı Kemal Gürüz "kılına dokundurmam" diyor. Hükümet ise "kendi YÖK'ünü" yaratmaya çalışıyor. Bu durumda uzlaşma söz konusu olabilecek mi 
   Ortada uzlaşma olmamasına neden olacak bir kavga yok, ayrımlar var. Eğer YÖK, yanlış bir oluşum ise o zaman YÖK'ü tümüyle ortadan kaldıralım. Bu yasanın çıktığı 6 Kasım 1981'den sonra asıl tartışılan ve eleştirilen konu, üniversitelerin üzerinde bir üst kurula gerek olup olmadığıydı. Sayın Bakan şu anda üst kurulu ortadan kaldırmadığı gibi, bir diğer üst kurul oluşturuyor. Hepsinin üzerine de kendisini koyuyor ve taslakta da belirtildiği gibi hepsine istediği zaman başkanlık yapabileceğini vurguluyor. 
   Kurumları da birbirine denetlettiriyor... 
   Evet bu daha da ilginç. Böyle bir yasa ve yönetim anlayışı dünyanın hiçbir yerinde yok. Taslak bir açılım, bir yenilik, demokrasi getirmiyor. Taslağı belli ki demokrasiyi benimsemiş kişiler oluşturmamış. 
   Sorun, yetkinin kimde olacağında mı düğümleniyor 
   Evet. YÖK'ün yetkilerini, daha merkeziyetçi bir anlayışla bakanlığın elinde topluyor. İncelerseniz bunu görebilirsiniz. 
   Bakanlık bu taslakla neyi amaçlıyor 
   Bu taslağın hazırlanmasında temel amaç, güç... Bu taslakla şu yapılmak isteniyor Birincisi, türbanı üniversitenin her mek nında serbest hale getirmeyi amaçlıyor. İkincisi, imam hatiplilerin önünü açmak istiyor. Üçüncüsü de bizler, rektörleri hedef alıyor. Bunu da gerekçesinde yazıyor zaten "1990'lı yılların ortalarından itibaren üniversitelerde keyfi yönetim başlamıştır" diyor. Bunun nedeni olarak da YÖK ve rektörleri görüyor. Bizleri tasfiye etmek istiyor. Böyle bir kinle, böyle bir tasfiye anlayışı ile yasa çıkar mı 
   Bakan Çelik, "Senato da, seçim de göstermelik. Rektör kimi isterse o geliyor" diyor... 
   Seçimler eğer göstermelikse, o zaman her kademedeki seçimlerin göstermelik olduğunu söyleyelim. Sayın Bakan'ın önce üniversiteleri gerçek anlamda tanıması gerekiyor. Birkaç üniversite dolaşmakla üniversiteler tanınamıyor. 
   Bir dönem Erbakan "Rektörler türbana selam duracak", AKP'de "türbanı çözmeyeceğiz, çözülecek" dedi... 
   Bakan Çelik de diyor ki, "Kimi türban takıyor, kimi kafasını türbana takıyor". Bakan, laiklik anlayışını "kafayı türbana takmak" diye yorumlayamaz. Türban, Anayasa Mahkemesi, Danıştay ve Avrupa İnsan Hakları Komisyonu ve Mahkemesi kararlarıyla laikliğe aykırı ve yasak. Bakan, başka yerlere saptırmadan konuyu bu düzeyde incelemelidir. Yoksa, "Kimisi kafasına türban takıyor, kimisi kafasını türbana takıyor" gibi kelime oyunuyla toplumu yanıltmamalı. 
   AKP hükümetiyle birlikte üniversitelerde çalışmalar durduruldu mu Atamaların yapılmadığı söyleniyor... 
   3 Kasım'dan, bir anlamda AKP'nin Acil Eylem Planı başladığından beri üniversitelerde çalışmalar her yönüyle durmuştur. Kadro vermiyorlar, Yardımcı doçent dahil bütün atamaları durdurdular. Halbuki genç kadroya şiddetle ihtiyaç var. 2003'te bir tek araştırma görevlisi tayini yapılamadı. 19 Temmuz itibariyle Başbakan'ın bizzat imzaladığı bir genelgeyle, doçent ve profesör dışında bütün atamalar durduruldu. Böyle bir üniversite anlayışı hiçbir yerde yok. 
   Bunun için nasıl bir gerekçe gösteriliyor 
   Üniversitelerin yöneticilerine olan kin, bizzat üniversite kurumuna da mı var Araştırma görevlisi, bizim oğlumuz, kızımız, gelinimiz değil. 
   Bakan, tanışıklıklarla yükselinen bir sistem olduğunu belirtti. Hatta, "Beşik Uleması" tanımını yaptı. 
   Ne demek "Beşik Uleması" Türkçe sözcükler var. Sayın Bakan önce Türkiye'de Türkçe konuşulması gerektiğini bilmek zorundadır. Bir Milli Eğitim Bakanı olarak örnek, en iyi şekilde Türkçe konuşan kişi olmalıdır. Türkçemizi Farsça, Arapça başta olmak üzere her türlü yabancı kelimeden ayıklamak zorundayız. 
   Bu taslak bu haliyle, size rağmen geçerse 
   Ben böyle bir şeyin olabileceğine inanmıyorum. Böyle bir yanlışın ülkeye ne gibi zararlar verebileceğini, başbakan ve bakanların bileceği inancındayım. Onların böyle bir yanlışın içerisinde yer alacaklarına inanmıyorum. Ama "yanlışı her zaman herkes yapabilir" düşüncesiyle de yanlıştan her zaman dönülebileceğine inanıyorum. 
   
   YÖK'ü yok etmek kolay değil    ABBAS GÜÇLÜ 

   Üniversitelerdeki türban krizleri olmasa idi MSP, RP, SP ve o hareketin değişen bir devamı olan AKP böylesine büyür müydü Evet demek çok zor. Türban, her ne kadar bazıları aksini iddia etse de son 20 yılda 'Siyasal İslam'ın bir simgesi ve bayrağı oldu. 
   Türbanı nedeni ile üniversiteden atılan, ya da imam hatip kapısından döndürülen her öğrenci, bugün iktidar ile üniversiteler arasındaki gerginliğin temelini oluşturuyor. 
   AKP, 3 Kasım öncesinde YÖK'ü kaldırıp, türban yasağına son vermek ve imam hatip'lerin önünü açmak için oy istedi. Yıllardır bu beklenti içerisinde olan çevrelerden de oy aldı. Şimdi YÖK konusunda bu kadar aceleci ve dayatmacı olmasının nedeni bu. 
   İslami çevrelerde bu yönde kendilerine yönelik eleştiriler çoktan başladı. Dozu da giderek artıyor. AKP'nin yerel seçimler öncesinde YÖK'ü hizaya getirip, türban yasağını kısmen de olsa kaldırması çok önemli. Son yasa tasarısının Milli Eğitim Bakanlığı yerine AKP Genel Merkezi'nde şekillendirilmesi bu yüzden. 
   Başbakan Erdoğan'ın işi gerçekten çok zor. Bir yanda AB'ye uyum çabaları, öte yanda tabana verilecek selamın giderek inandırıcılıktan uzaklaşıyor olması. Ne ondan vazgeçebiliyor, ne diğerinden. Bu yüzden de yeni tasarı, üniversiteler ile ortaklaşa masaya yatırılırken taraf olmayı değil, hakem olmayı tercih etti. Gerginlik istemiyor. Üniversiteler de bunu fark etti ve iyi kullanıyorlar. 
   YÖK'ü bugüne kadar eleştiren çevrelerin, savunur duruma gelmesi ise tasarıyı hazırlayanların beceriksizliğinden kaynaklanıyor. YÖK yasası, 20 yılda 38 kez değişti. AKP tasarılarından biri ise daha Meclis'e gelmeden çöpe atıldı, diğeri ise atılmak üzere. Öyle bir tasarı ki Anayasa'ya aykırı maddelerle dolu. Bu yüzden kabul edilemez bulunuyor ve hemen her gün değişime uğruyor... 
   
   ABD'ye öğrenci ihracında önlerdeyiz    Son sayısında yükseköğrenimi kapak konusu yapan Newsweek'in üniversite eğitimine ilişkin ilginç verileri içeren grafiklerinde Türkiye de yer aldı. Bu grafiklerden birine göre ABD'ye en çok öğrenci ihraç eden ülkeler arasında Türkiye de bulunuyor. Türkiye ile ilgili bir diğer ilginç veride ise üniversite mezunlarının nüfusun oranı, yüzde 10'un altında bir dilime işaret ediyor. 
   
   YARIN 
   Bilgi Üniversitesi İktisat Bölüm Başkanı ve YÖK Üyesi Prof. Burhan Şenatalar, Bakanlık taslağını, üniversitelerin tavrını ve içinde yer aldığı YÖK'ü eleştiriyor... 
   
   
</TEXT>
</DOC>
