<DOC>
<DOCNO> 162387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/yasam/yas02.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeğin suçu yok suç oksitosinde 
</HEADLINE>
<TEXT>

Erkekler, stresli bir günün akşamında içine kapanık bir ruh haline bürünüp tartışma çıkarırken, kadınlar daha sosyal oluyor. Nedeni ise 'oksitosin' hormonu 
     ELİF KORAP İstanbul 

     STRESLİ bir günün sonrasında eve gelip tartışma çıkaran erkek, artık "mazeretim var" diyebilecek. Mazeretin adı da "oksitosin." Psikolog İdil Demren Sevil, kadın ve erkeğin stres karşısında birbirinin tam tersi tepki verdiğini söylüyor, "Bunun nedeni de oksitosin hormonu" diyor. Organizmanın stres altındayken salgıladığı hormonlardan biri olan oksitosin, kişinin daha sakin ve sosyal olmasına yol açıyor, kaygıyı azaltıyor. 
     
     Ömrü kısalıyor 
     ANCAK kadınlık hormonları oksitosinin etkisini artırırken, erkeklik hormonları bu etkiyi azaltıyor. Sevil şöyle diyor "Oksitosin nedeniyle rahatlayan kadınlar, daha az sağlık sorunuyla karşılaşıyor. Oysa erkekler, streslerini atamıyor tansiyon, kalp hastalıklarının artmasına neden oluyor. Buna bağlı olarak kadınların yaşam süreleri, erkeklerinkinden daha uzun oluyor." 
     

</TEXT>
</DOC>
