<DOC>
<DOCNO> 189747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/ekonomi/eko01.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralarını saran Türkiye dünyanın 19. ekonomisi 
</HEADLINE>
<TEXT>

   Krizden ağır yara alarak 2001'de 20'nci sıraya gerileyen Türkiye, 2002'de satın alma gücü paritesine göre hesaplanan milli gelirde bir basamak yükseldi 
   
   Yaşanan kriz sonrası 2002 yılında toparlanma eğilimine giren Türkiye satın alma gücü paritesiyle gayrisafi milli hasılaya SGP-GSMA göre bir basamak yükselerek dünyanın 19. büyük ekonomisi oldu. 
   Dünya Bankası'nın açıkladığı son verilere göre, Türkiye, 2002'de 426 milyar dolarlık milli gelirle Güney Afrika'nın ardından 19'uncu sırada yer aldı. 70 milyon nüfusa sahip olan Türkiye'nin kişi başına milli geliri de 6 bin 120 dolar olarak belirlendi. Buna göre, 2002 yılında, 2001'e göre Türkiye'nin SGP - GSMH'si 40 milyar dolar yüzde 10.4 , kişi başına milli geliri de 290 dolar yüzde 5 arttı. Ama bu rakamlar halen 2000 yılındaki düzeyin yakalanamadığını gösterdi. 
   
   Revizyon üç sıra düşürdü 
   Türkiye'yi 2001 yılı için, SGP - GSMH'de, Eylül 2002 çalışmasında dünyanın 18'inci, Nisan 2003'de ise 17'inci büyük ekonomisi olarak gösteren Dünya Bankası, rakamlarını eylülde revize etmişti. Bu revizyonun ardından Türkiye 386 milyar dolarla 20'inci sıraya düşmüştü. 
   Böylece, 2001 krizi nedeniyle Türkiye'nin SGP- GSMH'si 459 milyar dolardan 73 milyar dolarlık azalmayla 386 milyar dolara inmiş ve sadece 2001'de dolar cinsinden yüzde 15.9 azalmıştı. 2000'de satın alma gücü paritesine göre 6 bin 640 dolar olan kişi başına milli gelir de, 2001'de 5 bin 830 dolara inmişti. 
   
   ABD lider Çin ikinci sırada 
   Türkiye, SGP ile 1989'da 16'ncı, 1990'da 17'nci, 1994'te 21'inci, 1996, 1997 ve 1998'te 17'nci oldu 1999'da daki deprem ve krizle tekrar 18'inciliğe geriledi. 2000'de yeniden 17'inciliğe yükselen Türkiye, 2001'de yaşanan kriz dönemiyle 20'nci oldu. Türkiye'nin 2003'de yeniden 17-18'inciliğe çıkması bekleniyor. 
   2002'de ABD'nin milli geliri ilk kez 10 trilyon doları aşarken, Çin'in milli geliri 5 trilyon 625 milyar dolara ulaştı. Çin'i, Japonya, Hindistan ve Almanya izledi. Fransa, 2001'de geçildiği İngiltere'yi yeniden geride bırakarak 6'ncılığa, Hollanda, 2001'de arkasında yer aldığı Güney Afrika'yı geride bırakarak 17'nci sıraya yükseldi. 2001'de 19'uncu sırada yer alan Arjantin 23'üncülüğe geriledi. 
   
      
</TEXT>
</DOC>
