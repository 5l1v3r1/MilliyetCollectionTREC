<DOC>
<DOCNO> 167626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sondun12.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'ye Irak'ın elektrik faturası 1 milyar dolar... 
</HEADLINE>
<TEXT>

     -IRAK'TAKİ AMERİKALI SİVİL YÖNETİCİ BREMER 
     Irak'taki Amerikalı sivil yönetici Paul Bremer, Irak'ta artan elektrik ihtiyacına cevap vermek için, bu sektöre 5 sene süresince 1 milyar dolar yatırım yapılması gerektiğini söyledi. 
     Bremer, ''Halihazırdaki üretim günlük ihtiyacı karşılamaktan çok uzak, bu stratejik bir sorun. Irak'ta elektrik sektörünün, ihtiyacı karşılamak için, önümüzdeki 5 yıl boyunca 5 milyar dolarlık yatırıma ihtiyacı olduğunu düşünüyoruz'' dedi. 
     Bremer, 3 hafta önce düzenlenen sabotajlardan önceki günlük 1300 megavatlık üretime ulaşılması amacıyla sıkı şekilde çalıştıklarını, yeniden bu seviyeye ulaşılması durumunda, Bağdat'a günde 18-20 saat süresince elektrik sağlanabileceğini söyledi. 
     Enerji krizinin ''çözülmesi güç'' bir sorun olduğunu kabul eden Bremer, yalnızca Bağdat değil, bütün ülkenin enerji ihtiyacını karşılamanın en iyi yolunu bulmak için çalıştıklarını belirtti. 
     Irak'ta geçen ay, elektrik kurumunun Iraklı bir yetkilisi öldürülmüş, petrol ve gaz boru hatlarına sabotajlar düzenlenmişti. 
     
</TEXT>
</DOC>
