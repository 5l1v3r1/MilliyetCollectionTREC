<DOC>
<DOCNO> 155834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sonspo08.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Nets 3-0 yaptı, Lakers 2-1'e getirdi... 
</HEADLINE>
<TEXT>

     ABD Profesyonel Basketbol Ligi NBA konferans yarı finallerinde 7 maçlık seride New Jersey Nets, Boston Celtics'i deplasmanda 94-76 yenerek, seride 3-0 üstünlük sağladı, Los Angeles Lakers ise evinde San Antonio Spurs'u 110-95 mağlup ederek, durumu 2-1 yaptı. 
     Doğu Konferansı'ndaki karşılaşmada Nets, Celtics ile Boston'da karşı karşıya geldi. 
     Nets'de 12 şuttan 10'unu değerlendiren Kenyon Martin 25 sayı attı. Richard Jefferson 20 sayı üretirken, Jason Kidd 11 ribaund aldı. 
     Celtics'de Paul Pierce 23 ile sayı liderliğini elde ederken, Tony Delk'den 16 sayı geldi, Antonio Walker 15 sayı 15 ribaundla ''double-double'' yaptı. 
     Batı Konferansı'ndaki mücadelede ise son 3 sezonun şampiyonu Lakers ile normal sezonun en başarılı takımı Spurs, Los Angeles'da karşılaştı. 
     Maça 2-0 geride başlayan Lakers, evinde yaptığı bu mücadeleden 15 sayı farkla galip ayrılırken, Kobe Bryant 23 şuttan 10'unu, 19 faul atışından da 17'sini değerlendirerek, 39 sayı kaydetti. Takımın diğer yıldızı Shaquille O'Neal 21 sayı, 14 ribaund, Robert Horry de 13 sayı, 12 ribaund gerçekleştirdi. 
     Spurs'da ise Tim Duncan 28 sayı, 11 ribaundla takımda en iyi istatistiği yakalarken, yedek Malik Rose 15 ile en skorer 2. oyuncu oldu. 
     
</TEXT>
</DOC>
