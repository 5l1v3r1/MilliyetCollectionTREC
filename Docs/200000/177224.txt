<DOC>
<DOCNO> 177224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/soneko42.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Kamu Bankaları Yönetim Kurulu Başkanı'yla görüştü 
</HEADLINE>
<TEXT>

     Başbakan Recep Tayyip Erdoğan, Kamu Bankaları Ortak Yönetim Kurulu Başkanı Zeki Sayın ve beraberindeki heyeti kabul etti. 
     Başbakanlık merkez binasında bir saati aşkın süren kabule, Sayın'ın yanı sıra Ziraat Bankası Genel Müdürü Can Akın Çağlar ve Halk Bankası Genel Müdürü Tevfik Bilgin ile bu bankaların yönetim kurulu üyeleri de katıldı. 
     Öte yandan, toplantı çıkışında basın mensuplarının kabule ilişkin sorularını yanıtlayan Zeki Sayın, göreve geldiklerinden bu yana Başbakan'a ilk ziyaretlerini gerçekleştirdiklerini belirterek, ''Sadece gecikmiş olan ziyaretimizi yaptık'' dedi. 
     Sayın, göreve geldiklerinden bu yana kamu bankalarında yaşanan gelişmeleri de kabulde Başbakan Erdoğan'a aktardıklarını kaydetti. 
     
</TEXT>
</DOC>
