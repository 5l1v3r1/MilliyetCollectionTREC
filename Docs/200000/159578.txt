<DOC>
<DOCNO> 159578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sontur36.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemer'de sabah 10 00'dan önce müzik yayını yasak... 
</HEADLINE>
<TEXT>

     Antalya'nın Kemer İlçesi'nde, sabah saat 10.00'dan önce müzik yayını yapılmasına izin verilmeyeceği, gece ise 24.00'ten sonra yapılacak müzik yayınının rahatsızlık yaratmayacak düzeyde tutulacağı bildirildi. 
     Kemer Belediye Başkanı Hasan Şeker, yaptığı açıklamayla turistik ilçede bu yıl uyulması gereken kuralları açıkladı. 
     Bu yıl iyi bir sezon beklediklerini bildiren Şeker, özellikle sahilde faaliyet gösteren işletmelerin sahiplerinin biraz daha dikkatli olmasını istedi. 
     Kemer sahilinin yapılan düzenlemelerle yerli ve yabancı tatilcilerin büyük beğenisini kazanır hale geldiğini ifade eden Şeker, şunları kaydetti 
     ''Sahilde gürültü kirliliğine son vereceğiz. Sabah saat 10.00'a kadar müzik yayını yapılmayacak. Gece de 24.00'ten sonra ses limiti azaltılarak rahatsızlık yaratmayacak hale getirilecek. Hanutçulara, motosiklet ve bisikletlerin sahil yolunu kullanmalarına izin verilmeyecek. Sahildeki büfeler de genişleyerek restoran şekline dönüşemeyecek. Başıboş dolaşan hayvanlar ise toplanacak.'' Belediye Başkanı Şeker, yapılacak denetimlerde kurallara uymadıkları tespit edilen kişi ve işletmeler hakkında cezai işlem uygulanacağını bildirdi. 
     
</TEXT>
</DOC>
