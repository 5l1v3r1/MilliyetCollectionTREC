<DOC>
<DOCNO> 197585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sondun06.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"AB üyeliği Türkiye ve Ortadoğu'da istikrar getirebilir" 
</HEADLINE>
<TEXT>

     Amerikan Boston Globe gazetesi, ''İstanbul'daki saldırılarla sarsılan Türkiye'ye Avrupa Birliği üyeliği verilmesinin, Türkiye'de ve Ortadoğu'da istikrara katkıda bulunabileceğini'' bildirdi. 
     Sam Wilkin ve Marvin Zonis imzalı yorum haberde, ABD, Irak'ta istikrar için çalışırken, Avrupa'nın da Türkiye'ye üyelik verip vermemek gibi, Ortadoğu'da istikrarın sağlanmasında kilit önem taşıyacak bir kararla karşı karşıya olduğu yazıldı. 
     Yorumda, AB üyeliği için bir takvim önerilmesi kararının Türkiye'yi siyasi dönüşümden geçireceği, takvim verilmemesininse son dönemde ülkenin kaydettiği ilerlemelere zarar vereceği savunuldu. 
     Gazete, İstanbul'daki saldırıların, Türkiye'nin hem stratejik öneminin hem de ''ön cephe müttefiki'' Türkiye'nin istikrarının önemine işaret ettiği belirtildi. 
     AB'nin Türkiye'ye tarih verse bile müzakerelere başlamasının yıllar alacağı belirtilen yorumda, ancak AB üyeliği perspektifi verilmesinin Türk siyasetinin yönünü belirleyeceğini savundu. 
     Boston Globe, Türkiye'nin üyeliğe kabul edilmesinin, AB'nin, Müslüman bir ülkeyi de ''kulübe'' alabileceğini göstereceğini ve Ortadoğu'nun istikrarına katkıda bulunulacağını belirtirken, ABD'nin de, Türkiye'yi üyeliğe kabul etmesi için AB'yi cesaretlendirmesi gerektiğini yazdı. 
     Gazete, bu çerçevede ABD'nin, Kıbrıs konusunda çözüm için Türkiye ve Yunanistan'a daha fazla baskı yapması, Türkiye'nin reform yolunda ilerlemelere devam etmesi gerektiğini savundu. 
     
</TEXT>
</DOC>
