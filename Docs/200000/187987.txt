<DOC>
<DOCNO> 187987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/soneko04.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bu hafta böyle geçti... 
</HEADLINE>
<TEXT>

     Seçimlerin iptaline ilişkin tedirginliğin son ermesi ve Hükümete Irak'a asker göndermeye yetki veren tezkerenin kabulünün ardından olumlu beklentilerle yeni rekorlar kıran borsa, daha sonra ise gelen kar satışlarını karşılama ve dip oluşturma çabası içinde oldu. 
     Borsa uzmanları, olumlu beklentilerin devam ettiğini, önümüzdeki hafta ABD ile süren müzakerelerin piyasanın yönünü belirlemede etkili olacağını ifade ederek, ayrıca, Uluslararası Para Fonu'nun IMF gözden geçirme çalışmalarını 13 Ekim'deki Yüksek Planlama Kurulu YPK toplantısında 2004 bütçesinin netleşmesi ile tamamlayıp ayrılması öncesinde yapacağı açıklamaların da yakından izleneceğini kaydediyor. 
     Uzmanlar ayrıca, faiz indirimine yönelik Merkez Bankası'ndan gelebilecek açıklamaların da bekleneceğini belirtiyor. 
     
     ÖZETLE PİYASALAR 
     Borsadaki iniş-çıkışlı hareketin yanında İMKB Tahvil ve Bono Piyasası ortalamalarında düşüşler devam etti. Altın fiyatları ile dolar geçen haftayı ekside tamamladı. Mevduat faizlerinin ortalamalarında da 1 puana varan düşüşler meydana gelirken, haftalık repo oranları yerinde saydı. 
     Hisse senetleri haftalık bazda ortalama yüzde 8.52 oranında değer kazandı. 24 ayar külçe altının gram satış fiyatı yüzde 2.90 oranında, Cumhuriyet altınının satış fiyatı da yüzde 3.42 oranında düşüş gösterdi. Türk Lirası karşısında dolar yüzde 0.36 gerilerken, euro yüzde 1.05 oranında değer kazandı. 
     Yatırım fonlarının seyrini izleyen A.A Fon Endeksi ortalama yüzde 2.08 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.47, haftalık reponun net getirisi yüzde 0.44 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası İMKB , Yüksek Seçim Kurulu'nun YSK seçime ilişkin kararıyla rahatladı ve haftaya endeks ve işlem hacmi rekorlarıyla başladı. 
     Pazartesi günü, İMKB Ulusal 100 endeksi 1. seansta 1,126.80 puan artışla 15,337.02 puandan kapandı. Özellikle mali kağıtlar tavan yaparken yükseliş 2. seansta da sürdü. Endeks, 382.69 puan artarak 15,719.71 puandan günü tamamladı. Endeks, bu değeriyle yılın en yüksek seviyesine ulaşmış oldu. Günlük bazdaki yükseliş 1,509.49 puan ve yüzde 10.62'yi buldu. 
     Salı günkü ilk seansta da çıkışına devam eden endeks, ikinci seansta tezkere ilgili sonucu bekledi. İMKB Ulusal 100 endeksi 15,482.66 puandan günü tamamladı. Endeksin günlük bazdaki kaybı 237.05 puan ve yüzde 1.51 oldu. Hisse senetleri piyasasında 3 katrilyon 2 trilyon 841 milyar 166 milyon lira ile bugüne kadarki en yüksek işlem hacmi gerçekleşti. 
     Çarşamba günü satıcılı seyir izleyen endeks, ikinci seansta 15,100-15,200 seviyesinde tutunma çabası içinde oldu. Sabah açılıştan itibaren gelen satışlarla 15,069.63 puan seviyelerine kadar gerileyen endeks, son dakika alımlarıyla 15,147.76 puan seviyesinden kapandı. Endeks, 220.48 puan kayıpla 15,147.76 puandan günü tamamladı. 
     Perşembe günü, 15,000 seviyesinde satış baskısının artması sonucu Borsa endeksi günü 14,900 seviyesinin hemen üzerinde kapattı. İMKB Ulusal 100 endeksi günlük bazda 240.79 puan ve yüzde 1.59 geriledi. 
     Haftanın son işlem gününde, üç gün süren satışların ardından bir toparlanma yaşandı. İMKB Ulusal 100 endeksi, 1. seansta 193.90 puan artışla 15,100.87 puandan kapandı. 2. seansta süren alımlarla 319.73 puan daha yükselen endeks 15,420.60 puandan haftayı tamamladı. Son günde hisse senetleri ortalama yüzde 3.45 oranında değer kazanırken, endeks de 513.63 puan yükseldi. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 1,210.38 puanlık artışla 14,210.22 puandan, 15,420.60 puana çıktı. Hisse senetlerinin haftalık ortalama değer artışı yüzde 8.52 oldu. 
     İMKB Ulusal-Mali Endeksi 1,813.51 puan artarak 18,499.64 puandan 20,313.15 puana, İMKB Ulusal-Sanayi Endeksi 899.81 puan artarak 13,298.67 puandan 14,198.48 puana ve İMKB Ulusal-Hizmetler Endeksi 471.54 puan artarak 8,011.76 puandan 8,483.30 puana çıktı.. 
     Böylece, mali grup hisseleri ortalama yüzde 9.80 oranında, sanayi grubu hisseleri ortalama yüzde 6.77 oranında ve hizmetler grubu hisseleri ortalama yüzde 5.89 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 293 hisse senedinden 240'ı değer kazanırken, 37 hisse senedi değer yitirdi. 16 hisse senedinin değeri değişmedi. 
     Geçen hafta en yüksek oranlı artış yüzde 26.19 ile Doğan Yayın Holding hisselerinde oldu. Yüzde 25.87'lik artışla ÇBS Printaş hisseleri ikinci ve yüzde 25.22'lik artışla da Milliyet Gazetecilik hisseleri üçüncü oldu. 
     En yüksek oranlı düşüş ise yüzde 11.21 ile Arat Tekstil hisselerinde oldu. Yüzde 9.06'lık düşüşle Yataş hisseleri ikinci ve yüzde 6.30'luk düşüşle de Sanko Pazarlama hisseleri üçüncü sırada yer aldı. 
     İMKB Ulusal Pazar'da geçen hafta toplam 3 trilyon 459 milyar 490.3 milyon adet hisse senedi işlem gördü ve karşılığında 9 katrilyon 712 trilyon 182.4 milyar liralık işlem hacmi gerçekleşti. 
     
     DÖVİZ 
     Geçen hafta dövizde kararsız bir seyir vardı. İstanbul serbest döviz piyasasında alınıp satılan ABD Doları, Türk Lirası karşısında yüzde 0.36 oranında gerilerken, euro yüzde 1.05 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 5 bin lira düşerek 1 milyon 386 bin liraya inerken, euronun satış fiyatı 17 bin lira artarak 1 milyon 636 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası değişmeyerek 2 milyon 320 bin lirada kalırken, İsviçre Frangı'nın satış fiyatı yüzde 1.24 oranında artarak 1 milyon 59 bin liraya çıktı. 
     Bugün öğle saatlerinde ise İstanbul serbest piyasada ABD Doları 1 milyon 386 bin liradan, Euro 1 milyon 634 bin liradan, İngiliz Sterlini 2 milyon 308 bin liradan ve İsviçre Frangı da 1 milyon 55 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 2.90 oranında, Cumhuriyet altınının satış fiyatı da yüzde 3.42 oranında düştü. 
     Külçe altının gram satış fiyatı 500 bin lira gerileyerek 16 milyon 750 bin liraya, Cumhuriyet altınının satış fiyatı da 4 milyon lira gerileyerek 113 milyon liraya indi. 
     İstanbul Altın Borsası'nda İAB işlem gören 24 ayar altının gram fiyatı da yüzde 3.15 oranında gerileyerek 16 milyon 600 bi lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 2.08 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 8 bin 897 puan artarak 428,625 puandan 437,522 puana çıktı. 
     Geçen haftanın en çok değer kazanan katılma belgeleri, yüzde 12.40'lık artışla Pamukbank A Tipi Değişken Fon, yüzde 10.43'lük artışla Ata A Tipi Değişken Fon ve yüzde 10.42'lik artışla da Koç A Tipi Holding ve Yatırım Şirketleri Fonu olarak sıralandılar. 
     Geçen haftanın en çok değer yitiren katılma belgeleri ise yüzde 1.55'lik düşüşle Vakıf B Tipi Yabancı Menkul Fon, yüzde 1.28'lik düşüşle Oyakbank B Tipi Yabancı Menkul Kıymetler Fon ve yüzde 1.03'lük düşüşle de YKB B Tipi Yabancı Menkul Kıymetler Fon oldu. 
     
     İHALELER 
     Hazine geçen hafta Türk Lirası cinsinden 182 gün vadeli bono ve 385 gün vadeli tahvil ihalesi gerçekleştirdi. 
     Hazine Müsteşarlığı'nın Salı günü yaptığı Türk Lirası cinsinden 182 gün vadeli bono ihalesinde bileşik faiz yüzde 30., 385 gün vadeli tahvil ihalesinde ise yüzde 30.29 oldu. 
     8 Ekim 2003 valörlü 182 gün vadeli bono ihalesinde nominal 1 katrilyon 613 trilyon liralık teklif gelirken, net satış 1 ktarilyon 120.8 trilyon lira oldu. Basit faizi yüzde 28.50, bileşik faizi yüzde 30. olan bonoların geri ödemesi 7 Nisan 2004'te yapılacak. 
     385 gün vadeli Türk Lirası cinsinden tahvil ihalesinde ise 3 katrilyon 995.7 trilyon liralık teklif geldi. Nominal 2 katrilyon 48.8 trilyon liralık, net olarak da 1 katrilyon 548.8 trilyon liralık satış yapıldı. Basit faizi yüzde 30., bileşik faizi yüzde 30.29 olan tahvillerin geri ödemesi 27 Ekim 2004'te gerçekleştirilecek. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.48 ile yüzde 0.67 arasında gerçekleşti. 
     Mevduat faizlerinin ortalamalarında geçen hafta 1 puana ulaşan düşüşler yaşandı. 
     Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.47 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 29 civarında olan haftalık reponun net getirisi de yüzde 0.44 olarak gerçekleşti. 
     
</TEXT>
</DOC>
