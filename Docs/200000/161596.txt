<DOC>
<DOCNO> 161596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/siyaset/siy20.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Terör 10 yılda yüzde 80 azaldı      ANKARA Milliyet 

     Emniyet Genel Müdürlüğü Sözcüsü Feyzullah Arslan, terörün 10 yıl öncesine kadar yüzde 80 azaldığını söyledi. Yurt genelinde son 10 yıldaki terör olaylarıyla ilgili bilgiler veren Arslan, DHKP-C örgütünün adını vermeden de, "Son bir hafta içinde Ankara ve İstanbul'da eylem yaparak varlığını hissettirmeye çalıştı" dedi. Arslan, "Uyum paketiyle ilgili hiçbir problemimiz yok" diye konuştu. 
     
PKK sevdalısı Frisullo öldü      Türkiye'de PKK yanlısı faaliyetleriyle tanınan İtalyan gazeteci Dino Frisullo, Perugia kentinde tedavi gördüğü hastanede öldü. 1998'deki Nevruz sırasında çıkardığı olaylardan dolayı Türkiye'ye girmesi yasaklanan ve hakkında DGM'de dava açılan Frisullo'nun uzun zamandır hasta olduğu ve bir hafta önce hastaneye kaldırıldığı belirtildi. 
     
Eski HADEP'liler ÖTP'yi kurdu      ANKARA Milliyet 

     Kapatılan HADEP'in yöneticileri, Özgür Toplum Partisi ÖTP adıyla yeni bir parti kurdu. Eski HADEP lideri ve ÖTP Kurucular Kurulu üyesi Ahmet Turan Demir, partinin kuruluş dilekçesini dün İçişleri Başkanlığı'na verdi. Genel başkanın daha sonra belirleneceğini belirten Demir, "HADEP'in devamı değiliz" dedi. 
     

</TEXT>
</DOC>
