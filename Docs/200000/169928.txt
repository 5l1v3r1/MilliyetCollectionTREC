<DOC>
<DOCNO> 169928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/yasam/ayas.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben iyi bir mafya babası olacağım' 
</HEADLINE>
<TEXT>

10 bini aşkın çocuğun sokaklarda çalıştığı Diyarbakır'da, miniklerin düşleri kitap oldu. Kitaba yansıtılan hayaller ise yürek burkucuydu 
     Diyarbakır'da sokakta çalışan çocuklar, özlem ve hayallerini 'Düşler ve Sokak' adlı bir kitapta anlattı. 75. Yıl Çocuk ve Gençlik Merkezi Proje Koordinatörü Sosyal Hizmetler Uzmanı İrfan Polat, 30 çocuğun hik yesinin yer aldığı kitabın, İstanbul Rafineri Reklamcılık ve VTR Yapım Yönetim Şirketi'nin sponsorluğunda, 3 bin adet basılacağını kaydetti. Çocuklarsa, hayat ve düşlerini şöyle anlattı 
     
     'Boyacılıktan bıktım' 
     B.K. 13 Babamı hiç tanımıyorum, biz küçükken ölmüş. Kardeşlerime yemek götürmek için ayakkabı boyacılığı yapıyorum. Diğer çocuklara bakıyorum, onlar geziyor ve babalarının onlara para verdiklerini anlatıyor. Ama benim babam bana hiç para vermedi. Okulumu bitirince mafya babası olacağım. Kötü değil, iyi mafya babası olacağım. Bütün fakir çocukların babası olacağım. 
     A.T. 12 Devlet fakirlere yardım etsin, çocukların sokaklarda çalışmasını engellesin. Resim yapmayı öğretsin. Çocuklara bisiklet, top alsın. Bana da bisiklet alsın. Çünkü benim en sevdiğim araç bisiklet. Ama zenginlere bisiklet almasın, çünkü onların parası var. 
     M.K. 14 Çocuklar parklarda oynuyor ama ben oynayamıyorum. Onlar tatilde, ben gidemiyorum. Sakın bize sormayın 'Niye sokakta çalışıyorsunuz ' diye. Çünkü biz bilmiyoruz. Siz bizim büyüklerimizsiniz, daha iyi bilirsiniz. 
     A.G. 9 Ben cennete gitmek istiyorum. Orada kuşlar, kelebekler, güzel çiçekler mis gibi kokuyor. Orada elma, portakal, muz, kivi ve her türlü meyveyi yemek istiyorum. Bisikletim olmasını istiyorum. Güzel masallar okumak isterim. Boyacılık işini artık hiç yapmak istemiyorum. Oturup dinlenmek, orada güzelce yatıp uyumak istiyorum. Kitaplar okumak, doktor olmak istiyorum. Dışarıda kar yağıyor, üşüyorum. 
     
     'Benim ne farkım var ' 
     M. 10 Çocuklar mahallede oynarken, dolaşırken ben ayakkabı boyamak istemiyorum. Onlardan ne farkım var Hayal kurmaya çalışıyorum, ama hayallerimin gerçek olmayacağını biliyorum. 
     B.G. 11 Soğuk kış geceleri sokakta mendil satmak zorundayım. Ailemin zengin olmasını istiyorum. Çok değil, normal zengin. 
     A.T. 14 Devletten, bir gün suç batağına düşen insanların yarısından fazlasının sokak çocukları olduğunu unutmamasını, onların iyi bir eğitim almasını istiyorum. 
     

</TEXT>
</DOC>
