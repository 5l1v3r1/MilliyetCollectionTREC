<DOC>
<DOCNO> 155475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/guncel/gun08.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Nema haram değil... 
</HEADLINE>
<TEXT>

Din İşleri Yüksek Kurulu, çalışanların devletin yaptığı zorunlu tasarruf kesintilerini geri almalarının dini açıdan sakıncası olmadığını belirtti 
     SELMAN EKİCİ Ankara 

     Diyanet İşleri Başkanlığı, İslami kesimde başlatılan "Zorunlu tasarrufun neması haram mı, değil mi " tartışmasına açıklık getirdi. Din İşleri Yüksek Kurulu, nema alınmasının dini yönden sakıncasının olmadığını bildirdi. 
     Kurul kararında şu ifadelere yer verildi "Çalışanlardan tasarrufu teşvik amacıyla istekleri dışında yapılan kesintilerin alınmasında ve kullanılmasında dini açıdan bir sakınca bulunmamaktadır. Çalışanlara ödenen tasarruf kesintileri hem çalışanların isteği dışında yapılan kesintileri, hem de bu kesintilerin getirisini nema kapsamaktadır." 
     
     'Devletin takdiri' 
     Eski Diyanet İşleri Başkanı Mehmet Nuri Yılmaz da, çalışanların nemalarını istediği gibi kullanmalarında dini açıdan bir sakınca olmadığını kaydederek, "Çalışanlar bu konuda rahat olsunlar, aldıkları nemalar haram değil. Devlet parayı kendi kestiğinden, belli müddet sonra bunu çalışanına fazlasıyla vermesinin sakıncası yok. Çünkü bunu vermek devletin kendi takdiridir" dedi. 
     Milliyet, önceki günkü sayısında "Nema haram mı, değil mi " tartışması nedeniyle ilahiyatçıların görüşlerini kamuoyuyla paylaşmıştı. Kimi ilahiyatçılar, nemanın haram olmadığını savunurken, bazıları da bu kesintinin daha önceden bilindiğini ve bu nedenle haram olduğunu öne sürmüştü. 
     

</TEXT>
</DOC>
