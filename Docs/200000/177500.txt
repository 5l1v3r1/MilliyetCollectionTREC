<DOC>
<DOCNO> 177500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur09.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyon ve minübüs çarpıştı 36 yaralı... 
</HEADLINE>
<TEXT>

     Şanlıurfa'da kamyon ile minibüsün çarpışması sonucu meydana gelen trafik kazasında, çoğu çocuk 36 kişi yaralandı. 
     Murat Şelemen yönetimindeki 47 DH 655 kamyon ile Salih Yetim'in kullandığı 63 FD 777 plakalı minibüs, Şanlıurfa-Gaziantep Karayolu'nun 32. kilometresinde hatalı sollama sonucu çarpıştı. 
     Kazada Türkan, Ercan, Leyla, Ömer, Ayşe, Güler, Azize, Cesur, Makbule, Yaşar, Emine, Metin, Fidan, Osman, Solgun, Neslihan, Azime, İbrahim, Bişar, Ali, Ahmet, Mikail 22 , Mikail 2 , Sevim 22 , Sevim 4 , Resul ve Serdar Dirik ile Cebrail Oğur ile Salih Yetim ve isimleri öğrenilemeyen 7 kişi yaralandı. 
     Yaralılardan 31'inin Şanlıurfa'daki çeşitli hastanelerde, 5'inin ise Suruç Devlet Hastanesi'nde tedavi altına alındığı bildirildi. 
     Yetkililer, yaralıların çoğunun çocuk olduğunu, ağır yaralı bulunmadığını belirterek, kazayla ilgili soruşturmanın sürdürüldüğünü söylediler. 
     
</TEXT>
</DOC>
