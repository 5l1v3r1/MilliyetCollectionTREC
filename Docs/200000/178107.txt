<DOC>
<DOCNO> 178107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/ekonomi/eko07.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev kadınları bile bankacılık eğitimi aldı 
</HEADLINE>
<TEXT>

      
   Türkiye Bankalar Birliği'nin internet üzerinden bankacılık eğitimi, bankacılardan ev hanımlarına kadar geniş bir kesim tarafından ilgi görüyor. 
   30 Mayıs 2003 tarihinde hizmete giren Birliğin Bankacılık Eğitim Sitesi "tbbbes.org.tr"de yer alan ücretsiz Temel Bankacılık Eğitimi'ni alan kişi sayısı 2 bin 10'a ulaştı. Ücretli eğitim alan kişi sayısı ise bireysel 31 ve kurumsal 537 olmak üzere toplam 568 oldu. Ücretli eğitim alan kişilerin yüzde 80-90'ı bankacılardan oluşuyor. 
   Bankacılık Eğitim Sitesi'nin hedefi, web tabanlı eğitim teknolojilerinin kullanımının yaygınlaştırılarak başta bankacılar ve finans sektörü çalışanları olmak üzere bankacılığa ilgi duyanlara eğitim sunumunu gerçekleştirmek. 
   Sitenin, uzun vadede bankaların taleplerine göre yeni programlar üreten bir eğitim portalı haline getirilmesi öngörülüyor. n İSTANBUL AA 
   
   İş Bankası'dan e-fon hizmeti    Türkiye İş Bankası, Yatırım Fonları ailesine yeni bir üyeyi daha ekledi. Türkiye İş Bankası B Tipi İnternet Likit Fonu 808 adını taşıyan bu yeni fon, Bankanın kuruluş yıldönümüyle aynı tarihte, bugün hizmete giriyor. 
   Sadece internet üzerinden ve gerçek kişilerce alınıp satılabilecek 'efon', likit fon olduğu için son derece düşük risk taşıyacak ve anında alım satım işlemi yapılabilecek. 
   Yaklaşık 2 milyon liralık birim pay fiyatı, 50 pay ve katları şeklindeki işlem adedi kurgusuyla çıkarılan Türkiye İş Bankası B Tipi İnternet Likit Fonu'nu, 7 gün 24 saat alınıp satılabilecek. 
   
   
</TEXT>
</DOC>
