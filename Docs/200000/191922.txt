<DOC>
<DOCNO> 191922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/guncel/gun01.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürgüp bölgesi işgal altında 
</HEADLINE>
<TEXT>
   Yakında ne 'peri' kalacak, ne de turist 
   En önemli turizm merkezlerimizden olan Ürgüp ve çevresi, son yıllarda farklı bir görünüme büründü. Artık çoğu mağaranın içinde ev, peribacalarının etrafında ise butik oteller var... 
      Milliyet gökyüzünde MURAT ÖZTÜRK 
   
   Yeraltı şehri, peri bacaları ve mağaraları sayesinde yerli, yabancı binlerce turist çeken Nevşehir - Ürgüp bölgesi, hızla yapılaşıyor. Restorasyon adı altında tarihi mağaralara ilave katlar ve sundurmalar yapılıyor, tarihi bölgelere duvarlar çevrilip havuzlu butik oteller inşa ediliyor. 
   Nevşehir Kültür ve Tabiat Varlıklarını Koruma Kurulu yetkililileri, bölgeyi birkaç yıl içinde bambaşka bir çehreye kavuşturan yapılaşma konusunda konuşmaktan kaçınırken, Ürgüp Belediye Başkanı Bekir Ödemiş, sorunun daha önce yapılan binalarda olduğunu ileri sürdü. SİT alanı ilan edilen bölgelerde, proje tetkik ve onayının Kültür ve Tabiat Varlıklarını Koruma Kurulu'nca yapıldığını hatırlatan Ödemiş, sözlerine şöyle devam etti 
   
   'BENCE ABES DEĞİL' 
   "Projelerin uygulanmasına sanat tarihçi, arkeolog, mimar ve şehir planlamacılarından oluşan beş kişilik bir kurul karar veriyor. Bu kurulun onayladığı projelerde sorun yok. Ancak Turizm Bakanlığı ile Bayındırlık İsk n Bakanlığı'ndan onaylanmış turistik tesis alanları var. Oralarda beş katlı oteller 1980'li yıllarda yapılmış. 2000'de de SİT alanı genişletildi." 
   Kapadokya'nın Türkiye'nin diğer yerlerine göre daha şanslı olduğunu savunan Ödemiş, yapılaşmayla ilgili olarak da şunları söyledi "Mek nı çok kapatmadıktan sonra teras yapılabilir, çok abes değil. Havuzlu otelin olması da yanlış mı, bilemiyorum. Tabii insanın olduğu yerde bozulma olmamasından söz etmek mümkün değil." 
   Göreme Belediye Başkanı Fevzi Günal da yapılaşma olmadığını, göz yanılması yaşandığını söyledi. Belediyenin bu konuda hiçbir yetkisi olmadığını hatırlatan Günal, şöyle devam etti 
   
   'GÖZ YANILMASI' 
   "Burada taşı taş üstüne koymak Anıtlar Kurulu'nun iznine bağlı. Zaten projelerin hepsi Anıtlar Kurulu'ndan geçiyor. Dolayısıyla orada doğayı, dokuyu bozacak bir şey olmaması gerekir. Göreme'de doğanın hiç bozulmadığını görürsünüz. Bizde 6.5 metreden fazla yükseklik yok. Daha önceki yıllarda bir iki göze batan yer var ama onlara da önceden izin verilmiş." 
   
   Bilgi notu    Nevşehir'in 20 kilometre doğusunda olan Ürgüp, en önemli turistik merkezlerimizden biri. Yağmur ve rüzg r erozyonunun meydana getirdiği peribacalarıyla tanınıyor. Tarih boyunca Osiana, Hagios Prokopios, Burgut Kalesi gibi birçok isimle anıldı. Peribacalarının yanı sıra Roma Dönemi'ne ait kaya mezarlar ve Bizans dönemine ait kiliseler, Ürgüp ve çevresinin, dünya çapında şöhrete sahip olmasını sağladı. Ürgüp, 1515'te Osmanlı topraklarına katıldı. 
   
   
</TEXT>
</DOC>
