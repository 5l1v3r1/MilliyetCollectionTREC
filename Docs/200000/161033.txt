<DOC>
<DOCNO> 161033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo11.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum gitti geldi, sonunda Fenerbahçe ile anlaştı 
</HEADLINE>
<TEXT>

     Fenerbahçe, futbol takımının başına getirmeyi düşündüğü Alman teknik direktör Christoph Daum ile her konuda anlaşmaya vardı. 
     Almanya'da bulunan yönetim kurulu üyeleri Hakan Bilal Kutlualp ve İlhan Ekşioğlu'nun, bu sabah Christoph Daum ile yaptıkları görüşmede, tüm pürüzleri giderdiği ve her konuda anlaşmaya vardığı bildirildi. 
     
     Perde arkası... 

     Fenerbahçe ile Daum arasında pazarlık sürerken ipler birara kopma noktasına geldi. Fenerbahçeli yöneticiler, Daum'un istediği parayı aşağı çekmeye çalışırken Yunan Olimpiakos kulübünün devreye girmesiyle işler karıştı. Daum'un istediği miktarı karşılamaya hazır ve gelecek sezon Şampiyonlar Ligi'nde mücadele edecek olan Yunan takımı Daum'un pazarlık gücünü artırdı. Daha önce Daum ile anlaştığını açıklayan sarı - lacivertliler yeni bir skandala imza atmamak için Alman teknik direktörün şartlarını kabul etmek durumunda kaldı. 
     
     İmza cuma günü... 

     Fenerbahçe'nin resmi internet sitesinde yapılan açıklamada, Christoph Daum'un yarın yöneticilerle birlikte saat 15.30'da İstanbul'da olacağı ve 6 Haziran Cuma günü saat 11.00'de Fenerbahçe Burnu'ndaki kulüp binasında resmi sözleşme imzalayacağı bildirildi. 
     

     
</TEXT>
</DOC>
