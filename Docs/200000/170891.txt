<DOC>
<DOCNO> 170891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun04.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 6.2'lik deprem 9 ölü, 200'den fazla yaralı 
</HEADLINE>
<TEXT>

     Çin'in güneybatısındaki Yunnan eyaletinde meydana gelen depremde 9 kişinin öldüğü, 200'den fazla kişinin yaralandığı bildirildi. 
     Xinhua haber ajansı, Richter ölçeğine göre 6.2 büyüklüğündeki depremde 200'den fazla kişinin de yaralandığını duyurdu. 
     Yüzlerce evin zarar gördüğü depremde, bir yerel güç istasyonun yıkıldığı kaydedildi. 
     Yetkililer, bu sabah iki artçı deprem olduğunu belirttiler. 
     PAPUA YENİ GİNE'DE 6.4 BÜYÜKLÜĞÜNDE DEPREM 
     SYDNEY A.A - 22.07.2003 - Papua Yeni Gine'de, dün, Richter ölçeğine göre 6.4 büyüklüğünde bir deprem meydana geldiği bildirildi. 
     ABD Jeolojik Araştırma Kurumu'ndan yapılan açıklamada, yerel saatle gece yarısından hemen önce TSİ 17.00 meydana gelen depremin merkez üssünün, başkent Port Moresby'nin 475 kilometre kuzeydoğunda, Yeni Britanya adasının açıkları olduğu belirtildi. 
     Papua Yeni Gine Ulusal Afet ve Acil Yardım Hizmetleri Teşkilatı'ndan yapılan açıklamada, deprem nedeniyle hasar ve yaralanmalar meydana geldiğine ilişkin henüz kendilerine bir bilginin ulaşmadığı kaydedildi. 
     Papua Yeni Gine'de Temmuz 1998'de deniz dibinde meydana gelen Richter ölçeğine göre 7.1 büyüklüğündeki deprem sonucu denizdeki 3 gelgit dalgası nedeniyle en az 2100 kişi hayatını kaybetmişti. 
     
</TEXT>
</DOC>
