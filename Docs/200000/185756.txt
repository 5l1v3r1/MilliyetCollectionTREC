<DOC>
<DOCNO> 185756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sondun24.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"El Kaide 12 ayda dağıtılabilir ama yerini başkaları alır" 
</HEADLINE>
<TEXT>

     El Kaide örgütüyle ilgili bir kitabın yazarı, örgütün 12 ayda tamamen dağıtılabileceğini, ancak bunun yerine başka terörist örgütlerin geçebileceğini savundu. 
     Singapur'da Savunma ve Stratejik Araştırmalar Enstitüsü'nde çalışan Rohan Gunaratna, ''Son 24 ayda El Kaide büyük oranda etkisiz hale getirildi, önümüzdeki 12 ay içinde bu örgütün tamamen çökertileceğini ümit ediyoruz. Ancak birçok aşırı dinci grup El Kaide'nin yerine geçmeye karar vermiş durumda, yani tehdit El Kaide'nin de ötesindedir'' dedi. 
     Guantara, Afganistan'daki üsleri yok edilen El Kaide'nin artık 11 Eylül 2001'deki gibi terörist saldırılar düzenleyecek durumda olmadığını belirtti ve ''Afganistan'daki bu kaybın Güneydoğu Asya'da açılan yeni kamplarla giderildiğini'' söyledi. 
     Günümüzdeki terörist saldırıların çoğunun bizzat El Kaide tarafından değil, bu örgütün eğittiği, para ve silah yardımında bulunduğu gruplar tarafından yapıldığını kaydeden Guantara, El Kaide'ye bağlı gruplara örnek olarak, geçen yıl Bali'de meydana gelen ve 202 kişinin ölümüne neden olan terörist saldırıları düzenlemekle suçlanan İslami Cemaat'i gösterdi. 
     
</TEXT>
</DOC>
