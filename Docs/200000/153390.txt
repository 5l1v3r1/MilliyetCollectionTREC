<DOC>
<DOCNO> 153390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/magazin/mag02.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yüzümü değil oyunumu eleştirin' 
</HEADLINE>
<TEXT>

     İLKNUR GÜLMEZ 

     Yapımcısı Abdullah Oğuz olan 'Şarkılar Seni Söyler' adlı diziyle oyunculuğa adım atan Deniz Akkaya, botoks yaptırdığı iddialarına yanıt verdi. Akkaya, "Geçtiğimiz hafta 19 saat süren bir çekim yaptık. Yüzümdeki şişliğin nedeni o olabilir. Botoks yaptıranın yüzü şişmez, 7 - 8 günde botokslu yerler kalkar. Bence oyuncu botoks yaptırmamalı. Çünkü botokslu, mimik yapamaz. Botoks yaptırmam işime saygısızlık olur" dedi. Kerem Alışık, Sezgi Mengi ve Ahmet Uz gibi oyuncularla kamera karşısına geçen Akkaya, bol bol eleştirilmek istediğini de şu sözlerle ifade etti "Bu benim gerçek anlamda ilk dizim. Şimdiden kendimi eleştirilere hazırladım. Oturup ağlayacak değilim. Eleştirilmemesi, kimsenin yorum yapmaması daha üzücü. Bu beni kaale almıyorlar demektir. İnşallah bol bol eleştirirler." 
     


MAGAZİN 











</TEXT>
</DOC>
