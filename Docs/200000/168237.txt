<DOC>
<DOCNO> 168237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yazar/uras.html </URL>
<DATE> 2003/07/09/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Üretim artıyor ücret düşüyor 
</HEADLINE>
<TEXT>

     Üretimde çalışanların reel kazancı devamı geriliyor. Yılın ilk üç ayında üretimde çalışanların kişi başı kazancı geçen yılın aynı dönemine göre, reel olarak enflasyondan arındırılmış şekli ile yüzde 5.5 oranında azaldı. 
     
     Sanayide üretim çok iyi 
     Türkiye'de sanayi üretimin yaklaşık yüzde 70'ini gerçekleştiren 918 işyerinden 403 maddenin üretim rakamları DİE tarafından derleniyor. Sonra da 1997 yılı üretimi 100.0 kabul edilerek her ayın üretiminin 1997 100.0 değerine göre nasıl değiştiği belirleniyor. 
     2003 yılı mayıs ayı endeksi 108.9 olarak belirlenmiş. 1999 yılından bu yana en yüksek aylık üretim ile karşı karşıyayız. 
     Buna karşı, aylık üretim artışı oranı olan yüzde 4.4 ve de 5 aylık ortalama üretim artışı oranı olan yüzde 6.7 oranları geçen yılın artış oranlarının gerisinde. Ama unutmayınız, geçen yılın aylık ve 5 aylık üretim artışı 2001 yılındaki gerilemeye dayalı idi. Açık anlatımıyla çukurdan çıkışı gösteriyordu. Değerlemelerde bir önceki yıl ile karşılaştırma bakımından artış oranları önemli ama, esas olan sanayi üretiminin miktarı... Onun da göstergesi 1997 100.0 endeksinin her ay nasıl değiştiği ve de nasıl büyüdüğü. 2003 yılı mayıs ayında imalat sanayii üretim endeksi 109.8 olarak hesaplandı. Bu gösterge 1999 yılından bu yana ilk 5 ayın en yüksek üretim göstergesi. Aynı şekilde yılın diğer aylarındaki endeks rakamları da geçmiş yılların en iyi üretim eğilimini ortaya koyuyor. 
     
İmalat Sanayii Üretim Endeksi 1997 100  2003 2002 2001 2000 1999 Ocak 101.3 85.5 87.6 81.5 78.4 Şubat 86.0 81.9 86.1 90.5 85.1 Mart 107.7 101.1 83.5 90.2 90.7 Nisan 104.1 99.1 84.9 95.6 93.7 Mayıs 109.8 104.5 92.5 102.6 100.4 Yıllık ortalama  99.3 89.7 99.4 94.0      
     Reel ücret düşüyor 
     İmalat sanayiinde çalışılan saat başına ücret ve de çalışan kişi başına kazanç rakamları DİE tarafından derleniyor ve üçer aylık dönemler itibariyle yayımlanıyor. 
     1997 yılı ücret ve kazançları 100.0 kabul edilerek değişim endeks rakamlarına yansıtılıyor. Enflasyon köpüğü ücretlerden temizlenince de reel ücret ve kazanç endeksleri ortaya çıkıyor. 
     
İmalat Sanayii ÜretimindeÇalışan Kişi Başına Reel Kazanç Endeksi 1997 100 Birinci Üç Aylık Dönem  Kamu Özel Toplam Yıllık Ortalama 2003 116.9 79.2 82.2 - 2002 121.0 82.8 87.0 87.8 2001 141.8 99.0 105.3 94.6 2000 138.3 106.6 111.2 110.2 1999 114.7 111.2 110.8 108.5      
     2003 yılı birinci üç ayında imalat sanayiinde üretimde çalışanların reel kazancında gerileme var... Özel sektör çalışanlarının 1997 yılında 100.0 olan reel kazancı 2003 yılının ilk üç aylık döneminde 79.2'ye gerilemiş durumda. Özel sektör çalışanı 1999 yılından bu yana daha az kazanır durumda. Ama kamu çalışanı şanslı. Kamu çalışanının 1997 yılında 100.0 olan kazanç endeksi 2003 yılının ilk üç aylık döneminde 116.9 olarak gerçekleşmiş. 2001 yılına göre bir gerileme var ise de, kamu çalışanı özel sektörde çalışandan yüzde 47.6 oranında daha fazla kazanca sahip. Kamu ve özel çalışanlarının durumu birlikte ele alındığında imalat sanayiinde çalışanların 1999 yılının ilk üç ayında 110.8 olan kazanç endeksinin 2003 yılında 82.2'ye gerilediği anlaşılıyor... Açık anlatımıyla çalışanlar üretim artışından yararlanamıyor. Üretimin artmasına karşın çalışanların refahı geriliyor. 
     
     

</TEXT>
</DOC>
