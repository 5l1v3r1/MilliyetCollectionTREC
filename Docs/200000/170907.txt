<DOC>
<DOCNO> 170907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun20.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar, KKTC'den götürülen köpeği yaktı 
</HEADLINE>
<TEXT>

     Serbest geçişler kapsamında KKTC'ye geçen bir Rumun, evine dönerken beraberinde götürdüğü bir köpeğin, Rum gümrüğünde karantina süresinin dolması beklenmeden yakıldığı bildirildi. 
     Özel bir Rum televizyonunda yayımlanan habere göre, hayvansever Rumun KKTC'den götürdüğü köpek, Rum gümrüğüne takıldı. Hayvanseverin tüm girişimlerine rağmen, Rum yetkililer karantina süresini beklemeden ''Türk köpeği'' diye adlandırdıkları köpeği yakarak yok etti. 
     Köpeğin kafes içindeki görüntüsünün ekranlara yansımasından sonra olaya tepki gösteren birçok Rumun, Rum Veteriner Dairesi'nin telefonlarını kitlediği bildirildi. Rum Veteriner Dairesi müdürü, ''En az 150 kişinin telefon ederek kendilerini kınadığını'' söyledi. 
     
</TEXT>
</DOC>
