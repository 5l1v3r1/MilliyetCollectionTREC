<DOC>
<DOCNO> 174676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/soneko05.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları, İngiliz Sterlini dışındaki önemli paralar karşısında değer kaybederken, altın fiyatları değer kazandı. 
     
     ULUSLARARASI BORSALAR 
     New York Borsası'nda yüksek teknoloji şirketlerini izleyen Nasdaq Bileşik Endeksi, Cuma günü kapanışta, Ocak ayından buyanaki en düşük düzeyine indi. Nasdaq, yüzde 4.2 düşüşle, 1,644.03 puandan kapatırken, finans, sanayi ve ticaretten oluşan Dow Jones Endeksi'nde yükseliş vardı. 
     İşlem hacmi bakımından dünyanın en büyük borsası New York Wall Street Borsası'nda Dow Jones Endeksi, yüzde 0.40 oranında yükselerek, 9,191.09 puandan kapandı. 
     Standard and Poor's 500 endeksi ise yüzde 0.36 oranında değer kaybederek, 977.59 puana indi. 
     Ekonomik verilere dayalı olarak güvenin artması, Dow Jones'u olumlu etkileyen unsur oldu. 
     ABD'de, yılın ikinci çeyreğinde, verimlilik artarken, işsizlik düştü. 
     Yılın ikinci çeyreğinde, verimlilik yüzde 5.7 oranında artış gösterdi. 
     Bu arada, haftalık veriler itibarıyla işsizlik son altı ayın en düşük düzeyine gerilerken, işsizlik sigortası başvuruları, 2 Ağustos'ta sona eren hafta içinde 390 bin düzeyine indi. 
     Her iki ekonomik veri de ekonomistlerin beklentilerinin üstünde gerçekleşti. Ekonomistler, verimliliğin yüzde 4 düzeyinde olacağı tahmininde bulunmuşlardı. 
     Londra Borsası'nın FTSE 100 Endeksi, 49.4 puanlık artışla, 4,160.7 puanda kapandı. 
     Tokyo Borsası'ndaki temel gösterge Nikkei Endeksi, hafta içinde, 284.14 puan kaybederek, 9,327. puana indi. 
     Frankfurt Borsası'nda ise cuma günü 3,332.24 puanda kapanan temel gösterge DAX Endeksinin haftalık kaybı 106.65 puan oldu. 
     Paris CAC-40 endeksi de, 3.73 puan haftalık değer kaybıyla, 3,165.49 puana geriledi. 
     
</TEXT>
</DOC>
