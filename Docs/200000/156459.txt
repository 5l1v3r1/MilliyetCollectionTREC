<DOC>
<DOCNO> 156459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur13.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamı Nail Keçili'nin evi soyuldu... 
</HEADLINE>
<TEXT>

     İşadamı Nail Keçili'nin Marmaris'in Armutalan beldesindeki evinin soyulduğu bildirildi. 
     Muğla Emniyet Müdürlüğü'nden alınan bilgiye göre, polise başvuran Nail Keçili, Ziya Gökalp Caddesi 27 numarada bulunan evinin bir kişi tarafından soyulduğunu söyledi. Nail Keçili, ifadesinde saat 05.00 sıralarında uyandığını, yatak odasında bir kişiyi gördüğünü, bu kişinin uyandığını görünce kaçtığını, peşinden koştuğunu, ancak yakalayamadığını belirtti. 
     Keçili, polise evinde çalınan eşyalarla ilgili de bilgi verdi. 
     Polis yetkilileri, evde yapılan incelemede hırsızın ana giriş kapısının sağ tarafında bulunan ve kilitli olmayan balkon kapısından girdiğinin tespit edildiğini, kapı ve pencerelerde zorlama olmadığını söylediler. 
     Yetkililer, olayla ilgili soruşturmanın devam ettiğini belirttiler. 
     
</TEXT>
</DOC>
