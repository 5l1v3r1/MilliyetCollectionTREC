<DOC>
<DOCNO> 199439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/yasam/yas03.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haslet Soyöz'den 'Cennetin Gemileri' 
</HEADLINE>
<TEXT>

      BÜLENT ÖZDEMİR 
   
   Milliyet Gazetesi karikatüristi Haslet Soyöz'ün, "Cennetin Gemileri" adlı ilk yağlıboya tablo sergisi, Rahmi M.Koç Müzesi'nde açıldı. Koç Holding Onursal Başkanı Rahmi Koç'un da destek verdiği sergide Osmanlı, Kurtuluş Savaşı ve Cumhuriyet döneminde bazıları kahramanlıklarıyla, bazıları hazin öyküleriyle Türk denizcilik tarihindeki yerini alan 30 geminin yağlıboya tablosu sergilendi. Açılışta bir konuşma yapan Soyöz, sergi fikrinin bir tesadüf sonucu ortaya çıktığını ifade etti. Sergide başyapıtının "Bandırma Vapuru" olduğunu kaydeden Soyöz, "Bandırma Vapuru, hikayesi, görevindeki başarısı ve yeni bir dönemi başlatmasıyla bence en önemli gemi" dedi. Koç Holding Onursal Başkanı Rahmi Koç, "Harikulade eserler ortaya çıkmış" diye konuştu. 
   
   
   
</TEXT>
</DOC>
