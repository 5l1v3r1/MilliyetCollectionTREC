<DOC>
<DOCNO> 174712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur15.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın nikahını İstanbul Büyükşehir Belediye Başkanı kıyacak... 
</HEADLINE>
<TEXT>

     Başbakan Recep Tayyip Erdoğan, Conrad Oteli'nde düzenlenen ''Uluslararası Kabuklu Meyveler Konseyi Kongresi''nin çıkışında, gazetecilerin oğlunun nikahına ilişkin sorularını yanıtladı. Erdoğan, bir gazetecinin ''Nikahı kim kıyacak '' şeklindeki sorusu üzerine, ''Nikahı kimin kıyacağını merak ediyorsunuz. Nikahı Ali Müfit Bey kıyacak'' dedi. 
     Gazetecinin, ''Belirlemekte zorlandınız mı '' sorusuna karşılık da Erdoğan, ''Siz zorlandınız. Böyle bir zorlanma yok'' yanıtı verdi. 
     Ankara Büyükşehir Belediye Başkanı Melih Gökçek'in İstanbul Büyükşehir Belediye Başkanlığı'na aday olacağı şeklinde bugün gazetelerde yer alan haberlerin hatırlatılması üzerine de Erdoğan, ''Sayın Gökçek'in böyle bir niyeti olup olmadığını bilemiyorum'' dedi. 
     
</TEXT>
</DOC>
