<DOC>
<DOCNO> 176806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur11.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçakla yaralandı, trafik kazasında öldü .. 
</HEADLINE>
<TEXT>

     Konya'da, tartıştığı arkadaşı tarafından bıçakla yaralanan bir kişi, kendi otomobiliyle hastaneye gitmeye çalışırken geçirdiği trafik kazasında öldü. 
     Alınan bilgiye göre, arkadaşı Rüstem Ç. ile Hocacihan Mahallesi Kanal Boyu mevkiine giderek alkol alan Kemal Bal 42 , bir süre sonra arkadaşıyla tartışmaya başladı. 
     Tartışmanın kavgaya dönüşmesi üzerine Rüstem Ç. tarafından göğsünden bıçaklanan Kemal Bal, 34 ENZ 80 plakalı otomobiliyle hastaneye doğru yola çıktı. 
     Aşırı kan kaybettiği için direksiyon hakimiyetini kaybeden Bal, sulama kanalına devrildi. 
     Yoldan geçen kişiler tarafından, ağır yaralı olarak Konya Numune Hastanesi'ne kaldırılan Kemal Bal kurtarılamadı. 
     Rüstem Ç. gözaltına alınırken, olayla ilgili soruşturmanın sürdüğü bildirildi. 
     
</TEXT>
</DOC>
