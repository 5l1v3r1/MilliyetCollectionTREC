<DOC>
<DOCNO> 193418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/yasam/yas08.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Y.O.'nun babası yoğun bakımda 
</HEADLINE>
<TEXT>

   HIV virüsü taşıyan oğlu Y.O.'nun okuması için verdiği mücadeleyi sürdüren Nazif O., banyoda düşerek beyin kanaması geçirdi 
   NESRİN COŞKUN İzmir DHA 
   
   İzmir'de HIV virisü taşıdığı için, okulunda arkadaşlarının velileri tarafından istenmeyen Y.O.'nun babası Nazif O., beyin kanaması geçirdi. Oğlunun okuması için verdiği mücadeleyi sürdürürken annesi Emine O.'yu kaybeden Y.O.'nun babası Nazif O., geçtiğimiz perşembe günü sabaha karşı mide bulantısıyla yataktan kalktı. İstifra etmek için banyoya giden Nazif O., klozete doğru eğildiğinde başını çarparak kanlar içinde yere düştü. Banyoya koşan Neşe O., eşini Atatürk Eğitim Hastanesi'ne götürdü. Nazif O., travmaya bağlı beyin kanaması tanısıyla yoğun bakıma alındı. 
   Neşe O., "Hastaneye bilinci kapalı gelmişti. 'Y. arkadaşlarıyla sınıfta mı ' diye sayıklıyor. Doktorlar ilk güne göre iyi buluyorlar ama yaşamsal tehlikesi olduğunu da söylüyorlar" diye konuştu. Neşe O., eşinin sosyal güvencesi olmadığı için hastane masraflarını karışlamakta zorlandıklarını da kaydetti. 
   
   
</TEXT>
</DOC>
