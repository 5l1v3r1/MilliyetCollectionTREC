<DOC>
<DOCNO> 187567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sonspo17.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdi İpekçi bu sezon yine Efes ve G.Saray'ı ağırlayacak... 
</HEADLINE>
<TEXT>

     Türkiye Basketbol Ligi'nde yeni sezonda maçlar 9 ayrı salonda yapılacak. 
     Türkiye'nin en büyük seyirci kapasiteli koltuk kapasitesi 10 bin 500 Abdi İpekçi Spor Salonu'nda bu sezon 2 takım maçlarını yapacak. 
     Geçen sezonun şampiyonu Efes Pilsen ve ''3 büyükler''den Galatasaray geçen sezon olduğu gibi bu sezon da maçlarını Abdi İpekçi Spor Salonu'nda oynayacak. 
     Lig maçlarını Ahmet Cömert Spor Salonu'nda yapacak Ülkerspor'un Avrupa Ligi maçlarını ise Abdi İpekçi Spor Salonu'nda oynayacağı bildirildi. 
     
     ANKARA ATATÜRK SPOR SALONU 2. SIRADA 
     Ankara Atatürk Spor Salonu ise Abdi İpekçi Spor Salonu'nun ardından, ligde seyirci kapasitesi en fazla olan salon durumunda bulunuyor. 
     Ankara takımları Büyük Kolej ve Türk Telekomspor, 4 bin 300 kapasiteli Ankara Atatürk Spor Salonu'nda rakiplerini ağırlayacak. 
     
     İZMİR TAKIMLARI CELAL ATİK'TE 
     İzmir takımları, bu sezon lige Celal Atik Spor Salonu'nda başlayacak. 
     3 bin kişilik İzmir Atatürk Spor Salonu tadilatta olduğu için Pınar Karşıyaka ve Tuborg Pilsener, 1700 kişilik Celal Atik'te rakiplerini konuk edecek. 
     
     EN AZ KAPASİTE SÜLEYMAN SEBA'DA 
     Ligde en az seyirci kapasiteli salon ise Beşiktaş'ın Süleyman Seba Spor Salonu. 
     Kendi sahasında büyük bir seyirci desteğiyle oynayan ve rakiplerine baskı kuran siyah-beyazlılar, Süleyman Seba Spor Salonu'nda 1300 kişiye oynayabilecek. 
     Bu arada Beşiktaş'ın, eksiklerinin giderilmesinin ardından, büyük olasılıkla ligin ikinci yarısındaki maçlarını Akatlar Spor Salonu'nda yapacağı öğrenildi. 
     
     SALONLAR VE KAPASİTELERİ 
     2003-2004 sezonunda Türkiye Basketbol Ligi maçlarının yapılacağı salonlar ve kapasiteleri şöyle 
     
     
Takımlar Salon Kapasite Efes Pilsen, Galatasaray Abdi İpekçi 10500 Türk Telekom, Büyük Kolej Ankara Atatürk 4300 Fenerbahçe, İstanbul Tekelspor Haldun Alagaş 3500 Darüşşafaka Ayhan Şahenk 3500 OYAK Renault, TOFAŞ Bursa Atatürk 3500 Aras İTÜ Ayazağa 3000 Ülkerspor Ahmet Cömert 3000 Pınar Karşıyaka, Tuborg Celal Atik 1700 Beşiktaş Süleyman Seba 1300 
     
</TEXT>
</DOC>
