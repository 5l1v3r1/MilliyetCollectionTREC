<DOC>
<DOCNO> 166533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/spor/spo03.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
PARA YOK 
</HEADLINE>
<TEXT>

Transfer için krediyi bekleyen Galatasaray, işin uzaması nedeniyle çıkmaza girdi. Yönetim taze para ararken, kredinin ağustos sonunda alınabileceği öğrenildi 
     HALİL ÖZER 

     Zaman aleyhe işliyor 
     AMERİKA'DAN gelecek olan 99 milyon dolarlık kredinin giderek gecikmesi, Galatasaray Yönetimi'nin transfer çalışmalarını aksatıyor. Bu paranın 10 milyon dolarını transfere kullanmayı hesaplayan Sarı - Kırmızılılar için geçen her gün aleyhine işliyor. Üstelik, krediyi Ağustos ayı sonlarında kullanma şansını yakalayacak olan Galatasaray'da, bu tarihten önce oynanacak olan Şampiyonlar Ligi ön eleme maçı en büyük sıkıntıyı yaratıyor. 
     
     45 günlük şart 
     KREDİ için yeşil ışığın yanması halinde Galatasaray hemen kongre kararı alacak. Çünkü bu para, Ali Sami Yen Stadı'nın üst kullanım hakkının ipotek edilmesi şartıyla kulübe verilecek. Bunun için de genel kurulun onayını alma şartı olan yönetim, kongre kararı gazetelerde yayınlandıktan ancak 45 gün sonra seçim yapabilecek. İpotek onayının alınamaması durumu da yönetimin uykularını kaçırıyor. Bu nedeniyle Başkan Özhan Canaydın taze para bulmak çabasına girdi. 
     
İrtibatı koparmam      BOZHAN MEMİŞ 

     WERDER Bremen ile anlaşarak Galatasaray ile yollarını ayıran Ümit Davala dün Florya Metin Oktay Tesisleri'ne gelerek veda etti. Ayrılmanın zor olduğunu belirten Davala, "Severek ayrıldım. Ancak Galatasaray h l benim yuvam. Fatih hocamla da konuştum. İrtibatı koparmayacağım" dedi. Alman futbolunun kendisine daha uygun olduğuna da dikkat çeken Ümit, "Bundesliga daha ofansif. Ama burası son olmayacak. Seneye İtalya'ya gidip Inter forması giyeceğim" dedi. 
     
Sıcak yakınlaşma      FATİH Terim ile Hakan Şükür arasındaki soğukluk, Hasan Şaş'ın Adana'daki düğününde son buldu. Eşi Beyda ile birlikte Terim'in masasına uğrayan golcünün, burada Fatih - Fulya Terim ikilisiyle kısa süren bir görüşme yaparak kırgınlığa son verdiği, Başkan Özhan Canaydın'ın da bundan çok mutlu olduğu belirtildi. Bu yakınlaşmanın, transferi nasıl etkileyeceği önümüzdeki günlerde belli olacak. 
     
Sahibinden satılık Galatasaray, Mondragon dışındaki tüm yabancılarını elden çıkarıp, yeni isimlere yer açma kararı aldı 
     Revivo bile kritik 
     GALATASARAY, yabancılarını satılığa çıkardı. Kaleci Mondragon dışındaki tüm yabancılarını elden çıkarmak isteyen Sarı - Kırmızılı yönetim, Avrupa'daki menajerlere haber gönderdi, Lukunku, Batista ve Pinto'ya kulüp bulunması istendi. Cim - Bom'da, anlaşma sağlanan Revivo'nun durumunun bile kritik olduğu öğrenildi. 
     
     İşbaşı yapıyorlar 
     ASLAN, 2003-2004 sezonunu bugün açıyor. Yarın iki antrenmanla işbaşı yapacak olan Sarı - Kırmızılılar'da Konfederasyon Kupası'na katılan Bülent ve Ergün'e izin verildi. Kaleci Mondragon'un da öğle saatlerinde İstanbul'a gelip, öğleden sonraki antrenmana katılacağı bildirildi. Galatasaray'da sağlık kontrolleri de yarın yapılacak. 
     
Anderson'a son öneriGalatasaray, 2 milyon Euro isteyen Brezilyalı golcüye 1 milyon 750 bin Euro teklif etti 
     ERHAN TELLİ 

     Fark iyice azaldı 
     CİM-BOM'UN transfer listesinde ilk sırada bulunan Sonny Anderson'a son teklif yapıldı. Sarı-Kırmızılı kulüp, Brezilyalı yıldıza yıllık 1 milyon 750 bin Euro önerdi. Katar'dan gelen 2 milyon Euro'luk teklifi geri çeviren Sambacı'nın, bu teklif karşısında kararsız kaldığı bildirildi. Aslan'ın Anderson'u, Şampiyonlar Ligi kozunu kullanarak ikna etmeye çalıştığı bildirildi. 
     
     Oliviera beklemede 
     LİSTESİNDE bulunan yabancıları ikna etmeye çalışan Sarı - Kırmızılılar, gündemindeki bir başka isim Brezilyalı Oliveira'ya "Bekle" talimatı gönderdi. Yabancı kontenjanındaki sorunu henüz aşamayan Cim Bom, Brezilyalı oyuncuya konu hakkında bilgi verirken, "Yabancılardaki sorunu aştıktan sonra transferle ilgili hamle yapacağız. Biraz daha zamana ihtiyacımız var. Bizden haber bekle" mesajı gönderdi. 
     

</TEXT>
</DOC>
