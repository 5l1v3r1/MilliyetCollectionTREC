<DOC>
<DOCNO> 182336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/guncel/gun00.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Muğla izlenimleri 
</HEADLINE>
<TEXT>

   SİZE GELİYORUZ 

   
      
      
   
   Ev yapacaksan tuğladan...    SERİN DURUŞ 

      Türkiye'nin "canlı manken" ihtiyacının yarıdan çoğunu karşılayan, kızlarının güzelliğiyle ünlü İzmir'de, bahtımıza "bukalemun" çıkmıştı. Dün yer kalmamıştı, koyamamıştık, bugüne kısmetmiş... 
   "Ev yapacaksan tuğladan, kız alacaksan Muğla'dan" demişler. Şimdi kız bölümünü bilemeyiz, Muğla'da mı, Hakk ri'de mi karşınıza çıkacağı bilinmez. Ama, ev yapacaksanız, hem tuğladan hem de Muğla'da yapmakta fayda var. 
   TIR'ımızı park ettiğimiz meydanın hemen önümüzdeki "Alaturka" çay bahçesinden tavşan kanı bardaklarla dolu tepsisiyle gelen Mehmet Şençakar 21 , bardağı bırakırken, "Şu kira meselesini bir yazın " deyince, zorla oturtuyoruz. Patronunun kızmasından çekiniyor haklı olarak. Çünkü Mehmet, Muğla Üniversitesi, İşletme Fakültesi 2. sınıf öğrencisi. Dört arkadaşıyla birlikte, 2 odalı, sobalı eve 450 milyon lira kira veriyor. Babası emekli olunca tabii, tek çaresi çalışmak. Zor bir şey yaptığı. Kimi zaman, okul arkadaşlarına servis yapmak zorunda kalmak herkesin kaldırabileceği bir şey olmasa gerek. Bunu, baba parasıyla "eğlence alemine akan" 5 - 10 manken, popçu, dansöz, vs.ye servis yapmak zorunda kalanlara anlatmak zor, anlayan anlar. 
   
   Yeni yerleşim yeri lazım 
   15 bin öğrenci, 43 bin nüfuslu bir kente gelince, yeni yerleşim arazilerinin yaratılması ihtiyacı doğuyor. Çalışmalar başlamış, ama ne yazık ki Mehmet'e yaramayacak bu. Çünkü o arsaların üzerine ev dikilip yerleşimin başlaması, nereden baksak 3 - 4 sene sürer. Umuyoruz ki o zamanlar Mehmet mezun olmuş ve işinin başında bir insan olacak. 
   Abdullah Çakmaz 53 , Batman'dan 6 sene önce gelmiş. "Burada herkesin evi, emekli maaşı, arabası var. Pek sıkıntısı yoktur Muğlalıların... "Haa, yazın, bir de nüfusuna oranla en çok araba, Türkiye'de Muğla'dadır" diyor. Özellikle İç Anadolu'da gördüğümüz manzaradan sonra, bir miktar hak veriyoruz kendisine. Bir de burada faiz'e "enik" dendiğini öğreniyoruz. Çok şükür h l hortumlanmamış bankalarımız var ve bunlara gelen Muğlalıların "Ne oldu bizim paranın eniği " deme gibi bir mutlulukları mevcut. 
   Vali ve Belediye Başkanı'ndan memnun buralılar. Valiliğin hazırlattığı Muğla ve ilçelerinin tanıtıldığı 4 dilde hazırlanan kitap içinse, ayrıca tebrik etmek gerekiyor Sayın Vali Hüseyin Aksoy'u. 
   Hele o evler bir yapılsın tuğladan, Muğla çok daha güzel olacak gelecekte. 
   
   Mürekkep kardeşinizi unutmayın    AHMET TULGAR 

   Muğla, kızlarını, oğullarını hayırlısıyla baş göz etmiş, daha da iyisi zenginlere vermiş geçkin bir ana gibi köşesine çekilmiş görünüyor. Alaturka ya da Paradise Trendy isimli kafelerde aheste aheste tüketiyor ömrünü, Bodrum'una ya da Marmaris'ine misafirliğe gidenlere bakarak. Bu kafelerin mimarisine ya da dekorasyonuna bakılırsa Muğla, evlatlarının tarzına özenmiş biraz. "Bir de denizim olsaydı" der gibi süslenmiş yaz gelince binalarından binalarına astığı renkli duyuru pankartları ve vitrinlerine doldurduğu güneş kremleri ve bikinilerle. 
   Kızlık soyadını da kullanacak ölçüde feminist ve Atatürkçü emekli hemşire Gönül Gedik İşçi, Türkiye'den, Muğla'nın ruh haliyle söz ediyor. "Aydınlar, Atatürkçüler unlarını elediler, eleklerini duvara astılar. Siyasal İslam'ın karşısında hiçbir şey yapmıyoruz, yapamıyoruz" diyor. Üye olduğu derneğe istifasını vermiş, CHP'yi de ataletle suçluyor. Bu söylem galiba Ege'nin tamamına hakim. 
   
   Yağmur metafordur 
   Sosyalist üniversite öğrencileri tatillerini Bodrum'da geçirip yeni dönüş yapmışlar. Muğla şenleniyor yine. "Bir yağmur yağdı mı, hava biraz serinledi mi umutla başlarız yine dernek çalışmalarına" diyor gençler. Benim cep numaramı aldıktan sonra Can ile Ece'ninkileri soruyorlar. Onların ilgisiyle mesudum, "Biliyorsunuz, sosyalist edebiyatta yağmur devrimin metaforudur zaten" diyorum iyice şımarıp. 
   Böyle şeyler konuşuyoruz işte biz bazen mürekkep kardeşlerimizle. Bu kardeşlik kan kardeşliğinden daha sağlam bir bağ. 
   Bu TIR, bu mürekkep kardeşlerim benim kendime güvenimi öyle artırdı ki, şimdi bir sevgilim olsa nasıl güçlü, donanımlı çıkarım karşısına. 
   Neyse, yine kendi labirentimde kaybolmayayım da, geçerken üniversite öğrencilerinin ev sorunundan da söz edeyim konuştuğumuz gibi. Çocuklar sobalı ev bulmakta bile zorlanıyorlarmış. "Anam ağladı kiramı çıkarmak için 8'den 12'ye garsonluk yapmaktan" diyor Elazığlı İşletme öğrencisi. 
   Yarın Bodrum son ve hayatımın çok güzel bir ayı bitiyor. Bu kardeşinizi unutmayın. Sizlerden el alıp geçen ve şimdi bu elle hayata tutunacak olan bu mürekkep kardeşinizi. 
   
   BUGÜN 
   Bodrum - İskele Meydanı Denizciler Derneği önü - Saat 13.00 
   
   
</TEXT>
</DOC>
