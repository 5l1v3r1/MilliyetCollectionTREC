<DOC>
<DOCNO> 195516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/soneko08.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuar takvimi belli oldu... 2004'te 413 fuar açılacak... 
</HEADLINE>
<TEXT>

     Sanayi ve Ticaret Bakanlığı, 2004 yılının fuar takvimini belirledi. 
     Resmi Gazete'nin bugünkü sayısında yayınlanan tebliğe göre, Yurt İçinde Fuar Düzenlenmesine Dair Yönetmelik hükümleri uyarınca, gelecek yıl Türkiye'de 413 fuar açılacak. 
     6 Ocak'ta başlayıp, 31 Aralık'ta sona erecek olan fuar maratonunda, kozmetikten ayakkabı ve giyime, yapı malzemelerinden, yiyecek-içecek, el sanatları, turizm ve seyahat, mobilya, evcil hayvanlar, kitap, eğitim, tarım-hayvancılık, antika, elektrik-elektronik, otomobil, mücevher ve oyuncağa kadar pek çok ürünün tanıtımı yapılacak. 
     İhtisas fuarları başta İstanbul olmak üzere, Isparta, Denizli, Gaziantep, Adana, Antalya, Trabzon, Burdur, Bursa, Ankara, Muğla, Samsun, Konya, Hatay, Kütahya, Kocaeli, İzmir, Yalova, Giresun, Eskişehir, Manisa, Kayseri, Ordu, Edirne, Çorum, Afyon, Malatya ve Zonguldak'ta düzenlenecek. 
     
</TEXT>
</DOC>
