<DOC>
<DOCNO> 195818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/ekonomi/eko06.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham'ın yaratıcısı Mansız mı O da kim 
</HEADLINE>
<TEXT>

      Açık Koyu Sohbetler EYLEM TÜRK 
   
   David Beckham nasıl markalaştı Dünyayı kasıp kavuran, saç modeliyle bile ikon olan bir spor markası nasıl yaratıldı Yaşayan, pas veren, gol atan bu markanın arkasında hangi fikirler var İngiltere'de başlayan, İspanya'da devam eden ve Türkiye'de yayılan "Beckhammania" salgını aslında kurgulanmış bir başarı mı Tüm bu soruların yanıtını tek bir kişi biliyor. Jon Holmes. Holmes, "Beckham" markasını yaratan dahi olarak tanınıyor. Kurucusu ve yöneticisi olduğu, İngiltere'nin önde gelen menajerlik firması SFX Sports'un müşterileri arasında Gary Lineker, Michael Owen, Michael Jordan, Andre Agassi gibi isimler de yer alıyor. Holmes, 18 - 19 Aralık'ta düzenlenecek Marka 2003 Konferansı'nda "David Beckham" projesinin hikayesini de katılımcılarla paylaşacak. Holmes'a konferans öncesi, 'Beckham'ın markalaşma sürecini' sorduk. O da anlattı. 
   
   Beckham'ın başarısının arkasında ne yatıyor    Bir futbol oyuncusunun değerini artırabilmesinin temelinde üç önemli nokta var. Birincisi uluslararası şöhret ve başarı. İkincisi halkın, pazarlamacıların ve reklamverenlerin futbolcularla ilgili sahip olduğu genel imajın üstünde biri olduğunu hissettirebilmek ve son olarak da televizyonda görünmesini sağlamak. Beckham'da tüm bunlar öyle bir buluştu ki, Beckham'ın değerinin yükselmesinde durdurulamaz bir itici güç haline geldi. 
   
   Şans da çok önemli bir faktör o zaman...    Elbette. Ama biliyorsunuz şans her zaman yardım etmiyor Mesela 1998 Dünya Kupası'nda Arjantin maçında gol fırsatını kaçırınca Beckham'ı bütün İngiltere unutmamak üzere tanıdı. Evet zaten tanınıyordu Manchester United oyuncusu olduğu için ve Spice Girls üyesi Victoria Beckham'la evli olduğu için bir popülaritesi vardı. Ama Arjantin maçının ardından oluşan kötü ününü yenmek için çok büyük bir çaba harcaması gerekti. Bunun için de önemli ölçüde karakter gücü ve en azından belli bir süre için hatasız bir futbol performansı gerekiyor. 
   
   O halde futbol fenomeninin popüler kültür üstündeki gücü de çok önemli bir etken Beckham'ın başarısında    Evet, tabii. Ama diğer bir taraftan bakarsak da dünya üzerinde binlerce profesyonel futbolcu var. Bunların yüzlercesi büyük takımlarda oynuyor. Acaba Beckham gibi süper marka veya süper star olabilmiş kaç isim sayabiliriz Bugün eminim Türkiye'de de 10 yaşındaki bir kız çocuğuna bana dünyaca ünlü bir futbol oyuncusunun adını söyle dediğiniz zaman "Beckham" diyecek. Öyle bir noktaya geldi ki Beckham'ın ünü kendi kendinden beslenebiliyor. Beckham'la ilgili büyük bir haber çıkıyor. Ardından Beckham'la ilgili neden büyük haberler çıktığına dair haberler çıkıyor... 
   
   Bir sporcunun markalaşması için bir formül var mı    Böyle bir formüle sahip olsaydım milyonlarca pounda satar ve bu kadar çok çalışmazdım Dünya Kupasında bir futbolcunun gösterdiği başarı çok önemli. Ama yalnızca bir kere dünya kupasında gözükmek çok fazla bir şey ifade etmiyor. Mutlaka iki kere art arda Dünya Kupası'nda dikkati çekmeyi başaran bir futbolcu dünya markası olmaya adaydır. Tabii bunun dışında bir futbolcunun yakışıklı olması da markalaşmasına yardımcı oluyor. Medyayla arkadaşça ilişkiler kurabilme becerisi de çok önemli. 
   
   Türkiye'den markalaşabilecek bir sporcu tanıyor musunuz    Öncelikle şunu anlamak gerekir ki bir dünya yıldızı ortaya çıkarmak çok zor bir iş. Türkiye'nin geçmiş 10 yılda futbolda gösterdiği başarı hayranlık uyandıracak düzeyde. Gelişmekte olan ülkeler arasında futbolda bu kadar hızlı ilerleme kaydeden başka bir örnek daha olduğunu sanmıyorum. Dünya Kupası'nda tüm dünyayı şaşırtan, çok büyük bir başarı elde ettiniz. Ve belirttiğim gibi futbol oyuncularının markalaşmasında Dünya Kupası'nın önemi çok büyük. Bir Şampiyonlar Ligi veya Avrupa Kupası bu derece önemli değil. Benim Dünya Kupası'ndan Türk takımından aklımda kalan isimler Baştürk Yıldıray , Hakan Şükür ve bir de kaleciniz Rüştü Reçber . 
   
   Peki ya İlhan Mansız    Mansız Onun kim olduğunu bilmiyorum 
   
   Sonuçta sizce Türkiye'den bir dünya markası çıkar mı    Ben Türkiye'nin Dünya Kupası performansını sürdürebilmesi halinde bunun mümkün olduğunu düşünüyorum. Bence içinizde bunu başarabilecek futbolcular var 
   
   
</TEXT>
</DOC>
