<DOC>
<DOCNO> 192087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/astro/index.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı adımlar 
</HEADLINE>
<TEXT>

   
   
   Günün pozitif yanı eğer planlı hareket edersek ilerleme ve kalıcı başarı sağlayabilmesi. Öğlen şartlar pek iyimser olmasa da harekete geçerek bu sorunları aşabiliriz. Koç'lar verimli olacaklar. Başkalarından aldıkları öneri ve destekle daha yapıcı sonuçlar elde edebilirler. Bu arada arkadaşlar arası yardımlaşma da gündeme gelebilir. Boğa'lar inatçılık etmemeliler. Onları tehdit eder gibi görünen şeyler aslında çok farklı olabilir. Maddi konularda şanslılar. İkizler bugün rahatlar ve kendilerini daha iyimser ve hevesli bulabilirler. Yeniliklere açık olmaları onlara çok şey kazandıracak. Yengeç'ler ise ortaklaşa konularda somut adımlar atabilirler. Başkalarının kaynaklarından yararlanabilecekleri bir gündeler. İlişkilerde güven ve açıklık önemli rol oynuyor. Aslan'lar biraz gerilebilirler. Kararsız kalmaları ya da dışsal koşullar yüzünden rahat hareket edemeyebilirler. Toleranslı olmalılar. Başak'lar günlük işler, detay gerektiren konularda hareketli bir gün geçirebilirler. Sorumsuz davranışlar ve yeteri kadar sabırlı olmamaları yüzünden bazı sorunlarla da karşılaşabilirler. 
   Terazi'ler yaratıcı bir gündeler. Onları keyiflendirecek uğraşlar, beraberlikler gündeme geliyor. Aşk hayatında da mutluluk söz konusu. Akrep'ler yaptıkları işe konsantre olmak zorundalar. Pek çok şey bir arada yapılmak zorunda olabilir. Bu yüzden kendilerini baskı altında hissedebilirler. Yay'lar hayal güçlerini yapıcı yönde kullanacaklar. Alacakları haberler ve kısa yolculuklar söz konusu olabilir. Eğitim, iletişim ve ilişkiler olumlu vurgulanmakta. Oğlak'lar maddi konularda kararsız kalabilirler. Cüzdanlarını iyi korumaları gerekiyor. Eldeki kaynakları iyi kullanmaya çalışmalılar. Kova'lar girişken ve şanslı bir günlerindeler. Önceliklerini iyi belirlerlerse daha da başarılı olabilir. Ailevi konular da gündeme gelebilir. Balık'lar biraz özenli ve sabırlı olmalı. Geçmişe bağlı sıkıntılarla yüzleşmek zorunda kalabilirler. Duygusal konularda abartılı olmamak gerekiyor. 
   
   
</TEXT>
</DOC>
