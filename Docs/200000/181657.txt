<DOC>
<DOCNO> 181657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sondun13.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri, Filistin Kültür Bakanlığı'nın 7.katını işgal etti 
</HEADLINE>
<TEXT>

     İsrail askerlerinin, Filistin lideri Yaser Arafat'ın Ramallah'daki karargahına 300 metre mesafede bulunan Kültür Bakanlığı binasının 7. katını kontrol altına aldıkları bildirildi. 
     Filistin Kültür Bakanı Ziad Ebu Amr, yaptığı açıklamada, ''İsrail askerleri Ramallah'daki Kültür Bakanlığı binasının 7. katını işgal etmişlerdir'' dedi. Bakan, olayla ilgili başka ayrıntı vermedi. 
     Kudüs ve Tel Aviv'de Salı günü düzenlenen saldırılardan dolayı Hindistan ziyaretini yarıda keserek ülkesine dönen İsrail Başbakanı Ariel Şaron'un, kabine üyeleriyle ordu yetkililerini acil toplayarak, saldırılara ne tür bir cevap verileceğini görüşeceği bildirilmiş, İsrailli bir yetkili de, Gazze'nin işgali ve Filistin lideri Yaser Arafat'ın sürgüne gönderilmesi ihtimallerinin bulunduğunu söylemişti. 
     
</TEXT>
</DOC>
