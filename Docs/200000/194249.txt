<DOC>
<DOCNO> 194249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sontur02.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın'da iki aile arasındaki kavgada 5 yaralı var... 
</HEADLINE>
<TEXT>

     Aydın'ın Germencik İlçesi'nde iki aile arasında çıkan kavgada 5 kişi yaralandı. 
     Edinilen bilgiye göre Ortaklar Beldesi Uzunkum Köyü'nde oturan Halit Yüksel, Yalçın Dolar, Hasan Güven, Muhammet Genel, Ziya Dolar, Ersin Toy, Hilmi Aksevim ve Gürkan Genel ile daha önceden aralarında anlaşmazlık bulunan Savaş Çalışkan, Şener Tasasız, Mehmet Ekmekçi, Hakan Işık ve Aytekin Memiş arasında köy girişinde tartışma başladı. 
     Kısa sürede kavgaya dönüşen olayda, Çalışkan, Tasasız, Ekmekçi, Işık ve Memiş, aldıkları darbelerle yaralandı. 
     Yaralılar, Germencik ve Aydın Devlet Hastanesi'nde tedavi altına alındı. 
     Olayla ilgili soruşturmanın sürdüğü bildirildi. 
     
</TEXT>
</DOC>
