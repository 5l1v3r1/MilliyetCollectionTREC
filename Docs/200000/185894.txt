<DOC>
<DOCNO> 185894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/guncel/gun90.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   12 EKİM    Bilin bakalım o gün ne olacak    a Kimyasal silahlı füze yerine, bozulan kimyasını düzeltmeye çalışan Saddam yakalanacak. Time'a göre, o fabrikalarda "Viagramsı" bir hap üretiliyormuş da... 
   b İbo, Asena'yla kavga edecek şayet daha önce etmişse barışacak. Takip edemez olduk İbo-Asena trafiğini. Bugünlerde biraz durgunlar, hayret... 
   c Hiçbir şey olmayacak... 
   
   Peki sonuç Sonuç şu... 27 Eylül günü Gaziosmanpaşa'da katıldığı kafe açılışı çıkışında, dışarıda bekleyen kalabalığın arasından İbrahim Tatlıses'in arabasıyla kendi arabasına ulaşmaya çalışırken aslanlık yapıp "Açın yolu " diye bağırınca, 100 Türk büyüğünden biri olan ve canı istediğinde başbakanı arayabilen Tuğba Özay bir yumruk yer. İşte o yediği yumrukla kendine gelen Tuğba, 12 Ekim'de, almaya karar verdiği silah için, ruhsat başvurusunda bulunacak Bir koruma tutmaya karar veren ama bunu yetersiz bulan Tuğba, silah da alacak. Peki ya o silahla ne yapacak 
   Kendine pandik, çimdik ya da yumruk atanlara mermiyle karşılık verecek... Irak Savaşı öncesinde düzenlenen bir gecede Şenay Akay, Nez, Esra Eron ,Yeliz Yeşilmen'in göğsüne rujla barış işareti çizip savaşma seviş derken aşkta aradığını bulamadığını ifade eden Tuğba, artık sevişmek yerine savaşacak... Gençlik kolu üyesi olduğu CHP'den ümidini kestiğini İzmir havaalanında metal detektöründen geçerken öttüğünde polise "Bana bak, başbakanı arattırma bana, sen benim kim olduğumu biliyor musun " diyerek belli eden Tuğba, yönetime el koyacak... Che Guevara tişörtü giymek hep moda, bir tane edinip "Tek yol devrim " diye dağlara çıkacak... "Selülitli bacaklarıyla aerobik ve fitness dvd'si çıkaran ilk kişi" olarak rekorlar kitabına geçtiğini öğrendiği için havaya ateş açarak sevinecek... Herhalde... 
   Tuğba'ya bu kararı aldıran olaydan 1 gün sonra 28 Eylül'de, Sessiz Ayakkabıların Yürüyüşü yapıldı. Umut Vakfının silahsızlanmaya karşı 10 yıldır düzenlediği bir organizasyon bu. Serseri kurşunuyla ölen Alistair'in 2.5 ailesi de katıldı hatta. Bir takım insanlar, son yıllarda iyice artan silahlanmaya ve serseri kurşunlarla ölüme karşı yürürken, Tuğba da alacağı silahın modeli için belki de internette sörf yapıyordu, kim bilebilir .. 
   Haa, bir de aynı açıklamada diyor ki Tuğba "İşlerim çok yoğun. Sadece 12 Ekim'de boşum. O gün de silah ruhsatı için başvuracağım." O gün başvuramayacak Tuğba, haberi yok İnsan bir takvime bakar da konuşur. Çünkü o gün Pazar. Pazarları da kimse resmi daireyi O'nun için açmaz. Ama yine başbakanı ararsa onu bilemeyiz... 
   
   TopX liste çalışmaları...    Ünlülerle ilgili birtakım geyikler Top6 
   1 Oğlum var ya yurtdışında Cüneyt Arkın'ı komedi oyuncusu sanıyorlarmış... 
   2 Bak Hülya Avşar güzel kadın, hem zekası da yerinde ama yine de aldatılıyor. Demek ki bu işin güzellikle-zekayla ilgisi yok .. 
   3 Ahmet Kaya ölmedi yaşıyor. O cenaze menaze palavra, hepsi tezgahın bir parçası... 
   4 Abi bu Banu Alkan üstün zekalı mı, yoksa saf mı Bence hepimizi tiye alıyor... 
   5 Orhan Gencebay "herkes bana hayran ben Müslüm'e hayranım" demiş... 
   6 Ben küçükken Erol Evgin'e aşıktım. Hatta babam "O'nun saçları perukmuş" dediğinde kızıp ağlamıştım... 
   
   Kaldıramazsan kaldırırlar gülüm .. 
   Archimedes 
   
   Allah Muhafaza 
   "Bu programı uzun süreç beraber olacağız..." 
</TEXT>
</DOC>
