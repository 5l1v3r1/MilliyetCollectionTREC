<DOC>
<DOCNO> 154693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/ekonomi/eko07.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Reklamcı inatçı olmalı' 
</HEADLINE>
<TEXT>

     ANKARA Milliyet 

     Milliyet ve Simge Reklam Grup Başkanı Viki Habif, satışa yönelik reklam anlayışı ve yaratıcılığın başarılı reklamın ayrılmaz parçası olduğunu belirterek, "Reklamcılar aynı zamanda müteşebbis ve inatçı olmalı" dedi. 
     ODTÜ İşletme Topluluğu'nun düzenlediği 'Reklamcılık Günleri' konulu toplantıda konuşan Habif, Türk reklam sektörünün müteşebbis bir sektör olduğunu ifade etti. 
     Habif, "Reklamda farklılık ve beklenmeyeni gerçekleştirmek çok önemlidir" diye konuştu. Başarılı reklam kampanyasının bir markayı alıp bulunduğu ürün segmentinde bir numaraya çıkartmak olduğunu dile getiren Habif, şöyle konuştu 
     "DeBeers'in 1948 yılındaki 'elmas, sonsuza kadar' kampanyası bunun en tipik örneğidir. Bu kampanya ile birlikte elmas dünya çapında, nişan yüzüğü evliliğe giden yolda erkeğin eşine sunması gereken en doğal hediye olarak kabul görmüştür. İşin en ilginç yanı doğada bulunan bir taş markalaşmıştır." 
     Reklam dünyasında ünlenen ilk bayan özelliğini yakalayan Helen Lansdowne Resor'un reklama cinselliği entegre eden ilk kişi olduğunu belirten Habif, "Bu yaklaşım, reklam dünyasında tabu olan cinselliğin tema olarak işlenmesinde öncülük etti" dedi. 
     

</TEXT>
</DOC>
