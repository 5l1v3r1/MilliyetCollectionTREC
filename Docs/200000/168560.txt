<DOC>
<DOCNO> 168560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sonspo21.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyat Stadı harcamalarına inceleme 
</HEADLINE>
<TEXT>

     Olimpiyat Oyunları'na Hazırlık Kurulu'nun, 1998-2001 yıllarına ait hesap ve işlemleri TBMM KİT Komisyonu'nda bugün yapılan görüşmeler sonunda ibra edildi. 
     AK Parti Balıkesir Milletvekili İsmail Özgün başkanlığında toplanan TBMM KİT Komisyonu'nda, daha önceki toplantılarda ele alınan konular tartışıldıktan sonra, 1998-2001 yıllarına ilişkin hesap ve işlemler değerlendirildi. Yapılan oylama sonunda bu dönemin hesap ve işlemleri onaylandı. 
     Bu arada, Atatürk Olimpiyat Parkı'nda henüz 1 1000'lik uygulama imar planları bulunmamasına rağmen çalışmalar yapılması ve altyapı projeleri için yapılan harcamaların, ihale bedeli 14.5 milyar lira olmasına karşın, yaklaşık 700 milyar liraya ulaşması tartışmalara neden oldu. Bu konularla ilgili olarak 3 milletvekilinin KİT Komisyonu Başkanlığı'na sunduğu öneri kabul edilerek, Başbakanlık Teftiş Kurulu'ndan inceleme istenmesi kararlaştırıldı. 
     
</TEXT>
</DOC>
