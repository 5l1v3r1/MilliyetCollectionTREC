<DOC>
<DOCNO> 167721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/guncel/gun03.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul ona ağlıyor 
</HEADLINE>
<TEXT>

İstanbul'un kaderine terk edilen tarihi köşklerinin restorasyonunu yaparak bu mek nları halkla buluşturan Çelik Gülersoy kansere yenik düştü 
     ÖNAY YILMAZ İstanbul 

     İstanbul'a sayısız eserler kazandıran Türkiye Turing ve Otomobil Kurumu'nun 55 yıllık Genel Müdürü ve son Yönetim Kurulu Başkanı Çelik Gülersoy vefat etti. 7 ay önce pankreas kanseri teşhisi konan, ancak bu hastalığını bir türlü kabul etmeyerek çalışmalarını sürdüren Gülersoy 73 , önceki akşam Büyükada'daki Kültür Evi'nde Ercan Tanış ve Grubu'nun vereceği klasik müzik konseri öncesi fenalaştı. Osmanoğlu Kliniği'ne kaldırılan Gülersoy, dün sabah yaşamını yitirdi. Gülersoy için yarın saat 11.00'de Maslak'taki Turing Genel Merkezi'nde tören düzenlenecek. Gülersoy, öğleyin Teşvikiye Camii'nde kılınacak cenaze namazının ardından, Kilyos Demirciköy Mezarlığı'nda annesinin yanına defnedilecek. 
     
     KÖŞKLER ELİNDEN ALINMIŞTI 
     Gülersoy, yerel yönetimlerin, çeşitli kuruluşların cesaret bile edemeyeceği çalışmalara imzasını atmış yalnız bir adamdı. Gerçek bir kültür, düşünce ve eylem adamı, İstanbul sevdalısıydı. İstanbul'un tarihi köşk ve kasırlarının restorasyonunu yapıp halka açarak turistik işletme haline getiren Gülersoy, R. Tayyip Erdoğan'ın İstanbul Belediye Başkanlığı döneminde üzüntülü günler yaşadı. Erdoğan, sözleşmesi biten tarihi binaları Gülersoy'dan geri almıştı. Kırıldığını söyleyen Gülersoy, üzüntüsünü şöyle dile getirmişti 
     
     ADIMINI ATMADI 
     "Noterden ihtarname aldık. Sözleşmemizin bittiği ve yenilenmeyeceği belirtiliyor, köşkleri ve kasırları boşaltmamız isteniyordu. Sanki belediyenin bir dükk nından kiracı çıkarır gibi, kuru bir teşekkür bile yoktu. Bu bizi rencide etti. Erdoğan'la görüştük. Büyük yatırımlar yaptığımızı anlattım. Dinledi ve hiç olumlu yaklaşım göstermedi." Gülersoy, bu olaydan sonra bir daha Emirgan ve Yıldız Parkı'na adımını atmadı. Çamlıca'ya da hiç çıkmadı. Belediyenin açtığı ihaleye de girmeyen Gülersoy, "Turizme açık bir tesiste içkiyi kaldırmanın çağdaş ayıbını biz taşımayız" demişti. Yaptığı eserlerin bir gün bozulup dağılacağını söyleyen Gülersoy, "en güvendiğim eserim" dediği İstanbul Kitaplığı'nı vakfa bağışladığını söylemişti. 
     Bu arada, Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan ile Kültür ve Turizm Bakanı Erkan Mumcu, Gülersoy'un vefatı dolayısıyla birer başsağlığı mesajı yayımladı. 
     
Gülersoy kimdir      23 Eylül 1930'da babasının Jandarma Komutanı olarak görev yaptığı Hakk ri'de doğdu. Beyoğlu Erkek Lisesi'ni birincilikle, İstanbul Hukuk Fakültesi'ni iyi derece ile bitirdi. Öğrenciyken çalışmaya başladığı Türkiye Turing ve Otomobil Kurumu'nda 1961'de hukuk müşaviri, 1966'da genel müdür oldu. Kültür Bakanlığı'nın 'şeref plaketi'ni, İtalya Cumhurbaşkanı tarafından verilen 'Cavalier', Fransa Cumhurbaşkanı'nca verilen 'milli takdir' nişanlarını aldı. 1986, 1988'de fahri doktorluk unvanı verildi. 1979'da "Kapalıçarşı'nın Romanı" adlı eseri ile Simavi Vakfı Sosyal Bilimler Ödülü'nü kazandı. "Atatürk Atatürk" adlı bir kitabı da bulunan Gülersoy, "2000 Yılı Kültür ve Sanat Ödülü"ne layık görülmüştü. 
     
İmzasını attığı eserler      Gülersoy'un onarım, restorasyon ve düzenlemesini yaptığı onlarca eserden başlıcaları şöyle "Kapıkule, Gülhane Parkı'nda Tanzimat Müzesi yapımı ve donatımını, Sultanahmet Talat Paşa Konağı, Çadır Köşkü, Emirgan Parkı'nda Beyaz, Sarı ve Pembe Köşkler, Topkapı, Yıldız Sarayı'nın bahçesi, Hıdiv Kasrı, Yeşil Ev, Fenerbahçe Parkı, Soğukçeşme Sokağı, Malta Köşkü, Cedid Mehmet Efendi Medresesi, Soğukkuyu Medresesi, Büyükada Kültür Evi, Büyükada, Bebek iskeleleri, gravür ve fotoğraflarla İstanbul Arşivi, İstanbul Kitaplığı, Türkiye'de ilk kez müzelerin ve ören yerlerinin yabancı dillerde rehber kitaplarının yayımı." 
     

</TEXT>
</DOC>
