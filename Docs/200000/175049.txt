<DOC>
<DOCNO> 175049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo07.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya'nın Adana keyfi... 
</HEADLINE>
<TEXT>

     Malatyaspor'da galibiyet sevinci yaşanıyor. 
     Basın Sözcüsü Ali Cengiz, deplasmanda oynadıkları Adanaspor maçında havanın sıcak ve nemli olmasının futbolcuları etkilediğini, buna rağmen takımın sahadan galiyetle ayrılmak için elinden geleni yaptığını söyledi. 
     Taraftarların takımı yalnız bırakmadığını ve desteğinin futbolcuları olumlu etkilediğini anlatan Cengiz, maçta tek golle de olsa sahadan galibiyetle ayrıldıklarını bildirdi. 
     Ligin ilk maçında 3 puan aldıkları için sevinçli olduklarını ifade eden Cengiz, şöyle dedi 
     ''İyi bir oyunla 3 puan aldık. Ligin başı ve art niyet aramamamıza rağmen hakem bir nizami golü saymadı ve bir de penaltıyı vermedi. Neticede biz sahadan galibiyetle ayrıldık. Ancak aksi olmuş olsaydı, sayılmayan gol ve verilmeyen penaltı skora etki edecekti. Onun için hakemlerimizin daha duyarlı ve dikkatli olmalarını arzuluyoruz. Bu maçı unutup önümüzdeki hafta kendi sahamızda oynayacağımız Akçaabat Sebatspor maçını düşünmek zorundayız.'' 
     
</TEXT>
</DOC>
