<DOC>
<DOCNO> 153162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/yasam/yas03a.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nü çizince alay ediyorlar' 
</HEADLINE>
<TEXT>

İlayda Başar, 7 yaşında ama resimleri 350 milyon liraya satılıyor. 600'ü aşkın tablosu olan İlayda'nın tek sıkıntısı resimlerini arkadaşlarının anlamaması... 
     ELİF KORAP İstanbul 

     Barbie bebeğine bakarak 'nü' resimler de çizen 7 yaşındaki İlayda Başar'ın tabloları, 150 ile 350 milyon arasında değişen fiyatlardan alıcı buluyor. 2 yaşında resim yapmaya başlayan İlayda, kriz nedeniyle resimlerine alıcı bulamayan ressamlara nispet üç tablosunu 150, 250 ve 350 milyon liradan satmayı başardı. İlkokul 2'nci sınıf öğrencisi olan İlayda, 1 Mayıs tarihinde Kadıköy Halis Kurtça Kültür Merkezi'nde 9'uncu kişisel resim sergisini açacak. "Ev, araba, çocuk çizmeyi değil, soyut resim çalışmayı seviyorum" diyen İlayda'nın küçük yaşına rağmen 600 tablosu var. 
     
     'Benimle alay ediyorlar' 
     Resimlerinden kazandığı parayla Paris'e gidip resim eğitimi alacağını söyleyen İlayda'nın tek şik yeti, öğretmenlerinin ve arkadaşlarının ilgisizliği... Minik ressam bu sıkıntısını şöyle anlatıyor "Çıplak insanlar çiziyorum. Nü çizdiğim için arkadaşlarım gülüyor, alay ediyorlar. Öğretmenlerim sergilerime gelmiyor. Arkadaşlarım da gelmiyor. Çok üzülüyorum. Okula yakın bir yerde açtığım bir sergiye bile merak edip gelmemeleri çok üzücü." 
     Bazı günler okul nedeniyle resim çizemediğini, bazı günler de resim çizdiği için okula gidemediğini anlatan İlayda, "2 yaşımdan beri çiziyorum. Kimse inanmıyor. Ama ben başka oyunlar yerine resim çizmeyi daha çok seviyorum. Bale de yapıyorum. Baleyi de, resmi de çok seviyorum" diyor. 
     


YAŞAM 






















</TEXT>
</DOC>
