<DOC>
<DOCNO> 178272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sontur08.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartıştığı ablasını tabancayla vurdu... 
</HEADLINE>
<TEXT>

     Esenler'de bir kişi, tartıştığı ablasını tabancayla vurarak öldürdü. 
     Nene Hatun Mahallesi 64. Sokak'taki eve alkollü halde gelen Ali Cantürk 21 , ablası Şenay Cantürk 26 ile tartışmaya başladı. 
     Tartışmanın büyümesi üzerine belinde taşıdığı tabancayı çeken Ali Cantürk, ablasına ateş ederek ağır şekilde yaraladı. 
     Özel Yaşam Hastanesi'ne kaldırılarak ilk tedavisinin ardından SSK Vakıf Gureba Hastanesi'ne sevk edilen Şenay Cantürk, burada hayatını kaybetti. 
     Polis, olaydan sonra kaçan Ali Cantürk'ü yakalamak amacıyla soruşturma başlattı. 
     Bu arada, Yeşilköy Sahili'nde sabah sporu yapan vatandaşlar, deniz kıyısında bir erkek cesedi gördüler. 
     Durumun bildirilmesiyle olay yerine gelen polislerin kıyıya çıkardığı cesedin üzerinde Deniz Bilgili 25 adına düzenlenmiş kimlik çıktı. 
     Ceset, ölüm nedeninin belirlenmesi amacıyla Adli Tıp Kurumu'na kaldırıldı. 
     
</TEXT>
</DOC>
