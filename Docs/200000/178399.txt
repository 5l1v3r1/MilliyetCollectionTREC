<DOC>
<DOCNO> 178399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yazar/yilmaz.html </URL>
<DATE> 2003/08/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Hançer barı cinayet nedeni mi 
</HEADLINE>
<TEXT>

   
   Derya Akyüz ve Rumeysa Tazegül kentin meydanında fıskiyeli havuzun kenarında kurs saatlerini bekliyorlar seneye ÖSYM sınavlarına girecekler, inşallah öğretmen olacaklar... Türkiye'nin gençleri kaygılı hazır maaş umuduna dolanmışlar ilerliyorlar ama nereye... Milliyet TIR'a gelen bir bey eşinin arkeoloji mezunu olduğunu ve öğretmenlik başvurusu yapamadığını anlatıyor. Milli Eğitim'in 40 milyon liraya dağıttığı öğretmenlik başvurusu formlarda sanat tarihi ve arkeoloji gibi birimler yazılmasına rağmen, bu dallarda açılan kadro yok peki halk kandırılıyor mu Bir başka öğretmen ise eğitim kalitesinden şik yetçi "Burada öğretmen yok, stajyer var. Yetişen Batı'ya tayinini istiyor." 
   
   DOLARLA KÖMÜR    Erzurum'u 1999 krizinden daha fazla vuran, gelişmekte olan yörelere uygulanan yasadaki teşviklerin bu yıl başı itibariyle kalkması. Yılbaşından bu yana 6 bine yakın insan işten çıkarılmış. 60 milyon lira olan sosyal kesinti, 220 milyon liraya çıkınca kayıt dışı işçi sayısında artış oluyor. 
   Kış yaklaşıyor ve Erzurum'un derdi, kömür parası. Dolarla satıyorlar kömürü. Geçen yıl tonu 60 dolarken, bu yıl 200'e yaklaşmış. Üç göz oda ısıtmak zorunda olan Erzurumlunun kışlık yakacak gideri 600 doları aşıyor. Dolar mı kazanıyor bu millet Geçen yıl olsa biraz ama bu yıl doların da sonu gelmiş. Erzurum'un oltu taşı ve antike takılarının satıldığı Taş Han'a geçen yıl her gün ortalama üç otobüs turist gelirken, bu sezon üç ayda bir tur yapılırsa iyi... 
   
   AYDA 10 SALDIRI    TIR'da kalabalıklardan sıyrılıp yanıma gelenlerin ortak derdi hiç de beklediğim gibi işsizlik değil, asayiş "Akşam sekizden sonra eve kapanıyoruz" diyorlar. Son bir ayda kentte silahlı saldırı eylemi sayısı 10'a ulaşmış, bunlardan 8'i ölümle sonuçlanan olaylar. Nereden çıktı şimdi bireysel silah terörü Siyasi eylem, gasp, soygun... Emniyete göre Erzurumlu folklorik kültürünün bir parçası olan "Hançer barı", bu cinayetlerinin sorumlusu. TIR'a gelen folklorcü ise hiç böyle düşünmüyor, "Hançer barında kız için düello eden genç oyunun sonunda kendini bıçaklar, karşısındakini değil" diyor ve bu açıklamayı yapanlara soruyor, "Bursa'nın da kılıç kalkan ekibi var, orada kan gövdeyi götürüyor mu " 
   
   ÇETELER OLUŞUYOR    Küçük seslerle cinayetlere yapılan yorum, etnik ayrımcılık. Kent terörünü besleyen açlık, iki - üç milyona yoksul gençlerden çete oluşturmanın zeminin yaratmış. "Tefeci mafya" olarak faaliyet gösteren ailenin adını da verdiler ama ben yazmayayım Emniyet Müdürü bilir 
   Yalova'dan başlayan TIR'daki son durağım Erzurum'dan bir öneriyle dönmek istiyorum Ey yerel, genel idareciler, sivil toplum örgütleri, işadamları kadın istihdamını artırıcı politikalar üretin. Kadını hayata karışmayan hiçbir il, kendi ülkesinin Paris'i olamaz. 
   
      
   
</TEXT>
</DOC>
