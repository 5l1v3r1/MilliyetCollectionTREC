<DOC>
<DOCNO> 184298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun18.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire'den Irak'ta yasak kararına tepki.. 
</HEADLINE>
<TEXT>

     Irak'taki Geçici Hükümet Konseyi'nin GHK , El Cezire ve El Arabiya televizyonlarına resmi olayları 15 gün süreyle izlemeyi yasaklaması tepkiyle karşılandı. 
     CNN'e konuşan El Cezire'nin sözcüsü Cihad Balut, yasağı, demokrasinin temel haklarını ve basın özgürlüğünü ihlal ettiğini belirterek, kınadı. 
     Balut, kararın El Cezire'yi ürküttüğünü belirterek, nedenini şöyle açıkladı 
     ''Biz, bu kararın birkaç kurbanı olacağına kesinlikle inanıyoruz. Bu kurbanlardan İlki ortadan kaybolacak olan gerçekler, ikincisi ise basın özgürlüğüdür.'' Cihad Balut, El Cezire'nin kurulduğundan beri her gün baskıyla karşılaştığını anlattı. 
     Sınır Tanımayan Gazeteciler örgütü de GHK'nin yasağını kınadı. 
     Örgütün genel sekreteri Robert Menard, ''Bu karar, basın özgürlüğüne indirilmiş darbedir. Bu tür önlemler, Irak'ta demokrasinin hızla tesis edilmesinin önünde engeldir'' dedi. 
     
</TEXT>
</DOC>
