<DOC>
<DOCNO> 192432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun18.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro Ankara geri adım attı... 
</HEADLINE>
<TEXT>

     Türkiye'nin Irak'a asker göndermesi konusunun artık gündemde olmadığı savunuldu. Fransa'nın önde gelen gazetelerinden Le Figaro, Washington'un Kürtlerin tepkisinden çekindiğini belirtirken "Ankara, geri adım attı" yorumunu yaptı. 
     Muhafazakar Le Figaro gazetesinin muhabiri Marc Semo, Ankara'ndan yazdığı haberinde, TBMM'nin onay vermesinden üç hafta sonra Irak'a asker gönderme konusunun artık gündemde olmadığını savundu. Başbakan Tayyip Erdoğan'ın ABD Yönetiminin konuyu düşünmek için ara vermeye karar verdiğini söylediğini aktaran gazete, Irak'taki askerlerinin bir bölümünü geri çekmek isteyen Bush Yönetiminin Türk askerlerinin varlığının ülkedeki durumu daha da karmaşıklaştırmasından korkuttuğunu kaydetti. Gazete, Irak Geçiçi Hükümet Konseyi'nin tüm üyelerinin Türk askerlerinin konuşlanmasına karşı çıktığına, en çok tepkinin ise, şimdiye kadar Washington'un en sağlam destekçileri olan Kürtler tarafından gösterildiğini belirtti. 
     Türkiye'de ise, iktidardaki AKP'de dahil olmak üzere, ciddi riskleri içeren asker konuşlanmasına isteksizliğin güçlü bir biçimde sürdüğü ifade edilen gazetede geçen Mart ayında TBMM'nin tezkereyi reddetmesiyle Türkiye ile ABD arasında görülmemiş bir krizin yaratıldığını anımsattı. 
     Başbakan Tayyip Erdoğan'ın asker gönderilmesi için Irak'daki geçiçi otoritelerin "yeşil ışık" yakmaları konusunda ısrarlı olduğunu yazan gazete, Genelkurmay Başkanı Orgeneral Hilmi Özkök'ün de bir Yunan gazetesine Türk halkının Amerikalıların Irak'ta ne yapmak istediklerini sorguladığını söylediğini belirterek "Artık Ekim başındaki Parlamento'da yapılan oylamanın ardından gösterilen resmi hevesten uzağız" dediğini yazdı. 
     
</TEXT>
</DOC>
