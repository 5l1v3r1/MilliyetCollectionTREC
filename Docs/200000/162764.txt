<DOC>
<DOCNO> 162764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo29.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Monaco şimdi de Okan Yılmaz'ın peşinde... 
</HEADLINE>
<TEXT>

     Hasan Şaş'ı Galatasaray ile sözleşme yenilemesi üzerine elinden kaçıran ünlü Fransız kulübü Monaco, bu kez Bursaspor'un gol kralı futbolcusu Okan Yılmaz'ın peşine düştü. 
     Menajer Cengiz İbret, Monaco Kulübü yetkililerinin, Fransa'daki ortağı Tarık Yalçın'dan, Okan'ın transferinde yardımcı olmasını istediğini söyledi. 
     Fransız Kulübü'nün bu talebi üzerine Okan ve menajeri Ali Ekber Güven ile temasa geçeceklerini anlatan İbret, ''Okan ile görüşüp, talepleri nedir öğreneceğiz. Eğer şartlar uygun olursa, birkaç gün içinde Fransa'ya göndereceğiz'' dedi. 
     Beşiktaş, Fenerbahçe ve Galatasaray'ın da gündeminde olan Okan Yılmaz, menajeri aracılığıyla, adı açıklanmayan İtalya Seri A Ligi takımlarından biryle transfer görüşmesi yapıyordu. 
     
</TEXT>
</DOC>
