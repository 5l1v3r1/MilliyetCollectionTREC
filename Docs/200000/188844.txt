<DOC>
<DOCNO> 188844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sonspo24.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter'de teknik adam senaryoları... Emre sakat... 
</HEADLINE>
<TEXT>

     İtalyan basınındaki haberlere göre Emre ve Okan'ın da forma giydiği FC Inter, Hector Cuper'in yerini alacak bir teknik direktör arıyor. 
     Basında Hector Cuper'in, en fazla sezon sonuna dek görev yapabileceği belirtiliyor. Yenilgiler, Cuper'in sezon sonunun beklenmeden kovulmasını da beraberinde getirebileceği kaydedilirken, Giovanni Trapattoni'nin sezon sonunda FC Inter'in başına geçebileceği ileri sürülüyor. 
     Serie A'da cumartesi günü Brescia ile mücadele edecek olan FC Inter'de, teknik direktör tartışmaları sürüyor. Kulüp başkanı Massimo Moratti, derbide AC Milan karşısında yaşanan hezimet sonrasında Cuper ile yaptığı görüşmede, ''Haziran sonuna kadar sizinle yola devam etmek istiyoruz'' diye konuşmuştu. Ancak Arjantinli teknik adamyn koltuğunun artyk sallantıda olduğu bir dönemde, İtalyan basınında Cuper'in yerini kimin alacağına ilişkin tartışma ve söylentilerin de önü kesilemiyor. 
     
     TRAPPATTONI 

     Corriere dello Sport Gazetesi, ''FC Inter'in geleceğinde Trappatoni var'' diyor. Halen İtalya A Milli Takımı çalıştıran Trapattoni'nin sezon sonunda FC Inter'in başına geçmesi, şu an için en güçlü olasılık olarak değerlendiriliyor. Trapattoni'nin şansı yüzde 30 olarak ifade ediliyor. Bu konuda, sezon içinde diğer teknik adamların başarılarının ve kulüpleriyle ilişkilerinin de belirleyici olacağı vurgulanyyor. Gazete, FC Inter'de teknik direktörlük görevinin olası adayları olarak, Trapattoni dışında 4 isim daha sayıyor. Haberde, Fabio Capello'ya yüzde 25, Cesare Prandelli ve Alberto Zaccheroni'ye yüzde 15, Sven Goran Eriksonn'a da yüzde 10 oranında şans tanınıyor. 
     
     TUTTOSPORT'UN ADAYI MANCINI 

     Tuttosport gazetesi ise SS Lazio ile 2008 yılı sonuna dek sözleşmesi olan teknik direktör Roberto Mancini'nin, FC Inter'e geçme olasılığının halen geçerliliğini koruduğu ileri sürüyor. 
     Tuttosport'da, ''Inter'de, ciddi sıkıntı içindeki Cuper üzerinde, Lazio'yu çalıştırmakta olan Mancini'nin gölgesi'' ifadelerini kullanırken, Mancini'nin de FC Inter'e sıcak baktığına dikkati çekiyor. Mancini, kendisine bu konuda yöneltilen bir soruyu, ''Yitirildiği zaman tartışma konusu olmak, tüm antrenörlerin kaderi. Ben şu an Lazio'yu çalıştırıyorum, bu konuda konuşmam'' diye yanıtlamıştı. 
     
     EMRE SAKAT DÖNDÜ 

     Emre Belözoğlu, A Milli Takım'ın İngiltere ile yaptığı karşılaşma sırasında baldırında meydana gelen zedelenme nedeniyle, FC Inter'de antrenmanlara katılmakta güçlük çekiyor. 
     Emre'nin bugünkü antrenmana da katılamayıp dinlenmek zorunda kaldığı öğrenildi. 
     Emre Belözoğlu'nun, ciddi bir sakatlık yaşamasa da 18 Ekim Cumartesi günü Brescia ile yapılacak karşılaşmaya yetişmesi zor görünüyor. Nitekim İtalyan basınında, FC Inter'in muhtemel ilk 11'ine ilişkin tahminlerde de Emre Belözoğlu'nun ismi yer almıyor. 

     
</TEXT>
</DOC>
