<DOC>
<DOCNO> 179376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sontur18.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşini hastaneye bırakıp kaçtı... 
</HEADLINE>
<TEXT>

     Adana'da bir kişi, ''hasta'' diye getirdiği bacağı kesik kardeşini, hastaneye bırakarak kayıplara karıştı. 
     Merkez İlçe Seyhan'a bağlı Küçükdikili Beldesi'nden, solunum yetersizliği şikayeti olduğu iddiasıyla Ercan Doğan tarafından Devlet Hastanesi'ne getirilen sağ bacağı kesik Mehmet Doğan 42 , kardeşinin kendisini Acil Servis'te görevli doktorlara teslim etmesinin ardından terk edildi. 
     Acil Servis doktorları tarafından kontrolden geçirilen Mehmet Doğan'ın, ''solunum yetersizliği'' rahatsızlığının olmadığı ve bakımsızlıktan dolayı halsiz düştüğü belirlendi. 
     Hastanın yanında kimsenin olmaması üzerine doktorlar, durumu güvenlik güçlerine bildirdi. Sağ bacağı kesik olan Mehmet Doğan, güvenlik güçlerine, hastaneye kardeşi tarafından getirildiğini, daha sonra kardeşinin kendisini hastaneye terk edip kayıplara karıştığını söyledi. 
     Mehmet Doğan, hastanedeki tedavisinin ardından güvenlik güçlerinin nezaretinde ambulansla Küçükdikili Beldesi'ndeki evine götürülerek, ailesine teslim edildi. 
     
</TEXT>
</DOC>
