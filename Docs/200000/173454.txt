<DOC>
<DOCNO> 173454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun07.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı 100'den fazla eşcinselden protesto öpücüğü.. 
</HEADLINE>
<TEXT>

     Brezilya'da ayrımcılık ve önyargıyı protesto eden 100'ü aşkın eşcinsel, başkent Sao Paulo'daki bir alışveriş merkezinin yemekhanesinde öpüştü. 
     Eşcinsel haklarını savunan Corsa örgütünün başkanı Lula Ramires, düzenledikleri protesto gösterisiyle halkın cinsel tercihlere yönelik önyargısını ortadan kaldırmayı amaçladıklarını söyledi. 
     Alışveriş merkezinin çalışanları da, gece boyunca hazırlık yaparak eşcinsellerin eylemine destek verdi. 
     Gösteriye katılan eşcinsel öğrenci Rudiney Bueno, ''Heteroseksüeller gibi bizim de kamuya açık yerlerde öpüşmeye hakkımız olduğunu düşünüyorum'' derken, eylemi izleyenler arasındaki evli ve çocuklu anne Marisa Pimento, ''Buraya eyleme destek vermek için geldim'' diye konuştu. 
     Gösterinin, birkaç hafta önce alışveriş merkezinde öpüşen eşcinsel bir çiftin güvenlik görevlilerince uyarılmasının ardından yapıldığı belirtildi. 
     
</TEXT>
</DOC>
