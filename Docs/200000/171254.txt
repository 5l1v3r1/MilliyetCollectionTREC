<DOC>
<DOCNO> 171254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/dunya/dun05.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İki Amerikan askeri pusuda öldürüldü 
</HEADLINE>
<TEXT>

   DIŞ HABERLER SERVİSİ 

   
   Irak'ın kuzeyindeki Musul kenti ve Bağdat'ın batısındaki Ramadi yakınlarında düzenlenen iki ayrı saldırıda iki Amerikan askeri öldü, sekizi de yaralandı. 
   Amerikalı askeri sözcü Nicole Thompson, Musul yakınlarında meydana gelen patlamada bir konvoydaki bir Amerikan askerinin öldüğünü, altısının yaralandığı söyledi. Sözcü, dün sabahki patlamaya bir mayının ya da bombanın yol açtığını belirtti. Bağdat yakınlarındaki Ramadi'de de Amerikan askerlerine düzenlenen saldırıda bir Amerikan askeri öldü, ikisi yaralandı. Amerikan askeri sözcüsü, askerlerin bulunduğu bir konvoyun, Bağdat'ın batısındaki Ramadi yakınlarında saldırıya uğradığını belirtti. 
   
   
</TEXT>
</DOC>
