<DOC>
<DOCNO> 194403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sonspo09.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra derbisi zor da olsa lider Arsenal'in 
</HEADLINE>
<TEXT>

     İngiltere Premier Ligi lideri Arsenal, Londra derbisinde Tottenham Hotspur'ı 2-1 yenerek zirvedeki yerini korudu. Highbury Stadı'nda oynanan karşılaşmanın 5. dakikasında Anderton'un golüyle yenik duruma düşen Arsenal, belki de sezonun en kötü futbolunu oynadığı karşılaşmadan 70. dakikada Robert Pires ve 81. dakikada Fredrik Ljunberg'in attığı gollerle 2-1 galip ayrılmasını bildi ve üç puanın da sahibi oldu. Bu sonuçtan sonra Arsenal, puanını 30'a yükseltti. 
     Premier Lig'de ilk üç sıradaki takımla arasındaki puan farkını korumayı amaçlayan dördüncü Birmingham ise Wolverhampton Wanderers ile deplasmanda 1-1 berabere kaldı. Mavi-Beyazlılar 49. dakikada Mikael Forssell'in golüyle öne geçmelerine karşın, ev sahibi ekipten Steffen Iversen'in 66. dakikadaki golüne engel olamadılar ve maç 1-1 beraberlikle sonuçlandı. İngiltere Premier Ligi'nde dün oynanan diğer karşılaşmaların sonuçları ise şöyle Arsenal-Tottenham 2-1, Aston Villa-Middlesbrough 0-2, Bolton-Southampton 0-0, Charlton-Fulham 3-1. 
     
</TEXT>
</DOC>
