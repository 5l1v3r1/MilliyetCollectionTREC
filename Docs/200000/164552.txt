<DOC>
<DOCNO> 164552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/yasam/yas05.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülerden tüp bebek piyangosu 
</HEADLINE>
<TEXT>

Çocuk umudunu tüp bebek tedavilerine bağlayan çiftler, artık şanslarını tüp bebek çekilişlerinde arıyor. Kazananların tedavilerini ise hastaneler ve bazı ünlüler üstleniyor 
     AYŞEGÜL AYDOĞAN İstanbul 

     Şans kurada gülüyor 
     ÇOCUK sahibi olamayıp umudunu 'tüp bebek' tedavisine bağlayanlar, şansı gönüllü kuruluşların düzenlediği tüp bebek kuralarında arıyor. Çocuk İstiyorum Dayanışma Derneği'nin ÇİDER organizasyonlarındaki çekilişlerde birkaç çiftin ücretsiz tedavi kazanmasıyla başlayan tüp bebek piyangosu, haziranın Dünya İnfertilite Ayı olması nedeniyle hızlandı. 
     
     Ümitlerin bittiği anda... 
     ÇEKİLİŞLERDE ücretsiz tanı ve muayene ile yüzde 50 indirimli tedavi imk nları veriliyor. Kazananların tedavi masraflarını ise hastanelerin yanı sıra Nükhet Duru, Cenk Eren, Davut Güloğlu, Şahin Özer, Asuman Dabak gibi ünlüler üstleniyor. O şanslı çiftlerden biri de Emel - Ümit Süter çifti. ÇİDER'e 24 Mayıs'ta üye olan ve ilk kurada şansı yakalayan Süter'lerin tedavisini Şahin Özer üstlenmiş. 9 yıllık evli olan Süter çifti, "Tam ümitlerimizi yitirdiğimiz bir anda şans yüzümüze güldü" dediler. 
     

</TEXT>
</DOC>
