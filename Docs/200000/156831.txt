<DOC>
<DOCNO> 156831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun36.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri 47 numarayı yakaladı 
</HEADLINE>
<TEXT>

     ABD Merkez Komutanlığı yetkilileri, aranan Iraklı yetkililer listesinde bulunan 47 numaranın yaklandığını bildirdiler. 
     Açıklamada, yakalanan kişinin, eski Baas Partisi Babil bölgesi başkanı Fadıl Mahmut Garib olduğu bildirildi, Garib'in ne zaman ve nerede yakalandığı konusunda ise bilgi verilmedi. 
     Amerikan askerleri, sabaha karşı Tikrit yakınında bir köye baskın düzenlemişlerdi. Garib'in bu operasyonda yakalandığı sanılmıyor. 
     Sabahki operasyonda, 55 kişilik listede bulunan bir kişi, 2 Iraklı general ve Saddam Hüseyin'in güvenlik güçlerinden bir komutanın ele geçirildiği bildirilmiş, ancak bu kişilerin isimleri açıklanmamıştı. 
     Amerikan ordusu, köydeki operasyonda yakalanan 200'den fazla kişinin çoğunun serbest bırakıldığını da açıkladı. 
     
</TEXT>
</DOC>
