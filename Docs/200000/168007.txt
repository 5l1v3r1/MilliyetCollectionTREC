<DOC>
<DOCNO> 168007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sondun29.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hemşirelerden kırmızı şarap servisi... 
</HEADLINE>
<TEXT>

     İngiltere'deki bir hastanede hastalara, kalp krizi riskini düşürdüğü bilinen kırmızı şarap ikram ediliyor. 
     İnternetteki Ananova ajansının haberine göre, Swindon'daki Great Western Hastanesi'nde çalışan hemşireler, kalp krizi geçiren hastalarına günde iki kez kırmızı şarap servisi yapıyor. 
     Kalp cerrahı William Mc Crea, antioksidanların başarıya giden yolda anahtar rol oynadığını belirterek, antioksidanların damarlardaki kolesterol birikimini durdurduğunu kaydetti. 
     Crea, az miktarda içilen kırmızı şarabın kalp hastalıkları riskini azalttığına inandığını söyledi. 
     Hastalara verilen kırmızı şarabın masrafını, hastane vakfı karşılıyor. 
     
</TEXT>
</DOC>
