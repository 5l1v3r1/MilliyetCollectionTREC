<DOC>
<DOCNO> 189447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/spor/spo01.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Jübilesi Kartal'da 
</HEADLINE>
<TEXT>

   Beşiktaşlı Ronaldo, sözleşmesini üç yıl daha uzatan imzayı dün attı. Güreli, "Futbolcumuz burada jübile yapmak istediğini söyledi. Oynadığı süre bakımından en az maliyetli oyuncularımızdan biri" dedi 
      ORHAN YILDIRIM 

   
   Bir yılı opsiyonlu 
   BEŞİKTAŞ'TA sezon sonunda sözleşmesi bitecek olan Ronaldo Guiaro, mukavelesini üç yıl daha uzattı. Bir yılı opsiyonlu olmak üzere üç senelik imza atan Brezilyalı futbolcunun yıllık 900 bin dolar alacağı açıklandı. Ümraniye Tesisleri'ndeki imza törenine 2. Başkan Hüsnü Güreli, Asbaşkan Yıldırım Demirören ve Menajer Sinan Engin de katıldı. Ronaldo'nun sözleşmesinin uzamasında Lucescu'nun rol oynadığı öğrenildi. 
   
   'Gurur duyuyoruz' 
   RONALDO'NUN oynadığı süre bakımından maliyeti en düşük oyunculardan biri olduğunu belirten Güreli, "Futbolcumuzdan sözleşmesini uzatmak istedik. O da bize Beşiktaş'ta devam etmek istediğini, burada jübile yapmayı amaçladığını, eşiyle birlikte Türkiye'de yaşamaktan mutlu olduğunu söyledi" dedi. Beşiktaşlı yönetici, verdikleri parayı dürüstçe beyan ettikleri için gururlu olduklarını da söyledi. 
   
   'Sadece para değil' 
   KARTAL'DA sadece para için değil, mutlu olduğu için kaldığını belirten Brezilyalı futbolcu ise, "Üç yıl içinde büyük mutluluklar yaşadım. Eşimle konuştuğumda da aynı görüşü paylaştık. Büyük bir kulüpte oynadığımı daha iyi fark ediyorum. Profesyonelce yönetilen bir kulüpte oynuyorum" dedi. Öte yandan Ronaldo'nun eşi Juliano, yarın Darülaceze'ye giderek yardım yapacak. 
   
   Rekora koşuyor    KARTAL ile olan sözleşmesini üç yıl daha uzatan Ronaldo, tarihe geçecek. Siyah - Beyazlılar'da en uzun süre oynayan yabancı futbolcu, üçer sezonla Güney Afrikalı Fani Madida ile Nijeryalı Amokachi olmuştu. Brezilyalı oyuncu bu sezon sonunda bu başarıya ulaşacak. Ronaldo, en fazla oynayan yabancılar arasında da rekora gidiyor. İşte liste 
   Futbolcu Maç sayısı 1. Amokachi 77 2. Madida 76 3. Zalad 73 4. Ronaldo 71 5. Kovaçeviç 70 
   
   Hesap günü    Kartal, Lucescu döneminde sadece Diyarbakır'a yenildi. Siyah-Beyazlılar şimdi bunun rövanşı için sahaya çıkacak 
   
   Hakem yine Demirlek 
   LUCESCU ile birlikte şimdiye kadar 42 lig maçına çıkan, tek yenilgisini Diyarbakırspor'dan alan Beşiktaş, bugün rövanşı almak için sahaya çıkıyor. 16 Nisan 2003'te Yeşil-Kırmızılılar'a 1-0 mağlup olan Siyah-Beyazlılar, son 15 lig karşılaşmasından da başı dik çıktı. Bugünkü maçın hakemi Bülent Demirlek de o gün de düdük çalmıştı. 
   
   Zago'nun ağrısı var 
   DİYARBAKIRSPOR maçının hazırlıklarını dün yaptığı çalışmayla sürdüren Siyah - Beyazlılar'da ayağındaki ağrılardan şikayet eden Zago'nun MR'ı çekildi. Kulüp doktoru Ayhan Optur, bunun kontrol amaçlı bir MR olduğunu belirterek, "Şu aşamada ciddi bir durum yok. Zago'nun Diyarbakırspor maçında oynayamayacağını söyleyemem" diye konuştu. 
   
   Köylü Bilgili'den tarıma yatırım    TARIM ve Köyişleri Bakanı Sami Güçlü, dün Beşiktaş Kulübü'nü ziyaret etti, Başkan Serdar Bilgili ile bir görüşme yaptı. Bakan Güçlü, "1000 Köye, 1000 Tarımcı" projesini başlattıklarını belirterek, "Bu projeye Beşiktaş destek verdi. Toplum açısından örnek bir davranış" dedi. Bilgili ise şunları söyledi "Ben köylü çocuğuyum. Tarımın gelişmesi için memleketim Kahramanmaraş'ta da yatırım yapacağım." 
   
   BEŞİKTAŞ - DİYARBAKIRSPOR    Kadrolar 
   BEŞİKTAŞ 
   Cordoba 
   Emre Aşık 
   Ronaldo 
   Zago 
   Kaan 
   Tayfur 
   Giunti 
   Pancu 
   A.Hassan 
   İbrahim 
   Sergen 
   İlhan 
   
   DİYARBAKIRSPOR 
   Şenol 
   Hasan Yiğit 
   Burhan 
   C.Beceren 
   Ramazan 
   Stavravski 
   Kais 
   Juppi 
   Tayfun 
   Ü.Kozan 
   Çetin 
   Serdar 
   Bakadal 
   
   STAT BJK İnönü, SAAT 19.00, HAKEM Bülent Demirlek, YAYIN Lig TV, SAKAT Saffet, Murat Hacıoğlu Diyarbakırspor 
   
   
</TEXT>
</DOC>
