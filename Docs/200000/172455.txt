<DOC>
<DOCNO> 172455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/siyaset/siy04.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükanıt'a başkanlık yolu 
</HEADLINE>
<TEXT>

   Başbakan Erdoğan'ın ilk kez katılacağı Yüksek Askeri Ş ra, yarın başlıyor. İkisi kuvvet komutanı beş orgeneral emekliye ayrılıyor 
      BARKIN ŞIK Ankara 

   
   Türk Silahlı Kuvvetleri'nin yeni komuta kademesini belirleyecek Yüksek Askeri Ş ra YAŞ toplantısı, 1 - 4 Ağustos günleri arasında yapılacak. Başbakan Recep Tayyip Erdoğan'ın ilk kez katılacağı ş rada ikisi kuvvet komutanı beş orgeneral emekliye ayrılacak. Ş rada, Deniz ve Hava Kuvvetleri komutanları, görevlerindeki ikinci yılı doldurdukları için emekli olacak. Deniz Kuvvetleri Komutanı Oramiral Bülent Alpkaya'nın yerine Donanma Komutanı Oramiral Özden Örnek, Hava Kuvvetleri Komutanı Orgeneral Cumhur Asparuk'un yerine de Harp Akademileri Komutanı Orgeneral İbrahim Fırtına getirilecek. 
   1. Ordu Komutanı Orgeneral Çetin Doğan, MGK Genel Sekreteri Orgeneral Tuncer Kılınç ve 3. Ordu Komutanı Orgeneral Tamer Akbaş YAŞ'ın ardından emekliye ayrılacak. Orgenerallerin emekliye ayrılmasıyla TSK'da 1960 mezunu muvazzaf subay kalmayacak. 
   YAŞ'ın ardından yapılacak atamalarda Genelkurmay 2. Başkanı Orgeneral Yaşar Büyükanıt'ın 1. Ordu Komutanlığı'na getirilmesi bekleniyor. Büyükanıt, bu görevi bir yıl sürdürmesinin ardından Ağustos 2004'te Kara Kuvvetleri Komutanlığı'na getirilirse, 2006'da Orgeneral Hilmi Özkök'ten boşalacak Genelkurmay Başkanlığı görevini iki yıl süreyle sürdürebilecek. Ege Ordu Komutanlığı'ndaki ikinci görev yılını dolduran Orgeneral Hurşit Tolon'un kararg h hizmeti için Ankara'ya gelmesi, NATO Güneydoğu Avrupa Müttefik Kuvvetler Komutanı Orgeneral Oktar Ataman'ın ise bir yıl daha görevine devam etmesi bekleniyor. 
   
   
</TEXT>
</DOC>
