<DOC>
<DOCNO> 177872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sontur20.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Foça'daki orman yangını tamamen söndürüldü... 
</HEADLINE>
<TEXT>

     İzmir'in Foça İlçesi Yeni Foça Beldesi'nde, dün gece çıkan orman yangını, tamamen söndürüldü. 
     Soğutma çalışmalarına başlanan yangında, 10 hektar orman alanıyla 15 hektar zeytinliğin zarar gördüğü belirlendi. 
     Belde girişindeki Alize ve Akgül siteleri yakınında otluk alanda çıkan ve rüzgarın etkisiyle ormanlık alana sıçrayan yangın, Orman Bölge Müdürlüğü ve İzmir İtfaiye Müdürlüğü ekiplerinin çabaları sonucu tamamen söndürüldü. 
     Yangına müdahale eden 23 söndürme ekibi, 8 dozer ve Foça Amfibi Komando Birliği'nden askerlerin katılımıyla soğutma çalışmalarına başlandı. 
     Yetkililer, 10 hektarlık orman alanıyla 15 hektarlık tarım alanının zarar gördüğü yangının, söndürülmeden atılan sigara izmaritinden çıkmış olabileceğini belirterek, araştırmaların sürdüğünü bildirdi. 
     
</TEXT>
</DOC>
