<DOC>
<DOCNO> 181143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/guncel/gun02.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayısalı Moldovalı bilmiş 
</HEADLINE>
<TEXT>

   Sayısal Loto'nun bu hafta verdiği 1.6 trilyon liralık ikramiyeyi kazanan talihlinin, Türk vatandaşlığına geçmiş Moldova asıllı 22 yaşındaki bir tezg htar kadın olduğu ortaya çıktı 
      ŞENOL DEMİRCİ İstanbul 

   
   Sayısal Loto'nun bu haftaki çekilişinde 1.6 trilyon lirayı tek başına kazanan talihlinin Türk vatandaşlığına geçmiş Moldova asıllı 22 yaşındaki bir kadın olduğu ortaya çıktı. İsmi M.S. rumuzuyla açıklanan kadının dün çekini aldığı öğrenildi. 
   M.S. geçtiğimiz cuma günü Beyoğlu İstiklal Caddesi'ndeki Kısmet Büfe'de oynadığı 2 milyon 400 bin liralık kuponunun ikinci kolonunda 6 rakamını tutturmuştu. 
   1 trilyon 664 milyar 333 milyon 650 bin liralık ödülü kazanan Moldovalı kadının, bir Türkle hülle evliliği yaptığı, Türk vatandaşı olduktan ve çalışma izni aldıktan sonra ayrıldığı bildirildi. Moldova'da 1981'de doğan M.S.'nin Türk nişanlısı gibi Beyoğlu'nda bir tekstil mağazasında tezg htar olarak çalıştığı öğrenildi. 
   
   En kısa zamanda evleniyor 
   Loto zengini M.S.'nin dün nişanlısıyla birlikte Ankara'ya gittiği ve çekini aldığı belirtildi. Çekini alırken heyecanlı olan M.S.'nin kazandığı trilyonların etkisiyle uykusuz ve oldukça heyecanlı olması dikkat çekti. M.S.'nin hülle evliliğini sonlandırmasının ardından nişanlısıyla evlilik hazırlıkları yaptıklarını, fakat parasızlık nedeniyle ertelediklerini, en kısa sürede evleneceklerini söylediği öğrenildi. 
   
   
</TEXT>
</DOC>
