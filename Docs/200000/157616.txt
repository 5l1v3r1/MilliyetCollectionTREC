<DOC>
<DOCNO> 157616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sondun20.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te çatışma 2 yaralı 
</HEADLINE>
<TEXT>

     Irak'ın Kerkük kentinde Kürt ve Arap grupları arasında çıkan çatışmada 2 kişi yaralandı. 
     Edinilen bilgiye göre, önceki gün Kerkük'ün kenar mahallelerinde Kürt ve Arap grupları arasında çıkan çatışmada 7 kişinin öldürülmesinin ardından kentteki gerginlik sürüyor. Sabah saatlerinde yine aynı mahallelerde çıkan kısa süreli çatışmalarda, Kürt grubundan 2 kişinin yaralandığı bildirildi. Olaylar nedeniyle, dün olduğu gibi bugün de dükkanların büyük bölümünün kapalı olduğu ve Kerküklülerin sokağa çıkmadığı gözlendi. 
     Peşmergeler, ABD askerlerinin Kürtlerdeki silahları toplamasının ardından Arapların kendilerine saldırı başlattığını ileri sürdüler. 
     
</TEXT>
</DOC>
