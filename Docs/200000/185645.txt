<DOC>
<DOCNO> 185645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/ekonomi/eko02.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Saklanacakları son yer Kıbrıs' 
</HEADLINE>
<TEXT>

   KKTC Cumhurbaşkanı Denktaş, Uzanlar'ın KKTC'de saklandığı iddialarına karşı, 'Kıbrıs bir avuç yer. Böyle olsaydı yarım saatte yakalanırlardı' dedi 
   MUKADDER YARDIMCIEL Kars DHA 
   
   KKTC Cumhurbaşkanı Rauf Denktaş, internet sitelerinde Kırmızı Bülten'le aranan Kemal Uzan ve kardeşi Yavuz Uzan'ın Kıbrıs'ta elini kolunu sallayarak gezdikleri yolundaki haberlere tepki gösterdi. 
   Denktaş, "Maksat, Kıbrıs Türklerini ve beni kötülemek. Kıbrıs bir avuç yer. Saklanacak en son yer Kıbrıs olur" diye konuştu. 
   Kafkas Üniversitesi'nin yeni öğretim yılına başlama törenleri için Kars'ta bulunan KKTC Cumhurbaşkanı Rauf Denktaş, Ankara'ya gitmek üzere geldiği Kars Havaalanı'nda, aranan Kemal ve Yavuz Uzan'ın Kıbrıs'ta saklandığı yolundaki iddialarla ilgili soruları da yanıtladı. Denktaş, şunları söyledi 
   "Biraz ayıp ettiler. Zannediyorsam Kıbrıs'ta 30 binden fazla Kolordu var, güvenlik kuvvetleri var. Saklanacak en son yer Kıbrıs olur. Bir avuç yer. Onun için bunlar uydurma haberler. Maksatları, Kıbrıs Türklerini ve beni kötülemek. İnanmıyorum. Böyle şey yok. Böyle şey olsaydı, yarım saatte yakalanırlardı." 
   
   
</TEXT>
</DOC>
