<DOC>
<DOCNO> 174877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur17.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Anafartalar Zaferi'nin 88.yıldönünü kutlandı... 
</HEADLINE>
<TEXT>

     Anafartalar Zaferi'nin 88. yıldönümü, törenlerle kutlandı. 
     Gelibolu Yarımadası Kabatepe Tanıtma Merkezi'nde yapılan kutlama töreni, çelenklerin sunulması, saygı duruşu, saygı atışı ve İstiklal Marşı eşliğinde göndere bayrak çekilmesiyle başladı. 
     2. Kolordu Komutanlığı'ndan Üsteğmen Murat Özkan, ''Çanakkale Zaferi''nin Türk ve dünya tarihinde önemli zaferlerden biri olduğunu belirterek, ''Bugün burada her hali zaferlerle, kahramanlıklarla dolup taşan, her karış toprağı şehit kanıyla sulanmış bu vatan parçasında, milletimizin onurlu bir varolma mücadelesi vererek oluşturduğu, Çanakkale Destanı'nın müstesna bir sayfası olan Anafartalar Zaferi'ni kutlamanın gururunu yaşıyoruz'' diye konuştu. 
     Üsteğmen Özkan, denizden Çanakkale'yi geçemeyen düşman kuvvetlerinin, 1915 yılının Ağustos ayında da karada büyük hezimete uğratıldığını kaydetti. 
     Törende, Gelibolu 2. Kolordu Komutanlığı Bandosu da konser verdi. Törenin ardından şehitler için mevlit okutulup, davetlilere pilav ikramı yapıldı. 
     Törene, Çanakkale Valisi Süleyman Kamçı, AK Parti Çanakkale Milletvekili Mehmet Daniş, Çanakkale Belediye Başkanı Ülgür Gökhan, 2. Kolordu Komutanlığı 18. Zırhlı Tugay Komutan Vekili Kurmay Albay Mustafa Çalış, Eceabat Kaymakamı Yaşar Karadeniz, bazı ilçe belediye başkanları, askeri ve sivil yetkililer ile vatandaşlar katıldı. 
     
</TEXT>
</DOC>
