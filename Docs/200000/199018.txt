<DOC>
<DOCNO> 199018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko18.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ile siyasi ilişkiler sıklaştı... 
</HEADLINE>
<TEXT>

     Irak ile siyasi ilişkiler yoğunlaştı. Geçici Konsey Yönetim Başkanı Celal Talabani'nin ziyaretinin artından dün de İçişleri Bakanı Nuri el Bedran başkanlığında 30 kişilik Irak heyetinin Türkiye'ye geldiği öğrenildi. 
     Edinilen bilgiye göre, aralarında Irak'ta görevli ABD'li yetkililerin de bulunduğu heyet, bu sabah Devlet Bakanı Kürşad Tüzmen'i ziyaret etti. Ziyaret sırasında, halen iki ülke arasındaki ticarette karşılaşılan sorunların ele alındığı ve çözümü için teknik görüşmeler yapılmasına karar verildiği kaydedildi. Heyet üyelerinin Habur Sınır Kapısı'ndaki işlemlerin kolaylaştırılması için Gümrük Müsteşarlığı yetkilileri ile de görüştüğü öğrenildi. 
     Ziyaret sırasında Devlet Bakanı Kürşad Tüzmen'in savaş nedeniyle Türkiye'nin Irak ile ticarette uğradıkları kayıplara dikkat çekerek, Irak'ta yapılacak ihalelere Türk firmalarının talip olduğunu bildirdiği belirtildi. 
     Irak tarafının da başta benzin olmak üzere satın almak istedikleri malları ilettiği kaydediliyor. 
     Irak İçişleri Bakanı El Bedran'ın, bugün İçişleri Bakanı Abdülkadir Aksu ile de görüşmesinin programlandığı ve görüşmede özellikle Türk kamyon şoförlerinin güvenliği ile Kuzey Irak'taki terör örgütü üyelerinin faaliyetlerinin ele alınacağını ifade edildi. 
     Heyetin, bugün temaslarını tamamlayarak, Türkiye'den ayrılması bekleniyor. 
     
</TEXT>
</DOC>
