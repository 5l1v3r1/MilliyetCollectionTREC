<DOC>
<DOCNO> 176209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/guncel/gun20.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Nano İstanbul'da ameliyat olacak    ARNAVUTLUK Başbakanı Fatos Nano, International Hospital'da laparoskopik cerrahi yöntemi ile safra kesesi ameliyatı olacak. Hastane yetkililerinden alınan bilgiye göre, Arnavutluk Başbakanı Nano'nun Mayıs ayında yapılan tetkiklerinde, safra kesesinde taşlar tespit edildi. Son olarak, geçtiğimiz hafta tetkikler ve ultrasonografi uygulan Nano, Genel Cerrahi Uzmanı Prof. Dr. Dursun Buğra ve ekibi tarafından bugün saat 10.30'da yapılacak ameliyatın ardından 1 - 2 gün içinde taburcu edilebilecek. 
   
   Gurbetçi Yeşiltaş'a ambulans uçak...    ALMANYA'DAN eşi Mustafa Yeşiltaş ile tatil için geldiği Afyon'da cam silerken düşüp ağır yaralanan Ayşe Yeşiltaş, ambulans uçakla Almanya'ya götürüldü. Yeşiltaş 29 geçen hafta dengesini kaybederek 3. kattan düştü. Bir çocuk annesi Yeşiltaş, Eskişehir SSK Hastanesi'nin Beyin Cerrahisi Servisi'nde tedavi altına alındı. Mustafa Yeşiltaş da, Almanya'daki ADAC adlı özel sigorta şirketini arayarak eşinin tedavisinin bu ülkede yapılmasını istedi. Şirket yetkilileri, bunun üzerine Eskişehir'e H - 25 C tipi ambulans uçak gönderdi. 
   
   
   
</TEXT>
</DOC>
