<DOC>
<DOCNO> 179366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sontur08.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Peker'in villasında 8 kişi gözaltına alındı... 
</HEADLINE>
<TEXT>

     Kanamalı vaziyette hastaneye kaldırılan Ukrayna uyruklu bir kadının ifadesi üzerine polis, Sedat Peker'e ait olduğu belirtilen Beykoz'daki villaya giderek, 8 kişiyi gözaltına aldı. 
     Özel bir ambulansla, kendinden geçmiş ve kanamalı vaziyette Haydarpaşa Numune Hastanesi'ne kaldırılan Ukrayna uyruklu Natalya Zamçenko'nun 21 ifadesini alan polis ekipleri, kadının, Sedat Peker'e ait olduğu bildirilen Beykoz'daki villadan hastaneye gönderildiğini belirledi. 
     Bunun üzerine söz konusu villaya giden Organize Suçlar Şubesi ekipleri, Sedat Peker'in adamlarının da aralarında bulunduğu 8 kişiyi gözaltına aldı. 
     Polisler gelmeden villadan ayrıldığı iddia edilen Peker'in de bu olaya ilişkin arandığı bildirildi. 
     Hastanede tedavi altına alınan Ukrayna uyruklu kadının ''cinsel ilişki sonrasında kanama geçirdiği'' belirtildi. 
     Polis yetkilileri, soruşturmanın sürdürüldüğünü kaydettiler. 

     
</TEXT>
</DOC>
