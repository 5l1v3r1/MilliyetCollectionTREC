<DOC>
<DOCNO> 177741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/siyaset/siy10.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay Meydan Savaşı .. 
</HEADLINE>
<TEXT>

      
   Hükümetle yapılan toplu görüşmelerden çekilen KESK, dün başkent sokaklarında Türkiye'nin birçok yerinden gelen binlerce memurla eylem yaptı. KESK'e bağlı memurlar ve çeşitli sivil toplum örgütüne bağlı eylemciler Gazi Mustafa Kemal Bulvarı'nda toplandı. İzmir Caddesi ve Sıhhıye'de bulunan göstericilerle polis arasında çıkan taşlı, sopalı çatışmada 10 polis yaralandı, 7 memur gözaltına alındı. Eylemciler, Kızılay'a giremeyince basın açıklaması yapıldı. KESK Genel Başkanı Sami Evren, "Siyaset kirlenmiştir. Temiz siyaset için kamu çalışanları siyasete dahil olmalıdır. Çalışanlar siyasete dahil olursa bakan çocukları ihale alamaz. Hükümet fikrini değiştirirse toplu sözleşme masasına davet ediyorum" dedi. 
   
   
</TEXT>
</DOC>
