<DOC>
<DOCNO> 196037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/yasam/yas09.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de çocuğa tokat yasaklanıyor 
</HEADLINE>
<TEXT>

   Yasa ile hastane ve sosyal servisler de aile dayağına karşı daha katı davranacak 
   DIŞ HABERLER SERVİSİ 
   
   İNGİLTERE'DE, anne babaların çocuklarına, tokat da dahil fiziksel ceza uygulaması yasaklanıyor. Yasalarında, çocuklara karşı fiziksel ceza uygulanmasını yasaklayıcı madde bulunmayan İngiltere'de hükümet tarafından hazırlanan yasa tasarısı, Kraliçe Elizabeth tarafından parlamentoda okunmasının ve oylanmasının ardından yürürlüğü girecek. 
   
   Fiziksel cezalar da dahil 
   "ÇOCUKLARA Kötü Muamelenin Önlenmesi" tasarısına, bazı İşçi Partili milletvekillerinin müdahalesi üzerine, anne babanın verdiği fiziksel cezaların da dahil edildiği kaydediliyor. Çıkartılacak yasayla devletin hastane ve sosyal servisler gibi kurumlarının, aile dayağı vakaları karşısında daha uyanık ve katı davranması öngörülüyor. 
   
   
</TEXT>
</DOC>
