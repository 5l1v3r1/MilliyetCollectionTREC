<DOC>
<DOCNO> 158631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/spor/ykocaomer.html </URL>
<DATE> 2003/05/24/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
100. yılında Beşiktaş 
</HEADLINE>
<TEXT>

     100. yıl etkinlikleri çerçevesinde, TESYEV işbirliğiyle tekerli sandalye basketbol şampiyonası önümüzdeki hafta İstanbul Ahmet Cömert Spor Salonu'nda yapılacak. 29 Mayıs - 1 Haziran tarihleri arasında, Türkiye birinci ve ikinci liglerinden çekilen kura sonucu saptanan dört takım, kendi aralarında iki ayrı kategoride, Beşiktaş'ın 100. yılındaki şampiyonlarını belli edecek. 
     Birinci ligden İzmir Ortopedik Özürlüler Rehabilitasyon Spor Kulübü, Adana Engelliler Spor Kulübü, Beşiktaş Engelliler Spor Kulübü ve Samsun Bedensel Engelliler Spor Kulübü ile, ikinci ligden ise İstanbul Lokomotif Fiziksel Engelliler Spor Kulübü, Kara Kuvvetleri Gücü Spor Kulübü, Hakkari Sümbül Engelliler Spor Kulübü ve Diyarbakır Bedensel Engelliler Spor Kulübü katılacak. 
     Bu turnuvanın organizasyonunda, BJK hiçbir maddi fedakarlıktan kaçınmadı. Dört gün sürecek turnuvanın final maçları, 1 Haziran Pazar günü saat 12.00 ve 14.00 de oynanacak. Daha sonra yapılacak ödül töreniyle turnuva sona erecek. Bu arada, her iki grubun biricilerine de Beşiktaş birer QUICKIE marka basketbol sandalyesi armağan edecek. 
     "Kendimi Engelletmem" kitabıyla yaşam öyküsünü ülkemizde de anlatan İsviçreli eski milli takım oyuncusu ve tekerlekli sandalye Atlanta Olimpiyatları beşincisi G rald M troz da, kulübün davetlisi olarak bu turnuva boyunca bizlerle beraber olacak. 
     Her zaman yazıp söylediğimiz gibi, futbolda bir kulüp, Türkiye, Avrupa hatta Dünya Şampiyonu olabilir. Ama çağdaşlığın bir simgesi olan her türlü spora destek olmak ve ülkemizdeki engelli insanlarımızın spor yoluyla toplumla kaynaşmalarını sağlamak konusunda, Beşiktaş'ın ulaştığı seviyeye ulaşmak da her kulübün yapabileceği bir şey değil. 
     Teşekkürler BEŞİKTAŞ. Senin sayende Türkiye'de engelli sporcular kendilerini daha iyi hissediyor. 
     
     

</TEXT>
</DOC>
