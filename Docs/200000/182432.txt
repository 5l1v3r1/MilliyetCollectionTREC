<DOC>
<DOCNO> 182432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/soneko03.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te doların fiyatı 2 bin lira geriledi... 
</HEADLINE>
<TEXT>

     Ankara serbest döviz piyasasında doların fiyatı 2 bin lira gerilerken, euro'nun fiyatı ise 3 bin lira arttı. 
     Cuma günü akşam saatlerinde 1 milyon 378 bin liradan satılan dolar, bugün akşam saatlerinde 1 milyon 376 bin liradan satıldı. 
     Euro ise bugün akşam saatlerinde 1 milyon 550 bin liradan işlem gördü. Euro, Cuma günü akşam saatlerinde 1 milyon 547 bin liradan satılmıştı. 
     Cuma günün akşam saatlerinde 1.1262 olan euro-dolar paritesi, bugün akşam saatlerinde 1.1277 oldu. 
     Bankalararası döviz piyasasında yarın valörlü doların alış fiyatı 1 milyon 373 bin lira, satış fiyatı ise 1 milyon 378 bin lira olarak açıklandı. 
     Merkez Bankası da, saat 15.30 itibariyle gösterge niteliğindeki doların efektif satışını 1 milyon 377 bin 587 lira, euronun efektif satışını ise 1 milyon 552 bin 679 lira olarak belirledi. 
     
</TEXT>
</DOC>
