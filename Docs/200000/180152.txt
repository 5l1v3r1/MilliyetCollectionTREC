<DOC>
<DOCNO> 180152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/magazin/amag.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın kızı oyuncu oldu 
</HEADLINE>
<TEXT>

   'Vizontele'nin ilkinde köy halkını oyuncu yapan Yılmaz Erdoğan'ın bu defaki sürprizi kızı Berfin... 
      İLKNUR GÜLMEZ 
   
   YILMAZ Erdoğan'ın gişe rekorları kıran filmi 'Vizontele'nin devamı 'Vizontele-Tuuba'nın çekimlerine Van'ın Gevaş ilçesinde başlandı. Erdoğan'ın senaryosunu yazıp yönetmenliğini ve başrolünü üstlendiği filmde, önemli rolleri Tarık Akan, Demet Akbağ, Altan Erkekli, İclal Aydın, Tolga Çevik, İdil Fırat ve Tuba Ünsal üstlendi. Erdoğan'ın filmdeki sürprizlerinden biri de 9 yaşındaki kızı Berfin'di. Filmde kızına küçük bir rol veren Erdoğan, "Berfin, filmde oynayacağı için çok sevinçliydi ama sahneler tekrarlandıkça çok beklediği için sıkıldı. İnşallah ilerde oyunculuk konusundaki hevesini sürdürür" diye konuştu. 
   
   Film için köy kuruldu 
   ERDOĞAN, filminin figüranlarını da özellikle Gevaş'ın Fakir Fukara Fonu'ndan destek alanlar arasından seçti. Gevaş'ın Belediye Başkanı Faik Tan, halkın yüzde 99'unun filmde günlük 60 milyon liraya figüranlık yaptığını söyledi. Filmde bin kadar da civciv rol aldı. Vizontele-Tuuba için Gevaş'ta 3 ay boyunca çalışıldı sonuçta 7 bin 500 metrekarelik çamur kaplı bir alana 14 ev, 22 dükk n, bir sinema salonu, bir benzin istasyonu, bir otobüs terminali ve sokaklar yapıldı. 
   
   Kısa kısa Vizontele Tuuba..    İlk filmde bisiklet kullanan Deli Emin Yılmaz Erdoğan , Vizontele Tuuba'da motosikletli.Tuba Ünsal, Gevaş'ta 1 ayda 5 kilo aldı.Yılmaz Erdoğan'ın annesi Süheyla ve babası Nazım Erdoğan sette sürekli ekibe yardım ediyor.İclal Aydın'ın filmde kullanılan kıyafetleri Yılmaz Erdoğan'ın annesine ait.Erdoğan'ın filmde rol verdiği, daha önce de birlikte reklamlarda oynadığı 14 yaşındaki Volkan Demirok, Erdoğan'ın 'kendisini Beşiktaş Koleji'ne kaydettirip eğitim giderlerini karşıladığını' söyledi.Vizontele için 2.5 milyon dolar harcadıklarını açıklayınca eleştiri oklarına maruz kalan Erdoğan, Vizontele Tuuba'nın bütçesini açıklamadı. 
   
</TEXT>
</DOC>
