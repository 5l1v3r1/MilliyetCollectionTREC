<DOC>
<DOCNO> 169133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sonspo04.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Almanya yolcusu... 
</HEADLINE>
<TEXT>

     Yeni sezon hazırlıklarının ilk etabını İstanbul'da dün yaptığı idmanla tamamlayan ve bugün sağlık kontrollerinden geçen Fenerbahçeli futbolcular, ikinci etap kamp çalışmaları için yarın Almanya'ya gidecek. 
     Sabah saatlerinde Düsseldorf kentine hareket edecek sarı-lacivertli ekip, buradan yaklaşık 80 kilometre uzaklıktaki Köln kenti yakınlarındaki Bitburg Spor Okulu'na geçecek ve 22 Temmuz'a dek çalışmalarını burada sürdürecek. Daha sonra Castrop-Rauxel'deki Goldschmiedring Mercure Otel'de kampa girecek olan Fenerbahçe, 28 Temmuz'da İstanbul'a dönecek ve 8 Ağustos'ta start alacak 2003-2004 sezonu için hazırlıklarını İstanbul'da tamamlayacak. 
     Fenerbahçe, Almanya'da bulunduğu süre içerisinde 16 Temmuz Çarşamba günü Waldhof Mannheim, 20 Temmuz Pazar günü Allemania Aachen, 23 Temmuz Çarşamba günü Bochum, 26 Temmuz Cumartesi günü Arminia Bielefeld ve 27 Temmuz Pazar günü Rot-Weiss Essen takımlarıyla hazırlık maçları oynayacak. 
     
</TEXT>
</DOC>
