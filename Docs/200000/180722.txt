<DOC>
<DOCNO> 180722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sondun19.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Gazze'deki hedefleri vurdu 
</HEADLINE>
<TEXT>

     İsrail helikopterlerinin, Gazze kentindeki hedefleri vurduğu bildirildi. 
     Görgü tanıkları, İsrail helikopterlerinin görüldüğünü ve kentte iki patlama sesinin duyulduğunu kaydettiler. 
     Ambulansların olay yerine hareket ettiği belirtildi. 
     Füze saldırısında Hamas'ın kurucularından Şeyh Ahmed Yasin'in hafif yaralandığı bildirildi. 
     Hamas yetkilileri, Yasin'in elinden yaralandığını kaydettiler. 
     Bir görgü tanığı, füze saldırısının asıl hedefinin Şeyh Yasin'in aracı olduğunu belirtti. 
     Görgü tanıkları, bir füzenin de kentin kalabalık bölgelerinden birindeki bir eve isabet ettiğini kaydettiler. 
     Saldırıda can kaybı ya da yaralananlar olup olmadığı konusunda henüz bilgi verilmedi. 
     
</TEXT>
</DOC>
