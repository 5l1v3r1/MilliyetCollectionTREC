<DOC>
<DOCNO> 171218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur05.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli Valisi "Depremi bekliyorduk" 
</HEADLINE>
<TEXT>

     Denizli Vali Vekili Orhan Öztürk, Buldan İlçesi'nde saat 07.52'de meydana gelen 5.2 büyüklüğündeki depremde, herhangi bir can ve mal kaybının olmadığını söyledi. 
     Öztürk, vatandaşların deprem nedeniyle korktuğunu belirterek, Denizli Devlet Hastanesi'nde bir çatlağın meydana geldiğini, ancak bunun deprem nedeniyle olup olmadığını bilmediklerini bildirdi. 
     Denizli'de deprem beklediklerini kaydeden Öztürk, şunları söyledi 
     ''Bir ay kadar önce Prof. Dr. Ahmet Mete Işıkara, ilimizde bir deprem konferansı vermişti. Gölcük ve Düzce depremlerinden önce yaşanan yoğunluğun Denizli'de de görüldüğünü, bu nedenle depremin beklenebileceğini belirtmişti. Denizli'nin durumu Düzce ve Gölcük'ten daha kötü. Bu nedenle vatandaşlarımızın hazır ve dikkatli olması gerekir. Özellikle yapılaşmaya dikkat edilmesi gerekir.'' Öztürk, vatandaşların deprem konusunda bilinçlendirilmesi için çalışma yapacaklarını bildirdi. 
     
</TEXT>
</DOC>
