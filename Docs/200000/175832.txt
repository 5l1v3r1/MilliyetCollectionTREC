<DOC>
<DOCNO> 175832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/spor/spo03.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
K bus dolu gece 
</HEADLINE>
<TEXT>

   Bulgar basını, Galatasaray'a 3-0'lık skorla boyun eğen CSKA Sofya'yı yerden yere vurdu. Gazeteler, ilk maçta Şampiyonlar Ligi rüyalarının sona erdiğine dikkat çekti 
      
   Hayalleri yıkıldı 
   ŞAMPİYONLAR Ligi bileti hayaliyle çıktığı Galatasaray maçında 3 - 0'lık bir yenilgiyle sahadan ayrılan CSKA'da büyük şok yaşanıyor. Bulgar basını, CSKA Sofya'nın Galatasaray karşısında dağıldığını belirtti. Meridian Maç Gazetesi, "CSKA'ya yıkım" başlığını attı. Diğer günlük gazeteler ise Şampiyonlar Ligi rüyasının ilk maçta sona erdiğini dile getirdi. 
   
   'Çıkarken yedik' 
   GAZETELER, CSKA Teknik Direktörü Mladenov'un çarpıcı açıklamalarına da yer verdi. Tecrübeli teknik adamın, "Maçın başındaki ölümcül 7 dakika, galip olacak takımı belirledi. Karşımızda Galatasaray gibi klas bir takım varken, soyunma odasından çıkar çıkmaz 2 gol yememek kolay değil. 2-0'dan sonra toparlanmıştık. Ancak 3. gol herşeyin bittiğini mesajlıyordu" dediği iddia edildi. 
   
   'Sınıfı geçtik'    İKİNCİ Başkan Ali Dürüst, İstanbul'da tel örgüsüz iki maç oynadıklarını ve hiçbir sorun yaşamadıklarını dile getirdi. Dürüst, spor kamuoyunun bu olumlu adımı görmediğini açıklayarak, "Bu karşılaşmalara toplam 120 bin seyirci geldi. Tel örgülerin tartışıldığı bir ortamda sorunsuz iki 90 dakika yaşadık. İstanbul'da bir ilk gerçekleştirdik ve sınıfı geçtik" dedi. 
   
   Ümit Karan 1 ay yok    CÜNEYT KARAKAYA 

   Tedavisine başlandı 
   CSKA Sofya maçının ilk yarısında sakatlanarak oyundan alınan ve dün MR'ı çekilen Ümit Karan'ın durumunun ciddi olduğu, en az bir ay sahalardan uzak kalacağı açıklandı. Tecrübeli futbolcunun çekilen MR'ında kasığında zorlanmaya bağlı olarak ödem oluştuğu tespit edildi. Ümit Karan'ın tedavisine hemen başlandı. 
   
   Gaziantep alarmı 
   ÜMİT Karan'ın sakatlığının ardından Sarı-Kırmızılı takımda gözler Pinto'ya çevrildi. Sağ arka adalesinde sorunu olan Brezilyalı yıldızın Gaziantep maçına yetiştirilmesi için yoğun bir çalışma başladı. Fatih Terim'in doktorlarla görüşürek, Pinto'ya ihtiyacının olduğunu söylediği ve bir an önce takıma katılmasını istediği ifade edildi. 
   
   Hazırlıklara devam    GALATASARAY, CSKA zaferinin ardından ara vermeden dün Gaziantep maçının hazırlıklarına başladı. Akşam çalışmasında CSKA maçında forma giyen oyuncular ayak tenisi oynarken diğer futbolcular çift kale maç yaptı. Çift kalede sol ayak bileğinden sakatlanan Orhan Ak idmanı yarıda bırakırken Arif, Abdullah ve Baliç ise koşu yaptı. Bu arada Sarı - Kırmızılı futbolcular grip aşısı oldu. 
   
   Hasselbaink'e yakın takip    
   Chelsea kararsız 
   TRANSFERDE girişimlerini sürdüren Galatasaray özellikle Chelsea'de forma giyen Hasselbaink üzerinde yoğunlaştı. Teknik Direktör Fatih Terim'in ısrarla istediği yıldız oyuncunun transferi için Başkan Özhan Canaydın da düğmeye bastı. Yöneticiler İngiliz takımıyla görüşmelere başlarken en büyük sorunun Chelsea'nin kararsızlığı olduğu belirtildi. 
   
   Sıradaki gelsin 
   INTER'DEN Vieri veya Crespo'yu almak için harekete geçen Chelsea'nin bu iki futbolcunun transferinden birini gerçekleştirmesi halinde Hasselbaink'i gözden çıkaracağı öğrenildi. Çalışmalarının bir bölümünü İspanya'da sürdüren Galatasaray, Real Madrid'in Cambiasso'yu vermeye sıcak bakmaması üzerine yeniden Riquelme'ye döndü. İspanyol kulübünün, McManaman ve Munitis'i de vermeye hazır olduğu bildirildi. 
   
   Cim-Bom'un yolu uzun    SEZONUN ilk iki maçını Olimpiyat Stadı'nda oynayan Galatasaray, Ağustos ayının ikinci yarısını yollarda geçirecek. Sarı-Kırmızılı takım 10 gün içinde birbirinden zorlu maçlar oynayacak. Pazar günü Gaziantep'te Gaziantepspor ile kozlarını paylaşacak olan Cim - Bom, 23 Ağustos'ta Bursa deplasmanına gidecek. 27 Ağustos'ta ise Bulgaristan'da CSKA Sofya maçının rövanşına çıkacak. 
   
   Bir koltukta iki taraftar    SARI - Kırmızılı yönetim, CSKA Sofya ile oynadığı maçta ikinci kez bilgisayar kurbanı oldu. Sistemde yaşanan sorun nedeniyle önceden satılan 50 koltuğun yanlışlıkla tekrar satıldığı tespit edildi. Bu gelişme üzerine yöneticiler, kulübün resmi internet sitesi aracılığıyla sorun yaşayan taraftarlardan özür diledi. 
   
   
</TEXT>
</DOC>
