<DOC>
<DOCNO> 155591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/soneko14.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Anneme ne alsam İşte seçenekler... 
</HEADLINE>
<TEXT>

     Her yıl Mayıs ayının ikinci pazar gününde kutlanan ve bu yıl 11 Mayıs'a denk gelen Anneler Günü'nde, annelerine sevgi sözcüklerinin yanısıra kalıcı birşeyler vermek isteyenler için firmalar değişik alternatifler sunuyor. 
     Müşterileri için özel bir hediye hazırlayan Çarşı Mağazaları, 6 girişimci kadın tarafından Diyarbakır'da kurulan ''Dekoratif Kutu ve Ev Tekstili Atölyesi''nde üretilen kutuları satışa sundu. 
     Çeşitli kumaşların yanısıra Doğu kültürünün simgelerinden poşu ve yerel dokumaların kullanıldığı kutuların fiyatları, 9 ila 40 milyon lira arasında değişiyor. 
     Kutular, Çarşı'nın İstanbul'da Maslak, Şaşkınbakkal, Capitol, Carrefour, Nautilus, Ankara'da Kavaklıdere ile Migros, İzmir, Antalya ve Diyarbakır mağazalarında satılıyor. Dekoratif aksesuar özelliği taşıyan kutular, fotoğraf, takı veya kişisel eşyaları saklamak için de kullanılabilir. 
     Anneler Günü'nü unutmayan Eczacıbaşı Sağlık Hizmetleri, ''Çınar Kart'' ile annelere sağlık hediye etme olanağı sunuyor. Sağlık takip hizmetlerini bir yıl boyunca evlerinde alabilen kart sahipleri, ''0212 279 25 00'' numaralı telefonu arayarak annelerini sağlık taramasından geçirerek onlara verdikleri değeri gösterebilirler. 
     Tepe Nautilus Alışveriş Merkezi, 11 Mayıs Anneler Günü nedeniyle 10 Mayıs günü saat 22.00'den itibaren sabaha kadar açık kalacak. Saat 22.00'den sonra mağazalarda özel indirimler uygulanırken, eğlenceye dönük birbirinden farklı etkinlikler düzenlenecek. Tepe Cinemaxx Sinema Salonları da, bir geceliğine sabaha kadar sinemaseverlerin hizmetinde olacak. 
     
     BEYMEN'DEN ''ANNELER GÜNÜ SETLERİ'' 

     Bu yıl ilk kez ''Anneler Günü Setleri'' hazırlayan Beymen, çanta, kozmetik, ayakkabı, triko gibi değişik ürün gruplarıyla hazırlanan setleri cazip fiyatlarla müşterinin beğenisine sunuyor. 
     Beymen mağazalarında 250 milyon ve üstündeki alışverişlerde nakit, kredi kartı ve Advantage Card ile gerçekleştirilecek tek taksitli ödemelerde, kozmetik dahil tüm alışverişlerin yüzde 20'ye varan tutarı sonraki alışverişlerde kullanılmak üzere hediye edilecek. 
     Hilton İstanbul, 11 Mayıs Anneler Günü nedeniyle Roof Restaurant Bar'da, 8 yaşına kadar çocukların ücretsiz kabul edildiği ve kişi başına ücretin milyon lira olduğu özel brunch programı hazırladı. Hilton İstanbul, ayrıca 11 Mayıs'ta Figaro Güzellik Merkezi'nde annelere yüzde 35 indirim uygulayacak. 
     Türk mücevher sektörünün tanınmış firmalarından Altınbaş'ın internet adresi AltınbaşClub, 11 Mayıs'a kadar üye olan kullanıcılara sadece kendilerinin kullanabileceği özel indirim kuponları hazırlayacak ve yüzde 15'e varan indirimler yapacak. 
     Goldaş, özel olarak hazırladığı ''Anneler Günü Koleksiyonu''nda, Uzakdoğu'nun etnik akımının izlerini taşıyan ürünler hazırladı. Beyaz ve yeşil altının kullanıldığı ürünlerde şal deseninin gizemi ve duygu zenginliği çarpıcı renkler kullanılarak vurgulanıyor. Koleksiyonda 925 ayar gümüş takılar de yer alıyor. 
     Oranj Club, 30 Mayıs'a kadar annelerinin tatlı tariflerini gönderenler arasından seçilecek iki kişiye Teba marka midi fırın hediye edecek. 
     TNT Ekspres Türkiye, annelerine sürpriz yapmak isteyenler için 18 Mayıs'a kadar tüm yurtdışı gönderilerde yüzde 15 indirim uygulayacak. 
     Mynet.com, hazırladığı Anneler Günü özel sayfasında, kozmetik ürün, cep telefonu, sanat eserleri, özel çiçek, ev eşyası gibi 20 farklı kategoride 150 binden fazla ürün seçeneği sunuyor. 
     Renkli ekranı, melodi mixleme özelliği, duvar kağıdı, ekran koruyucuları, temalar ile değiştirilebilir ön ve arka kapaklara sahip Motorola C350, uygun fiyat avantajıyla Anneler Günü için bir alternatif oluşturuyor. 
     Bonus Card da, geçerli olduğu birçok yerde indirim ve taksit avantajları sağlıyor. 
     
</TEXT>
</DOC>
