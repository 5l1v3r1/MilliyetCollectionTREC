<DOC>
<DOCNO> 182913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/soneko18.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 126 puan arttı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 126.37 puan artışla, 1. seansı 13,131.40 puandan tamamladı. 
     1. seansta, hisse senetlerinin ortalama değer kazancı yüzde 0.97 olarak gerçekleşti. 
     Dün 13,005.03 puandan kapanan endeks, ilk seansa 14.76 puan artışla 13,019.79 puan seviyesinde başladı. Endeks, seansın ilk yarısını 13,139.19 puandan geçti. Endeks seans içinde en düşük 13,004.37 puana gerilerken, en yüksek 13,205.93 puanı gördü. 
     Seans kapanışında mali endeks 238.43 puan artışla 16,638.35 puana, sanayi endeksi 40.69 puan artışla 12,582.65 puana, hizmetler endeksi 70.61 puan artışla 7,753.90 puana yükseldi. 
     Böylece, önceki kapanışa göre mali grup hisseler ortalama yüzde 1.45, sanayi grubu hisseler ortalama yüzde 0.32, hizmetler grubu hisseler ortalama yüzde 0.92 değer kazandı. 
     1. seansta işlem gören toplam 284 hisse senedinden 154'ü değer kazanırken, 61 hisse senedi değer kaybetti, 69 hissenin fiyatında ise değişiklik olmadı. 
     Seansta, 568 trilyon 775 milyar 209 milyon liralık işlem hacmi oluştu. 
     1. seansta, Yapı ve Kredi Bankası, İş Bankası C , Doğan Holding, Garanti Bankası ve Arçelik en yoğun işlem gören hisseler oldu. 
     Borsa uzmanları, Hazine'nın dünkü ihalelerinin ardından, oluşan Merkez Bankası faiz indirimi beklentisinin de etkisiyle yükselişe geçen Borsanın 13,200 seviyesinde bir miktar kar satışı ile karşılaştığını ve 13,100 seviyelerinde dengelendiğini ifade ediyor. 
     Piyasaya para girişinin devam ettiğini belirten uzmanlar, günün ikinci yarısında da bu olumlu havanın devam edeceği düşüncesini taşıyor. 
     Uzmanlara göre, kısa vadeli direnç 13,300-13,400 seviyesinde bulunuyor 
     
</TEXT>
</DOC>
