<DOC>
<DOCNO> 190504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sonspo37.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Villareal'den Trabzon'a teşekkür... 
</HEADLINE>
<TEXT>

     UEFA Kupası'nda Trabzonspor ile karşılaşan İspanya'nın Villareal CF Kulübü, gördüğü yakın ilgi ve konukseverlikten dolayı Trabzon Belediyesi'ne teşekkür yazısı gönderdi. 
     Villareal CF Kulübü Başkanı Fernando Roig, gönderdiği yazıda, Trabzon'u ziyaret etmiş olmaktan, kendilerine gösterilen yakın ilgi ve konukseverlikten büyük onur ve mutluluk duyduğunu belirtti. 
     Roig, teşekkür yazısında şunları kaydetti 
     ''Talihsiz uçak kazasında çok sevdiklerini kaybedenlerle Trabzon halkının dayanışması, kazazedelerin aileleri kadar bizlerde çok derin hisler, unutulması imkansız anlar yaşatırken silinmeyecek duygular bıraktı. Gördük ki Trabzonlular çok insancıl ve değerbilir insanlar. Villareal Kulübü adına bir kez daha minnettarlığımı sunarken Trabzon kentinin ve halkının kalplerimizde çok önemli ve değerli bir yerde kalacağını belirtmek isterim. Umarım bir gün ben de yaptığınız bu kadar şeye, bir miktar da olsa karşılık verebilirim.'' 
     
</TEXT>
</DOC>
