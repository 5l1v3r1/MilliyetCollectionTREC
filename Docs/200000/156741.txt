<DOC>
<DOCNO> 156741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/magazin/mag02.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Peki ama banka nerede 
</HEADLINE>
<TEXT>

     Ali Eyüboğlu 

     5 Ocak 2001'de gece Doğubank'a giren hırsızlar, bekçiyi öldürüp günler öncesinden planladıkları soygunu gerçekleştirir. Doğubank'ın soyulup, bekçinin de öldürüldüğünü öğrenen dönemin İstanbul Emniyet Müdürü Hasan Özdemir, hemen olay yerine giderek ayrıntılı bilgi ister. Olay yerinde inceleme yapan polis yetkilileri, "Sayın valim, hırsızlar şuradan girip, bekçiyi burada öldürdüler. Soygunu gerçekleştirdikten sonra şuradan da kaçtılar" diye Özdemir'e bilgi verir. Özdemir, aldığı brifingin ardından Doğubank'ı karış karış dolaşır ve beyaz eşya mağazalarının birinin önünde durup polis yetkilileri ve Doğubank esnafının yöneticilerine şu soruyu yöneltir 
     
     "Soyulan banka nerede 
     Özdemir'in elektronik ve beyaz eşyaları ucuza satmasıyla meşhur Doğubank'ı dalgınlığına gelip, gerçek bankayla karıştırdığını anlayanlar, gülmemek için kendilerini zor tutar. Ben olaya tanık olmadım, anlatanların yalancısıyım 

</TEXT>
</DOC>
