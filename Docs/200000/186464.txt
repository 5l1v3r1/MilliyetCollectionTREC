<DOC>
<DOCNO> 186464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sonspo10.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un Kapakodya keyfi... 
</HEADLINE>
<TEXT>

     Fenerbahçe tekik direktörü Christoph Daum, sevgilisi Ancelica Cabb ile Kapadokya bölgesinin turistik merkezlerini gezdi. 
     Konyaspor maçı sonrası takımına 3 günlük izin veren Daum, ''Kapadokya benim için dünyadaki en büyüleyici yerlerden biri. Burayı daha önce görmüştüm fakat, sevgilimi gezdirmek için geldim'' dedi. 
     Daum, gazetecilere yaptığı açıklamada, Konyaspor maçındaki penaltı pozisyonunun saçma olduğunu ileri sürdü ve futbolcularının ortaya koyduğu oyundan memnun olduğunu belirtti. 
     Şampiyonluk mücadelesinin devam ettiğini hatırlatan Daum, şunları söyledi 
     ''Evinde güçlü olan Konyaspor ile zor bir maç yaptık. Futbolcularım maçta oldukça iyi mücadele ettiler, oynanan oyundan memnunum. Penaltı pozisyonu ise çok saçmaydı. Bir futbolcu bu pozisyonda penaltı yaptırırsa 10 tane daha böyle penaltılar yaptırır. Penaltı bizim motivasyonumuzu bozdu. Fakat Petkov'un iyi oyunu sonrası Konyaspor'u ikinci yarı kilitledik. Aurelio ve Kemal direkt kaleye giden oyuncular değil. Maçta Yusuf, Serhat ve Rebrov mükemmeldi. Takımımın özellikle ikinci yarıdaki oyunu beni mutlu etti. Biz bir takımız ve takım oyunu oynuyoruz. Futbolcularımın hırslı ve istekli oyunu beni gelecek için ümitlendiriyor.'' Şampiyonluk konusunda aceleci olmamak gerektiğini kaydeden Daum, ''Şampiyon konuşmakla değil, çalışmakla olunur. Önümüzde 26 maç daha var. Beşiktaş Şampiyonlar Ligi'nde Chelsea'yı yenince şampiyon olmuş gibi ilan edildi. Aceleci olmamak gerekiyor. Futbol sahada oynanıyor, lafla değil. O yüzden hiçbir şeyin garantisini veremem. 4-3-3 sitemi ile Konyaspor maçında risk aldığımız da yanlış. Başarı için herşeyi deneriz, gerekirse riskte alırız'' diye konuştu. 
     Sevgilisi Ancelica Cabb ile Uçhisar Beldesi'ndeki Uçhisar Kalesi'ni gezen Daum, Göreme Beldesi'ndeki dilek ağacına da bez bağlayarak, Fenerbahçe'nin şampiyon olması için dilek tuttu. 
     
</TEXT>
</DOC>
