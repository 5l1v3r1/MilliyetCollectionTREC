<DOC>
<DOCNO> 184180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sontur25.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Levent DGM'de serbest bırakıldı... 
</HEADLINE>
<TEXT>

     Ankara DGM Cumhuriyet Savcısı Cengiz Köksal, Almanya'daki ''Kürt Festivali'' soruşturması kapsamında sorguladığı DEHAP Genel Başkanı Tuncer Bakırhan ve Özgür Toplum Partisi ÖTP Genel Başkanı Ahmet Turan Demir'i, tutuklanmaları istemiyle Ankara 1 No'lu DGM Yedek Hakimliği'ne sevk etti, sanatçı Haluk Levent ile iki gitaristini ise serbest bıraktı. 
     Ankara 1 No'lu DGM Yedek Hakimliği, DEHAP Genel Başkanı Tuncer Bakırhan ile ÖTP Genel Başkanı Ahmet Turan Demir'i de serbest bıraktı. 
     Köksal, Ankara DGM'ye bu sabah getirilen 5 kişinin sorgusunu öğleden sonra tamamladı. Sorguda, Bakırhan, Demir ve Levent'in avukatları da hazır bulundu. 
     Savcısı Köksal, sorgunun ardından Bakırhan ve Demir'i tutuklanmaları istemiyle Ankara 1 No'lu DGM Yedek Hakimliği'ne sevk ederken, Haluk Levent ile iki gitaristini serbest bıraktı. 
     
</TEXT>
</DOC>
