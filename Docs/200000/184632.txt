<DOC>
<DOCNO> 184632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sontur16.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Basel takımı futbolcuları Murat ve Hakan Yakın kardeşlere gözaltı 
</HEADLINE>
<TEXT>

     UEFA Kupası 1. turunda dün akşam Malatyaspor'u 2-0 yenen İsviçre'nin FC Basel takımının gollerini kaydeden Murat ve Hakan Yakın kardeşler, askerlik sorunu nedeniyle bir süre gözaltına alındı. 
     İsviçre vatandaşlıklarının yanı sıra Türk vatandaşlıkları da bulunan Yakın kardeşlerin askerlik yoklamasını yaptırmadıkları gerekçesiyle, kafilenin kaldığı Altın Kaysı Oteli'nde Emniyet Müdürlüğü yetkililerince gözaltına alındıkları bildirildi. 
     Yakın kardeşlerin Malatya Askerlik Şubesi'nde yapılan sorgularında, yoklamalarını yaptırdıkları, ancak ilgili kurumlar arasında yazışmaların yapılmaması nedeniyle karışıklık çıktığının anlaşılması üzerine, Yakın kardeşler daha sonra serbest bırakıldı. 
     FC Basel kafilesini taşıyan uçak, bu gecikmeden dolayı 1 saat rötarla Erhaç Havaalanı'ndan ayrıldı. 
     
</TEXT>
</DOC>
