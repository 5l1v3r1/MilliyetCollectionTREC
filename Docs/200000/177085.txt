<DOC>
<DOCNO> 177085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/guncel/gun05.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'F tipi' madalya 
</HEADLINE>
<TEXT>

   Adalet Bakanlığı, F tipi cezaevlerinin açılmasındaki çalışmaları nedeniyle Ertosun'u ödüllendirecek 
   GÖKÇER TAHİNCİOĞLU Ankara 

   
   Adalet Bakanlığı Ceza ve Tevkifevleri Genel Müdürü Ali Suat Ertosun'a, başta F tipi cezaevlerinin açılması olmak üzere, cezaevlerine ilişkin çalışmaları nedeniyle "üstün hizmet madalyası" verilmesi kararlaştırıldı. 
   Adalet Bakanı Cemil Çiçek, geçtiğimiz aylarda, önceki hükümet döneminde Ceza ve Tevkifevleri Genel Müdürlüğü görevine atanan Ertosun'a üstün hizmet madalyası verilmesini önerdi. Tüm bakanların imzaladığı teklif, Cumhurbaşkanı Sezer'in onayına sunuldu. Sezer'in de teklife onay vermesiyle Ertosun, devlet üstün hizmet madalyası almaya hak kazandı. 
   F tipi cezaevlerinin açılması, Hayata Dönüş Operasyonu ve ölüm orucu eylemleri sürecinde en kritik kararlara imza atan Ertosun, 100'ü aşkın mahk mun yaşamını yitirdiği süreçte ölümlere kayıtsız kalmakla eleştirilmişti. 
   
   
</TEXT>
</DOC>
