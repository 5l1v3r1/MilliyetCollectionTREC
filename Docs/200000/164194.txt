<DOC>
<DOCNO> 164194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sonspo30.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'ndaki tarihi postane Galatasaray müzesi olacak 
</HEADLINE>
<TEXT>

     Beyoğlu'daki tarihi PTT binası, Galatasaray Müzesi olarak kullanılacak. 
     Galatasaray Spor Kulübü ile PTT Genel Müdürlüğü arasında bugün imzalanan protokol ile Beyoğlu'daki tarihi PTT binası, Galatasaray Müzesi olarak kullanılmak üzere kulübe devredildi. 
     10 yıllık süreyi kapsayan anlaşmanın bitiminde tekrar yenilenme olanağı bulunan protokole göre Galatasaray, dört katlı tarihi PTT binasının 1. katında nostaljik Beyoğlu Postanesi'ni yeniden açacak. Binanın diğer katları da Güzel Sanatlar Akademisi ile işbirliği yapılarak restore edilecek ve Galatasaray Müzesi olarak halkın ziyaretine açılacak. 
     Böylece, bugüne kadar Galatasaray Lisesi'nde bulunan gerek Galatasaray Lisesi'nin 1481'den bu yana, gerek Galatasaray Spor Kulübü'nün 98 yıllık tarihi süresince korunan paha biçilmez parçaları, çağdaş müzecilik ortamında sergilenecek. 
     
     ERDOĞAN BABA OLDU 
     Öte yandan geçten sezon Galatasaray'dan Gaziantepspor'a kiralanan ve bu sezon takıma dönecek olan Murat Erdoğan baba oldu. 
     Acıbadem Hastanesinde bir oğulları dünyaya gelen Erdoğan çifti, bebeğe Suat Cem ismini koydu. 
     
</TEXT>
</DOC>
