<DOC>
<DOCNO> 178344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/spor/aspo.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SAMBACI ATAĞI 
</HEADLINE>
<TEXT>

   Galatasaray, yabancı transferinde liste başına Atletico Madrid'in Brezilyalısı Emerson'u aldı. Hasselbaink, Chelsea'de mutlu olduğunu, Yıldıray ise Türkiye'ye gelmeyi düşünmediğini bildirdi 
      
   Dört koldan atak 
   CİM - BOM yabancı transferinde sessiz sedasız bir şekilde temaslarını sürdürüyor. Sarı - Kırmızılılar'ın son gözdesinin Atletico Madrid'in yıldızlarından Brezilyalı Moises Emerson olduğu öğrenildi. Orta sahada forma giyen 1972 doğumlu futbolcunun İspanyol kulübünden ayrılmaya hazırlandığı bildirildi. Bu gelişme üzerine Galatasaray'ın devreye girdiği açıklandı. 
   
   Haberler iyi değil 
   GALATASARAY'IN gündeminde yer alan diğer adaylardan ise olumsuz cevap geldi. Chelseali Hasselbaink'in Menajeri Humpref Neimann, oyuncusunun İngiltere'de mutlu olduğunu ve Türkiye'ye gitmeyi düşünmediğini açıkladı. A Milli Takım'ın yıldızı Yıldıray ise futbol kariyerine Leverkusen'de sürdüreceğini ifade etti. Gündemdeki bir diğer yıldız Hakan Yakın için Fatih Terim'in son kararın beklendiği bildirildi. 
   
   Strateji beraberlik    HASAN Şaş, CSKA Sofya karşısında akıllı bir futbol sergileyeceklerini dile getirdi. Cim - Bom'un yıldızı, "Rakibimizin ateşli taraftarı olduğunu biliyoruz. Zor bir maç oynayacağız. Ancak biz ilk maçta büyük bir skor avantajı elde ettik. Bunu en iyi şekilde kullanarak, turu atlamak istiyoruz. Bize beraberlik de yeter" diye konuştu. 
   
   Bu geceye özel forma    GALATASARAY'IN bugünkü CSKA Sofya maçına yeni bir forma ile çıkacağı açıklandı. Kulübün spor malzeme sponsoru olan Umbro tarafından Şampiyonlar Ligi için özel olarak dizayn edilen formanın takım halinde tamamlandığı ve dün Bulgaristan'a gönderildiği bildirildi. Son dakikada UEFA'ya başvuru yapıldığı ve gereken izinlerin de alındığı açıklandı. 
   
   
</TEXT>
</DOC>
