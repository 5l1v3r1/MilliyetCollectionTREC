<DOC>
<DOCNO> 189528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sonspo01.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim Üç puan aldığımız için mutluyuz 
</HEADLINE>
<TEXT>

     Çaykur Rizespor Teknik Direktörü Hikmet Karaman, hakkı beraberlik olan bir maçı kaybettiklerini söyledi. 
     Hikmet Karaman, maçın ardından yaptığı açıklamada, Galatasaray karşısına 3 puan için çıktıklarını belirterek, ''Maçın geneline baktığımızda hakkı beraberlik idi. Galatasaray galibiyeti hak etmedi. Hakkı beraberlik olan bir maçı kaybettik'' dedi. 
     Maçın başındaki penaltının oyun düzenlerini etkilediğini belirten Karaman, şöyle konuştu 
     ''Golü erken yiyince sürekli gol aramak için oynadık. Ancak bunda başarılı olamadık. Bireysel ve takım oyununda daha iyi işler yapmak zorundayız. Hakemin vermediği net bir penaltı var. Maçın başında Serkan'a sarı kart verdi, ancak aynı şekilde rakibin yaptığı faulleri kart ile değerlendirmedi. Takdir haklarını Galatarasay'dan yana kullandı. Biz daha düzgün işler yapalım, pozitif işler yapalım ama hakemlerin de dikkatini çekelim.'' 
     
     TERİM 3 PUAN İÇİN MUTLUYUZ 
     Galatasaray Teknik Direktörü Fatih Terim, Çaykur Rizespor karşısında 3 puan aldıkları için mutlu olduklarını söyledi. 
     Terim, Çaykur Rizespor karşısında iyi bir oyun ortaya koyduklarını belirterek, ''İkinci yarıya sakatlanan De Boer ve Hasan Şaş'ın yerlerine değişiklik yaparak başladık. İkinci yarıda da iyi bir mücadele vardı. Sonuç olarak 3 puan aldığımız için mutluyuz'' dedi. 
     Rakiplerine çok ciddi pozisyon vermediklerini de ifade eden Terim, ''İkinci yarıda hızlı çıktığımız pozizyonlarda goller de bulabilirdik. Ancak bunu gerçekleştiremedik. Rakibimizin ikinci yarıdaki baskılı oyununa rağmen ciddi gol pozisyonu vermememiz de bizim için önemliydi'' diye konuştu. 
     Terim, Salı günü Olimpiyakos ile karşılaşacaklarını bildirerek, ''Sakatlarımız var. Ancak Olimpiyakos'u yeneceğimize inanıyoruz'' dedi. 
     Galatasaray'da Hasas Şaş, Cihan, Hakan Şükür, Orhan Ak, De Boer Çaykur Rizespor maçında sakatlandılar. Hakan Şükür'ün burun iç kemiğinde kırık olduğu, Cihan'ın dizine 3 dikiş atıldığı, Orhan Ak'ın ise çapraz bağlarında kopma şüphesinin bulunduğu bildirilirken, kalçasına darbe alan De Boer ile sağ ayak bileğine darbe alan Hasas Şaş'ın durumunun ciddi olmadığı öğrenildi. 
     Öte yandan, İstanbul'dan gelen Galatasaray otobüsünde 4 adet bıçak bulunurken, sarı-kırmızılı 2 taraftarın gözaltına alındığı öğrenildi. 
     
</TEXT>
</DOC>
