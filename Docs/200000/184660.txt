<DOC>
<DOCNO> 184660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/astro/index.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni adımlar 
</HEADLINE>
<TEXT>

   
   
   Bugün Terazi burcunda gerçekleşen yeniay İkizler, Terazi ve Kova için daha rahat ve tanıdık enerjiler getirmekte. Pek çok alanda değişikliklere gitmemiz gerekecek. Koç'lar huzurlu olduğunu söylemek zor. Seslerini yeteri kadar duyuramamaktan şikayet edebilirler. İlişkilerden öğrenebilecekleri çok şey var. Boğa'lar günlük işler ve eldeki projelerle ilgilenmek zorunda. Duygusal alanda kendilerini biraz yalnız hissedebilirler. Şans onlara yardım elini uzatmakta. İkizler rahat ve daha net düşünebileceği, hareketli bir gününde. Pek çok alanda yenilik ve yaratıcılık söz konusu. Aşkta da onları mutlu eden gelişmeler mümkün. Yengeç'ler ev ve güvenlik konularına dikkat etme gereğini hissedebilirler. Bu konular vurgulanırken iş hayatına özen göstermek gerekebilir. Aslan'lar istedikleri değişiklikleri gerçekleştirebilirler. Bu arada eğitim hayatında da canlı enerjiler var. Başak'lar maddi konularda şanslı bir gündeler. Yeni kazançlar ortaya çıkabilir. Alışverişte ise daha sabırlı ve cimri olmak lazım. 
   Terazi'ler yeniay sayesinde enerjik bir gündeler. Kişisel alanda önemli başlangıçlar yapabilirler. Bazı şeyler biterken yerine yenileri gelmekte. Akrep'ler hafta sonuna girerken iyimser olmaya çalışmalılar. Duygusal alanda huzursuzluk ya da sürekli geçmişe yönelik düşünmek gereksiz. Girişken olmaya dikkat etmeliler. Yay'lar sosyal alanda son derece hareketli ve pozitif enerjilerle dolu bir gündeler. Yeni düşünceler, gruplar ve arkadaşlıklar şans getirmekte. Oğlak'lar çabuk karar vermeleri gereken bir gündeler. İş hayatında daha fazla sorumluluk dikkat çekebilir. Kova'nın hayata bakışı daha sakin ve rahat. Şans da onlardan yana. Bu arada yeni şeyler öğrenmek zevk verecek. Kendilerini daha iyi hissedebilecekleri bir gündeler. Balık'lar maddi konularda ortakları ya da eşlerine daha fazla özen göstermeliler. Paylaşım gerektiren konularda yeni gelişmeler ve değişiklikler mümkün. Bu durum onların parasal konularına da etkileyecek. 
</TEXT>
</DOC>
