<DOC>
<DOCNO> 159784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sontur02.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü doktor çarptı, kaçtı... 
</HEADLINE>
<TEXT>

     Konak İlçesinde, alkollü araç kullanan doktor, yolu geçmeye çalışan kişiye çarptı. Doktor, yaralıyı olay yerinde bırakıp kaçtı. 
     Nurettin Aydınhan 42 yönetimindeki 35 HNP 55 plakalı özel araç, Konak'tan Alsancak yönünde giderken, Cumhuriyet Meydanı'nda yolu geçmekte olan seyyar kokoreççi Niyazi Ocak'a 42 çarptı. Aydınhan, kazadan sonra durmayarak kaçtı. 
     Kazada yaralanan Ocak, 112 Acil Servis Ambulansı ile Alsancak Devlet Hastanesi'ne kaldırıldı. Sağlık durumu iyi olan Ocak, tedavisi yapıldıktan sonra taburcu edildi. 
     Ocak'a çarparak yaralanmasına neden olan Nurettin Aydınhan, 2. Kordon'da alkol uygulaması yapan trafik ekibi tarafından durduruldu. Aydınhan, alkolmetre cihazıyla kontrol yaptırmak istemedi. Adli Tıp Kurumu'na götürülen sürücü Aydınhan testte 167 promil alkollü çıktı. 
     Yapılan soruşturmada, Bornova Sağlık Ocağı'nda doktor olduğu belirlenen Aydınhan'a, kaza yerini terk ettiği için 131 milyon 900 bin lira, alkollü araç kullandığı için de 265 milyon 300 bin lira ceza verildi. Ayrıca ehliyetine de 6 ay sürüyle el konuldu. 
     Olayla ilgili başlatılan soruşturmanın sürdürüldüğü kaydedildi. 
     
</TEXT>
</DOC>
