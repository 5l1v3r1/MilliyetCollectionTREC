<DOC>
<DOCNO> 197901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/spor/bnba.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Azrail'le adam adama 
</HEADLINE>
<TEXT>

   NBA'in en yürekli ve cesur savaşçılarından Alonzo Mourning, iflas eden böbrekleri yüzünden yaşam savaşına girdi. 33 yaşındaki efsane oyuncuya nakil gerektiği duyruldu 
      NBA'e yakın plan METE AKTAŞ 

   
   NBA'İN son 12 - 13 yılına damgasını vurmuş en önemli pivotlarından biri olan Alonzo Mourning'in yaşamı zorluklarla doludur. 12 yaşında, anne ve babasının ayrılmasıyla, ailesinin dağılmasına tanık olan ve sokağa atılan Mourning, daha sonraki 6 yılını 49 çocuk ile yetimhanede geçirmek zorunda kalmıştı. Belki de Mourning'in, NBA'in en yürekli, en cesur savaşçılarından biri olmasını sağlayan özellik, yaşamda varolmak için verdiği bu büyük savaşlardı. İşte bu büyük savaşçı şimdi hayatının en önemli çarpışmasına hazırlanıyor. 33 yaşındaki Mourning iflas eden böbrekleri yüzünden yaşam savaşına girdi. 
   
   Savaş şimdi başlıyor 
   New Jersey Nets Genel Menajeri Rod Thorn, pazartesi yaptığı ve milyonlarca basketbolseverin yüreğini acıtan açıklamada, Mourning'in böbrek rahatsızlığının hayatını tehdit eder boyutlara ulaştığını, bu yüzden basketbol kariyerini noktaladığını duyurdu. Mourning'in doktoru Columbia Üniversitesi'nden Dr.Gerald Appel da "hastasının" durumunun gün geçtikçe kötüye gittiğini, en kısa zamanda uygun vericinin bulunarak böbrek nakli uygulanması gerektiğini belirtti. 
   
   Şansını denedi 
   Ekim 2000'den beri böbreklerinden rahatsız olan 33 yaşındaki All - Star pivot, iki yılı oynamadan geçirdikten sonra hastalığının gerilediğinin açıklanmasının ardından 2003 - 04 sezonu öncesinde basketbola dönmeye karar vermiş, Doğu'nun güçlü takımı New Jersey Nets ile 4 yıl 22 milyon dolarlık kontrat imzalamıştı. Birçok kişi Mourning'in rahatsızlığının er ya da geç nüksedeceğini, hem "Zo"nun hem de Nets yönetiminin büyük riske girdiğini düşünse de, Mourning bu görüşlere katılmıyordu. Nets coachu Byron Scott da, hazırlık maçlarından itibaren "Zo"nun dakikalarını ayarlayıp, maç başına 18 - 20 dakika seviyesinde tutarak tecrübeli oyuncuyu fazla yormadan idareli kullanıyordu. Mourning bu sezon 12 maçta, 17.9 dakikada 8.0 sayı 2.3 ribaund ortalamaları elde etmişti. Kariyer ortalamaları 20.1 sayı ve 9.8 ribaund olan ve lider olmuş bir oyuncu için bu rakamlar hayal kırıklığı yaratsa da, genç Nets için önem taşıyordu. 
   
   B planı devrede 
   Alonzo Mourning'i alarak yap - boz'un eksik olan son parçasını tamamladığına inanan Nets'in, saha dışındaki önemli bir liderini kaybetmesine rağmen, Zo'yu sahada fazla arayacağı söylenemez. Mourning iki yıldır oynamamış olmasının getirdiği paslanma nedeniyle kondisyon olarak Nets'in hızlı hücuma dayalı oyun sistemine uyum sağlayamıyordu. 
   Alonzo Mourning'in tek hedefi kariyerinin sonbaharında bir şampiyonluk yüzüğü kazanmaktı, ama olmadı. Artık efsane pivot için geriye kalan tek hedef hayatını Azrail'in pençesinden çekip almak olacak. 
   
   Memo dinlendi    Detroit Pistons, Atlanta Hawks'ı yenerken Mehmet Okur 14 dakika sahada kaldı 
   8 sayı attı 
   NBA Merkez Grubu'nda üçüncü sırada yer alan Detroit Pistons, Atlanta Hawks'ı rakip sahada 94 - 89 yenerek onuncu galibiyetini aldı. Detroit'te forma giyen Mehmet Okur, sonradan girdiği ve 14 dakika görev yaptığı maçta 4 7 iki sayı, 0 3 serbest atış, 4 ribaund, 1 asist, 1 top çalma ve 1 blokla toplam sekiz sayı kaydetti. Detroit'te Chauncey Billups 24 sayı ile en skorer isim oldu. 
   
   Diğer sonuçlar 
   Boston - New York 88 - 94 
   Orlando - Indiana 78 - 89 
   LA Clippers - Houston 90 - 105 
   
   HAFTANIN TAKIMI 
   DALLAS MAVERICKS 
   
   Ligin en derin kadrosuna sahip takımı olan Dallas Mavericks, Portland, San Antonio gibi güçlü iki rakibi ve çıkıştaki Denver'ı yenerek haftayı 3 - 0 ile tamamladı ve Houston'a emanet ettiği Ortabatı Grubu zirvesindeki yerini geri aldı. 
   
   Zirvedekiler 
   1. L.A. Lakers Sakat Shaq'in yokluğunda 40'lık "Postacı" Malone "adresim aynı, potalar aynı" diyerek rakiplerini ezip geçiyor. 
   2. Indiana Rick Carlisle'ın sistemi Indiana'da tıkır tıkır işliyor. 
   3. Dallas Ah bir de dişe dokunur pivotları olsa . 
   4. San Antonio Nesterovic uyum sağlamaya başladı. Hidayet'ten hayat belirtileri alınıyor. 
   5. New Orleans Baron Davis, MVP'lik bir sezon geçiriyor. 
   6. Sacramento NBA'in sayı ve asist lideri takımı istim üstünde.. 
   7. Detroit Hornets'a son saniyede kaybedilen maç akılları karıştırdı. Mehmet Okur ligin yeni ribaund canavarı olma yolunda. 
   8. Houston İnişli çıkışlı bir hafta geçirdiler. İnce ayar şart.. 
   9. Minnesota Garnett'in sırtında yükselmeye devam ediyorlar. 
   10. Portland Jeff McInnis benchten önemli katkı sağlıyor. 
   
   NE DEDİN NE DEDİN 
   1-"Bu gece takımımın oyununu izlemek, işkence görmekten farksızdı. İnanın lağman olurken canım bu kadar yanmamıştı." New Orleans coachu Tim Floyd'un, takımının Boston karşısında 33.6 şut isabeti ile oynaması üzerine yaptığı ilginç yorum. 
   2-"O...pu " Portland guardı Bonzi Wells, Dallas'a 105 - 98 kaybettikleri maçta coachu Maurice Cheeks'e kendisini oyundan aldığı için öfkelenip bu şekilde hitap edince, Portland yönetimi tarafından iki maç men cezası alırken, yardımcı kaptanlık görevinden de oldu. 
   
   
   
   HAFTANIN BEŞİ 
   Chauncey Billups Detroit 
   Brad Miller Sacramento 
   Baron Davis New Orleans 
   Andrei Kirilenko Utah 
   Kevin Garnett Minnesota 
   
   HAFTANIN OLAYI 
   NBA tarihinin en büyük pivotlarından biri olan Alonzo Mourning'in böbreklerindeki rahatsızlıktan ötürü basketbolu bıraktığını açıklaması. 
   
   BU MAÇ KAÇMAZ 
   
   L.A.Lakers-S.A.Spurs 27 Kasım Perşembe 
   Ligin en dominant iki oyuncusu Shaq ve Tim Duncan karşı karşıya. iki takımın bu sezon San Antonio'da oynadıkları ilk maçı Lakers nefes kesen bir mücadeleden sonra Duncan ve Parker'dan yoksun Spurs karşısında iki uzatma devresi sonunda kazanmıştı. Bu kez taraflar kozlarını Los Angeles'da paylaşacak. 
   
   HAFTANIN OYUNCUSU 
   
   BRAD MILLER Sacramento Kings 
   Sezon öncesinde Hidayet Türkoğlu'nun da yer değiştirmesine neden olan Indiana Sacramento - San Antonio takasında, Indiana'dan Sacramento'nun yolunu tutan All - Star forvet pivot Brad Miller, geçtiğimiz haftaki performansları ile adeta göz kamaştırdı. 2.11 boyundaki Miller, Orlando galibiyetinde 22 sayı 14 ribaund 10 asist ile kariyerinin ilk triple - double'ını gerçekleştirirken, haftayı da 16.7 sayı 12.0 ribaund 9.7 gibi müthiş istatistiklerle tamamladı. 
   
   Sayılarla geçen hafta 
   110- Philadelphia'nın, Toronto'yu 81 - 75 yendiği maçta sağ dizindeki rahatsızlık nedeniyle sahada yer alamayan Sixers'ın süperstarı Allen Iverson, 110 maç sonra ilk defa bir maçta yer alamadı. 
   51- Son iki haftada görevine son verilen 2. coach olan Chicago coachu Bill Cartwright'ın görevde olduğu 151 maçta aldığı galibiyet sayısı. 
   24- Washington Wizards, Seattle'a 88 - 85 yenilirken maçın ilk yarısında sadece 24 sayı atarak kulüp tarihinde bir yarıda atılan en düşük sayı rekorunu kırdılar. 
   18- Detroit'in sahasında New Orleans'a 81 - 80 yenildiği maçta Mehmet Okur tam 18 ribaund alarak kariyerinin en yüksek ribaund sayısını egale etti. 
   6- Lakers'ın, New York'u deplasmanda 103 - 84 yendiği maçta Lakers 47 faul atışı kullanırken, Knicks ise sadece 6 faul atışında bulundu. 
   4- Orlando'da Doc Rivers, Chicago'da Bill Cartwright'ın coachluklarına son verilmesinin ardından 15 Doğu takımı arasında son 8 ayda coach değişikliğine gitmeyen sadece 4 takım Nets, Knicks, Boston, Atlanta kaldı. 
   0- 8 Ocak 1992'den beri Indiana'yı deplasmanda yenemeyen L.A. Clippers, geçen hafta rakibine deplasmanda 91 - 78 yenilerek seriyi bozmadı. 
   
   DOĞU KONFERANSI 
   Atlantik Grubu TAKIM G M Galb. Philadelphia 7 7 50.0 New Jersey 5 7 41.7 Washington 5 8 38.5 Boston 5 8 38.5 New York 5 9 35.7 Miami 3 11 21.4 Orlando 1 13 0.71 
   
   Merkez Grubu TAKIM G M Galb. Indiana 11 2 84.6 New Orleans 10 4 71.4 Detroit 10 5 66.7 Milwaukee 6 7 46.2 Toronto 6 7 46.2 Atlanta 5 10 33.3 Chicago 4 10 28.6 Cleveland 4 10 28.6 
   
   BATI KONFERANSI    Ortabatı Grubu TAKIM G M Galb. Dallas 9 4 69.2 Houston 9 4 69.2 Minnesota 8 5 61.5 San Antonio 8 6 57.1 Utah 7 6 53.8 Denver 7 6 53.8 Memphis 6 6 50.0 
   
   Pasifik Grubu TAKIM G M Galb. LA Lakers 11 3 78.6 Sacramento 9 4 69.2 Seattle 7 4 63.6 Portland 7 6 53.8 Phoenix 6 6 50.0 Golden State 6 7 46.2 LA Clippers 4 6 40.0 
   
   İSTATİSTİKLER    SAYI Oyuncu Takım Ort. 1. Allen Iverson Philadelphia 27.9 2. Baron Davis New Orleans 24.7 3. Tracy McGrady Orlando 24.3 
   
   RİBAUND Oyuncu Takım Ort. 1. Erick Dampier G.State 14.1 2. Kevin Garnett Minnesota 13.2 3. Tim Duncan San Antonio 12.5 
   
   ASİST Oyuncu Takım Ort. 1. Jason Kidd New Jersey 9.6 2. Steve Nash Dallas 8.1 3. Stephon Marbury Phoenix 8.1 
   
   BLOK Oyuncu Takım Ort. 1. Theo Ratliff Atlanta 3.64 2. Ben Wallace Detroit 3.54 3. Chris Andersen Denver 3.00 
   
   TOP ÇALMA Oyuncu Takım Ort. 1. Allen Iverson Philadelphia 3.31 2. Baron Davis New Orleans 3.14 3. Kerry Kittles New Jersey 2.50 
   
   25 Kasım Salı itibariyle 
   
   
</TEXT>
</DOC>
