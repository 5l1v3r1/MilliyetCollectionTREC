<DOC>
<DOCNO> 191568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sondun29.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Iraklıların büyük çoğunluu teröristlere düşman 
</HEADLINE>
<TEXT>

     ABD Başkanı George Bush, ''Amerikalılar Irak'ta ne kadar başarı kazanırlarsa o kadar saldırıya uğrayacaklar'' dedi. 
     Beyaz Saray'da Irak temsilcisi Paul Bremer'i kabul eden Bush, gazetecilerin bugün Bağdat'ta düzenlenen kanlı saldırılarla ilgili soruları üzerine, ''Irak'ta ne kadar başarı kazanırsak o kadar saldırıya uğrayacağız'' diye konuştu. 
     Bush, ''Ama bizi Irak'ta demokrasiyi kurma çabalarımızdan çeviremeyecekler. Iraklıların büyük çoğunluğu da teröristlere düşman'' dedi. 
     George Bush, Irak'a yapılacak ABD yardımının, kredili değil bağış şeklinde olması gerektiğini de söyledi. 
     Gazetecilerin, Madrid'de Irak'ın yeniden yapılandırılmasına katkıda bulunmak için düzenlenen uluslararası konferansta yardımın kredili bağış halinde yapılmasının istenmesiyle ilgili sorularını Bush, ''Irak'a sağlanacak paranın, bağış şeklinde olması gerektiği görüşünün hala değişmediği'' şeklinde yanıtladı. 
     
</TEXT>
</DOC>
