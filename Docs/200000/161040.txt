<DOC>
<DOCNO> 161040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo18.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'un en golcüsü Cenk... 
</HEADLINE>
<TEXT>

     Birinci Süper Futbol Ligi takımlarından İstanbulspor'da, bu sezon en fazla golü Cenk attı. 
     Golcü futbolcu, bu sezon ligde forma giydiği 27 maçta rakip filelere 13 gol gönderdi. 
     İstanbulspor'un bir maçta 2 gol atan tek futbolcusu olan Cenk, 6 golünü penaltıdan kaydetti. 
     
     SELÇUK, TAKIMIN 2. GOLCÜSÜ 
     İstanbulspor'da orta alan oyuncusu Selçuk, attığı 5 golle Cenk'den sonra en golcü futbolcu oldu. 
     Ümit Milli Takımı'nın da gözde futbolcularından olan Selçuk, İstanbulspor'un 1-0 kazandığı 8. haftadaki Diyarbakırspor, 2-1 kazandığı 16. haftadaki Elazığspor ve yine 2-1 kazandığı 31. haftadaki Malatyaspor maçında galibiyet gollerini atarak, takımına 9 puan kazandırdı. 
     
     DENİZ UYGAR 4 GOL KAYDETTİ 
     İstanbulspor'un savunma oyuncusu Deniz Uygar ve ligin ikinci yarısında transfer edilen Bushaj ise bu sezon sarı-siyahlı forma altında 4'er gol attı. 
     1. haftada 2-2 biten Adanaspor maçında, 4. haftada 2-1 kazandıkları Samsunspor ve 30. haftada 2-1 kazandıkları Denizlispor karşısında takımına beraberlik golünü kazandıran Deniz Uygar, 23. haftadaki 2-1 kazandıkları Kocaelispor maçında ise 80. dakikada galibiyet golünü attı. 
     Bushaj ise 23. haftada Kocaelispor, 26. haftada Göztepe, 30. haftada Denizlispor ve 32. haftada Fenerbahçe maçlarında birer gol kaydetti. 
     Andre Kona da İstanbulspor formasıyla attığı 2 golle 100'ler kulübüne girdi. 
     İstanbulspor'un 2 golü de rakip oyuncular kendi kalesine attı. 22. haftada Bursaspor maçında Erkan, 31. haftada da Malatyaspor maçında Tolga kendi kalelerine gol gönderdi. 
     
</TEXT>
</DOC>
