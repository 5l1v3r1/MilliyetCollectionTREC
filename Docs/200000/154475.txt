<DOC>
<DOCNO> 154475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sontur29.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Arınç Bingöl'de.. "Sorumlular bulunup, gerekenler yapılacak" 
</HEADLINE>
<TEXT>

     TBMM Başkanı Bülent Arınç, ''Böyle sıkıntılı anlarda hırsızı, uğursuzu, ideolojik amaç taşıyanlar, amaçlarına ulaşmak için bazı şeyler yapabilirler'' dedi. 
     Elazığ'dan karayolu ile Bingöl'e gelen Arınç, 49. İç Güvenlik Tugayı yanında kurulan Mehmetçik Çadırkent'te incelemelerde bulundu. Arınç, burada yaptığı açıklamada, TBMM üyeleri adına ziyarete geldiğini söyledi. 
     Depremin Allah'tan gelen bir şey olduğunu ifade eden Arınç, bazı şeylerin sorumlularının bulunduğunu, araştırılacağını ve gerekenlerin yapılacağını bildirdi. 
     İdarecilerin yapılması gerekenleri yapacaklarını anlatan Arınç, şöyle konuştu 
     ''Yaralar tazedir. Vatandaşlar acı ve psikolojik sıkıntı içinde. Böyle sıkıntılı anlarda hırsızı, uğursuzu, ideolojik amaç taşıyanlar, amaçlarına ulaşmak için bazı şeyler yapabilirler. Biz bunların hepsini biliyoruz. Bize bu konuda bilgiler geliyor. Hepsinin üstesinden geleceğiz. Sıkıntılar aşıldıkça kötü niyetliler de bir süre sonra çeker gider.'' Arınç, daha sonra, helikopterle 13 kişinin hayatını kaybettiği Çimenli Köyü'ne hareket etti. 
     
</TEXT>
</DOC>
