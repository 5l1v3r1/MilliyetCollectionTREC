<DOC>
<DOCNO> 185439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/siyaset/siy07.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP, 30 sayfalık dilekçe hazırlıyor 
</HEADLINE>
<TEXT>

   AYDIN HASAN Ankara 

   
   DYP, Yargıtay'ın kararından sonra DEHAP'ın aldığı oyların yok sayılması ve bu çerçevede baraj hesabının yapıldığı geçerli oyların yeniden tespiti için YSK'ya 30 sayfalık dilekçeyle başvurma kararı aldı. DYP Genel Başkanı Mehmet Ağar, karara ilişkin yorum yapan AKP'lileri kastederek "Siirt seçimlerinin hangi şartlarda yapıldığını unutmayın" dedi. 
   DYP Genel Başkanı Mehmet Ağar, kararın ardından kurmaylarıyla Celal Bayar Köşkü'nde toplandı. Toplantıda bugün veya yarın YSK'ya başvurma kararı alındı ve bunun 3 Kasım seçimlerinin ardından YSK'ya yapılan itirazın devamı niteliğinde olacağı kaydedildi. 
   
   Meseleyi bulandırmayın 
   Ağar, YSK'nın siyasi bir makam olmadığını ve referansının sadece hukuk olduğunu belirterek "Hukuk dışı faktörler yargı kurullarını ilgilendirmez" diye konuştu. 
   Ağar "Birtakım kaos ve kriz laflarıyla meseleyi bulandırmak hukukun dışına çıkarmak kimsenin hakkı değildir" dedi. 
   Öte yandan İşçi Partisi'nin de YSK'ya iptal başvurusunda bulunacağı öğrenildi. 
   
   Çiller'e yol açılabilir    SALİHA ÇOLAK Ankara 

   Yargıtay'ın DEHAP kararının ardından Yüksek Seçim Kurulu'nun YSK milletvekili dağılımını yeniden yapması halinde, 3 Kasım'da seçilemeyen siyasetçilere Meclis'in kapısı açılacak. YSK'nın "seçime esas belgelerdeki eksiklik ya da yanlışlık" nedeniyle milletvekilliğini düşürdüğü Bahattin Şeker de, Tansu Çiller ve şu isimlerle birlikte TBMM'ye girebilecek Sedat Edip Bucak, Ali Şevki Erek, Ömer Barutçu, Kemal Kabataş, Halit Dağlı, Turhan Güven, Ali Rıza Gönül, Salim Ensarioğlu, Ufuk Söylemez, İsmet Atilla, Mehmet Sağlam, Ayfer Yılmaz, Mehmet Ali Bayar, Yıldırım Akbulut, Eyüp Aşık, Enis Sülün, Süha Tanık. 
</TEXT>
</DOC>
