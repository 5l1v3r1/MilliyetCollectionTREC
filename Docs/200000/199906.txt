<DOC>
<DOCNO> 199906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/siyaset/siy05.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine şerh koydular 
</HEADLINE>
<TEXT>

   Erdoğan ve Gönül'ün tavırlarını değiştirmeyip irtica nedeniyle ihraç edilenlere şerh koyduğu YAŞ'ta, askerler de hükümeti İstanbul'daki saldırılar dolayısıyla eleştirdi 
      ANKARA Milliyet 

   
   Yüksek Askeri Ş ra YAŞ toplantısında irticai faliyetlerde bulundukları için TSK'dan uzaklaştırılan iki personelin dosyaları ele alınırken, Başbakan Recep Tayyip Erdoğan ve Milli Savunma Bakanı Vecdi Gönül tavır değişikliğine gitmeyerek yine şerh koydu. 
   Ş rada personel, eğitim ve disiplin konularıyla planlı faaliyetlerin yanı sıra TSK'yı ilgilendiren konular ele alındı. İç - dış tehdit değerlendirmeleriyle Milli Askeri Stratejik Konsept güncelleştirilirken, "TSK'nın bugünü ve geleceği" başlıklı brifing verildi. İstihbarata ilişkin konular ele alınırken ise, komutanlar İstanbul'daki saldırıları gündeme getirdi. Asker üyelerin, eve dönüş yayasının çıkarılması, eylemler öncesi ve sonrası atılan adımlar nedeniyle hükümete eleştiriler yönelttiği belirtildi. Başta istihbarat olmak üzere, çeşitli konularda kurumlar arasında yaşanan kopukluk bir kez daha hatırlatıldı. 
   
   Denizci iki subaya ihraç 
   İrticai faaliyette bulundukları tespit edilen Deniz Kuvvetleri'nden iki subayın ordudan ihraç edildiği toplantıda, yine ağustostaki YAŞ'ın benzeri manzara yaşandı. 4 ay önceki toplantıda alınan kararlara şerh koyan Erdoğan ve Gönül, aynı tavırlarını dün de sürdürdü. Son kararla AKP döneminde ordudan uzaklaştırılan personel sayısı 27'ye çıktı. 
   Ş ra üyeleri, yarım gün süren çalışmanın ardından Anıtkabir'i ziyaret etti. Genelkurmay Başkanı Org. Hilmi Özkök de daha sonra YAŞ üyeleri onuruna bir yemek verdi. 
   YAŞ'a katılan orgeneral ve oramiraller, Özkök'ün oğlu Çağlar Özkök'ün yarın Merkez Orduevi'nde gerçekleşecek nik h törenine katılmak üzere Ankara'da kaldı. 
   YAŞ'ta alınan ihraç kararlarına ilk olarak 58. hükümetin Başbakanı Abdullah Gül ve Milli Savunma Bakanı Gönül, "yargı yolunun açık olması kaydıyla" şerh koydu. Aralık 2002'deki YAŞ kararlarına koyulan şerhi eleştiren Özkök, "bunun irticai faaliyette bulunanları cesaretlendirdiği"ni kaydetti. Ağustos 2003'teki YAŞ'a 59. hükümet başkanı olarak ilk kez katılan Erdoğan da, bir önceki AKP iktidarının konuya ilişkin tavrını sürdürdü. Erdoğan ve Gönül, ihraç kararlarına şerh koyarken, ş ranın asker üyeleri hükümeti eleştirdi. 
   
   Gizlilik kalktı 
   MGK yönetmelikleri ve atamalarının gizliliğine son veren tasarı, TBMM Anayasa Komisyonu üyelerinin "her alanda şeffaflık" dilekleri arasında kabul edildi. MGK Başdanışmanı Mustafa Ağaoğlu, MGK'nın yeni yapısıyla gizli yönetmeliğe gerek kalmadığını belirterek, "Psikolojik harekatı her devlet yapar. Yapmazsa zaten devlet olmaz. Devlet içerde halkına temel ilkelerin propagandasını yapar, dışarıda bunları anlatır. Bu olması gereken bir çalışmadır" dedi. 
   
   
   
</TEXT>
</DOC>
