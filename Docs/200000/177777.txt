<DOC>
<DOCNO> 177777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/yasam/yas05.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kansız estetik 
</HEADLINE>
<TEXT>

   Kansız veya kapalı ameliyat olarak bilinen endoskopik teknik, estetik ve plastik cerrahi operasyonlarında son yöntem oldu 
      AYŞEGÜL AYDOĞAN İstanbul 
   
   Hiç iz bırakmıyor 
   GENEL cerrahiden, kadın doğuma, kulak burun boğaz cerrahisine kadar tıbbın pek çok alanında kullanılan "endoskopik teknik", estetik ve plastik cerrahi ameliyatlarında da uygulanıyor. Kansız veya kapalı ameliyat olarak bilinen endoskopik tekniğin en önemli avantajları, minimum kesilerden müdahale edilmesi nedeniyle iyileşme süresinin çok kısa olması ve ameliyat sonrasında hemen hemen hiç iz bırakmaması. 
   
   Lokal anestezi 
   ENDOSKOPİK tekniğin uygulamada getirdiği kolaylık ise cilt altına ışıklı bir kamerayla girilmesi ve ameliyatın yapıldığı yerin görüntüsünün anında ekrandan izlenebilmesi. P.S. Clinic'ten Dr. Teoman Doğan ve Dr. Gülriz Kargül, endoskopik yöntemi, "Sarkık yüz dokularının teker teker 20'li yaşlarda durdukları yerlere taşınması" diye tanımlıyor. Yöntem, lokal anesteziyle de uygulanabiliyor. 
   
   Aynı gün taburcu 
   ENDOSKOPİK yöntemin hastaya isterse aynı gün evine gidebilme imk nı verdiğini belirten Doğan, yöntemin yerçekimi nedeniyle yıllar içinde sarkan yanaklar, dudaklar, boyun, göz torbaları ve kaş altı bölgesinde kullanıldığını, ayrıca hamilelik sonrasında karın bölgesinde uygulandığını söyledi. Eski yöntemlerde sarkan, deforme olan deri kulak arkasına doğru geriliyordu. Endoskopik cerrahide ise germe olmadığı belirtildi. 
   
   
</TEXT>
</DOC>
