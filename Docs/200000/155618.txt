<DOC>
<DOCNO> 155618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/soneko41.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nemada itirazlar işyerine... 
</HEADLINE>
<TEXT>

     Tasarrufu Teşvik Hesabı anapara ödemeleri eksik yapılanların, öncelikle çalıştıkları işyerine başvurmaları gerektiği bildirildi. 
     Çalışanların başvurularını alan işyerleri ise eksik olan ayları ve söz konusu ayların parasını yatırdığına dair makbuzları Ziraat Bankası'na iletecek. 
     Bu tür taleplerin kurumlar aracılığı ile gerçekleştirileceğini belirtilirken, bu durumda çok sayıda kişi olduğu için, karmaşaya meydan vermemek için böyle bir yöntem izleneceği vurgulandı. 
     Bunların elektronik ortamda, e-maille Ziraat Bankası'na daha önceden üye işyerlerine aktarılan formatta ulaştırılması durumunda incelemenin başlayabileceğini anlatan yetkililer, bu tür taleplerin aybaşından sonra yapılmasını istediler. 
     
     KAÇ KİŞİYE ÖDEME YAPILDI 
     Öte yandan Ziraat Bankası, 30 Nisan tarihinden dün akşama kadar, 1 milyon 150 bin kişiye, 300 trilyon liralık zorunlu tasarruf anapara ödemesi gerçekleştirdi. 
     
</TEXT>
</DOC>
