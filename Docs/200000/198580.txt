<DOC>
<DOCNO> 198580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/yasam/yas03.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'yı dava edecek 
</HEADLINE>
<TEXT>

   İzmirli işadamı Abdullah Koç, Almanya'da üç yıl kaldığı cezaevinde işkence gördüğü gerekçesiyle Avrupa İnsan Hakları Mahkemesi'ne başvuracağını söyledi 
      TESLİME TOSUN Antalya DHA 
   
   İzmirli işadamı Abdullah Koç 38 , işlerini büyütünce Almanya'da yaşayan asistanı Andrea Mösch üzerine şirket kurdu. Evli ve iki çocuk babası olmasına rağmen Mösch'e aşık olan Koç, eşinden ayrılıp, asistanıyla Almanya'da yaşamaya başladı. 
   Ancak oğlunun sünnet düğünü için Türkiye'ye dönmek isteyen Koç, iddiasına göre Mösch'ün kıskançlık kriziyle karşılaştı. 20 Şubat 2000'de Mösch'le kavga eden Koç, komşuların şikayeti üzerine gözaltına alındı. 
   Ertesi gün karakola giden Mösch, Koç'un tecavüz ettiğini öne sürdü, ancak polis ve adli tıp tecavüzle ilgili iz bulamadı. 
   
   'Peki aşk mektupları ne ' 
   Tutuklu Koç'a aşk mektupları yazarak, sürekli ziyaretine giden Mösch, mahkemede "Koç'a neden aşk mektupları gönderdin" sorusuna yanıtı veremedi. Buna rağmen 6 yıla mahkum dilen ve cezasının üç yılını tamamlayan Koç, 21 Temmuz'da iyi halden şartlı tahliye edilmesi gerektiği halde, 'Türkiye'ye uçak yok' denilerek bırakılmadığı ve iki Alman gardiyanın işkencesine uğradığı iddiasıyla AİHM'ye başvurmaya hazırlanıyor. 
   
   
</TEXT>
</DOC>
