<DOC>
<DOCNO> 158834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sondun19.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab Erener'in başarısı Alman basınında... 
</HEADLINE>
<TEXT>

     Sertab Erener'in 48. Eurovision Yarışması'nda birinci olması, gece geç saatlerde baskıya giren bazı Alman gazetelerinde geniş yer aldı. 
     Berliner Kurier gazetesi, ''Türkiye'ye Sertab Erener ile 167 puan'' başlığıyla verdiği haberde, Rusya ve Belçika ile son puanlara kadar çekişen Türkiye'nin ''Everyway I Can'' adlı parçayla sonuçta birinciliğe ulaştığı hatırlatıldı. 
     Almanya'nın ancak 12. olabildiğine işaret edilen haberde, gelecek yıl Türkiye'de yapılacak yarışmanın ilk kez bir ön eleme ve bir final gecesi olmak üzere 2 gece süreceği belirtildi. 
     Bild am Sonntag gazetesi de Sertab Erener'in şarkısıyla tüm Avrupa'daki hayranlarını coşturduğu ifade edildi. 
     B.Z gazetesi, Sertab Erener'in çok güzel bir sahne performansıyla birincilik ödülünü aldığını belirterek, Türkiye'nin, Slovenya'nın verdiği son puanlarla birinciliğe ulaştığını hatırlattı. 
     
</TEXT>
</DOC>
