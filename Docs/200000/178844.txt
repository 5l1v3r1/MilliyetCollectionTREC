<DOC>
<DOCNO> 178844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/guncel/gun90.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Merak Kediyi Öldürdü Mini Kampanya ...    Müzik yapımcıları, sanatçılarına... Kulüpler, futbolcularına... Devlet, memuruna... Koca karısına... Herkes birbirine yasak koyup duruyor. Yasaklamak kanımıza işlemiş. Bir paradoks vardır hani "Yasak koymak yasaktır " diye. Eve, işe, okula Nez'in telefon numarasının yanına yazmak gerekecek yakında... 
   Aradan aylar geçti, Pınar Altuğ'un olaylı boşanmasından sonra askerlik kısaldı, ormanlar yandı bitti kül oldu, Seren Serengil sahnelere döndü, bir sürü şey istemesek de oldu Değişim bile değişti ama Pınar Hanımın söylemi değişmedi "Senaristimiz Birol Güven yasak koydu, konuşamıyorum " Allah Allaaah, niye ki acep .. 
   Bir insan hakkında söylenen onca ağır söze, yoruma, eleştiriye cevap vermez, onuru ve gururu söz konusu olan bir konuda konuşmaz da hangi konuda konuşur "Kocasını aldattığı, sevgilisiyle villalarındayken kocasının geldiği, sevgilisi Tony'nin villadan atlayarak kaçtığı, bunu rapor eden bekçilerin işten atıldığı" iddiaları Türkiye'de, bir kadın için önemsiz midir Bu konularda değil de, enflasyonun nasıl düştüğü ya da asgari ücretin komikliği hakkında konuşsa, dinleyecek birini bulur mu O konularda da mı yasaklanmıştır Irak'ta iliştirilmiş gazeteciler vardı, ordu tarafından seçilen ve haberleri denetlenen. Pınar da memleketin ilk iliştirilmiş oyuncusu mudur, konuşması yasaklanan "Senaristimiz bana kızıyor, konuşamıyorum " zırhının arkasına saklanarak bu gün korunurken, yarın diziden çıkarılırsa çok ağır mı konuşacaktır Ve Allah Aşkına, ne anlatacak, ne diyecektir, dilinin altındaki baklanın özelliği nedir Kennedy'nin katilini mi bilmektedir Hayatın anlamını mı bulmuştur Koca bir yazı "-Bu konuda ne diyeceksiniz Pınar Hanım -Ay valla ağzımı kiraya verdim, Cumhurbaşkanı, pardon senarist veto etti, konuşamıyorum " diye geçirmiştir. Değerli basınımız da, h l ne diye bu sinekten yağ çıkarmaya çalışır "Dur bir gideyim de, bana da konuşmasın" trend mi oldu magazinciler arasında Konuşmak istemiyor mu Bırakın konuşmasın yahu. İlgilenmeyin. Bunu sadece Pınar'a değil, iki gün önce evde koltukta televizyon seyrederken, o televizyonun içine girmeyi başarmış hazımsızların hepsine yapın. Çekin mikrofonu, teybi, kamerayı peşlerinden. O çok değerli beyanatlarını, kendi kendilerine aynada yapsınlar. 
   Bırakın Pınar Hanım konuşsun. Bakalım Türkiye'de yer yerinden oynayacak mı Çok kelle gidecek mi İç borç stoku azalacak mı Dolar düşsün mü, yükselsin mi sorunu çözülecek mi Çiftçinin mazotu ucuzlayacak mı Söyleyecek düzgün lafı olan konuşsun kardeşim. Ayıp yahu, gına geldi çok matah bir şey söyleyecekmiş de söyleyemiyormuş diye kendini fasulye sananlardan. Haydi, açtık kampanyayı "Pınar'a özgürlük Bu yasak kalksın Pınar konuşsun " Yürümekle yolların aşınmadığı, konuşan aydınlık bir Türkiye için, PINAR'A KONUŞMA İZNİ ÇIKSIN .. 
   
   TopX liste çalışmaları...    SerinDuruş ve ShockHaberciler tarafından gönderilenler 
   Trakya'nın İlginç İsimli Köy ve Beldeleri Top11 
   1 Büyükdöllük Küçükdöllük EDİRNE 
   2 Büyükkarıştıran Küçükkarıştıran KIRKLARELİ 
   3 Lahana TEKİRDAĞ 
   4 Pancar KIRKLARELİ 
   5 Çöpköy EDİRNE 
   6 Çanta İSTANBUL 
   7 Susuzmüsellim EDİRNE 
   8 Taşlımüsellim EDİRNE 
   9 Saçlımüsellim EDİRNE 
   10 Donluk EDİRNE 
   11 Kadıdondurma EDİRNE 
   Kurallar 1 TopX'deki "X" değişken olup 5 ila 20 arasında bir sayı olabilir... 
   2 Her tip TopX liste olayına girilebilir... 
   
   Erman Toroğlu 
   
   Adamlar Bi Acayip 
   "Mehmet Okur'un zencilerle çalışmasının faydası olmuş, adamlar çok kalın, o kadar kalın ki itemiyorsun bazen..." 
</TEXT>
</DOC>
