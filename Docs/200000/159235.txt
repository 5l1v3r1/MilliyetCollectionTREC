<DOC>
<DOCNO> 159235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/soneko07.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Net Grubu, İstanbul Yaklaşımı için başvurdu... 
</HEADLINE>
<TEXT>

     Net Grubu şirketleri, bankalara olan borçların İstanbul Yaklaşımı çerçevesinde yeniden yapılandırılması için başvurdu. 
     Net Holding ve Net Turizm'den Borsa'ya gönderilen açıklamalara göre, dün toplanan şirket yönetim kurulları, grubun bankalara olan borçlarının 4743 sayılı yasa çerçevesinde yeniden yapılandırılması amacıyla bir başvuru ve taahhüt mektubu hazırlanarak Garanti Bankası'na sunulmasına ve söz konusu yasa hükümleri doğrultusunda düzenlenecek bir anlaşmanın imzalanmasına karar verdi. 
     Bu kapsamda, 4743 sayılı yasa ve Finansal Yeniden Yapılandırma Çerçeve Anlaşması hükümleri uyarınca hazırlanan başvuru ve taahhüt mektubu ile diğer dokümanlar, alacaklı bankalardan Garanti Bankası'na teslim edildi. 
     
</TEXT>
</DOC>
