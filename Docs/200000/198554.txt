<DOC>
<DOCNO> 198554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/siyaset/siy06.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Avrupa'ya Birlikte mücadele edelim 
</HEADLINE>
<TEXT>

   Yunan televizyonuna konuşan Başbakan Erdoğan, "AB ülkeleri, terör konusunda kararlı bir tutum içinde olmalıdır" dedi 
      YORGO KIRBAKİ Atina 

   
   Başbakan Recep Tayyip Erdoğan, Yunan devlet televizyonu ET3'e verdiği demeçte, AB'yi uluslararası teröre karşı galip çıkmak için ortak bir platformda mücadele vermeye çağırdı. Erdoğan, "Bütün AB ülkelerinden beklediğim, kararlı bir tutum içinde olmaları ve aramızda dayanışmanın bulunmasıdır" dedi. 
   Kıbrıs konusuna değinirken, AKP hükümetinin önceki hükümetlerden farklı bir politikası bulunduğunu belirten Erdoğan, "Çözümsüzlük çözüm değildir. Ancak, Kıbrıs, Türkiye'nin tek başına çözeceği bir mesele de değildir. Çözümü sadece Türkiye'ye bırakmak hata olur. Sorunu ilgili taraflar çözecektir" diye konuştu. 
   Kıbrıs sorununun Kopenhag kriterleri arasında yer almadığını, yerine getirilecek bir koşul gibi sunulmasını da samimi davranış olarak bulmadığını belirten Erdoğan, konuşmasını şöyle sürdürdü 
   "Reform paketlerini uygulamaya çalışıyoruz. Uygulama A'dan Z'ye şimdi yapılacak diye bir şey yoktur. Bunu hiçbir AB üyesi yapmadı. Adalet istiyoruz." 
   
   
</TEXT>
</DOC>
