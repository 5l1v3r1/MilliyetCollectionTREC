<DOC>
<DOCNO> 178370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yasam/yas04.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev işleri erkeği 'SEKSİ' yapıyor 
</HEADLINE>
<TEXT>

   Ev işlerine yardım eden erkek, çocuklarına iyi örnek oluyor, eşleri tarafından da daha çekici bulunuyor 
      DIŞ HABERLER SERVİSİ 
   
   Artık yükü paylaşıyorlar 
   CALIFORNIA Üniversitesi, 3653 baba ve çocuğu sorguladığı bir araştırmayla ev işlerine yardımcı olan erkekleri inceledi. Araştırma, beklendiği gibi erkeklerin kadınlara oranla daha az ev işi yaptığını ortaya koysa da, erkeklerin kadınların omuzlarına binen alışveriş yapma, biraz temizlik gibi yükleri de devraldıkları anlaşıldı. 
   
   Daha demokrat çocuklar 
   ARAŞTIRMANIN sonuçlarına göre, babalarını ev işi yaparken görüp kendileri de ev işi yapmaya başlayan çocuklar büyüdüklerinde daha sosyal oluyor, demokratik değerlere daha iyi adapte oluyor. Erkeklerin ev işine katkısı kadınların stresini de azaltıyor. 
   
   Çocuklarıyla daha ilgililer 
   KADINLAR, erkeğin ev işi yapmasını bir sevgi işareti olarak algılayarak cinsel açıdan daha çekici buluyor. Günümüz erkeği çocuklarıyla da daha fazla ilgileniyor, en azından hafta sonlarında 3'er saatini çocuklarına ayırıyor. 
   
   
</TEXT>
</DOC>
