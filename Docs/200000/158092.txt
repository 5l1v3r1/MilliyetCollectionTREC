<DOC>
<DOCNO> 158092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sontur19.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini boğarak, meslektaşını da silahla öldüren Albay tutuklandı 
</HEADLINE>
<TEXT>

     Çatalca'da, eşini boğarak, aynı rütbedeki meslektaşını da silahla öldürdüğü gerekçesiyle gözaltına alınan Albay Cemal Demirel tutuklandı. 
     1. Ordu Komutanlığı'na bağlı Çatalca'daki Lojistik Destek Komutanlığı'nda dün meydana gelen olaydan sonra gözaltına alınan topçu Albay Cemal Demirel, 3. Kolordu Komutanlığı Askeri Savcılığı'nda yapılan sorgusunun ardından tutuklanması istemiyle askeri mahkemeye sevk edildi. 
     Demirel, burada yeniden yapılan sorgusunun ardından tutuklanarak 3. Kolordu Komutanlığı Özel Askeri Ceza ve Tutukevi'ne konuldu. 
     Demirel 44 , dün ''kişisel bir sebepten'' dolayı Gökçeali Köyü'ndeki lojmanda önce eşi Suzan Demirel'i 44 boğarak, ardından da personel kıdemli Albay Selçuk Kardeşkaya'yı 50 silahla vurarak öldürdüğü gerekçesiyle gözaltına alınmıştı. 
     
</TEXT>
</DOC>
