<DOC>
<DOCNO> 166459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sontur17.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırdan geçmek isterken, İran askerlerinin açtığı ateşte öldü 
</HEADLINE>
<TEXT>

     Van'ın Özalp İlçesi'nde, akaryakıt kaçakçılığı yapan bir kişinin, İran askerlerinin açtığı ateş sonucu öldüğü bildirildi. 
     Alınan bilgiye göre, ilçenin Aşağı Turgalı köyünde oturan 16 yaşındaki Adem Avut, kaçak yollardan akaryakıt alabilmek için sınırı geçmek isterken, İran Askerleri tarafından fark edilerek ateş açıldı. 
     Açılan ateşte çenesine kurşun isabet eden Adem Avut, olay yerinde hayatını kaybetti. Adem Avut'un cesedi Hudut Tabur Komutanlığı ekiplerince otopsi yapılmak üzere Özalp Devlet Hastanesi'ne getirildi. 
     Yetkililer, akaryakıt alabilmek için kaçak yollarla sınırı geçmek isteyen Adem Avut'un, Türkiye sınırları içerisinde İran askerleri tarafından vurulduğu belirterek, olayla ilgili soruşturmanın sürdürüldüğünü bildirdiler. 
     
</TEXT>
</DOC>
