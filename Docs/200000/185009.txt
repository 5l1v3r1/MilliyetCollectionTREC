<DOC>
<DOCNO> 185009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sontur15.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarkalı dullar Alanya'da... 
</HEADLINE>
<TEXT>

     Danimarka'da tamamı eşlerinden boşanmış ya da sevgililerinden ayrılmış kadın ve erkeklerden oluşan DK Dating adlı kuruluşa üye 110 kişi tatil amacıyla Antalya'nın Alanya İlçesi'ne geldi. 
     Payallar Beldesi'ndeki, Aska Clup Hotel Genel Müdürü Ramazan Aslan yaptığı açıklamada, grubun Bravo Tours adlı tur operatörünün Türkiye acentesı Resital Tour aracılığıyla ilk kez Türkiye'ye geldiğini söyledi. 
     Grup üyelerinin her yıl iki kez bu tür organizasyonlarla biraraya geldiklerini belirten Aslan, şunları söyledi 
     ''Grup üyeleri, geçtiğimiz yıl Girit'te yapılan organizasyondan sonra, bu yıl ilk defa geldikleri Alanya'yı çok beğendiler. Danimarkalı turistler gelecek yıl yapacakları tatil organizasyonlarında birinci tercihlerinin Türkiye olacağını ifade ettiler. 500 bin üyesi olduğu bildirilen derneğin 110 üyesini Alanya'da ağırlamak bizi mutlu etti. İnternet aracılığıyla çok geniş bir haberleşme ağı olan üyelerin, dönüşlerinde Alanya'nın tanıtımına çok büyük katkıda bulunacaklarına inanıyorum.'' 
     
</TEXT>
</DOC>
