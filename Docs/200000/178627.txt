<DOC>
<DOCNO> 178627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/yasam/yas14.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce çalıyorlar sonra arıyorlar 
</HEADLINE>
<TEXT>

   ELVAN EZBER İstanbul 
   
   Bağcılar'da, çaldıkları otomobilleri sahiplerine 500 milyon ile 2 milyar liraya geri verdikleri öne sürülen Abdullah İnal ve dört adamı gözaltına alındı. Asayiş Şube Müdürlüğü'ne başvuran bir vatandaş "Otomobilimi çalanı biliyorum. Beni arayarak, 'Para karşılığında sana otomobilini getiririz' dediler" ihbarında bulundu. Bunun üzerine gözaltına alınan İnal ve dört adamının sorgularında suçlarını itiraf ettikleri belirtildi. Bugüne kadar sekiz otomobili aynı yöntemle sahiplerine geri sattıkları iddia edilen zanlıların, "Çaldığımız otomobillerin sahibine ulaşarak, arabayı çalanları tanıdığımızı, isterlerse geriye getirebileceğimizi söyleyerek para istiyorduk. Pazarlık yapıp, uygun fiyata araçlarını teslim ediyorduk. Bu durumu polise haber vermemelerini istiyorduk" dediği kaydedildi. 
   
   
</TEXT>
</DOC>
