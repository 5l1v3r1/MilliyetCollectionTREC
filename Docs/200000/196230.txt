<DOC>
<DOCNO> 196230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/guncel/gun05.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenistan'da savaşmış 
</HEADLINE>
<TEXT>

   Şişli'de kullanılan bombalı kamyonetin ruhsat sahibi Metin Ekinci'nin kardeşi Azad Ekinci'nin Pakistan'da silahlı eğitim gördüğü ve Çeçenistan'da savaştığı tespit edildi 
   ŞEYHMUS ÇAKAN, ADİL ÖNAL Bingöl, ÖZGÜR CEBE Diyarbakır DHA 
   
   Şişli'deki saldırıda kullanılan kamyonetin ruhsat sahibi Bingöllü Metin Ekinci'nin kardeşi Azad Ekinci'nin Pakistan'da iki yıl silahlı eğitim gördüğü, Çeçenistan'da da savaştığı belirlendi. Ekinci, Bingöl polisince aranırken İstanbul'daki saldırıda adı gündeme geldi. Bingöl'de gözaltına alınarak İstanbul'a götürülen Metin Ekinci 29 , üniversite için kentten ayrıldığını iddia ettiği kardeşi Azad 26 ile uzun süredir görüşmediğini söyledi. Bir internet kafeye ortak olan ve sabıkası bulunmayan Metin Ekinci, kamyonetin ruhsatında adı ortaya çıkınca "kimliğini temmuzda kaybettiğini" açıklamıştı. 
   
   Hizbullah'ta görev aldı 
   Bek r olan Azad Ekinci ise 1987 - 90 arasında Hizbullah'ın "tebliğ kanadı"nda görev aldı.Ögütün İlim-Menzil olarak ikiye ayrılıp PKK çatışması ve deşifre olması üzerine Ekinci, Bingöl'ü terk edip "Müslüman Kardeşler" örgütüne girdi. Daha sonra da İrfan Çağırıcı liderliğindeki İslami Hareket'e katılan Ekinci, yurtdışına çıktı. İstihbarat birimlerinin tespitlerine göre, Pakistan, Çeçenistan ve Suudi Arabistan'a giden Ekinci, son olarak Kasım 1998'de Çeçenistan'a gitti ve Türkiye'ye döndü. 
   Diyarbakır DGM'de hakkında herhangi bir dava, soruşturma ve tutuklama kararı bulunmayan Ekinci'nin annesi Remziye Ekinci'nin Milli Eğitim'den emekli memur olduğu, Bayındırlık Müdürlüğü'nde çalışan baba İdris Ekinci'nin ise 1979'da sağ görüşlü kişilerce öldürüldüğü belirlendi. 
   Bu arada, Mesut Çabuk'un, Ekinci'nin ağabeyi Metin Ekinci ile okul arkadaşı olduğu da öğrenldi. Bingöl Endüstrü Meslek Lisesi'nde öğretim gören Mesut Çabuk'un 1991'de mezun olduğu bildirildi. 
   
   
   
</TEXT>
</DOC>
