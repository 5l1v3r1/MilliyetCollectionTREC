<DOC>
<DOCNO> 175841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/yasam/yas02.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
102 trilyon lira tek kupona isabet etti 
</HEADLINE>
<TEXT>

   İtalya'da 23 haftadır devrederek 66 milyon euro'ya ulaşan sayısal loto ödülü sonunda sahibini buldu şansı 662 milyonda birdi 
      DIŞ HABERLER SERVİSİ 
   
   Avrupa'da bugüne kadar verilen en büyük şans oyunu ödülü, İtalya'nın Milano kenti yakınındaki Veduggio con Colzano kasabasındaki bir barda satılan tek bir kupona rastladı. 6 sayıyı tutturan bir kupon olduğu ancak, ödülün henüz tahsil edilmediği açıkladı. Kuponun, bir kişiye mi, yoksa para toplayıp sayısal loto oynayan bir gruba mı ait olduğu ise bilinmiyor. 
   
   103 milyon kombinasyon 
   Önceki akşam düzenlenen çekilişten önce, ülkedeki sayısal loto bayilerinin önünde uzun kuyruklar oluştu. Sayısal loto bayileri, müşterilere yetişmekte güçlük çekti. 66 milyon euroyu kazanmak umuduyla lotoya hücum edenler, bir hafta içinde tam 103 milyon farklı kombinasyon denedi. 
   
   Pek çok ülkeden talibi vardı 
   Haftalardır sayısal loto çılgınlığına kendilerini kaptıran İtalyanların yanı sıra, Fransa, Avusturya, İsviçre ve Slovenya'dan da loto meraklıları kupon almak İtalya'ya akın etti. Kazanma şansının sadece 622 milyonda bir olmasına rağmen, yaşanan loto çılgınlığı siyasetçileri endişelendirdi. Berlusconi'nin Forza Italia Partisi'nden bir parlamenter, kazanacak kişinin "hayatının altüst olmaması" için ödemenin yıllık taksitler halinde yapılmasını önerdi. 
   
   Bizimki de 1 trilyon lira    ANKARA Milliyet 
   Milli Piyango'nun 9 Ağustos çekilişindeki devirli ikramiyenin yeniden devretmesi üzerine 19 Ağustos çekilişinde dağıtılacak ikramiye tutarı 1 trilyon liraya ulaştı. 600 milyar liralık büyük ikramiyeyle birlikte Milli Piyango'nun 19 Ağustos çekilişinde verilecek en büyük ikramiye tutarı da 1.6 trilyon lira oldu. Öte yandan Sayısal Loto'nun geçen haftaki çekilişinde de 6 bilenin çıkmaması üzerine yaklaşık 708 milyar liralık ikramiyenin bu haftaya devredildi. Sayısal Loto'nun yarın yapılacak çekilişinde 6 bilenlere dağıtılacak ikramiye de 1.5 trilyon lirayı aşması bekleniyor. 
   
   
</TEXT>
</DOC>
