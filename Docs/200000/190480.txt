<DOC>
<DOCNO> 190480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sonspo12.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takımı Letonya'da kar bekliyor 
</HEADLINE>
<TEXT>

     Türk Milli Takımı'nı, Letonya ile 15 Kasım'da oynayacağı play-off ilk maçında ağır iklim koşulları bekliyor. Meteoroloji tahminlerine göre karşılaşmanın oynanacağı gün, Riga'da havanın -10 derece olması ve kar yağışı bekleniyor. Bu da soğuk hava koşullarına alışkın ev sahibine büyük avantaj sağlayacak. Letonya Milli Takım Teknik Direktörü Alexanders Starkovs, daha önce yaptığı açıklamalarda Dünya Üçüncüsü Türkiye ile karşı karşıya gelmekten gurur duyacaklarını ancak ilk maçın Riga'da olmasının kendileri için büyük avantaj sağlayacağını söylemişti. Tekniği yüksek Ay-Yıldızlı oyuncuların alışkın olmadığı soğuk hava şartları ve buzla kaplı zeminde rakibi karşısında üç hafta sonra nasıl bir performans göstereceği merak konusu. 
     
</TEXT>
</DOC>
