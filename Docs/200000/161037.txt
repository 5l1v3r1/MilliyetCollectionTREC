<DOC>
<DOCNO> 161037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo15.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom 90 dakika gol atıyor... 
</HEADLINE>
<TEXT>

     Galatasaray, bu sezon attığı 61 golü karşılaşmanın her bölümüne hemen hemen eşit oranda yaydı. 
     Sarı-kırmızılı ekip, ligde ilk yarılarda toplam 30 gole imza atarken, ikinci yarılarda ise 31 golü rakip filelere gönderdi. 
     Ligin 18 maçının yapıldığı ilk bölümde attığı 28 golün 16'sını yüzde 57.14 ilk yarılarda filelere gönderen Galatasaray, sezonun son bölümünde ise maçlara ikinci yarılarda ağırlığını koydu. ''Cim Bom'', ligin 16 maçlık ikinci döneminde attığı 33 golün 19'unu Yüzde 57.57 karşılaşmaların ikinci yarılarında buldu. 
     
     EN FAZLA GOL 45-60 DAKİKALARI ARASINDA 

     Galatasaray, bu sezon en fazla golü maçların 45 ile 60. dakikaları arasında buldu. 
     Sarı-kırmızılı ekip, bu dönemde fileleri toplam 13 kez havalandırdı. Galatasaray'ın en etkili olduğu diğer bir bölüm ise maçların 31 ile 45. dakikaları olurken, ''Aslanlar'' bu dakikalarda 11 gol attı. 
     
     61. VE 75. DAKİKALARI ARASINDA PATLAMA 

     Galatasaray, ligin ilk bölümüne oranla, ikinci yarıda 65 ve 75. dakikalar arasında adeta patlama yaptı. 
     İlk yarıda maçların bu bölümlerinde yalnızca 1 gol bulabilen Galatasaray, ikinci bölümdeki dönemde ise toplam 8 golü bu dakikalar arasında filelere gönderdi. 
     
     DAKİKALARA GÖRE GOL DAĞILIMI 

     Galatasaray'ın bu sezon attığı gollerin dakikalarına göre dağılımı şöyle 
     

Dakika Gol 1-15 10 16-30 9 31-45 11 46-60 13 61-75 9 76-90 9      
</TEXT>
</DOC>
