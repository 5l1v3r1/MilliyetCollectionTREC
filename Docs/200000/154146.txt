<DOC>
<DOCNO> 154146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/siyaset/siy04.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Kadrolaşmanın temel ilkeleri .. 
</HEADLINE>
<TEXT>

AKP bürokratların, ya Refah kökenli olmasına, ya Erdoğan'ın İstanbul ekibinden ya da parti yönetiminin yakınlarının olmasına dikkat ediyor 
     AYDIN HASAN Ankara 

     AKP iktidarı Milli Güvenlik Kurulu'nda da gündeme gelen kadro operasyonunda atamaları üç temel kritere göre yapıyor. RP çizgisinden gelenler, İstanbul ekibi ve partinin etkili isimlerinin yakınları bürokraside önemli görevlere getiriliyor. 
     Devlette kritik görevlere, beş ay içinde 415'in üzerinde atama yapan AKP, tepkilere ve devletin zirvesindeki tartışmalara rağmen Cumhurbaşkanı Ahmet Necdet Sezer'in istihbarat raporlarıın esas alarak geri çevirdiği çoğu atamayı da vek let formülüyle aştı. 
     Listelere göre atamalar ağırlıklı olarak üç temel kritere göre yapıldı. Başbakan Recep Tayyip Erdoğan, İstanbul'daki ekibinde yer alan bazı isimlerle Büyükşehir Belediyesi'nde kendine yakın çoğu ismi bürokrasiye taşıdı. RP çizgisinden gelen ve muhafazakar kimlikleriyle tanınanlarla Refahyol hükümeti döneminde öne çıkan bürokratlar da, kritik görevlere atandı. 
     Atamalardaki üçüncü kriterse neredeyse siyasi hastalık haline gelen akraba kayırmacılığı sonucu oluştu. AKP'nin etkili isimleri, siyasi güçlerini kullanıp kendi yakınlarını bürokraside önemli görevlere getirdi. 


SİYASET 
















</TEXT>
</DOC>
