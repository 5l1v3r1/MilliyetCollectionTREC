<DOC>
<DOCNO> 198754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/spor/aspo.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük Hakan 
</HEADLINE>
<TEXT>

   Futbol Federasyonu, Türkiye'nin gelmiş geçmiş en iyi oyuncusu olarak Hakan Şükür'ü gösterdi. Kral, UEFA'nın 50. yıldönümünde, diğer ülkelerin 51 yıldızıyla ölümsüzleşecek 
      
   Golcüye büyük onur 
   HAKAN Şükür'e yeni bir apolet daha veriliyor. Futbol Federasyonu, UEFA'nın 50. yıldönümü nedeniyle üye 52 ülkeden istediği, gelmiş geçmiş en iyi futbolcunun ismine Türkiye'den Galatasaraylı golcü layık görüldü. Gelecek yıl kutlanacak "Altın Jübile Yılı"nda Hakan, 51 yıldız ile birlikte UEFA'nın Nyon'daki merkez binasında ölümsüzleşecek ve başarısını tescil edecek. 
   
   Yıldızlar geçidi 
   DİĞER yıldızlardan bazıları ise şöyle Prohaska Avusturya , Aleinikov Beyaz Rusya , Saffet Susiç Bosna - Hersek , Stoichkov Bulgaristan , Suker Hırvatistan , Bobby Moore İngiltere , Litmanen Finlandiya , Fritz Walter Almanya , Puskas Macaristan , Zoff İtalya , Johan Cruyff Hollanda , Hagi Romanya , Yashin Rusya , Di Stefano İspanya , Chapuisat İsviçre . 
   
   'İtalya'da oynasaydık '    HAKAN Şükür, Dortmund'ta oynanacak Juventus maçı için UEFA'yı eleştirdi, ancak ilginç bir yorumda bulundu. Golcü, "Keşke İtalyan ekibinin sahasında oynasaydı. Orada hem iyi oynuyoruz hem de çoğunlukla gol atıyorum. Ayrıca San Siro da olabilirdi. O zaman bütün Milan ve Inter taraftarları da bizi desteklerdi" diye konuştu. 
   
   
</TEXT>
</DOC>
