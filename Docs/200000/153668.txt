<DOC>
<DOCNO> 153668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/yasam/yas03.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkların da acı çektiği ortaya çıktı 
</HEADLINE>
<TEXT>

'Acıyı hissetmez' zannedilen balıklar üzerinde yapılan araştırmalar, tersine ilişkin bulgular ortaya koydu 'hisli balıklar'da 58 sinir bulundu 
     İngiliz bilim adamları, balıkların da diğer canlılar gibi acıyı hissedebildiklerine ilişkin bazı ön bulgular elde etti. BBC'nin internet sitesinde yer alan habere göre, Edinburg Üniversitesi ile Roslin Enstitüsü bilim adamlarınca yapılan araştırmada, gökkuşağı alabalıklarının başında, zarar verici uyarıma tepki veren bölge bulundu. 
     
     Refleksleri yok 
     Bilim adamlarının, ayrıca balıklarda, acı veren şeylere karşı ortaya çıkan belirli tepkiler gözledikleri kaydedildi. Araştırma grubuna başkanlık eden Dr. Lynne Sneddon, alabalıklara kimyasal, termal ve mekanik uyarıcılar vererek tepkilerini kaydettiklerini, bunun sonucunda da alabalığın başında ve yüzünde 58 sinir tespit ettiklerini söyledi. Balıkların acı veren uyarımlara yönelik tepkilerinin refleks olmadığı kaydedildi. 
     


YAŞAM 
















</TEXT>
</DOC>
