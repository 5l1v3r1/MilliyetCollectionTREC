<DOC>
<DOCNO> 180625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/ekonomi/eko06a.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK ile İhale Kurulu arasında mobilya krizi 
</HEADLINE>
<TEXT>

   ANKARA Milliyet 
   
   Sermaye Piyasası Kurumu'nun SPK Ankara - Beşevler'deki binasını Kamu İhale Kurumu'na KİK devretme planı mobilya pazarlığı yüzünden gerçekleştirilemedi. 
   SPK, boşalttığı binanın mefruşat ve mobilyaları karşılığında KİK'ten 185 milyar lira para istedi. Mali sıkıntı içindeki KİK, fiyatı "fahiş" buldu. Binanın resmi devri bir haftadır yapılamadı. 
   SPK personeli geçen hafta pazartesi günü binayı bütünüyle boşalttı. KİK binayı devralmak üzere SPK binasına geldiğinde iki kurum yetkilileri arasında mobilya pazarlığı yüzünden ciddi bir gerilim yaşandı. 
   
   SPK mobilya parası istiyor 
   SPK yetklileri, bina içinde bıraktıkları mobilya ve mefruşat için gerekli para ödenmeden devir teslimin yapılamayacağını bildirdi. KİK yetkililerinin ikna çabaları sonuçsuz kalınca, devir teslim tutanağı imzalanamadı ve bina resmen devralınamadı. 
   
   KİK para arıyor 
   KİK, 300'e yakın çalışanıyla Bankacılık Düzenleme ve Denetleme Kurumu'ndan kiraladığı eski İnterbank Şubesi'nde faaliyet gösteriyor. Binaya sığmayan personel, taşınma işlemlerinin bir an önce gerçekleştirilmesi için her gün KİK'e baskı yapıyor. 
   
   
</TEXT>
</DOC>
