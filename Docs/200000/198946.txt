<DOC>
<DOCNO> 198946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/yasam/ayas.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşeyle gittiler yasla döndüler 
</HEADLINE>
<TEXT>

   Nil Nehri'ne uçan tur otobüsünde k busu yaşayan Türkler, dün yurda döndü. Can veren üç kişinin de cenazesini taşıyan uçaktan herkes gözyaşlarıyla indi 
      SERHAT OĞUZ, ŞÜKRAN PAKKAN İstanbul 
   
   Bayram tatilini geçirmek üzere dokuz günlük Mısır turuna katılan ancak otobüsleri Nil Nehri'ne açılan bir su kanalına uçan 44 Türk'ten 41'i gözyaşlarıyla İstanbul'a döndü. Olayda yaşamlarını yitiren 3 Türk'ün cenazesi ise yakınları tarafından karşılandı. 
   
   Köylüler olmasaydı... 
   Atatürk Havalimanı'nda h l kazanın şokunu yaşayan yolcular, "Sular içerisindeki otobüsten kurtulmamız gerçek bir mucize. Hemen yardımımıza koşan köylüler olmasaydı, kazayı bu kadar ucuz atlatamazdık" dediler. 
   
   Duygulu dakikalar 
   Havalimanına yaklaşık 1.5 saat rötarla 15.45'te gelen uçaktan yolcular gözü yaşlı ve üzgün bir şekilde indiler. Türk turistlerin yakınlarıyla karşılaşma anı, havalimanında duygulu dakikalar yaşattı. Çoluk çocuk havalimanına gelen birçok kişi, gözyaşları ve sevinç çığlıkları içinde yakınlarına sarıldı. 
   
   Ayakta güçlükle duruyorlardı    Kazada eşi Bülent Baran'ı kaybeden Betül Baran ve 16 yaşındaki kızı Dicle Baran'ı yakınları karşıladı. Uçaktan inen anne kızın da zorlukla ayakta durduğu gözleniyordu. Acılı ailenin yakınları, basın mensuplarının görüntü almasını istemeyerek, havalimanından kaçarcasına ayrıldı. Diğer yolcular ise otobüsün nehre yuvarlanmasından sonra otobüste kısa süre içinde inanılmaz bir panik yaşandığını söyledi. 
   
   'Çaresizlik içinde seyrettik'    Türk kafilesinde bulunan gümrük müşaviri Mehmet Yakup, kazayı şöyle anlattı 
   "Mısır'a giden Türkler olarak 25 otobüsle toplu halde kenti geziyorduk. Su kanalına düşen otobüs, üç araç önümüzdeydi. Kanala yaklaştığımızda trafik bir anda kesildi. Görevlilere sorduk, yanıt alamadık. Bir süre sonra kanalın yanından başka bir yola girdik ve nehre düşen aracı gördük. Bu arada mini kameramla çekim yapmaya başladım. Terör tehdidine karşı her otobüste güvenlik görevlileri bulunuyordu ve inmemize izin vermediler. Suda dalgıçlar vardı. Hepimizin morali bozuldu." 
   
   Keşke bilet bulunmasaydı    AYŞE ve Kasım Vurgun, Alibeyköy'de tanışıp evlenmişti. İki şirketin genel müdürü Kasım Vurgun, Denizli'de şirketi adına Atatürk heykeli diktirdiği için vali, meşe kampanyasına verdiği desteği nedeniyle de TEMA Vakfı tarafından plaketle ödüllendirildi. Eşi Ayşe Vurgun ise Kanserli Çocuklar Sevgi ve Dayanışma Derneği'nin gönüllü üyesiydi. Çift, bayram tatili için son anda Mısır'a gitmeye karar vermişti. Güçlükle bilet bulundu. Bilet bulunamasaydı şu anda hayatta olacaklardı. 
   
   
</TEXT>
</DOC>
