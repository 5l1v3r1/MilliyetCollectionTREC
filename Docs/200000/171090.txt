<DOC>
<DOCNO> 171090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yasam/yas03.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kum tanesinden çok yıldız var 
</HEADLINE>
<TEXT>

   En gelişmiş teleskoplarla gökyüzünü inceleyen bilim adamları, 'astronomik' sayıda yıldız bulunduğunu açıkladı... 
      DIŞ HABERLER SERVİSİ 
   
   Avustralyalı astronomlar, dünyanın tüm plaj ve çöllerindeki kum tanesi sayısının uzayın görülebilen kısmındaki yıldız sayısının onda biri olduğunu açıkladı. En gelişmiş aygıtlarla evrenin bir bölümündeki galaksilerin parlaklığını ölçen bilim adamları, bu galaksilerin içinde ne kadar yıldız olduğunu hesapladı. Buldukları sayıdan ilerleyerek, görülebilen evrendeki yıldız sayısını bulan astronomlar, "astronomik" bir sayıyla karşılaştı. 
   
   Yaşam olabilir 
   Sydney'deki Uluslararası Astronomi Birliği konferansında konuşan Avustralya Ulusal Üniversitesi'nden Dr. Simon Driver, en gelişmiş teleskoplarla görülebilen yıldızların sayısının 22 sıfırlı olduğunu, gerçek sayınınsa çok daha fazla, hatta sonsuz olduğunu belirtti. Driver, bu yıldızların çoğunda hayat olduğunu düşündüğünü, ancak dünyadan çok uzak oldukları için oradaki yaşam birimleriyle temas kurulamayacağını söyledi. Dünyanın en karanlık bölgelerinden çıplak gözle görülebilen yıldız sayısı 5 bini geçmiyor. 
   
   
</TEXT>
</DOC>
