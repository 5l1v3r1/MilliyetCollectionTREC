<DOC>
<DOCNO> 189234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/yazar/toruner.html </URL>
<DATE> 2003/10/17/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Sektörde kriz riski 
</HEADLINE>
<TEXT>

   
   Türk bankacılık sektörü geçtiğimiz 2 yıl içinde krizlere dayanıklı hale getirildi. Bu sürede banka adedi, personel ve şube sayısı düşerken varlıklar, krediler, mevduat ve öz sermaye arttı. Bankacılık Düzenleme ve Denetleme Kurumu BDDK verilerine göre, sektörün toplam verileri milyar dolar olarak şöyle 
   Öte yandan, özel bankaların döviz pozisyonu açıkları Kasım 2000 yılına göre 13 kat azaldı. Üstelik, halen kamu bankalarında döviz fazlası bulunuyor. Bankaların birleştirilmesi ve kamu bankalarının özelleştirilmesi adına hiçbir şey başaramamış olan BDDK, sektörün bilançosunun nispeten düzelmesinde ve bilanço şeffaflığında başarı kazanmış görünüyor. Bu da, sistemin tam sağlığa kavuşmasına daha çok yol olmasına rağmen, sistemi krizlere karşı öncekine göre dayanıklı hale getirdi. BDDK verilerine göre, endeksliler dahil bankaların bilançolarında yer alan döviz açık pozisyonları zaman içinde en alttaki seyri izledi milyon dolar 
   Bu açık pozisyon durumu ve 34 milyar dolara ulaşan Merkez Bankası rezervleri göz önünde tutulduğunda, döviz fiyatlarında bir yükselme olsa bile, kriz olasılığı hemen hemen hiç yok. 
   Sistemde şimdiki durumda, iyi yönetilmediği takdirde kriz olasılığı yaratabilecek tek kalem, Merkez Bankası bilançosunda yer alan Açık Piyasa İşlemleri kalemi. Merkez Bankası bu yıl içinde, kaçınılmaz olarak ihtiyacının üzerinde döviz aldı. Aldığı bu dövizler karşılığında piyasaya Türk lirası verdi. Enflasyonla mücadele programını sürdürmek amacıyla, kendi yarattığı bu Türk liralarını, dönüp piyasadan toplamak zorunda kaldı. 
   9 Ekim 2003 tarihi itibariyle Merkez Bankası'nın bu biçimde yaptığı outstanding halen mevcut işlem toplamı 12 katrilyon 432 trilyon lira yaklaşık 9 milyar dolar tutuyor. Bir kriz anında bankalar bu parayı dövize çevirmek isteyebilir. Ancak, akıllı davranan bir Merkez Bankası anında bu para karşılığında döviz satışı yapar ve riski tamamen yok eder. 
   Döviz fiyatlarında krize dönüşmeyen kontrollü bir yükselme en çok Merkez Bankası'nı memnun eder. Öyle de olacak gibi. 
   
      
      
   
</TEXT>
</DOC>
