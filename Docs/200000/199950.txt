<DOC>
<DOCNO> 199950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/yazar/temelkuran.html </URL>
<DATE> 2003/12/05/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dabulyu'nun Terörü Müslümanın Savaşı 
</HEADLINE>
<TEXT>

   
   Ne fark eder hakikaten Çocuklar ölüyorsa ikisinde de, insanlar korkuyorsa ve izlerken siz tiksiniyorsanız insanlıktan, adı ne fark eder Öldürmek üniformalılar tarafından gerçekleştiriliyorsa bunun adı savaştır ve meşru mudur sizin için Ancak üniforma giymiyorsa mı terördür katliam Kimdir "terör" kavramıyla sık sık adı anılan "masum insanlar" Savaşta ölen askerler masum değil midir yoksa 
   Uluslararası televizyon kanallarına reklam verebiliyor diye bazı savaşlar ya da dünyanın en güçlüsü saldırıyor diye kendini savunamayacak mazlumlara, artık o öldürme "kampanyası" terör yaratan bir eylem değil midir Yeryüzünün biriktirdiği vicdan uyarınca terörün "Top 10" listesinin başında aylardır Bay Dabulyu yerini korumaktadır "Çatlasın düşmanlar " adlı şarkısıyla zirveyi zorlamaktadır 
   Diğerleri de sahte bir "Hamili kart yakinimdir" yazılı "tanrının kartvizitiyle" uygun buldukları yerlere saldırmaktadır. Onlarınki de savaştır bir bakıma dağınık ve habersiz bir savaş. Kendilerini savunmaktadırlar güya. Ama Dabulyu'nunkinden daha kanlı değildir yaptıkları bu, böyle biline 
   Başbakan Tayyip Erdoğan'ın "İslamİ terör" kavramı yerine "dinci terör" kavramını bulması üzerine epey konuşuldu. Epey eleştirildi. Şahsi kanaatimi soracak olursanız, çok başarılı bir icattır. Zira Çarşamba günü Cumhuriyet gazetesinde Çetin Yiğenoğlu imzasıyla bir haber yayımlandı. Muhabir, Adana İncirlik Üssü'nden bildiriyordu. Bugünlerde İncirlik Üssü'ndeki askerlere, üzerleri askeri kamuflaj kaplı İncil'ler dağıtılıyormuş. İncil'in içinde "Rambo" tadında fotoğrafların yanı sıra şöyle dizeler de bulunuyormuş 
   "İlerleyin Hıristiyan askerleri savaşa yürüyoruz Önümde İsa'nın haçıyla İsa, Büyük Efendi düşmana karşı yöneltiliyor Takipçilerinin savaşa gittiğini görerek..." 
   İncil'e, İsa'nın adı kullanılarak yapılan eklerde net bir biçimde Haçlı Seferleri çağrıştırılıyormuş. Üstelik, artık ne demekse, Ortadoğu haritası yer alıyormuş bu "Askere Özel İncil"de. 
   İşte bu, Erdoğan'ın icat ettiği terimi haklı çıkarır Bu, dinci terördür. Dağıttığı İncil'lerle Dabulyu artık bir dinci teröristtir 
   Terim bence çok kullanışlı. Zira, İsrail hükümetinin Filistinlilere karşı yıllardır yürüttüğü "dinci terörizmi" de açıklıyor ve kapsıyor. 
   Erdoğan, terimi bilerek mi seçti bilemiyoruz ama, "dinci terör" bugün Ortadoğu'da olup bitenlerin tamamını açıklıyor. 
   
   İnsanlığın mahk mları 
   Eğer bugün bir İnsanlık Mahkemesi kurulsaydı Dabulyu, Dabulyu'ya yardım eden ülkelerin liderleri, Usame Bin Ladin, Şaron ve benzerleriyle birlikte, aynı mahk m sıralarında yargılanırdı. Ancak maalesef insanlık, ilkel bir uygarlıktır. Henüz, her türlü öldürmenin düpedüz insanlığa karşı bir terör eylemi olduğunu yasalarına yazacak kadar gelişmemiştir 
   
      
   
   
</TEXT>
</DOC>
