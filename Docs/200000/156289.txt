<DOC>
<DOCNO> 156289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/siyaset/siy03.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Gelsinler darbeyi anlatayım 
</HEADLINE>
<TEXT>

     ÖZDEN ELÇİ Bolu DHA 

     Dokuzuncu Cumhurbaşkanı Süleyman Demirel, 28 Şubat’ın "darbe" olmadığını belirterek "Darbenin ne olduğunu görmemişler. Gelsinler ben darbeyi onlara anlatayım" dedi. Abant İzzet Baysal Üniversitesi Tıp Fakültesi Hastanesi’nin açılış törenine katılan Demirel, 28 Şubat’ın kişi ve kurumlara dokunmadığını söyledi. "Darbe, hükümeti götürür" diyen Demirel şöyle konuştu "Erbakan hükümeti, görevi 28 Şubat’tan 3.5 ay sonra 18 Haziran’da bırakmıştır. 28 Şubat darbe falan değildir Milli Güvenlik Kurulu’nun MGK Anayasa gereğince almış bulunduğu birtakım tavsiye kararlarıdır. MGK’nın aldığı kararlara hükümet de dahildir ve kararlar alınalı çok olmuştur. Hükümet darbe diyor. Darbenin ne olduğunu görmemişler. Gelsinler ben darbeyi onlara anlatayım." 
     
Asansör azizliği      İzzet Baysal Üniversitesi Tıp Fakültesi Hastanesi’nin açılışına katılan Süleyman Demirel ve Sağlık Bakanı Recep Akdağ, asansörde 15 dakika mahsur kaldı. Demirel ve Akdağ, Kültür Merkezi görevlisinin bulunmasıyla dışarı çıkabildi. 2. kata merdivenleri kullanarak çıkan Demirel, dönüşte de asansöre binmedi. 
     

</TEXT>
</DOC>
