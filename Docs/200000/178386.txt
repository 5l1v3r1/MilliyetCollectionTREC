<DOC>
<DOCNO> 178386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yazar/akyol.html </URL>
<DATE> 2003/08/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Üniversite çok şey değiştirmiş... 
</HEADLINE>
<TEXT>

   Atatürk Üniversitesi, Erzurum'a hem maddi hem manevi katkıda bulunmuş. Artık kadınlar restoran ve parklara rahatça gidebiliyor 
   
   Erzurum'da Atatürk Üniversitesi'nin temeli 1957'de atıldı bugün 40 bin öğrenciyle dev bir üniversite Öğretim üyesi başına bilimsel yayın sıralamasında 11. sırada İstanbul Üniversitesi 23. sırada Rektör Yardımcıları Prof. Ömer Kaya ve Prof. Sevim Sağsöz'le görüşüyoruz. 
   Kampus alanı 32 milyon metrekare Üniversite 10 milyon ağaç dikmiş Bozkır kültürüne ağaçlandırma ve sulamayı öğretiyor Üniversitenin tarımsal faaliyetlerine artık köylüler de katılıyor. 
   Kız öğrenci oranı yüzde 40'a yaklaşıyor Şehir içinde Emirgan Çayevi'nin sahibi Selami Evren, eskiden farklı olarak, artık başörtülü veya başı açık kadınların da çayevi, pastane ve restoranlara gittiğini söylüyor. 
   Sosyal değişme konusunda Prof. Sağsöz'ün söyledikleri "Çok hızlı bir değişim var. En tutucu aileler bile sosyal hayata katılıyor artık " 
   
   'SOSYAL BİLİNÇ GELİŞTİ'    Milliyet kervanı, Adnan Menderes Caddesi'nde Erzurumlularla görüşüyor. Bu yörede sosyal gelişmenin motorlarından biri olan Atatürk Üniversitesi için Erzurumluların adeta Menderes'e teşekkürü bu cadde ismi... 
   İki kız Sinem Yüce ve Aliye Ketevanlıoğlu Eczacılık Fakültesi'ni yeni bitirmişler. Sinem eczane açacak. Aliye ise türbanlı, okula girerken açarak okumuş. Yüksek lisans yapacak. 
   TEMA Vakfı'nın Erzurum İl Temsilcisi Haluk Ziya Gör diyor ki 
   - Erzurum'da son zamanlarda, özellikle gençlerde sosyal bilinç çok gelişti. Vakfımız gönüllü bir kuruluştır. Üyelerimizin çoğunluğu genç bayan üyelerimiz arasında türbanlı da var, başı açık da bizde ayırım yok... 
   Ağaçlandırma, doğa yürüyüşleri, kayak, tiyatro köylüye ürün çeşitlendirme ve verimlilik seminerleri gibi gönüllü çalışmalar yapıyorlar. 
   TELEKOM'da çalışan Nevide Bayarslan ve Leyla Durgunay, "Biz sözleşmeliyiz, ücretimiz iyi, ama çocuklarımız işsiz " diyorlar. 
   
   İŞÇİ FERYAT EDİYOR    İşsizlik korkunç... Fuat Yılmaz arkadaşlarıyla sermaye oluşturup "halı saha" yatırımı yapmak istemiş 
   - Bir yıldır bürokrasiyi aşamadık Bürokrasi Amerika'dan daha düşman Türkiye'ye Patron olacaktım, işsizim 
   Belediyeden çıkarılan 13 işçi, feryat ediyor 
   - 24 aylık maaşımızı bile alamadık Bir de işten atıldık. Açız 
   Devlet memuru Zafer Gün 
   - Bıçaklama, yaralama, hatta cinayet olaylarında artış var. Sosyal doku çözülüyor Bizleri bir arada tutacak değerler eriyor 
   Zeki Bayar 
   - Ben Diyarbakırlıyım, Kürdüm Dil ve ülkü birliği şarttır. Tuncer Kılınç Paşa'ya hak veriyorum. 
   AKP eğilimli Semih Sezer itiraz ediyor 
   - Elbette milli birlik ve beraberlik Ama hoşgörü ve demokrasi ile... 
   
   
      
   
</TEXT>
</DOC>
