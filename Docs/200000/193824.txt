<DOC>
<DOCNO> 193824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sonspo35.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat Sevincim buruk, Galatasaray'la birlikte çıkmayı isterdim... 
</HEADLINE>
<TEXT>

     Şampiyonlar Ligi D Grubu'nda Galatasaray'ın deplasmanda Olimpiakos'a yenilmesiyle gruptan çıkma şansı oldukça yükselen İspanya'nın Real Sociedad takımında herkes memnunken, Türk futbolcu Nihat Kahveci, buruk bir sevinç yaşadığını söyledi. 
     İspanyol devlet televizyonu TVE'ye konuşan Real Sociedadlı futbolcular, Juventus ile berabere kalmalarına rağmen Galatasaray'ın yenilmesinden dolayı grupta rahat bir duruma geldiklerini ifade ettiler. 
     TVE'ye konuşan Nihat ise ''Grubumuzda bir üst tura çıkmaya çok yakın olduğumuz için elbette ben de mutluyum. Ama bu biraz buruk bir sevinç. Galatasaray ile Real Sociedad'ın beraber çıkmasını isterdim'' dedi. 

     
</TEXT>
</DOC>
