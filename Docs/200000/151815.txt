<DOC>
<DOCNO> 151815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun01.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şii lideri, Kerbela yakınlarında kaçırıldı 
</HEADLINE>
<TEXT>

     Iraklı bir Şii liderinin, dün Kerbela kenti yakınlarında kaçırıldığı bildirildi. 
     El Cezire TV'sinin haberine göre, imam Hüseyin'in Emevi Sultanı Yezid'in askerlerince 680 yılında katledilişini anma törenlerine katılmak için İran'dan Kerbela'ya gitmekte olan Ayetullah Muhammed Taki Medresi, kimliği bilinmeyen kişilerce kaçırıldı ve henüz serbest bırakılmadı. 
     Kuveyt'teki Irak Ulusal İslam Cephesi adlı örgüte dayanan TV, Medresi ve arkadaşlarının bulunduğu otobüsün, yola kurulan barikatla durdurularak bilinmeyen bir yere götürüldüğünü kaydetti. TV, otobüsün kaçırıldığı bölgenin, IKDP ve IKYB milislerinin denetiminde olduğuna işaret etti. 
     Medresi, 32 yıldır İran'da sürgünde yaşıyordu. 
     





</TEXT>
</DOC>
