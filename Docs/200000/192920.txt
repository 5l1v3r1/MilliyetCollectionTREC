<DOC>
<DOCNO> 192920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/siyaset/siy02.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinlere saygımız varsa Ruhban Okulu açılmalı 
</HEADLINE>
<TEXT>

   Bakan Çelik, "Biz Hollanda'da enstitü açıyoruz. Ama 'İstanbul'da Ruhban Okulu niye açılacak' diye ortamı bulandırıyoruz" dedi 
      
   Milli Eğitim Bakanı Hüseyin Çelik, Heybeliada Ruhban Okulu'nun açılmasına sıcak baktığını belirterek, "Dinlere saygılıysak, bu okulun açılması kadar doğal bir şey yoktur" dedi. Tekirdağ Malkara'da hayırsever vatandaş Nurten Hüsnü Pullukçu tarafından yaptırılan ilköğretim okulunun açılışına katılan Çelik sorular üzerine, Osmanlı'nın yüzyıllar boyu insanları din ayrımı yapmadan bir arada bulundurduğunu belirtti. Türkiye'nin demokratik bir ülke olduğunu ve dinlere saygılı olmak gerektiğini dile getiren Çelik şöyle konuştu "Savunduğumuz tüm değerler bunu gerektiriyor. Biz Hollanda'da bir enstitü açıyoruz. Başında bir Türk profesör görevli. Ama 'İstanbul'da Ruhban Okulu niye açılacak diye ortamı bulandırıyoruz. Eğer 'eşitlik' diyorsak, dinlere saygılıysak, bu okulun açılması kadar doğal bir şey yoktur." 
   
   K bus kalkacak 
   YÖK Genel Kurulu'nun basılmasına karar verdiği ÖSS kılavuzuna ilişkin bir soru üzerine de Çelik yasaya bir hüküm konulacağı, hazirana kadar katsayıların değişeceği ve meslek liseleri üzerindeki "k busun" ortadan kalkacağı yanıtını verdi. Çelik, "Gençliği eğitebilirsek, karnı tok yaşatırsak, yurt sevgisini aşılarsak, geleceğimiz garanti altındadır" diye konuştu. 
   
   
   
</TEXT>
</DOC>
