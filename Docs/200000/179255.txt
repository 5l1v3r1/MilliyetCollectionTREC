<DOC>
<DOCNO> 179255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/siyaset/siy03.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli paketten biber dolması çıktı 
</HEADLINE>
<TEXT>

      ANKARA Milliyet 

   
   30 Ağustos Zafer Bayramı ve Türk Silahlı Kuvvetleri Günü, tüm yurtta, dış temsilciliklerde ve KKTC'de törenlerle kutlandı. 
   Ankara'daki kutlamalar dün Anıtkabir'de başladı. Genelkurmay Başkanı Orgeneral Hilmi Özkök'le, Ankara Garnizonu'nda görevli generallerin tam kadro katıldığı ziyarette helikopterler havadan güvenlik sağladı. Özkök ve kuvvet komutanları daha sonra Genelkurmay Kararg hı'nda tebrikleri kabul etti. Buradan Devlet Mezarlığı'na geçen askeri erk n, daha sonra Hipodrom'daki törenlere katıldı. 
   Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan ve Genelkurmay Başkanı Orgeneral Hilmi Özkök'ün katıldığı kutlamalarda tribünlerde şüpheli paket heyecanı yaşandı. 
   Tören kıtalarının geçişi sırasında halka ayrılan tribünlerde bulunan siyah bir poşetin üzeri, halkı paniğe sevk etmemek için güvenlik güçlerince bomba battaniyesiyle örtüldü. Paket, törenin tamamlanması ve halkın tribünleri terk etmesinin ardından bomba imha ekiplerince fünyeyle patlatıldı. Paketten, biber dolması ve kemerler çıktı. 
   
   
</TEXT>
</DOC>
