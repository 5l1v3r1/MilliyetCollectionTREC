<DOC>
<DOCNO> 169599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur13.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kışlalara erken veda... 
</HEADLINE>
<TEXT>

     Askerlik süresinin kısalmasıyla terhis olma hakkını elde eden askerler, bugünden itibaren görev yerlerinden ayrılarak evlerine dönmeye başladı. 
     Kayseri'deki 1. Komando Tugayı, 2. Hava İkmal Bakım Merkezi Komutanlığı, 12. Hava Ulaştırma Ana Üs Komutanlığı, Bölge Jandarma Komutanlığı ve bağlı birliklerde görev yapan er ve erbaşlardan terhis olacaklar, askerlik süresinin kısaltılmasının yürürlüğe girdiği bugünden itibaren birliklerinden ayrılmaya başladılar. 
     Sabahın erken saatlerinde arkadaşlarıyla vedalaşan teskereciler, memleketlerine gitmek için otogarların yolunu tuttular. Yakınlarına bir an önce kavuşacak olmanın heyecanıyla otobüsleri dolduran askerler, ''Askerliğin kısalması, bizim için büyük sürpriz oldu. Bir çoğumuz Şafak 90 derken, teskere belgesini elimize aldık ve memleketimizin yolunu tuttuk. Kışlalarda kalanlara hayırlı teskereler diliyoruz'' dediler. 
     
</TEXT>
</DOC>
