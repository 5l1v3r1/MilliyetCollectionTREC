<DOC>
<DOCNO> 183948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sonspo22.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği futbolcularına "UEFA tıraşı"... 
</HEADLINE>
<TEXT>

     Türkiye Berberler ve Kuaförler Federasyonu tarafından kurulan futbol takımının da kaptanı olan kuaför Sezai Kara, UEFA Kupası 1. tur ilk maçında İngiltere'nin Blackburn Rovers takımı ile çarşamba günü karşılaşacak Gençlerbirliği'nin bazı futbolcularına saç tıraşı yaparak moral verdi. 
     Başkent ekibinden Bülent Akın, Ali Cansun, Nihat Baştürk, Mustafa Özkan ve Gökhan Tokgöz, UEFA Kupası maçı öncesinde ''moral tıraşı'' olurken, İngiliz ekibini yeneceklerine dair söz verdiler. 
     Kırmızı-siyahlı ekibin UEFA Kupası'nda büyük başarılara imza atacağına inandığını ifade eden kuaför Kara da ''Gençlerbirliği'nin kazanacağı büyük başarıların içinde benim de bir nebze katkım olsun istedim. Çarşamba günü Başkent'e büyük bir coşku yaşatacaklarına inanıyorum'' dedi. 
     
</TEXT>
</DOC>
