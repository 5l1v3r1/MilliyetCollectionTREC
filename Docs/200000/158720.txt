<DOC>
<DOCNO> 158720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo27.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş'ın MR'ı çekildi... 
</HEADLINE>
<TEXT>

     Galatasaray'da sakatlığı nedeniyle sezonu kapattığı açıklanan Hasan Şaş'ın bugün tekrar kontrol amaçlı olarak MR'ı çekilirken, sarı-kırmızılı oyuncunun durumunda iyileşme görüldüğü kaydedildi. 
     Galatasaray Kulübü doktorlarından Serhan Kurtulmuş, Hasan'ın sol diz iç yan bağında ve ön çapraz bağındaki zedelenme nedeniyle tedavisinin sürdüğünü ifade ederek, Bakırköy Acıbadem Hastanesi'nde kontrol amaçlı çekilen MR'ı sonucunda durumunda hızlı bir iyileşme gördüklerini söyledi. 
     Hasan'ın kendisine verilen egzersiz programı çerçevesinde çalışmalarını sürdüreceğini de anlatan Dr. Kurtulmuş, 3 hafta sonra yeniden kontrolden geçireceklerini sözlerine ekledi. 
     
</TEXT>
</DOC>
