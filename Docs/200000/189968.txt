<DOC>
<DOCNO> 189968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sontur05.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet resepsiyonu gerilimi... 
</HEADLINE>
<TEXT>

     AK Parti Afyon Milletvekili Mahmut Koçak, Cumhurbaşkanı Ahmet Necdet Sezer tarafından verilen Cumhuriyet Resepsiyonu'na eşiyle katılacağını, kapıdan almazlarsa öyle konuşacağını söyledi. AK Parti Afyon İl Danışma Meclisi toplantısından önce gazetecilere açıklamada bulunan Koçak, milletvekillerine gönderilen Cumhuriyet Resepsiyonu davetiyelerinin içeriğini basından takip ettiğini belirterek, fazla bilgisinin olmadığını kaydetti. 
     Koçak, ''Davetiyenin içeriğini bilmiyorum. Cumhurbaşkanımızın ayrı ayrı davetiye göndereceğini sanmıyorum. Ben resepsiyona eşimle katılacağım, kapıdan almazlarsa o zaman konuşurum'' dedi. 
     AK Parti Afyon Milletvekili Sait Açba, ise konuyla ilgili bilgisinin olmadığını belirterek, konuşmayacağını söyledi. 
     
</TEXT>
</DOC>
