<DOC>
<DOCNO> 164490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/ekonomi/aeko.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Güler Devletin barajlarını kendilerine tapulamışlar 
</HEADLINE>
<TEXT>

Enerji Bakanı Güler, Uzanların devlete ait olması gereken binaların ve barajların tapusunu kendi üzerlerine yaptığını belirterek, oysa bunların hepsinin devletin tapusunda olması gerektiğini söyledi 
     EKONOMİ SERVİSİ 

     Enerji ve Tabii Kaynaklar Bakanı Hilmi Güler, "Çukurova Elektrik A.Ş. ÇEAŞ ve Kepez Elektrik şirketlerinin tapu meselesinde olayın bu kadar büyük olduğunu bilmiyorduk. Devlete ait olması gereken binayı ve barajların tapusunu kendi üzerlerine yapmışlar" dedi. 
     Güler, CNN Türk'te Eğrisi Doğrusu programında Taha Akyol'un sorularını yanıtlarken şu bilgileri verdi 
     "Berke Barajı'nı herkes Uzanların sanıyor. Berke, kredilerle devlet adına yapılmış bir baraj. Krediyle devlet adına yapılmış, sahibi devlet olan barajlara tapu çıkardılar. 'Bizim' denilen barajların hepsi devletin. Bazı hukukçular 'mülkiyete el kondu' falan gibi görüş açıklıyorlar, ama durum bu. Bunlar zaten devletin. Mala el koyma yok. Sadece, hükümlerine uymadıkları imtiyaz sözleşmesinin feshi var. Burada kamunun üzerinde olması gereken 60 bin tapuyu kendi üzerlerine yapmışlar. Açıkçası kamu malı üzerine bina yaptılar. Şimdi biz bunları geri alacağız." 
     
     Çalışanlarından da ihbar var 
     Güler, "Çok ciddi ihbarlar var. Söylemek istemiyorum, ama ihbarı yapanlar arasında çalışanları da var, inceliyoruz. Bu ihbarlar arasında ciddi bulduklarımız da var. Yedi ili kapsayan bir olay. İncelemeler sonuçlandırılmadan daha fazla bir açıklama yapamam. Ancak devam eden çok sayıda dava var. SPK, TEDAŞ, DSİ, TRT, Aksigorta, Ekinciler ve Yazıcılar'la ilgili davalar var" şeklinde konuştu. 
     Hukuki süreç devam ettiği için ÇEAŞ ve Kepez Elektrik'te hissesi bulunan yatırımcılarla ilgili bir şey söylemek için erken olduğunu söyleyen Bakan Güler, "Ancak konuyu ihmal etmiş değiliz" dedi. 
     
'Günde 2 milyon dolarlık k rımız var'      Hilmi Güler 4.5 ayda yaptıkları çalışmalarla ilgili şu bilgileri verdi "Rus doğalgazı, mobil santrallar ve Bulgar elektriğini durdurarak bir günde 2 milyon dolar kazanıyoruz. Şarık Tara için yapılan 'Şarık Para' haberlerinde bizim dahlimiz varmış gibi gösterilmeye çalışılıyor. Bizim şu anda gündemimizde, ENKA'nınki gibi 'Yap İşlet' usulüyle çalışan santrallar yok. İddiaları inceledik, bizim açımızdan doğru değil. Üstelik bunların işletmeleri 'Yap - İşlet - Devret' modeliyle çalışanlara göre daha ekonomik. Ancak 'Yap - İşlet'lerden de bir fiyat ayarlaması, jestler bekliyoruz." 
     
     'Sayaç düzeltici çıkmış' 
     "Sattığımız elektriğin yüzde 22'sinin parasını alamıyoruz" diyen Güler, şunları söyledi 
     "90 trilyonluk kaçak yakaladık. O kadar akıl almaz teknikler kullanmışlar ki... Özel sayaç düzelticiler çıkmış. Alıyor sayacını, uçakla götürüyor, düzelttirip getiriyor. Yakaladıklarımız var. 1.1 katrilyonluk yeni bedel tahakkuk ettirdik." 
     
'Mavi Akım dosyasını istedim, vermediler'      Güler, Mavi Akım projesiyle ilgili dosyayı görmek istediğini belirterek şunları söyledi "İlgililere 'Mavi Akım'la ilgili projeleri bana gönderin, bizim de iyi mühendislerimiz var incelesinler' diyorum. 'İyi bir proje, bir sorun çıkmaz' diyorlar, ben de öyle temenni ediyorum. Projeyi istememe rağmen göndermediler. Sadece bir-iki harita geldi, onları inceledik. Bir sorun olursa enerjinin geleceği tehlikeye girer. 2 bin 200 metrede çıkacak olan bir arızada İtalya'dan gemi gelip arızayı nasıl bulacak " 
     
     Yolsuzluk rakamı moral bozar 
     "Hesap edilebilir ihtiyaçtan fazla taahhütte bulunarak milyar dolar içeri sokulmuş ve enerji politikası alt üst olmuş" diyen Güler, toplam yolsuzluk rakamı sorusuna ise "Söyleyemem. Milletin morali bozulur" yanıtını verdi. 
     
'Devletin tesisine tapu verilemez'      Bakan Güler'in Uzan Grubu'nun krediyle devlet adına yaptırılmış barajların tapusunu üzerlerine aldıklarına ilişkin açıklamasını tapu yetkilileri "Devletin tesisine tapu verilmesi, yasal olarak tapu çıkarılması söz konusu olamaz" diye değerlendirdi. Güler'in açıklamaları tartışma yarattı. Üst düzey bir tapu yetkilisi, Güler'in açıklamalarını neye dayandırdığını bilmediğini kaydetti. Yetkili, sözlerini şöyle sürdürdü "Bu tür projelerde ve devlete ait tesislerde imtiyaz sözleşmeleri ön plandadır. Eğer bir tapu söz konusu ise ilgili kişi bu tesislerin olduğu yerlerdeki arazileri ya sahiplerinden, eğer Hazine'ye aitse de Milli Emlak'tan almış olabilir. Ancak böyle durumda bir tapunun verilmesi söz konusudur. Devlete ait bir proje tesisine başkası adına tapu verilmesi söz konusu olamaz." 
     
ÇEAŞ kararlarını veren hakimin yeri değişti      ADANA DHA 

     ÇEAŞ'a el konulmasının gecikmesine yol açan bir 'tedbir kararı' alan Adana 4'üncü Asliye Hukuk Mahkemesi Hakimi Fahrettin Ayar, Erzurum'a atanması üzerine 20 günlük doktor raporu alarak görevinden ayrıldı. 
     ÇEAŞ'ın iletim tesislerini tanınan sürede TEİAŞ devretmeyip, yönetmeliğin uygulanmasını durdurmak üzere 'ihtiyati tedbir' davası açtığı davada Ayar'ın hakimliğini yaptığı Adana 4'üncü Asliye Hukuk Mahkemesi tedbir kararı vermişti. Bu dava Anayasa Mahkemesi'ne intikal etti. Anayasa Mahkemesi davanın idari bir dava olduğu, adli yargıda bakılamayacağı yönünde karar verdi. Böylece, Bakanlığın önündeki ihtiyati tedbir engeli kalkmış oldu. Ardından da ÇEAŞ'a el konuldu. 
     
     Tazminatı da reddetti 
     Hakim Ayar daha önce de otoyolların elektriğini kestiği için ÇEAŞ aleyhine açılan 200 milyarlık tazminat istemini reddetmiş, Karayolları Genel Müdürlüğü kararı temyiz etmişti. 
     Aynı mahkeme ve hakim tarafından, 2001 Temmuz'unda Hürriyet yazarı Fatih Altaylı'nın Uzanların Motorola alacağı nedeniyle uluslararası haciz kıskacında olduğuna ilişkin yazıları için de 'yayın yasağı' kararı verilmişti. 
     
İkinci noter tespiti krizi      TUNCAY DAĞLI, YÜKSEL EKER, NEŞET KARADAĞ Adana DHA 

     Çukurova Elektrik A.Ş.'de ÇEAŞ çalışanların Elektrik Üretim Anonim Şirketi EÜAŞ , Türkiye Elektrik Dağıtım Anonim Şirketi TEDAŞ ve Türkiye Elektrik İletim Anonim Şirketi TEİAŞ bünyesine alınması ile ilgili çalışmalar hız kazandı. Ancak ilk el koyma sırasındaki noter tespiti krizi, bu kez de sendikacılar tarafından yaşandı. Uzanların işyeri adres değişikliği nedeniyle işçilere tebliğ ettiği yeni adreste kimsenin bulunmadığını tespit amacıyla iki gündür Adana'daki birkaç notere gittiklerini belirten Tes - İş Sendikası Adana 1 Nolu Şube Başkanı Mustafa Öğüt, şöyle dedi 
     "Bize Noterler Birliği'nin bu konuda yazılı tamimi olduğunu söylediler. Ceza ve idari hukuk alanına girebilecek konularda tespite gelemeyeceklerini bildirip, gelmediler. İşçilere tebliğ edilen adreste biz gittiğimizde kimse yoktu. Noter gelseydi, orada kimsenin olmadığını, işyerinin kapalı olacağını da tespit etmiş olacaktı." 
     
     İşçiye devlet güvencesi 
     Bu arada Enerji Bakanlığı adına ÇEAŞ'ta personelle toplantı yapan yetkililer, işçilere devlet güvencesi altında olduklarını söyledi. Bunun üzerine dün adliyeye giden çalışanlar sabıka belgesi almak için başvurdu. Kepez'de de iş akitleri feshedilen işçilerin TEDAŞ ile iş akdi imzalayacakları bildirildi. 
     
'Gaz artırımını Ruslar istedi'      ANKARA Milliyet 

     BOTAŞ eski yetkililerinin "Mavi Akım" projesinde görevlerini kötüye kullanarak devleti zarara uğrattıkları iddiasıyla yargılandıkları davada, müşteki Nazlı Ilıcak'ın müdahilliğine karar verilirken, Enerji ve Tabii Kaynaklar eski Bakanı Şinasi Altıner, tanık olarak dinlendi. 
     Altıner, "Rus Gasprom şirketinden doğalgaz artırımı ile ilgili bir talep olmadı" şeklinde verdiği ilk ifadesini değiştirerek, "Rus yetkililer, ek doğalgazın Gasprom kanalıyla verilmesinin mümkün olduğunu söylediler ve bu yönde ısrar ettiler" dedi. Ankara 6. Ağır Ceza Mahkemesi'nde görülen davanın dünkü duruşmasına sanıklar BOTAŞ eski Genel Müdürü Gökhan Yardım, Yönetim Kurulu üyeleri Kutluhan Çınbay, Arif Bilal Uzuner, Uğur Başer ve Hayri Nadir Bıyıklıoğlu ile avukatları katıldı. 
     
     Temelleri 1990'larda atıldı 
     Mahkeme Başkanı Mehmet Berber, şikayetçi Nazlı Ilıcak'ın şikayet dilekçesi vererek, müdahillik talep ettiğini bildirdi. Ilıcak, dilekçesinde, 1995 itibariyle Türkiye'nin 2010'a kadarki doğalgaz ihtiyacının 31 milyar metreküp olduğunu ancak bu tahminin 1997'de 55 milyar metreküpe yükseltildiğini öne sürüyor. Duruşmada tanık olarak dinlenen Altıner, projenin temellerinin 1990'larda atıldığını kaydetti. 
     

</TEXT>
</DOC>
