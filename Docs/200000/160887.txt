<DOC>
<DOCNO> 160887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/guncel/gun01.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltında çocuklara dışkı sürüldü 
</HEADLINE>
<TEXT>
Umarız ki, böyle bir şey olmamıştır 
23 Nisan törenleri sırasında öğretmenlerine Kürtçe laf atan iki öğrencinin yüzlerine insan dışkısı sürüldükten sonra ilçede dolaştırıldığı iddia edildi 
     GÖKÇER TAHİNCİOĞLU Ankara 

     Diyarbakır Hani'de, gözaltına alınan iki çocuğun yüzlerine insan dışkısı sürüldükten sonra "ibreti lem olsun" diye ilçede dolaştırıldığı iddia edildi. Diyarbakır Valisi Nusret Miroğlu, iddiayla ilgili adli ve idari soruşturma başlattı. Miroğlu, "Bence yüzde 90 böyle bir olay yok" dedi. 
     İddiaya göre, Hani Hürriyet İlköğretim Okulu'ndaki 23 Nisan'da Ulusal Egemenlik ve Çocuk Bayramı törenleri sırasında B.D. 15 ve M.O. 14 öğretmenlerine Kürtçe laf attı. Öğretmenin Hani İlçe Emniyet Müdürlüğü ve savcılığa şik yette bulunması üzerine H.S. ve E.Ş. adlı iki çocuk gözaltına aldı. Çocuklar iki polis tarafından dövülerek nezarethaneye konuldu. Yine iddiaya göre, bir süre sonra nezarethanede insan dışkısı bulunduğunu gören iki polis, çocukları "Bunu niye yaptınız Üzerinize süreceksiniz hepsini" diyerek tehdit etti. Polisler, direnen çocukları kelepçeleyerek yüzlerine pamukla dışkı sürdü. Çocukları "İbret olsun" diye ilçede dolaştıran iki polis, ailelerine teslim etti. 
     
     Müdahale edememişler 
     Öğretmenin suç duyurusu üzerine çocukların ifadesini alan savcılık, "sarkıntılık ve sövme" suçundan bir yıla kadar hapis istemiyle nisan sonunda dava açtı. Avukat Mehmet Zülfü Dündar, dışkı olayını tutuksuz yargılanan çocuklarla sohbeti sırasında öğrendiğini belirterek, şunları söyledi 
     "Büyüklerine saygılı olmaları için nasihat ediyordum ki, olanları anlattılar. Polisler hücredeki dışkıyı çocukların yaptığını sanmış. 'Biz yapmadık' yanıtını alınca pamukla dışkıyı yüzlerine sürüp dolaştırmış. Bir kişi müdahale edecekmiş ki, arkadaşı 'karışma' demiş. Çok sayıda tanığımız var. Çocukların davasına bakan h kim, 'Ben de duydum, suç duyurusunda bulunun. Gerekeni yaparız' dedi. Yarın bugün suç duyurusunda bulunacağım." 
     Dicle Haber Ajansı'na DİHA konuşan B.D. şunları anlattı 
     "Bayram kutlamaları için okulun önünde bekliyorduk. İki polis laf attığımız gerekçesiyle gözaltına aldı. Karanlık bir bodruma götürdüler. Etrafımızda fareler, kedi yavruları ve insan pisliği vardı. Pisliği yüzümüze sürdükten sonra ilçede gezdirirken gördükleri arkadaşlarımıza, 'Bundan sonra bunlara boklu diyeceksiniz' dediler." 
     
CHP iddiayı Meclis'e getiriyor      Davanın görüldüğü Hani Sulh Ceza Mahkemesi H kimi Gülay Keklik, iddiayla ilgili "Duydum ya da duymadım diyemem" ifadesini kullandı. Polisler ise görüşme talebini geri çevirdi. Diyarbakır Valisi Miroğlu, soruşturma başlattıklarını belirterek, "Bence böyle bir şey yüzde 90 yok. Soruşturmayı savcılık yapmış. Çocuklar gözaltından çıkartılırken de sağlık raporu alınmış. Yani olay doğruysa yapanın, doğru değilse iftira edenlerin cezalandırılması lazım. Şu andaki ortamda olması akıldışı bir olay" dedi. CHP Batman Milletvekili Nezir Nasıroğlu da iddialarla ilgili olarak TBMM Başkanlığı'na soru önergesi vereceğini söyledi. 
     

</TEXT>
</DOC>
