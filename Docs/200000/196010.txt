<DOC>
<DOCNO> 196010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/siyaset/siy09.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Emine Hanım sürprizi 
</HEADLINE>
<TEXT>

      İSTANBUL Milliyet 

   
   BAŞBAKAN Erdoğan'ın eşi Emine Erdoğan dün iftarını sanatçı Sibel Can'la birlikte Sarıgazi'deki bir gecekonduda açtı. İftar yemeğine bir işadamının geleceği söylenen 5 çocuklu İpek Akdemir, karşısında Emine Erdoğan'ı ve Sibel Can'ı görünce şaşırdı. Emine Erdoğan'a sorunlarını anlatan ve beş çocuğuyla birlikte geçim sıkıntısı çektiklerini söyleyen Akdemir, yardım istedi. Prensip olarak iftar yemeklerinde fakir evlerine gittiğini ve konuk olduğu ailelere yardım etmeye çalıştığını söyleyen Emine Erdoğan ise, Sibel Can'ın kendisini iftar yemeğine davet ettiğini ancak, fakir evlerinin dışıda iftara gitmediği için Sibel Can'ın da kendisiyle geldiğini söyledi. Sibel Can, Akdemir ailesinin çocuklarına imzalı resimlerini verirken, aileye gıda ve yakacak yardımında bulunuldu. 
   
   
   
   
   
   
</TEXT>
</DOC>
