<DOC>
<DOCNO> 156012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sontur03.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de asansöre sıkışan işçi hayatını kaybetti... 
</HEADLINE>
<TEXT>

     Kadıköy'de otomobil koltuğunu bodruma indirmek isteyen işçi, asansörde sıkışarak öldü. 
     İnşaat işleri yapan Mehmet Mete Boybeyi'nin yanında çalışan Cüneyt Özvatan 27 , şirkete ait otomobilin sökülen arka koltuğunu, patronuna ait Bağdat Caddesi Yazıcı Tahir Sokak Manolya Apartmanı'nın bodrumuna indirmek istedi. 
     Koltuğu başının üstüne alarak bindiği asansörü hareket ettiren Özvatan, daha sonra kapıya takılan koltuğun altında sıkışarak hayatını kaybetti. 
     Uzun süre dönmemesinden şüphelenen patronu tarafından 2 kat aşağıda bulunan Özvatan'ın cesedi, olay yerindeki incelemelerin ardından Adli Tıp Kurumu'na kaldırıldı. 
     Bu arada Cüneyt Özvatan'ın, 1 ay önce baba olduğu öğrenildi. 
     
</TEXT>
</DOC>
