<DOC>
<DOCNO> 176570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sontur32.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li NATO komutanından Irak'a asker gönderin iması 
</HEADLINE>
<TEXT>

     Ali ÖZKAYA- Murat EĞİLMEZ İZMİR DHA 
     

İZMİR'deki NATO Güneydoğu Avrupa Müşterek Komutanı Orgeneral Oktar Ataman, NATO Güney Avrupa Müttefik Kuvvetleri Başkomutanı Oramiral Gregory G. Johnson un da hazır bulunduğu törenle, görevini Korgeneral Orhan Yöney'e devretti. 
     Törende konuşan ABD'li Amiral Johnson sözlerine, Atatürk insanlığın tek bir vücut olduğunu ve her milletin bu vücudun bir parçası olduğunu, dünyanın herhangi bir yerinde bir hastalık başgöstermişse bu hastalığa asla kayıtsız kalmamamız gerektiğini ifade etmişti'' diyerek başladı. 
     Oramiral Johnson'un bu sözleriyle, Türkiye'nin Irak a asker göndermesini ima ettiği şeklinde yorumlandı. 
     3 üncü Ordu Komutanlığı'na atanan, NATO Güneydoğu Avrupa Müşterek Komutanı Orgeneral Oktar Ataman'ın, görevini 30 Ağustos'ta orgeneralliğe terfi edecek olan Korgeneral Orhan Yöney'e devretmesi nedeniyle Buca İlçesi Şirinyer semtindeki Orgeneral Vecihi Akın Kışlası'nda bir tören düzenlendi. Törene NATO Güney Avrupa Müttefik Kuvvetleri Başkomutanı Oramiral Gregory G. Johnson, İzmir Valisi Yusuf Ziya Göksu, Ege Ordu Komutanı Orgeneral Hurşit Tolon ve üst rütbeyi subaylar ile NATO üyesi ülkelerin temsilcileri katıldı. 
     
     SON TÖREN 

     NATO üyesi ülkelerin milli marşlarının okunmasının ardından bir konuşma yapan Orgeneral Ataman, NATO Güneydoğu Avrupa Müşterek Komutanlığı komuta devir teslim töreninin son kez yapıldığına dikkat çekti. 
     Orgeneral Ataman, Hepimizin bildiği gibi 1952 de kurulmuş olan bu karargah NATO Güneydoğu Avrupa Müttefik Kara Kuvvetleri Komutanlığı olarak soğuk savaş dönemi ve sonrasında 47 yıl süreyle çok önemli görevler icra etmiş, bölgedeki barış ve istikrara büyük katkılar sağlamıştır'' dedi. 
     NATO ve Avrupa'nın güvenlik ve istikrarı açısından en ciddi risklerin bu karargahın yakın çevresinde yeralan Balkanlar, Ortadoğu ve Güney Kafkasya bölgelerinden kaynaklandığını dile getiren Orgeneral Oktar Ataman, Kitle imha silahlarının kötü amaçlarla kullanımının büyüyen bir askeri tehdit olmasına yol açan bazı ülkeler de NATO nun güney bölgesinin doğu ve güney uzanımlarında hudut teşkil etmektedirler. Dolayısıyla NATO'nun güney kanadında yer alan ülkeler böyle bir tehdide en açık ülkelerdir. NATO Güneydoğu Avrupa Müşterek komutanlığı da bu bölgenin merkezinde yer almıştır. Çatışma ihtimalinin yüksek olduğu ve krizlerin asla eksik olmadığı böylesine bir coğrafyada yaşamak, bizlerin her zaman eğitimli ve göreve hazır olmamızı, tehditleri karşılayarak, başarı ve gururla yolumuza devam etmemizi gerekli kılmıştır'' diye konuştu. 
     NATO'nun yaşayan bir teşkilat olduğuna ve sürekli kendisini yenilediğine değinen Orgeneral Ataman, bu kapsamda 2004 yılında, NATO Güneydoğu Avrupa Müşterek Komutanlığının kapanıp, karargahına İtalya'nın Napoli şehrinde bulunan NATO Güney Bölgesi Hava Kuvvetleri Komutanlığı nın yerleşeceğini belirtti. Görevde bulunduğu iki yıl boyunca kendisine destek olan herkese teşekkür eden Orgeneral Ataman, son 26 yıl içinde Korgeneral Yöney e beş kez görev teslim ettiği, bugün altıncıyı gerçekleştirdiklerini söyledi. Korgeneral Yöney'e başarılar diledi. 
     Orgeneral Ataman'ın konuşmasının ardından Oramiral Gregory G. Johnson komutanlık flamasını korgeneral Yöney'e teslim etti. Orgeneral Ataman NATO Güneydoğu Avrupa Müşterek Komutanlığı amblemini Korgeneral Yöney e taktı. Görevi devralan Korgeneral Yöney, törene katılanlara teşekkür edip, yeni görevinde başarılı olmak için çok çalışacağını söyledi. 
     Daha sonra kürsüye gelen NATO Güney Avrupa Müttefik Kuvvetleri Başkomutanı Oramiral Gregory G. Johnson sözlerine, Atatürk insanlığın tek bir vücut olduğunu, her milletin bu vücudun bir parçası olduğunu ve dünyanın herhangi bir yerinde bir hastalık baş göstermişse bu hastalığa asla kayıtsız kalmamamız gerektiğini ifade etmişti. Bu hastalığa kendimiz yakalanmış gibi endişe duymamız hastalıkla ilgilenmemiz gerektiğini söylemişti. Büyük Atatürk'ün sözleri günümüz dünyası için de geçerlidir'' diyerek başladı. 
     İttifak 20'inci asrın savunmaya dayalı iki kutuplu dünyasından, belirsizliklerin hakim olduğu 21'inci asra girdiğine dikkat çeken Johnson, Günümüzde, sayısız tehditlere süratli ve esnek bir mukabele gerektiren çok kutuplu bir dünyaya ilerlenmektedir. Yirminci yüzyılın iki kutuplu ortamındaki stratejiler 21 inci yüzyılda geçerli değildir. Günümüzün asimetrik tehditleri aniden ortaya çıkıyor. Bunların üstesinden reaksiyon kuvvetleriyle gelemeyiz. Bu nedenle NATO için bir sınav dönemine girmiş bulunuyoruz'' diye konuştu. 
     NATO nun bir hafta önce Kabil de düzenlenen törenle, Afganistan'da görev yapmakta olan çok uluslu barış gücünün kontrolünü resmen devraldığını hatırlatan Johnson, Avrupa sınırlarının ötesindeki ilk görevin ifa edilmeye başlanmasıyla tarihçilerin de ittifakın ömrü hakkında yanıltıldığını belirtti. NATO Başkomutanı James Jones un bu görevi İttifak tarihinin en parlak en olağanüstü görevlerinden biri'' olarak tanımladığına değinen Johnson, Buna ben de katılıyorum'' dedi. 
     Orgeneral Oktar Ataman'ın çok başarılı bir komutan olduğunu belirten Johnson kendisine ve görevi devralan Korgeneral Yöney e başarılar dileyerek konuşmasını bitirdi. Johnson'un Atatürk e atıfta bulunarak başladığı konuşmasının altında, Türkiye nin ABD nin isteği doğrultusunda Irak a asker göndermesi isteğinin yattığı yorumları yapıldı. 
     
</TEXT>
</DOC>
