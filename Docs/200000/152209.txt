<DOC>
<DOCNO> 152209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/ekonomi/eko04.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz istemeyene su geliri ortaklığı 
</HEADLINE>
<TEXT>

Yurtdışındaki Türklerden, 'faize karşı' olanların tasarruflarını çekmek için barajlara satılan su gelirlerine ortaklık senedi çıkarılacak. Devletin tapu işlem gelirlerinin satışı üzerinde de duruluyor 
     SEÇKİN ÜREY Ankara 

     Hükümetin, yurtdışında yaşayan vatandaşlardan, faize karşı olanların paralarını çekmek için yaptığı hazırlığı tamamlama aşamasına geldi. SPK'nın yaptığı çalışmalar sonucunda devlet varlıklarından bazıları k r - zarar ortaklığı belgesiyle özelleştirilecek. 
     İlk başta THY, Tüpraş ve T. Telekom özelleştirmelerinde k r zarar ortaklığının bir seçenek olarak kullanılması gündeme geldi. Ancak, Özelleştirme İdaresi, bu üç KİT'e yabancı sermayeden yoğun ilgi gelmesinin yanı sıra blok satış yoluyla daha fazla gelir elde edileceğini savundu. Bunun üzerine yönetimin KİT'ler yerine 'mülkiyet sorunu' olan devlet varlıklarında kullanılması gündeme geldi. Yöntemin barajlara satılan suda kullanılması kararlaştırıldı. DSİ'nin hidroelektrik santrallere sattığı suyun geliri, çıkarılacak k r - zarar ortaklığı belgeleriyle tek seferde toplanacak. Belgelerin süresinin 10 yıl olması planlanıyor. İşletme hakkı devri düşünülen otoyollarda da sürecin uzaması halinde bu yöntem alternatif olarak değerlendirilecek. Milli Piyango'nun da şirketleştirilerek özelleştirilmesinin planlandığı ancak bunun yapılamaması halinde yöntemin burada da devreye sokulacağı belirtildi. 
     Orman arazilerinden ve tapu işlemlerinden elde edilen gelirlerin de bu kapsama alınması üzerinde çalışlıdığı ifade edildi. Milliyet'e bilgi veren bürokratlar bu sayede hem Türkiye'ye gönderilmeyen paranın girişinin sağlanacağını hem de kamuoyunda İslami Holding olarak bilinen işletmelere akan sermayenin önünün kesileceğini savundu. SPK'nın devlet varlıkları için çıkartılacak k r - zarar ortaklığı belgelerinin kazandıracağı miktarın esasları ve işleyişinin Bakanlar Kurulu kararı ile belirlenmesi yönünde görüş bildirdiği ifade edildi. 
     


EKONOMİ 




















</TEXT>
</DOC>
