<DOC>
<DOCNO> 166429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sonspo25.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Karaca Kalmaktan yanayım ama ayrılma noktasındayız 
</HEADLINE>
<TEXT>

     Yeni sezonda Fenerbahçe'deki durumu belli olmayan Cem Karaca, bu konudaki görüşmelerinin sürdüğünü söyledi. 
     Kulüp binasında transfer komitesi üyesi Hakan Bilal Kutlualp ile biraraya gelen sarı-lacivertli futbolcu, görüşme sonrası yaptığı açıklamada, ayrılma aşamasında olduğunu bildirdi. 
     Sarı-lacivertli kulüple 2005 yılına dek sözleşmesi bulunan Cem Karaca, ''Ayrılma noktasındayız. Ancak henüz hiçbir şey belli değil. Görüşmeler devam ediyor, ben kalmaktan yanayım'' diye konuştu. 
     Bu arada transfer komitesi üyesi İlhan Ekşioğlu, Serhat ve Yusuf konusunda yönetim kurulunun henüz af kararı vermediğini belirterek, bu konunun ilerleyen günlerde yapılması beklenen yönetim toplantısında görüşüleceğini bildirdi. 
     
</TEXT>
</DOC>
