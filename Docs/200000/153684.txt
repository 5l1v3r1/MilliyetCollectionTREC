<DOC>
<DOCNO> 153684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/yazar/pulur.html </URL>
<DATE> 2003/05/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tayyip Erdoğan 2007'de cumhurbaşkanı... 
</HEADLINE>
<TEXT>

     Peki, Verheugen'den, bu rüzgar niye esti 
     Irak'ın işgaline katılmayarak, yol vermeyerek Amerika'yla aramız limoni ya, onun için, Avrupa kendisine yandaş arıyor... 
     Şimdi ne olacak 
     Biz 2004'e kadar, Avrupa'nın istediklerini yapacağız, eğer beğenirlerse 2005'te görüşmeler başlayacak, belki 2011'de Avrupalı olacağız. 
     
     AVRUPA'nın şartları ne 
     Kemalizm, Atatürk ilkeleri, ordu ve MGK... 
     Avrupa Parlamentosu'nun üyesi, Hollandalı Oostlander'ın raporunda Kemalizm ve Atatürk ilkelerinin, onlara neden ters geldiğini açıklıyor 
     "Bu ideoloji, Yahudi - Hıristiyan ilkeleri ile hümanizmi temel alan, bu ilkelerden hiçbirinin de birbirlerine üstün gelmediği, Avrupa felsefesine taban tabana zıttır." 
     Anladınız değil mi 
     
     KEMALİZMDEN alıp veremedikleri ne 
     Aynen şöyle 
     "Türkiye'de hakim ideoloji olan Kemalizm, ülkenin birliği konusunda abartılı endişeler üzerinde kurulmuştur." 
     Demek biz son 20 yılda, ülke bölünecek, diye 30 bin insanımızı feda etmişiz, kaybetmişiz, oysa ülkenin bölüneceği filan yokmuş. 
     Evham ki evham 
     Avrupalıdan iyi bilecek değiliz ya 
     Her ne kadar Hollandalı bu raporu tepkiler üzerine yumuşatmış olsa da kafalarda yatan budur. 
     
     VERHEUGEN'in, söylediği bir laf her şeye bedel 
     "Askerin rolü düzene sokulmalıdır. Eğitim, radyo, televizyon gibi kurumlarda askeri temsilcilere gerek yoktur. Ordu, siyasilerin kontrolünde olmalıdır, aksi değil " 
     Ehhh, bunlar da, AKP'lilere hoş gelir, Askeri Şura kararlarına hem muhalefet şehri koyup hem de imzalayan onların başbakanı değil mi 
     
     DEMOKRASİ, insan hakları, hukuk devleti... 
     Bütün bunlar "Türk halkı layıktır " diye değil, Avrupalı istedi diye yapılacak. 
     Hazin olan da budur 
     
     YA bu işlerin "iç takvimi" nasıl olacak 
     2007 yılı, Türkiye için önemli bir yıl olacak. 
     Cumhurbaşkanı Sezer'in görev süresi 2007 yılının Mayıs ayında bitiyor. 
     AKP iktidarı bu tarihe kadar, devletin kadrolarını halleder, Cumhuriyet arşivinin başına El Ezher mezunu birini getirdiği gibi... 
     Cumhurbaşkanı Sezer, görevinden ayrılır ayrılmaz, Meclis Tayyip Erdoğan'ı Cumhurbaşkanı seçer. 
     Meclis'in süresi de Kasım 2007'de biteceğine göre, hemen seçim kararı alınır, Türkiye 2007 seçimine Tayyip Erdoğan'ın cumhurbaşkanlığıyla girer. 
     İşte o zaman da taşlar yerli yerine oturur. 
     Olmaz mı 
     Var mı meftunu olduğumuz, demokrasiye, uygun bir cevabınız 
     
     BİR ufak not... 
     Eğer, Sayın Cumhurbaşkanı Sezer, bazı AKP'lilerin aklına uyar istifa ederse, Tayyip Erdoğan yarın da cumhurbaşkanı olur. 
     Lakin, Anadolu'da bir deyim vardır, "Alan da gaçan mı " derler. 
     
     





</TEXT>
</DOC>
