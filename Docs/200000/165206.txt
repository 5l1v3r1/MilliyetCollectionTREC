<DOC>
<DOCNO> 165206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo25.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği, yeni sezon hazırlıklarına yarın başlıyor... 
</HEADLINE>
<TEXT>

     Geçen sezonu üçüncü sırada tamamlayan ve UEFA Kupası'na katılmaya hak kazanan Gençlerbirliği, 2003-2004 sezonu çalışmalarına yarından itibaren kendi tesislerinde başlayacak. 
     Okan ve Ahmed Hassan'ı Beşiktaş'a, kaleci Hasan'ı Trabzonspor'a, Thomas'ı da Bochum'a veren Gençlerbirliği, kadrosunu Denizlispor'dan Ali Tandoğan, Mustafa Özkan, Beşiktaş'tan Ali Cansun, Bülent Kocabey ve Ali Öztürk, Bolton Wanderers'den Bülent Akın ve Wattenscheid'den Volkan Kıral ile güçlendirdi. 
     16 Temmuz'a kadar kendi tesislerinde çalışacak başkent ekibi, bu tarihte bir dizi hazırlık maçı oynamak için Belçika'ya gidecek. Gençlerbirliği Belçika'da 5'i Birinci Lig, 1'i de İkinci Lig olmak üzere 6 hazırlık karşılaşması oynayacak. 
     28 Temmuz'da Ankara'ya dönecek kırmızı-siyahlılar, lig başlayana kadar hazırlıklarına kendi tesislerinde devam edecek. 
     
</TEXT>
</DOC>
