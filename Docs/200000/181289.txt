<DOC>
<DOCNO> 181289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/soneko34.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Megan II Sedan, Frankfurt Otomobil Fuarı'nda... 
</HEADLINE>
<TEXT>

     Renault'un, Bursa'daki OYAK Renault fabrikasında üreterek, 5 kıtada 84 ülkeye ihraç edeceği Megan II Sedan, ''60. Uluslararası Frankfurt Otomobil Fuarı''nda görücüye çıktı. 
     Renault'un oldukça büyük bir alana yayılan standında yeşil renkli Megan II Sedan, dünyanın dört bir yanından gelen basın mensuplarının ilgi odağı oldu. 
     Işıl ışıl görüntüsüyle adeta göz kamaştıran Megan II Sedan'ın her detayını büyük bir dikkatle inceleyen basın mensupları, otomobilden bol bol görüntü ve fotoğraf almayı da ihmal etmediler. 
     Renault standında, Megan II Sedan ile birlikte yeni Scenic, Laguna, Espace, Vel Satis, Clio gibi araçlar da sergileniyor. Standda yer alan ve Renault'un konsept aracı olan Be Bop modeli de büyük ilgi gördü. 
     
</TEXT>
</DOC>
