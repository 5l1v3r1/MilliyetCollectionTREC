<DOC>
<DOCNO> 196123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/soneko24.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki saldırılar, dünya borsalarını etkiledi... 
</HEADLINE>
<TEXT>

     İstanbul'da önceki gün düzenlenen bombalı saldırılar ve saldırıların arkasındaki örgüt olduğuna inanılan El Kaide'nin yeni eylemlere hazırlandığına ilişkin haberler, uluslararası borsaları sarstı. 
     Terör korkusu, menkul kıymet piyasalarında hisse senetlerinin fiyatını düşürürken, kargaşa zamanlarında daha güvenli yatırım araçları olarak görülen altın ve sabit getirili devlet tahvillerinin fiyatını yükseltti. 
     Dünya piyasalarında altının ons fiyatı değerlenerek, 400 dolar psikolojik sınırına çok yaklaştı. 
     Terörle ilgili kaygılar yüzünden Tokyo Borsası'da temel gösterge Nikkei Endeksi, yüzde 3.7 gerileyerek 10 bin puan sınırının altına düşüp 9,786.83 puanda kapandı. 
     Avrupa'da Avrupa çapında işlem gören hisse senetlerini izleyen FTZE Eurotop Endeksi yüzde 1.5 gerileme gösterirken, ulusal borsalarda da düşüş eğilimi hakimdi. 
     İlk seanslarda Frankfurt Borsası'nın DAX Endeksi yüzde 2.29, Paris Borsası'nın CAC-40 Endeksi de yüzde 1.85 oranında düşüş gösterdi. 

     
</TEXT>
</DOC>
