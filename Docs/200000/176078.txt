<DOC>
<DOCNO> 176078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/spor/spo06.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Ayhan klasiği 
</HEADLINE>
<TEXT>

   Pistin altın kızı, Berlin'den sonra Zürih'te de fırtına kopardı, hem Türkiye rekoruna imza attı, hem de 1500 metrede son altı yılın en iyi derecesini yaptı 
      
   AVRUPA Şampiyonu atletimiz Süreyya Ayhan, dünyayı kendisine hayran bırakmaya Zürih'teki Golden Lig yarışında da sürdürdü. Ayhan, 1500 metrede 3.55.60'lık muhteşem derecesiyle hem kendisine ait 3.57.75'lik Türkiye rekorunu 2.15 saniye geliştirdi, hem de dünyada son altı yılda koşulmuş en iyi dereceyi yaptı. Rekortmen atletimizi son tura kadar takip etmeye çalışan iki Rus'tan Rozenberg 4.00.07 ile ikinci, Tomashova da 4.00.91'lik dereceyle üçüncülüğü elde etti. 
   START ile birlikte klasik olarak öne fırlayan Ayhan, tavşan atlet Kosenkova'nın ardından temposunu her turda biraz daha artırdı. 400 metreyi 60.35, 800'ü 2.05.02 ve 1200 metreyi de 3.11.54'te geçen atletimiz, özellikle son turda arayı açarak, rakiplerine nal toplattı. Paris'teki Dünya Şampiyonası öncesi gözdolduran Ay - Yıldızlı sporcumuz, tüm zamanların en iyi 13. derecesine ulaşarak, 3.52.47'lik Avrupa ve 3.50.46'lık Dünya rekorlarına bir adım daha yaklaştı. 
   
   Zürih sıralaması 1. Süreyya Ayhan TUR 3 55.60 2. Yekaterina Rozenberg RUS 4 00.07 3. Tatyana Tomashova RUS 4 00.91 4. Hayley Tullett İNG 4 01.18 5. Iryna Lishchynska UKR 4 03.75 6. Natalya Gorelova RUS 4 04.26 7. Nelya Neporadna UKR 4 04.64 8. Judit Varga MAC 4 05.12 9. Kelly Holmes İNG 4 05.24 10. Nouria Merah - Benida CEZ 4 05.57 11. Aleysa Turova BLR 4 08.18 12. Carla Sacramento POR 4 08.27 13. Lidia Okninska POL 4 08.73 14. Rene Kalmer GAC 4 14.60 15. Kosenkova Yuliya RUS Bitirmedi 
   
   
</TEXT>
</DOC>
