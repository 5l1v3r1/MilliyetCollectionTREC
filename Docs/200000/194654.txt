<DOC>
<DOCNO> 194654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sontur32.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze'de hırsızlık şebekesi çökertildi... 
</HEADLINE>
<TEXT>

     Kocaeli'nin Gebze ilçesinde, çok sayıda hırsızlık olayını gerçekleştirdiği belirtilen şebekenin elebaşı tutuklandı. Çalıntı malları alıp sattıkları öne sürülen 5 kişi ise tutuksuz yargılanmak üzere serbest bırakıldı. 
     İlçe merkezi, bağlı beldeler ve köylerinde 11 işyeri, 7 ilköğretim okulu ve 4 evi soyarak 10 bilgisayar, 7 televizyon, 2 fotokopi makinası, 2 zımpara makinası, 2 matkap, buzdolabı, bisiklet, müzik seti, setüstü ocak, elektronik terazi, spiral kesme, kaynak, bulaşık, havuz arıtma ve ilaçlama makinası çalan İlyas Soylu 39 , dün gece yeni bir hırsızlık olayını gerçekleştirmek isterken suçüstü yakalandı. 
     Hakkında 17 yıl kesinleşmiş hapis cezası bulunan Soylu, sevk edildiği mahkemece tutuklanarak cezaevine konuldu. 
     Çalıntı malları almak ve satmakla suçlanan C.Y, Ö.H, A.B, O.B ve Ö.O ise tutuksuz yargılanmak üzere serbest bırakıldı. 
     
</TEXT>
</DOC>
