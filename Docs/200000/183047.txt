<DOC>
<DOCNO> 183047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/siyaset/siy07.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Menderes DYP'ye döndü 
</HEADLINE>
<TEXT>

      TAHSİN AKSU İstanbul 

   
   DYP'den geçen yıl istifa eden eski milletvekili Aydın Menderes, "Doğru Yol'un emrindeyim" diyerek partiye geri döneceğini bildirdi. DYP Genel Başkan Mehmet Ağar'ın İstanbul İl Başkanlığı'nda düzenlediği toplantıya katılan Menderes, DYP'den ayrılma kararı ve bu nedenle söylediklerinin amacını aştığını gördüğünü belirterek, "Zaman içinde bu kararımı doğrultmam gerektiğine inandım. Doğrultmasaydım, DYP'ye ve genel başkanlığına güvendiğim Ağar'a da haksızlık etmiş olurdum. Ben Doğru Yol'un, Doğru Yol da benim bir parçamdır" dedi. Ağar da, "Kendisini bir süre önce evinde ziyaret ettim. Fazla bir şey konuşmamız gerekmedi. Çünkü bu partinin hisse senedi, tapu senedi Aydın Menderes'indir" açıklamasını yaptı. 
   
   Menderes anıldı...    Eski başbakanlardan Adnan Menderes ile dönemin Dışişleri Bakanı Fatin Rüştü Zorlu ve Maliye Bakanı Hasan Polatkan, ölümlerinin 42. yıldönümlerinde Anıt Mezar'da DYP ve DP tarafından düzenlenen iki ayrı törenle anıldı. 
   DYP'nin anma törenine, Genel Başkan Mehmet Ağar, Mehmet Ali Bayar, merhum Menderes'in oğlu Aydın Menderes ve eşi Ümran Menderes, dönemin Adalet Bakanı Ömer Ucuzal ile eski AP ve 
   DP'liler katıldı. 
   
   
</TEXT>
</DOC>
