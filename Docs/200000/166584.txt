<DOC>
<DOCNO> 166584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun18.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Japonya'nın iran petrol projesine karışmasını istemiyor 
</HEADLINE>
<TEXT>

     ABD yönetimi, Japonya'nın İran'ın en büyük petrol yataklarından birinin geliştirilmesi projesine katılımına, böyle bir yatırımın İran'ın nükleer silahlanma programını durdurma çabalarını engelleyeceği iddiasıyla karşı çıktı. 
     ABD Dışişleri Bakanlığı Sözcüsü Richard Boucher, yazılı açıklamasında, ''İran'ın nükleer programlarına dair son zamanlardaki ifşaatların ve Uluslararası Atom Enerjisi IAEA kanalıyla yapılan çabalar dikkate alındığında, İran tehdidi karşısında, bu ülkeyle önemli bir yeni petrol ve doğalgaz sözleşmesi yapmak için özellikle talihsiz zaman olacağını'' bildirdi. 
     Boucher, Amerikan yasalarının İran ve Libya ile iş yapan uluslararası şirketlere yaptırımlar konulmasını gerektirdiğini kaydetti. 
     Japonya'nın Tomen, Inpex ve Japan Petroleum Exploration şirketinden oluşan özel fakat devlet destekli konsorsiyumu, İran'ın güneybatısındaki Azadegan petrol yataklarının bir kısmının geliştirilmesi için İran hükümetiyle bir sözleşme imzalamaya çabalıyor. 
     
</TEXT>
</DOC>
