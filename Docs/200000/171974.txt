<DOC>
<DOCNO> 171974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sonspo10.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal ve Selçuk Başarılı bir Fenerbahçe izleteceğiz... 
</HEADLINE>
<TEXT>

     Almanya'daki hazırlık çalışmalarını sürdüren Fenerbahçe'nin 2 oyuncusu Kemal ve Selçuk, bugün yaptıkları basın toplantısında, taraftara bu sezon başarılı bir Fenerbahçe izleteceklerini söyledi. 
     Kemal ve Selçuk, kamp süresince, teknik direktör Christoph Daum'un taktiklerini maça nasıl yansıtacaklarına yönelik çalıştıklarını ifade ettiler. 
     Takımın her geçen gün iyiye gittiğini belirten Kemal ve Selçuk, ligde Fenerbahçe'yi istenilen noktaya getireceklerini belirttiler. 
     Milli takımda da beraber oynadıklarını, bu nedenle de Fenerbahçe'de sıkıntı çekmediklerini ifade eden futbolcular, arkadaşlık ortamanın çok iyi olduğunu ve takım arkadaşlarıyla birlikte bu sezon taraftara başarılı bir Fenerbahçe izleteceklerini kaydettiler. 
     Geçtiğimiz sezon Fenerbahçe'de teknik direrktör sorunu olduğunu belirten Kemal, bundan ister istemez kendisinin de etkilendiğini kaydederek, ''Artık gerçek kimliğimi ortaya çıkardım. Bu performansımı sezon boyu sürdüreceğim'' dedi. 
     Fenerbahçeli futbolcular, bu sabah kaldıkları otelin yanındaki ormanda koşu idmanı yaptı. Fenerbahçe, bu akşam TSİ 18.00'de Essen kentinde Rot-Weiss Essen takımıyla Almanya'daki son hazırlık maçını yapacak. 
     Fenerbahçe kafilesi, yarın sabah kısa bir antrenman yaptıktan sonra öğleden sonra İstanbul'a hareket edecek. 
     
</TEXT>
</DOC>
