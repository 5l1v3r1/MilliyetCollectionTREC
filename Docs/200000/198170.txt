<DOC>
<DOCNO> 198170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sondun32.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld Saddam'ı bulmak, samanlıkta iğne aramaya benziyor 
</HEADLINE>
<TEXT>

     ABD Savunma Bakanı Donald Rumsfeld, ''Irak'ın devrik lideri Saddam Hüseyin'i bulmanın, samanlıkta iğne aramaya benzediğini'' söyledi. 
     Fransa'da yayınlanan Paris Match dergisine konuşan Donald Rumsfeld, ''Irak'ta ABD askerlerine yönelik saldırıları Saddam'ın örgütlediği yolundaki görüşlere katılmadığını'' belirterek, ''Saddam, saldırıları düzenlemekten çok, kendini daha iyi saklamakla meşgul'' dedi. 
     Saddam'ın iktidarda olduğu dönemde kendi yakınlarına para saçtığını ifade eden Rumsfeld, milyonlarca doları kontrol eden bu kişinin kendisine yardım edecek birilerini, yine bulmasının şaşırtıcı olmadığını bildirdi. 
     Rumsfeld, ABD'nin başına 25 milyon ödül koyduğu Saddam'ın, Irak Merkez Bankası'ndan bir milyar dolara yakın para çaldığını söyledi. 
     ABD Başkanı George Bush, daha önce yaptığı bir açıklamada, ABD askerlerinin Saddam Hüseyin'i ele geçirmeden Irak'tan ayrılmayacaklarını söylemişti. 
     
</TEXT>
</DOC>
