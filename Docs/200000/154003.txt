<DOC>
<DOCNO> 154003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/soneko22.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Levi's 150'inci yaşını kutluyor... 
</HEADLINE>
<TEXT>

     Ünlü Amerikan blue jean firması Levi Strauss Co., 150 yaşına girdi. 
     Şirket, müşterilerin ilgisini yeniden çekebilmek için, merkezinin bulunduğu San Fransisco'da, tarihsel motiflerle bezenmiş bir tanıtım merkezi açtı. 
     Levi's firması, fosil olmadığını kanıtlamak ve altı yıldır devam eden satış düşüşünü tersine çevirmek üzere, yeni bir imaj çalışmasına da girdi. 
     Firma, nostaljik 501 ürününün yanısıra, yeni satacak ürünlerinin olduğunu da göstermeye çalışacak. 
     Levi's firmasının tarihine gelince, San Fransisco'ya 24 yaşında giden şirketin kurucularından Levi Strauss, burada ağabeyinin manifatura ürünlerini satmaya başladı.Burada başarılı bir isim edinen Strauss'un satışları ünlü olmasına yetmedi. 
     Nevadalı terzi Jacob Davis, bir bayan müşterisinin, kocasının şi tulumunu daha dayanıklı hale getirmesini istemesi üzerine, iş tulumunun yıpranmaya açık olan kısımlarına metal perçinler yerleştirdi. 
     Bu yeni ürününe, 68 dolarlık patent parasınıda ödeyemeyen Davis, kendisini finanse etmeye karar veren Strauss ile birlikte, 1873 yılında, bakır perçinli iş tulumları üretimine başladı. 
     Firma, bu yılın ilk çeyreğinde ise 24.5 milyon dolarlık zarar etti. 
     




</TEXT>
</DOC>
