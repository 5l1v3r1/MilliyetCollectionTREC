<DOC>
<DOCNO> 155636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sonspo07.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol...Efes Pilsen Beşiktaş karşısında iyi savunma yaptık... 
</HEADLINE>
<TEXT>

     Türkiye Basketbol Ligi play-off çeyrek finali ilk maçında Beşiktaş'ı 93-57 yenerek, seride 2-0 öne geçen Efes Pilsen'de, galibiyet sevinci yaşanıyor. 
     Efes Pilsen Kulübü Genel Menajeri Engin Özerhun, Beşiktaş karşısında iyi savunma yaptıklarını ve maçı da rahat kazandıklarını söyledi. 
     Hedeflerinin ligde en üst noktaya ulaşmak olduğunu vurgulayan Özerhun, ''Bu nedenle Beşiktaş'ı da geçmemiz gerekiyor. Kolay bir galibiyet aldık. Beşiktaş, beklediğimizden az direnç gösterdi. Clark da uzun zamandır oynamıyordu. Ona da fazla süre vererek bu açığını kapatmaya çalıştık'' diye konuştu. 
     
     ASIM, SEZONU KAPATTI 
     Bu arada Efes Pilsen'de, ayak bileğinde stres kırığı bulunan Asım Pars'ın sezonu kapattığı açıklandı. 
     Menajer Özerhun, Asım'ın ayak bileğinde stres kırığı bulunduğunu belirterek, ''Asım sezonu kapattı. Diğer sakatımız Brown ise 13 Mayıs Salı günü doktor kontrolünden geçecek. Kendisi de oynamak istiyor. Zaten Beşiktaş maçında da sahaya çıktı'' dedi. 
     
</TEXT>
</DOC>
