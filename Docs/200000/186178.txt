<DOC>
<DOCNO> 186178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/yazar/uras.html </URL>
<DATE> 2003/10/03/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
637 yarım kalmış yatırım var 1.623 sanayici zor durumda 
</HEADLINE>
<TEXT>

   
   Yarısı tamamlandıktan sonra bitirilememiş 637 yatırım var. Zor durumda olduğu için yatırımlarını çalıştıramayan ve zor durumdaki sanayici sayısı ise 1.623 olarak belirlendi. 
   Yarım kalmış yatırımlar tamamlanabilse ve de darboğaza girmiş sanayicilerin sorunları çözülebilse 84.255 kişiye doğrudan iş imkanı ortaya çıkacak. 
   Sanayi ve Ticaret Bakanlığı 81 ili kapsayan bir çalışma yaptırmış. Üç ay süren bu çalışma sonunda hazırlanan rapor 29 Eylül 2003 tarihinde Bakanlar Kurulu'nda ele alınmış. Ekonomi denilince İstanbul'dan başka yeri göremeyenler, sorun deyince de büyük sanayicilerimizin dertlerinden başka şey ile ilgilenmeyenler için bu haber önemsiz bir haberdi. 
   Bu nedenle rapor medyada yankı görmedi. Halbuki araştırma sonuçları ve hazırlanan rapor ile ilgili haber, Anadolu için çok çok önemli... 
   Ben raporun tamamını inceleyemedim. Ama raporu elde eden "Dünya" Ankara Temsilcisi Levent Akbay bana raporun özetini ve tablolarını gönderdi. Bakanlar Kurulu'nun sorunun çözümü için neye karar verdiğini ise henüz öğrenemedim. 
   "Vatan, millet, Silistre" nutku atanlar, sabahtan akşama "Anadolu'ya ve özellikle Doğu Anadolu'ya yatırım yapılmalı... Sanayi Doğu'ya gitmeli..." derler... 
   Yenilerinin gitmesinden önce eskiden gidenlerin ne yaptığına bakalım. Eskiden gidenler neden başlayan yatırımları tamamlayamıyor, eskiden gidenler neden darboğaza girdiklerinden mevcut tesislerini yüzde 50'nin altında kapasite ile çalıştırıyor bunları bilemem. Bunlara çözüm getirelim. 
   Yatırıma başla, yarım kalsın. Üretime başla, darboğaza gir... Böyle sanayileşme olur mu 
   488 yarım kalmış yatırımın 186'sı "kalkınmada öncelikli yörede" temeli atılan ve yarısından fazlası yapıldıktan sonra duran yatırım... Her yarım kalmış yatırım, her duran yatırım kaynak kaybıdır. Kaybeden sadece yatırımcı değil, Türkiye ekonomisidir. Türk insanıdır. 
   
   İllerde yarım kalmış yatırımlar darboğazdaki firmalar Yarım kalmış Darboğazdaki Yarım kalmış Darboğazdaki Yarım kalmış Darboğazdaki Adana 25 33 Giresun - 27 Samsun 4 18 Adıyaman 3 24 Gümüşhane - 10 Siirt 2 7 Afyon 4 10 Hakkari 1 8 Sinop 1 5 Ağrı 3 12 Hatay 4 5 Sivas 33 43 Amasya 2 10 Isparta 1 7 Tekirdağ 6 14 Ankara 29 35 Mersin 24 66 Tokat 18 84 Antalya 8 11 İstanbul 41 12 Trabzon 5 16 Artvin - 1 İzmir 7 22 Tunceli 2 2 Aydın 6 18 Kars 3 8 Şanlıurfa - 10 Balıkesir 24 21 Kastamonu 4 29 Uşak 3 18 Bilecik 7 12 Kayseri 30 34 Van 2 15 Bingöl 5 7 Kırklareli 4 12 Yozgat 19 100 Bitlis 3 10 Kırşehir 1 5 Zonguldak 10 33 Bolu 8 11 Kocaeli 5 8 Aksaray 10 5 Burdur 2 32 Konya 46 63 Bayburt - 7 Bursa 11 14 Kütahya 13 48 Karaman 6 25 Çanakkale - 8 Malatya 4 6 Kırıkkale 2 19 Çankırı 9 34 Manisa 10 13 Batman - 16 Çorum 2 7 K.Maraş 3 8 Şırnak - 5 Denizli 2 5 Mardin - 12 Bartın 5 8 Diyarbakır 30 58 Muğla 3 4 Ardahan - 14 Edirne 5 8 Muş 1 13 Iğdır - 7 Elazığ 8 35 Nevşehir 3 41 Yalova 3 4 Erzincan 5 24 Niğde 10 6 Karabük 15 30 Erzurum 9 50 Rize 1 31 Kilis 1 7 Eskişehir 5 55 Ordu 6 27 Osmaniye - 12 Gaziantep 4 21 Sakarya 41 7 Düzce 1 1 Toplam 637 1.623 
   Kaynak Sanayi ve Ticaret Bakanlığı araştırması 
      
   
</TEXT>
</DOC>
