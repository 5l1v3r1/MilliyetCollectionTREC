<DOC>
<DOCNO> 150446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/soneko04.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Sandığı'ndan maaş alanlar, aylık maaşı tercih edebilecekler 
</HEADLINE>
<TEXT>

     Emekli Sandığından emekli, dul ve yetim maaşı alanlardan isteyenler, Haziran ayından itibaren maaşını 3 ayda bir yerine aylık olarak alabilecek. 
     Emekli Sandığı Genel Müdürlüğü'nden yapılan açıklamaya göre, emekli maaşlarının aylık ödenmesi talepleri doğrultusunda başlatılan yeni maaş ödeme çalışmaları tamamlandı. 
     Buna göre, Haziran 2003 tarihinden itibaren emekli, adi malullük, vazife ve harp malullüğü ile dul ve yetim aylığı alanlardan isteyenlerin aylıkları her ay ödenecek. 
     
     AYLIK MAAŞ BAŞVURUSU 
     Maaşlarını aylık olarak almak isteyenler gerek dilekçe ile gerekse Emekli Sandığı Genel Müdürlüğü veya Bölge Müdürlüklerine bizzat ya da posta ile başvuracak. 
     Kurumdan emekli aylığı alanlar, 0312 414 54 34 numaralı Alo Emekli Hattında 7 nolu seçenek ya da Emekli Sandığı'nın www.emekli.gov.tr adresiyle hizmet veren internet sayfasındaki ''Emekli işlemleri-Aylık Alma Tercihi'' bölümünü de kullanarak emekli maaşlarının aylık olarak ödenmesini talep edebilecek. 
     Aynı şekilde emekliler bilgi emekli.gov.tr adresinden elektronik posta göndererek de 3 ayda bir yerine her ay maaş alma alternatifini seçebilecek. 
     Açıklamaya göre, aylık ödemeye geçme işlemi, talepte bulunanların aylık almakta oldukları dönem tarihini takip eden aybaşından itibaren gerçekleştirilecek. 
     Maaşlarını aylık isteyenler, uygulama başladıktan sonra bu taleplerinden vazgeçemeyecek. 
     





</TEXT>
</DOC>
