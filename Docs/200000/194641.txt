<DOC>
<DOCNO> 194641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sontur19.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otostop yapmak isterken canından oldu... 
</HEADLINE>
<TEXT>

     Eskişehir'de, şehirlerarası yolda otostop yapan kişi, sürücüsünün kimliği ve plakası belirlenemeyen bir aracın çarpması sonucu öldü. 
     Alınan bilgiye göre, trafik polisleri, İnönü İlçesi-Kütahya Karayolu'nun 25. kilometresinde otostop yapan Hikmet Kaçar'ı 27 ekip aracına bindirip Zeytinoğlu Akaryakıt İstasyonu'na bıraktı. 
     Trafik polislerinin olay yerinden ayrılmasından sonra, yeniden otostop yapmak için karayoluna çıkan Hikmet Kaçar, bir aracın çarpması sonucu ağır yaralandı. Kaçar, kaldırıldığı Eskişehir SSK Hastanesi'nde, müdahaleye rağmen kurtarılamadı. 
     Olay yerinden kaçan aracın sürücüsünün kimliğinin belirlenerek yakalanmasına çalışıldığı, soruşturmanın sürdürüldüğü bildirildi. 
     
</TEXT>
</DOC>
