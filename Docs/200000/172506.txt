<DOC>
<DOCNO> 172506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sondun04.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, ''Topluma Kazandırma Yasası''nın geçmesinden memnun 
</HEADLINE>
<TEXT>

     ABD'nin, Topluma Kazandırma Yasası'nın TBMM'den geçmesinden memnuniyet duyduğu bildirildi. 
     ABD Dışişleri Bakanlığı'nın bir yetkilisi ''Topluma Kazandırma Yasası'nın geçmesiyle, Türk hükümeti ve TBMM önemli bir adım attı'' dedi. 
     Yasayla birlikte terör örgütü PKK KADEK militanlarının teslim olmaları yönünde bir teşvik oluşturulduğunu belirten yetkili, terör örgütü PKK KADEK'e karşı Türk-Amerikan işbirliğinin süreceğini kaydetti. 
     ABD, Irak'taki PKK KADEK üyelerinin Türkiye dönmesi için çağrı yaparken Türkiye'ye dönmeyi reddeden terör örgütü üyelerinin Irak'ta silahlanmasına izin verilmeyeceğini, hatta ABD askerlerinin bu PKK'lılara müdaha edeceğini kaydetti. 
     Amerikalı yetkili, terör örgütü PKK KADEK de dahil olmak üzere herhangi bir terör örgütünün Irak'ı bir sığınak olarak kullanmasına izin verilmeyeceğini vurguladı. 

     
</TEXT>
</DOC>
