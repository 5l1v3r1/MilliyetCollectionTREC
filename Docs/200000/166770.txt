<DOC>
<DOCNO> 166770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/yasam/yas04.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de yasak Türkiye'de serbest 
</HEADLINE>
<TEXT>

İngilizler, gençlerde 'ağır depresyona neden olduğu' gerekçesiyle Seroxat adlı antidepresanı 18 yaşın altındakilere yasakladı. Yasak, bizde de tartışma başlattı 
     ŞÜKRAN PAKKAN İstanbul 

     İNGİLTERE'DE, son iki yılda 11 gencin intihar etmesine neden olduğu iddia edilen Seroxat adlı antidepresan, 18 yaşın altındakilere yasaklandı. İlacın gençlerde ağır depresyon yarattığı ve intihar eğilimini desteklediği öne sürülüyor. Seroxat, Türkiye'de antidepresan grubu içinde en çok satılan ikinci ilaç. Patenti Glaxo Smith'e ait olan, satışı Novartis tarafından yapılan Seroxat'ın en önemli özelliği depresyon tedavisinde en hızlı etki eden ilaç olması. 
     
     Novartis İlaç yetişkinler için 
     KARAMSARLIK, panik atak, depresyon. sosyal fobi gibi durumlarda kullanılan Seroxat'ın gençlerde yarattığı bunalım, intihar eğilimi gibi yan etkiler Avrupa basınında haftalarca tartışıldı. Uzmanlar, Seroxat'ın kullanımına kısıtlama getirilmesi konusunda görüş ayrılığına düştü. Novartis firması ise ilacın gençlere yönelik olmadığını, yetişkinler için üretildiğini, doktorların kendi inisiyatifleri doğrultusunda 18 yaş altına kullandırdığını ileri sürdü. 
     

</TEXT>
</DOC>
