<DOC>
<DOCNO> 193307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sonspo13.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de bu sezon en çok golü kim atar 
</HEADLINE>
<TEXT>

     Fenerbahçeli taraftarlar, bu sezon takımlarında en fazla golü Hollandalı yıldız Pierre van Hooijdonk'un atacağına inanıyor. 
     ''www.fenerbahceninsesi.com'' adlı internet sitesinde yapılan ''Fenerbahçe'de bu sezon en çok golü kim atar '' konulu ankete katılan 1725 taraftardan 858'i yüzde 50 Van Hooijdonk için oy kullandı. 
     Ankette sarı lacivertli futbolculardan Tuncay Şanlı 712 yüzde 41 , Serhat Akın 90, Semih 55, Aurelio da 10 oy aldı. 
     Fenerbahçe'de 11. hafta sonunda Tuncay 10 golle en çok gol atan futbolcu olurken, Van Hooijdonk 7 golle ikinci sırada bulunuyor. 
     Hooijdonk düşüşte .. 
     Sezonun ilk haftalarındaki maçlarda attığı gollerle ön plana çıkan Van Hooijdonk'un başarı grafiği, haftalar ilerledikçe düşüyor. 
     Ligde 2. haftadaki Trabzonspor maçından itibaren üst üste 5 maçı boş geçmeyen ve fileleri havalandırma başarısını gösteren Hollandalı golcü, sarı-lacivertli takımın son 5 maçının sadece birinde gol attı. 
     Trabzonspor maçında attığı tek golle takımına galibiyeti getiren Van Hooijdonk, bu maçın ardından yapılan Elazığspor, Diyarbakırspor, Gaziantepspor ve Galatasaray maçlarında rakip filelere birer gol gönderdi. 
     Hollandalı futbolcu, Gençlerbirliği, Konyaspor, Bursaspor, Adanaspor ve Akçaabat Sebatspor maçlarının yer aldığı son 5 maçlık bölümde ise sadece Bursaspor deplasmanında gol attı. 
     Van Hooijdonk'un, deplasman maçlarında 5, Kadıköy'deki maçlarda ise 2 golü bulunuyor. 
     
</TEXT>
</DOC>
