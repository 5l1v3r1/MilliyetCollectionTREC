<DOC>
<DOCNO> 161229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/soneko19.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Merkez Bankası'nın faizleri aşağı çekmesi bekleniyor... 
</HEADLINE>
<TEXT>

     Avrupa Merkez Bankası'nın ECB , faiz oranlarını düşürmesi bekleniyor. 
     ECB'nin en son 6 Mart'ta yüzde 2.5 düzeyine indirdiği faiz oranlarını, ekonomik canlılığı arttırarak ihracatı ve dolayısıyla büyümeyi tetiklemek için yeniden düşüreceği belirtiliyor. 
     ECB başkanı Wim Duisenberg'in, euronun yeterince yükseldiğini düşündüğü ve artık enflasyonist baskının da azalması nedeniyle faiz oranlarını düşüreceği ifade ediliyor. 
     Bu arada, ABD dolarına karşı yüksek seyreden euro nedeniyle, rekabet güçleri azalan Avrupalı ihracatçıların da sıkıntı çektiği ve bu nedenle baskıda bulundukları kaydediliyor. 
     
</TEXT>
</DOC>
