<DOC>
<DOCNO> 168812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur19.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis komisyonunda otel faturası yüzünden tartışma çıktı 
</HEADLINE>
<TEXT>

     İzmit Büyükşehir Belediyesi'nce yaptırılan Yuvacık Barajı'na ilişkin Meclis Araştırma Komisyonu'nda, Başkan Muzaffer Baştopçu ile CHP'li İsmail Özay otel faturası yüzünden tartıştı. 
     Komisyon'un rapor üzerinde görüşme yapmak üzere yapılan toplantısının açılışında konuşan Baştopçu, bugün bir gazetede yer alan habere değinerek, çalışmalar kapsamında gittikleri İstanbul'da İSKİ, Kocaeli'de de Büyükşehir Belediyesi tarafından ağırlandıklarını söyledi. 
     Seyahatlerde uçak kullanma hakları olduğunu anlatan Baştopçu, tasarruf amacıyla TBMM'ye ait bir otobüsü kullandıklarını kaydetti. Baştopçu, kendilerini ağırlayan kurumların otel faturalarını müteahhitlere ödettirmesinin sözkonusu olup olmadığın sorulması üzerine, ''Bunun o kurumlara sorulması lazım. Biz de konuyu araştıracağız'' dedi. 
     
     ''YAPILAN SİYASİ GAFTIR'' 

     CHP Çanakkale Milletvekili İsmail Özay, gazetedeki haberlerde kendisinin de adının geçtiğini belirterek, söz istedi. ''Bizler onurlu insanlarız'' diyen Özay, şöyle konuştu 
     ''Seyahat öncesinde Başkana masrafların kim tarafından karşılanacağını sorduk. Meclis tarafından karşılanacağını söyledi. Ancak daha sonra bunun böyle olmadığı anlaşılıyor. Bizi zor durumda bırakmıştır. Yapılan bir siyasi gaftır.'' 
     
     ''SİZİ KINIYORUM'' 

     Baştopçu ise Özay'ın açıklamasına tepki göstererek, seyahatlerde kendilerini kimlerin ağırladığına ilişin ifadeleri tekrarladı ve bunun da yazışmalarla yapıldığını söyledi. Baştopçu, ''Sizi kınıyorum'' diyerek, şöyle konuştu 
     ''Elemle ve teessüfle söylüyorum, İsmail Özay onurlu da geri kalan komisyon üyeleri ve uzmanlar onursuz mu Ben onun sözünü geri almasını ve özür dilemesini istiyorum. Dilemese de önemli değil.'' Bu sırada, AK Parti İstanbul Milletvekili Nusret Bayraktar'ın Baştopçu'ya ''Özür dilet'' dediği duyuldu. 
     
     SERT TARTIŞMA 

     Bu sözlerle başlayan tartışma şöyle devam etti 
     ''Özay Organizasyonu siz yaptınız. Eğer otel masrafları başka kuruluşlarca ödenecekse başkanın organizasyonuna güvenmeyip de kime güveneceğiz 110 milyon lira için gazetelere peşkeş çekilmesini kınıyorum. 
     Baştopçu Sayın Özay, organizasyonun nasıl yapıldığı belli. 
     Özay Burada benim adıma açıklama yapamazsınız. 
     Baştopçu Sayın Özay uzatmayalım. Çirkinlik yapıyorsunuz, sizi kınıyorum. Sizi telin ediyorum ve kınıyorum. 
     Özay Bizi peşkeş çektiniz. 
     Baştopçu Onu sonra konuşuruz. Bilip bilmeden ahkam kesmeyin. Kameralar burada diye şov yapıyorsunuz. 
     Özay Özür dilemesi gereken sizsiniz. Bunu yapmaya hakkınız yok. 
     Baştopçu Siz de burada bütün şerefli komisyon üyelerini ve uzmanları itham edecek şekilde konuşamazsınız. Size yazıklar olsun. 
     Özay Gazetedeki haberi göstererek özür dilemeniz lazım. 
     Baştopçu Asıl sizin özür dilemeniz lazım. Sizin niye özür dileyeceğinizi biz biliyoruz. Özür dilemeseniz de kameralar çekti, herkes görecek. 
     Tartışmaya zaman zaman AK Parti'li diğer üyeler de katılarak tepki gösterdiler. 
     
     RAPOR GÖRÜŞÜLECEK 

     Baştopçu, daha sonra basın mensuplarının dışarı çıkmasını isteyerek, toplantıya devam edeceklerini söyledi. 
     Komisyon'un bugünkü toplantısında hazırlanacak rapor üzerinde bir değerlendirme yapılacak. Son toplantı olarak nitelendirilen bugünkü toplantının ardından rapor yazım çalışmalarına geçilecek ve rapor daha sonra TBMM Başkanlığı'na sunulacak. 

     
</TEXT>
</DOC>
