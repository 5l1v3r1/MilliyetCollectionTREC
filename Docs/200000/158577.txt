<DOC>
<DOCNO> 158577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/ekonomi/eko06.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
KOÇ'TAN TÜZMEN'E 
</HEADLINE>
<TEXT>
Vücudun bomba gibi yalnız karnını içine çekmişsin 
     ANKARA Milliyet 

     Koç Holding Şeref Başkanı Rahmi Koç, Ankara Ticaret Odası'nın 80'inci kuruluş yıldönümü nedeniyle oda merkezinde düzenlediği resepsiyonda Devlet Bakanı Kürşat Tüzmen'e, mayolu resmiyle ilgili espri yaptı. 
     Gazetecilerle sohbet ederken, Tüzmen'i gören Koç, Bakan Tüzmen'e, "Vücudunuz bomba gibi yalnız karnınızı içine çekmişsiniz" dedi. Tüzmen ise, "Çok memnun oldum. Yaptığımız spor. Arkadaşlar kendilerine göre değerlendiriyorlar" cevabını verdi. Bunun üzerine Koç, "Bütün bakanlara tavsiye ediyorum" şeklinde konuştu. Tüzmen, "Nasıl gidiyor " demesi üzerine Koç, "İdare ediyoruz işte" yanıtını verdi. Bakan Tüzmen de, "İdare etmek buysa inşallah hepimiz böyle idari ederiz" dedi. 
     Koç, gazetecilerin sorusu üzerine de faizlerin düşmesi halinde kurun yükseleceğini, Maliye Bakanı'nın da bu yönde açıklama yaptığını söyledi. 
     

</TEXT>
</DOC>
