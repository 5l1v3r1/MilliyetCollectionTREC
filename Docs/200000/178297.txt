<DOC>
<DOCNO> 178297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sontur33.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Ankara'da elektrik kesintisi... 
</HEADLINE>
<TEXT>

     Ankara'nın bazı semtlerine, trafo çalışması, iletken çekimi, direk düzeltme, kablo ve trafo tesis çalışmaları nedeniyle, 28-29 Ağustos günlerinde elektrik verilemeyecek. 
     Başkent Elektrik Dağıtım A.Ş. Genel Müdürlüğü'nden yapılan açıklamaya göre, Yenimahalle ilçesine bağlı Öztürk Kent-Serhat Kooperatifi'in bir bölümü ile AK 84 Sitesi-Serap ve Başaran Yapı Kooperatifleri, 28 Ağustos Perşembe günü 09.00-15.00 saatleri arasında, trafo çalışması nedeniyle elektrik alamayacak. 
     Aynı gün, 09.00-16.00 saatleri arasında, Keçiören ilçesine bağlı Etlik Bağcı Caddesi'ne, iletken çekimi ve direk düzeltme çalışması dolayısıyla elektrik kesintisi uygulanacak. 
     Keçiören ilçesine bağlı Pınarbaşı, Osmangazi, Ufuktepe ve Kanuni mahallelerine de, 29 Ağustos Cuma günü 08.00-17.00 saatleri arasında elektrik verilemeyecek. 
     
</TEXT>
</DOC>
