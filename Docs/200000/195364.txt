<DOC>
<DOCNO> 195364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sontur28.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuldaki futbol toplarını çalan iki öğrenci yakalandı 
</HEADLINE>
<TEXT>

     Adana'da, öğrenim gördükleri ilköğretim okulundan 2 futbol topu çaldıkları iddiasıyla gözaltına alınan 2 öğrenci ile arkadaşı, Cumhuriyet Savcılığı'nca ifadelerinin alınmasının ardından serbest bırakıldı. 
     Alınan bilgiye göre, Denizli Mahallesi'ndeki Denizli İlköğretim Okulu öğrencileri A.Ö 16 ve S.K 16 ile arkadaşları E.G 11 , dün gece, beden eğitimi malzemelerinin bulunduğu odadan 2 futbol topunu aldı ve kaçacakları sırada ihbar üzerine polis tarafından yakalandı. 
     Emniyet Müdürlüğü Küçükleri Koruma Şubesi'nde gözaltına alınan ve adliyeye sevk edilen çocukların, nöbetçi Cumhuriyet Savcılığı'nca ifadeleri alındı. Çocuklar, daha sonra serbest bırakıldı. 
     A.Ö, adliye çıkışında, futbol topunu borcu için çalmaya karar verdiğini, arkadaşlarının da kendisine yardım ettiğini belirterek, ''Ailemin maddi durumu bozuk. Benim de bir arkadaşıma 6 milyon lira borcum vardı. Topları satıp borcumu ödeyecektim. Okuldan çıkarken polise yakalandık. Pişmanım'' dedi. 
     
</TEXT>
</DOC>
