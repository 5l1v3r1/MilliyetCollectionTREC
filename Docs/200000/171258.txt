<DOC>
<DOCNO> 171258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/ekonomi/eko03.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Borçlu ben değil Uzanlar 
</HEADLINE>
<TEXT>

   Başbakan Erdoğan, Cem Uzan'ın, 'Mağdur mudilerin paralarını biz ödüyoruz, Tayyip ödemiyor' sözlerine Erzurum'dan yanıt verdi Borçlu ben değilim sizsiniz 
      ÖNDER YILMAZ Erzurum 
   
   Başbakan Recep Tayyip Erdoğan, GP Genel Başkanı Cem Uzan'ın, "Bankaya el koydular mağdur mudilerin paralarını biz ödüyoruz. Tayyip ödemiyor" şeklindeki sözlerine Erzurum'dan yanıt verdi Erdoğan, "Değişik hesaplar tutarak paraları topluyorsunuz, sonra çıkıp 'Tayyip ödemiyor, biz ödüyoruz' diyorsunuz. Tayyip borçlu değil, borçlu sizsiniz. Önünde kuyruklar oluşturduğunuz bankanın borçlarını ödeyin" dedi. 
   
   'Yargıya gidin' 
   Başbakan Erdoğan, İmar Bankası'na el konulmasıyla başlayan süreci değerlendirirken, "Bankacılıkta, sigorta konusunda yeni ve farklı bir dönem başlayacak" dedi. Erdoğan, Bakanlar Kurulu'nun toplandığı Erzurum'da AKP il Kongresi'nde konuştu. Vatandaşların İmar Bankası'ndan paralarını alamadıkları ve mağdur oldukları yönünde şik yetleri üzerine Erdoğan, "Parayı yatırırken bize sormuyorsunuz, kaptırdıktan sonra 'biz ne yapacağız' diyorsunuz. Yapacağınız şey yargıya gitmek. Başka bir şey yok" dedi. 
   
   'Bedeli halk ödememeli' 
   Devletin ciddiyet içerisinde incelemelerini bitirdikten sonra vatandaşın paralarını ödeyeceğini belirten Erdoğan, "Bütün bunlar, ülkedeki sistemden kaynaklanıyor. Bu yolsuzlukların bedelini fakir vatandaş ödememeli" diye konuştu. 
   Erdoğan, hazırladıkları yasa tasarısıyla bankacılık sisteminde köklü değişikliklere gideceklerini kaydederken, "Bankacılıkla ilgili sigorta kanununda artık farklı dönem başlayacak. Yani ülkede mesleğinin gereği ne ise sistem onları öne çıkaracak, işi onlar yapacak. Milletin sırtından para kazanma, cebindeki parayı alma dönemi bitti" dedi. 
   
   Erzurum'a vaat yağmuru    Başbakan, AKP İl Kongresi'nde Erzurum'a vaatler yağdırdı. Kararlardan bazıları şöyle n Büyükşehir İçme Suyu Projesi için 30 milyon dolarlık yabancı kredi ihalesi yapılmasına hükümet onayı verilecek. n Erzurum - Pasinler arasındaki duble yol bitirilecek. n Ilıca bölgesi, termal tesis alanı ilan edilecek. n Hayvancılık için Tarım Bakanlığı 50 trilyon yardımda bulunacak. n Erzurum'da yatırım yapanlara vergi muafiyeti sağlanacak, SSK primleri düşürülecek, elektrik yüzde 50 indirilecek ve bedava arsa verilecek. 
   
   
</TEXT>
</DOC>
