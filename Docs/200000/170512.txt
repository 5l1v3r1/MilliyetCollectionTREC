<DOC>
<DOCNO> 170512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yasam/ayas.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk mucitten elmas gibi buluş 
</HEADLINE>
<TEXT>

Prof. Dr. Ali Erdemir, yapay elmas özelliği taşıyan buluşuyla, üçüncü kez, uygulamalı bilimin Nobel'i sayılan 'R D' ödülünü aldı 
     Sürtünme katsayısını sıfıra indiren buluşuyla dünya çapında üne kavuşan Türk bilim adamı Prof. Dr. Ali Erdemir, bir önemli ödül daha aldı. Erdemir'e uygulamalı bilimin Nobel'i olarak kabul edilen 'R D' ödülünü, yapay elmas özelliği taşıyan buluşu getirdi. Erdemir'in buluşuyla uzay araçlarındaki birçok cihaz daha uzun ömürlü olacak, elektronik endüstrisi yeni boyut kazanacak. 
     
     O buna alıştı 
     Her yıl dünyada 100 önemli buluşun sahibine verilen R D ödülünü Erdemir, daha önce, 1991'de borik asidin motor ve makinelerde sürtünme ve aşınma özelliğini bularak, 1998'de de geliştirdiği atom karbon bir film kaplama ile sürtünme katsayısını sıfıra indirerek kazanmıştı. Bilim adamının yeni buluşu, karbür temelli karbonun başka bir elementle birleşmesinden oluşan madde malzemelerin nano yapılı çok küçük boyutta bütünleştirilmiş bir karbon tabakasına dönüştürülmesiyle ilgili. 
     
     Enerji tasarrufu kesin 
     Erdemir, geliştirdiği maddenin gerçek elmasın özelliğine sahip olduğunu kaydetti. Buluşla, silikon karbürden yapılan ve her türlü su pompalarında kullanılan yatak yüzeylerinin, nano yapılı karbon tabakasına dönüştürülmesiyle enerji tasarrufu sağlanabilecek. Ayrıca uzay araçlarındaki birçok cihaz daha uzun ömürlü olacak. 
     

</TEXT>
</DOC>
