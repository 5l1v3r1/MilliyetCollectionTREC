<DOC>
<DOCNO> 174773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/spor/spo04.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçan balık büyük 3-3 
</HEADLINE>
<TEXT>

   Trabzonspor, Konya deplasmanında iki farklı yenilgiden, galibiyete ulaştı. Ancak uzatmada ev sahibinin beraberlik golüne engel olamadı. Ogün, Yattara ve Hüseyin kırmızı kart gördü 
      
   Petkoviç hatalıydı 
   BORDO - Mavili takım, sezona Konya deplasmanından aldığı tek puanla merhaba dedi. Ev sahibi ekip maça şok golle başladı. Recep'in ceza alanında düşürdüğü Cenk, penaltıyı gole çevirdi. Konuk takımın baskısına rağmen golü Zafer ile bulan yine Konyaspor oldu. Ancak hakeme itirazdan Ogün oyun dışı kalınca, dengeler değişti. Trabzon, eksik rakibi önünde önce Erdinç, sonra Gökdeniz ve ardından Yattara ile skorda öne geçti. Yattara son gol sonrası sevincini abartınca kendini oyun dışında buldu. 90 3'te ise Petkoviç'in boşa çıkmasıyla Zafer Biryol sonucu ilan etti. 
   
   Aybaba köpürdü 
   KONYASPOR önündeki futbol ve kırmızı kart gören Yattara ile Hüseyin'in kritik Fenerbahçe maçında yer alamayacak olması Trabzonspor'un hocası Samet Aybaba'yı çileden çıkardı. Aybaba, "Son 30 maçta yapmadığımız kadar hatayı ilk 10 dakikada yaptık ve 2-0 yenik duruma düştük. Çok acemice kırmızı kart gördük. Bundan sonra transfer de dahil gereken her şey yapılacak" dedi. 
   
   
</TEXT>
</DOC>
