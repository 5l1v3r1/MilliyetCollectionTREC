<DOC>
<DOCNO> 179441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/spor/spo01.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan'a yeşil ışık 
</HEADLINE>
<TEXT>

   Beşiktaş'ın yıldızı, futbola dönmek için artık gün sayıyor. Mircea Lucescu'nun İlhan Mansız'a, "Malatyaspor maçına kadar hazır ol" mesajı verdiği öğrenildi 
      
   İki haftası var 
   DİZİNDEKİ sakatlık nedeniyle futboldan uzak kalan İlhan Mansız, Siyah - Beyazlı formayla buluşmaya hazırlanıyor. Teknik Direktör Lucescu, Denizlispor maçında oynama isteğini redettiği İlhan'ı Malatyaspor karşılaşmasına hazırlıyor. Milli maç nedeniyle lige verilecek olan arayı hesaplayan Luce'nin, golcüye "Önünde iki haftan var. Son hazırlıklarını yap" dediği öğrenildi. 
   
   Günde 3 idman 
   YENİDEN dönüş için heyecanlanan İlhan, çalışma dozajını da artırdı. Yıldız futbolcunun, biri havuz çalışması olmak üzere günde üç antrenman yaptığı açıklandı. İlhan'ın yakınlarına "Futbolsuz günler kabus gibi" dediği öğrenildi. Malatyaspor maçında kendisini test etmek isteyen başarılı futbolcunun asıl hedefinin 16 Eylül'deki Lazio maçı olduğu açıklandı. 
   
   Rakiplere yakın takip    BEŞİKTAŞ, Şampiyonlar Ligi'nde karşılaşacağı Chelsea, Lazio ve Sparta Prag'ı büyüteç altına alıyor. Siyah - Beyazlılar'da antrenör Feyyaz Uçar ve kaleci çalıştırıcısı Datçu'nun İtalya, İngiltere ve Çek Cumhuriyeti'ne giderek, rakiplerinin lig maçlarını izleyeceği açıklandı. Futbol Koordinatörü Erdil Arpacı'nın ise önümüzdeki günlerde kalacakları otelleri seçeceği bildirildi. 
   
   Chelsea oyun peşinde    AVRUPA Şampiyonası'nda İngiltere ile oynayacağımız kritik maç öncesinde Adalılar'ın başladığı tezgah planlarını Chelsea de uygulamaya koydu. İngiliz kulübünün Başkanı Ken Bates, İstanbul'da Beşiktaş ile oynayacakları maça taraftar götürmekten çekindiğini açıkladı. İngiliz basınına konuşan ve Kartal'ı baskı altına almaya çalışan Bates, "UEFA nezdinde girişimde bulunabiliriz" dedi. 
   
   
</TEXT>
</DOC>
