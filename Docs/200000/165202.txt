<DOC>
<DOCNO> 165202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo21.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Konfederasyon Kupası'nda gollerin çoğu Avrupa'da oynayanlardan 
</HEADLINE>
<TEXT>

     6. FIFA Konfederasyon Kupası grup maçları sonunda, toplam 27 kez top ağlarla buluştu. 
     27 golü, 20 ayrı futbolcu filelere gönderirken, golleri atan 14 futbolcu Avrupa kulüplerinde top koşturuyor. 
     Nakamura Reggina-İtalya , Adriano Parma-İtalya , Henry Arsenal-İngiltere , Okan Bursa-Türkiye , Pires Arsenal-İngiltere , Etoo Majorca-İspanya , Cisse Auxerre-Fransa , Tuncay Fenerbahçe-Türkiye , Gökdeniz Trabzonspor-Türkiye , Kapo Auxerre-Fransa , Yepes Nantes-Fransa , Govou Lyon-Fransa , Geremi Middlesbourgh-İngiltere , Giuly Monaco-Fransa Avrupa kulüplerinde top koşturan ve fileleri havalandıran futbolcular oldu. 
     
     GOL KRALLIĞI 
     Kupanın gol krallığında, kupadan elenen Japonya'nın golcü oyuncusu Nakamura attığı 3 golle ilk sırada yer aldı. 
     Japon futbolcuyu, 2'şer golle Türkiye'den Okan, Brezilya'dan Adriano, Fransa'dan Henry ve Pires ile Kolombiya'dan Hernandez izledi. 
     Türkiye'nin kupadaki diğer gollerini de Tuncay ve Gökdeniz rakip ağlara gönderdi. 
     
     EN FAZLA GOL ATAN TAKIM 
     Evsahibi ekip Fransa, A Grubu'nda yaptığı 3 maçta attığı 8 golle en fazla ağları havalandıran ekip oldu. 
     Bu ülkeyi, rakip kalelere 4'er gol bırakan Türkiye, Kolombiya ve Japonya takip etti. 
     
     PENALTICILAR 
     Grup maçları sonunda takımları adına kazanılan penaltıları, Okan Türkiye , Henry ve Pires Fransa ile Geremi Kamerun golle sonuçlandırdılar. 
     
     KALEYİ BULAN ŞUTLAR 
     Türk Milli Takımı, hedefi bulan 19 şutuyla bu kategoride ilk sırada yer aldı. 
     16 şutla Japonya ve 15 ile de Kamerun A Millileri izledi. 
     
</TEXT>
</DOC>
