<DOC>
<DOCNO> 173569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sontur34.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev'in sağlık sorunu kalbinden kaynaklanıyor... 
</HEADLINE>
<TEXT>

     Azerbaycan'ın Ankara Büyükelçisi Mehmet Nevruzoğlu, Azerbaycan Cumhurbaşkanı Haydar Aliyev'in rahatsızlığının kalbinden kaynaklandığını ve ülkesine dönme kararının doktorlarıyla birlikte verileceğini belirtti. 
     Büyükelçi Nevruzoğlu, Cumhurbaşkanı Aliyev'in 1999 yılında by-pass ameliyatı geçirdiğini hatırlatarak, bu nedenle kalbini iyi koruması gerektiğini kaydetti. 
     Bakü'de 21 Nisan'da düzenlenen törenler sırasında fenalaşarak düşmesi sonucunda Aliyev'in kaburga kemiklerinin zarar gördüğünü söyleyen Büyükelçi Aliyev, yaşı nedeniyle kemiklerin iyileşmesinin zaman aldığına dikkati çekti. 
     Büyükelçi Nevruzoğlu, Cumhurbaşkanı Aliyev ile Başbakan Recep Tayyip Erdoğan'ın biraraya gelmelerine yönelik çalışmalar bulunduğunu da bildirdi. 
     
</TEXT>
</DOC>
