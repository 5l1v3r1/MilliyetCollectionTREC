<DOC>
<DOCNO> 155386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo04.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı dil bilmeyen artık hakem olamayacak 
</HEADLINE>
<TEXT>

     Futbol hakemlerinin 2003-2004 sezonu için klasman belirleme takvimi açıklandı. 
     Yeni sezon için tüm klasmanlardaki hakemler 28 Haziran'da İstanbul, Bursa, Ankara, İzmir, Antalya, Trabzon, Adana, Malatya ve Erzurum bölgelerinde yazılı sınava girecek. Yazılı sınavlarda hakemlere, kuralların yanısıra yabancı dil bilgileri de sorulacak. 12-13 Temmuz tarihlerinde Ankara'da hakemlerin atletik test ve sınavları gerçekleştirilecek. Yeni sezon klasmanları ise 16-19 Temmuz tarihleri arasında açıklanacak. 
     Bu yıl hakem klasmanlarının belirlenmesinde gözönüne alınacak en önemli ölçütlerden biri yabancı dil bilmek olacak. 
     Hakem klasmanlarının belirlenmesinde, hakemlerin toplam puan ortalamaları, yazılı sınav puanı, yabancı dil sınavı puanı, öğrenim durumu puanı, yaş puanı, görev puanı ve ceza puanı adı altında toplanan 6 ölçüt dikkate alınacak. 
     Öte yandan hakemlerin yeni sezon başlarken yaptıkları en önemli eğitim faaliyeti olarak nitelendirilen Uluslararası Hakem Semineri de bu yıl 28-31 Temmuz tarihleri arasında gerçekleştirilecek. 
     
</TEXT>
</DOC>
