<DOC>
<DOCNO> 195641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/siyaset/siy02.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ta hesaplaşma 
</HEADLINE>
<TEXT>

   ANAP Genel Başkan Yardımcılığı görevinden istifa ederek Genel Başkan Özdemir'e muhalefet bayrağı açan Nas, aralıktaki büyük kongrede aday olmaya hazırlanıyor 
   HAKAN ŞANLITÜRK Ankara 

   
   ANAP Merkez Karar ve Yönetim Kurulu MKYK üyesi ve eski İstanbul Milletvekili Nesrin Nas, 13 - 14 Aralık'ta yapılacak 8. Olağan Büyük Kongre'de Genel Başkan Ali Talip Özdemir'e karşı aday olacağını, ancak son kararı hafta başında vereceğini açıkladı. Özdemir'in partinin başına geçtiği 11 Ocak'taki Olağanüstü Kongre'de MKYK üyeleri arasında en yüksek oyu alan Nas, daha sonra Özdemir'le "yönetim anlayışı" ekseninde ayrı düştüğünü savundu. Nas, yaklaşık 5 ay önce Genel Başkan Yardımcılığı görevinden istifa ederek muhalefet bayrağı açtı. 
   Özdemir'in ANAP'a gereken aktiviteyi kazandıramadığını düşünen gruplarla birlikte hareket etmeye başlayan Nas, kendisine gelen telkinleri de dikkate alarak genel başkanlık yarışına katılmaya karar verdi. Nas, şunları kaydetti 
   "Bir kadro hareketi oluşturmayı hedefliyorum. Sadece liderle olacak bir iş değil. Liderin her konuda açık olması ve net şeyler söylemesi gerekir. Benim için kongrede seçilmekten daha önemli olan şey partinin eğilimlerine uygun bir çizgiyi oturtmamızdır." 
   
   
   
</TEXT>
</DOC>
