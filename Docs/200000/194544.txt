<DOC>
<DOCNO> 194544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sondun19.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri Bağdat'ta semt yöneticisini öldürdü 
</HEADLINE>
<TEXT>

     Amerikan askerlerinin, Bağdat'taki Sadr semti belediye meclis konseyi başkanı Muhanad El Kaadi'yi dün öldürdükleri belirtildi. 
     Görgü tanıkları, El Kaadi belediye binasına girerken kapıda nöbet tutan askerin kendisini tanımadığını ve ateş açtığını iddia etti. 
     Amerikan askeri sözcüsü de, binanın avlusuna girişi engellenen bir aracın şoförünün muhafızlardan birine saldırdığını, onu durdurmak için bir başka askerin ayağına ateş açtığını belirterek, bu kişinin daha sonra aldığı yaradan öldüğü ifade edildi. 
     Bu arada, Irak'ın kuzeyindeki Musul'da 3 Amerikan askerinin yaralandığı, bir Humvee tipi aracın da hasar gördüğü bildirildi. 
     Polis yetkilisi Ahmed Valid, ''Yerel saatle 04.15 sularında bir patlama duyulmasının ardından köprüye ulaştığımızda, Amerikalılar da olay yerine gelmişlerdi. Yaralıları hastaneye naklettiklerini gördük. Humvee alevler içindeydi'' dedi. 
     Valid, bölgeyi ablukaya alan Amerikalıların, henüz kimseyi tutuklamadığını da kaydetti. 
     
</TEXT>
</DOC>
