<DOC>
<DOCNO> 162088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur12.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aralarında husumet bulunan iki grup çatıştı 2 ölü, 3 ağır yaralı 
</HEADLINE>
<TEXT>

     Osmaniye'de, aralarında husumet bulunan iki grup arasında çıkan silahlı çatışmada, 2 kişi öldü, 3 kişi ağır yaralandı. 
     Emniyet Müdürlüğü yetkililerinden alınan bilgiye göre, aralarında husumet bulunduğu belirlenen Mehmet Çağra 42 ve Yalçın Yançer 24 , Musa Şahin Bulvarı'nda tartıştılar. Tartışmanın büyümesi üzerine iki grup arasında kavga çıktı. Bu sırada gruptakiler karşılıklı silah çektiler ve birbirlerine ateş ettiler. 
     Yalçın Yançer 24 olay yerinde, Mehmet Çağra 42 ise kaldırıldığı Osmaniye Devlet Hastanesi'nde öldü. 
     Ağır yaralanan Abdulaziz Çağra 37 , Reşat Çağra 33 ile Mehmet Ali Öngün 23 Osmaniye Devlet Hastanesi'ndeki ilk müdahalenin ardından Adana'daki hastanelere sevk edildiler. 
     Yetkililer, iki silahın ele geçirildiğini, olay yerinde 20 boş kovan bulunduğunu ve soruşturmanın sürdürüldüğünü bildirdiler. 
     
</TEXT>
</DOC>
