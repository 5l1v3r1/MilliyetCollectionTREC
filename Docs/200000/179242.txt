<DOC>
<DOCNO> 179242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/guncel/gun03.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcüye cami çıkışı infaz 
</HEADLINE>
<TEXT>

   Üç çocuk annesi Neslihan Aydın, kendisine tecavüz edip şantaj yaptığını iddia ettiği Mehmet Ali Öztürk'ü cuma namazı çıkışında tabancayla öldürdü 
      İSMAİL POLAT İstanbul 

   
   Ümraniye'de üç çocuk annesi Neslihan Aydın 24 , kendisine tecavüz edip, şantaj yaptığını iddia ettiği kişiyi öldürdü. Neslihan Aydın, Kazım Karabekir Mahallesi Adem Yavuz Caddesi'ndeki Meyveli Bahçe Camii'nde önceki gün cuma namazı çıkışında Mehmet Ali Öztürk'ü 42 tabancayla vurdu. Gözaltına alınan Aydın, dün çıkarıldığı Ümraniye Adliyesi'nde tutuklanarak cezaevine gönderildi. 
   
   Namusumu temizledim 
   Üç çocuk annesi Neslihan Aydın'ın ifadesinde, yakınları olan üç çocuk babası Öztürk'ün iki yıl önce kendisine tecavüz ettiğini öne sürdüğü öğrenildi. Aydın'ın, "Eşimin Niğde'ye gitmesini fırsat bilen tanıdığımız Mehmet Ali Öztürk, bana evimde tecavüz etti. Kimseye söylememem için beni tehdit ederek, çirkin tekliflerini sürdürdü. Zorla benimle birkaç kez daha birlikte oldu. Çevremizde dedikodu çıktı. Eşim Beytullah Aydın beni memleketime gönderdi. Memleketteyken de dedikodular devam edince silahı alarak İstanbul'a döndüm. Cuma namazı çıkışında da namusumu temizledim" dediği bildirildi. 
   
   'Bilsem ben öldürürdüm' 
   Neslihan Aydın'ın eşi Beytullah Aydın ise "Ben olayların bu şekilde olduğunu bilmiyordum. Bilseydim karımdan önce öldürürdüm onu. Namusumuzu temizledi" dediği öğrenildi. 
   
   
</TEXT>
</DOC>
