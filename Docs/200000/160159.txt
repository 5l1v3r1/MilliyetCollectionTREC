<DOC>
<DOCNO> 160159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun15.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria'da 1 hamas militanı öldürüldü... 
</HEADLINE>
<TEXT>

     Batı Şeria'nın Cenin kenti yakınlarında, İsrail askerlerinin ateş açması sonucu aşırı dinci Hamas örgütünün bir militanı öldürüldü. 
     Filistin güvenlik kaynakları, Nablus'taki El Necah Üniversitesi öğrencisi olan Muhammed Hamamra'nın 20 Hamas'ın silahlı kanadına mensup olduğunun belirlendiğini duyurdu. 
     Hamamra'nın Cenin'in 10 kilometre kadar güneyindeki Ceba bölgesinde öldürüldüğü belirtildi. 
     İsrail askeri kaynakları da, sabah saatlerinde 2 Filistinlinin İsrail askerlerinin devriye gezdiği bölgeye patlayıcı yerleştirmeye çalıştığının fark edildiğini ve bir Filistinlinin açılan ateşte öldüğünü, diğerinin de yakalandığını duyurdu. 
     Aynı kaynaklara göre, yakalanan Filistinli Hamas üyesi olduğunu itiraf etti. 
     
</TEXT>
</DOC>
