<DOC>
<DOCNO> 180828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/tv/ekran.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam'ı seviniz 
</HEADLINE>
<TEXT>

   Amerikalıların yeni savaş halini doğrulamaya çabaladığı propaganda filmlerine dürüst bir örnek 
      ALİN TAŞÇIYAN 

   
   Bir propaganda filmine "dürüst" demek ne kadar doğru tartışılır elbette ama aslını inkar etmediği için "Bir Zamanlar Askerdik" bu sıfatı hak ediyor. Basbayağı propaganda yaptığı halde eleştirel bir bakış getiriyormuş izlenimi veren numaralara başvuran, bazıları Steven Spielberg, Ridley Scott gibi işinin ehli yönetmenlerin imzalarını taşıyan filmlerden değil. Randall Wallace'ın yazıp yönettiği filmde, Vietnam'da savaşan askerlerin uluslararası baskı ve ABD içi savaş karşıtı protestolar nedeniyle kahraman sayılmadığına hayıflanıyor Adeta itibarlarının onlara iade edilmesi için çaba gösteriyor. 
   Bu filmde rol almayı kabul ettiği için çok eleştirilen Avustralyalı Mel Gibson'ın başı çektiği yıldızlardan oluşan bir kadroya sahip film, açık açık Vietnam Savaşı'nın haklı bir savaş olduğunu ileri sürüyor. 
   "Bir Zamanlar Askerdik" 60'lı yıllarından başından 70'li yılların sonuna dek dünya siyasetini ve dengelerini derinden etkileyen Vietnam Savaşı'nı farklı bir gözle değerlendiriyor. 
   
   Yanlış ligde oynuyor 
   "Avcı The Deer Hunter", "Kıyamet Apocalypse Now", "Eve Dönüş Coming Home" gibi yalnız konuları itibarıyla değil, usta işi sinematografileriyle de klasikleşmiş filmlerin egemen olduğu bir alana, kendini sakınmadan naif bir dalış yapıyor. Arkasına sağlam, yenilikçi bir sinema dili bile almadan siyasi bir viraja giriyor. Amerikan karşıtı yaygın kanının aksine hatayı sömürgeci Fransızların üstüne yüklüyor. Bu arada şaşılacak biçimde, komünist Vietkonglara da saygısızlık etmiyor. Düşman tarafın da hakkını veren eski usul savaş filmleri gibi askerliği yüceltiyor. Öte yandan yeni moda efektlerden bol bol yararlanmayı da ihmal etmiyor. Özel efektler "Bir Zamanlar Askerdik"te kolay kolay kaldırılamayacak yaralanmaları, özellikle yanıkları canlandırmak için kullanılıyor. Wallace yanan askerleri zor izlenir biçimde görüntülemeyi göze alıyor. 
   Bir yandan da cephe gerisinde kocalarını beklerken ölüm haberleriyle sarsılan subay eşlerinin halini sergiliyor. Ancak burada filmin dürüstlüğü yerini önce kadınlar ve çocuklar temalı hümanist bir hesaba bırakıyor. 
   Doğrusu, karşımızda iyi olmaktan çok uzak bir film var ama türü ya da konuyu ilginç bulanları, özellikle Mel Gibson hayranlarını ekran başına çekecektir. 
   KANAL D 20.30 
   
   
   Kaçıranlar için 'Sultan Makamı'    24 Kiefer Sutherland'in oynadığı dizinin ilk sezonu bu akşam bitiyor. Olayları gerçek zamanda anlatan dizinin ikinci sezon bölümleri haftaya başlayacak. CNBC-e 20.00 
   Sultan Makamı İstanbul'un kenar mahallelerinden birinde yaşanan olaylar... Şevket Çoruh, Başak Köklükaya, Uğur Polat, Ruhi Sarı, Ayşen Gruda'nın yanı sıra çok sayıda oyuncunun rol aldığı dizide bir aşk öyküsü de anlatılıyor. KANAL D 23.15 
   Müslüm Gürses-Kibariye Star bu yıl Rumeli Hisarı Konserleri'ni sıcağı sıcağına ekrana taşıyor. Bugün sırada Müslüm Gürses ve Kibariye'nin birlikte verdikleri konser var. STAR 22.00 
   
   Euro 2003 NTV'de 
   Yunanistan-Ukrayna Canlı 16.45 
   Türkiye-Hırvatistan Canlı 19.15 
   Sırbistan Karadağ-İspanya Bant 21.20 
   Almanya-Litvanya Bant 23.20 
   
   
   Ağrı'nın zirvesinden Mısır piramitlerine    Gezginin Not Defteri Mehmet Yaşin bu hafta Adıyaman'da. TRT 2 19.30 
   Nefertiti Diriltiliyor En büyük arkeolojik buluşlardan biri olmaya aday Nefertiti mumyasının öyküsü "Nefetiti Revealed"de anlatılıyor. DISCOVERY CHANNEL 21.00 
   Ağrı Dağı'na By Pass Prof. Dr. Bingür Sönmez'in by pass ameliyatı yaptığı üç hastasıyla birlikte Ağrı Dağı'na tırmanışını adım adım izleyen CNN TÜRK ekibinin notları "Perspektif" kuşağında veriliyor. CNN TÜRK 22.05 
   Gökkuşağı Doğa Rutkay, Afyon'ı tanıtıyor. TGRT 23.30 
   
   
</TEXT>
</DOC>
