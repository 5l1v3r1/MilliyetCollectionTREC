<DOC>
<DOCNO> 160300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/spor/spo09.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
EFELER DEVRİLDİ 0-0 
</HEADLINE>
<TEXT>

Kocaelispor ve Göztepe'nin ardından küme düşen üçüncü takım Altay oldu. İzmir temsilcisi İstanbulspor deplasmanından 1 puanla dönünce, Süper Lig'e veda etti 
     Boğa direğe takıldı 
     SÜPER Lig'de son haftala avantajlı giren Altay, İstanbulspor'a takılınca 2. Lig'e düştü. Boğalar karşısında beklenen performansı sergileyemeyen İzmir ekibi, Kocaelispor ve Göztepe'den sonra düşen üçüncü takım oldu. 21'de İbrahim'in şutunu Zdravkov çeldi. 45'te Saidou'nun aşırtması direkten döndü. 76'ta İbrahim'in şutunda Zdravkov yine başarılıydı. Maç 0 - 0 sona erdi. 
     
Maçın karnesi      HAKEMLER İsmet Arzuman, Aykut Gümülü, Zekai Akıncı 
     İSTANBULSPOR Zdravkov 8 - Bekir 6 , Uche 7 , Saffet 7 , Musa 7 Sertaç Dk.87 - Saidoo 8 , Selçuk 7 , Yordanov 6 Faruk Dk.62 7 , Petkov 7 - Bushi 5 Gürkan Dk.46 6 , Cenk 6 
     ALTAY Ramazan 7 - Çağdaş 7 , Özgür 7 , Ahmet 7 - Murat 6 , Oktay 4 Tahir Dk.73 4 , Çetin 5 Yasir Dk.84 , Fatih 7 , İnanç 7 - Effa 4 Bülent Dk.69 5 , İbrahim 7 
     SARI KARTLAR Yordanov İstanbul , Ahmet, Murnat Altay 
     
Çirkin olaylar      İSTANBULSPOR - Altay maçının uzatma dakikalarında ve sonunda Fair - Play'a yakışmayacak görüntüler yaşandı. Uzatma dakikalarında Altay'ın kaleci antrenörü Erol Çamkıran, saha içine girerek Petkov'u kovaladı. Çamkıran'ı emniyet güçleri saha dışına çıkardı. İzmir'den gelen Siyah - Beyazlı taraftarlar da sahaya yabancı madde yağdırdı. 
     ALTAY Başkanı Ahmet Taşpınar, maçtan sonra saha içine girerek hakem İsmet Arzuman'a tepki gösterdi. Bu sırada Altaylı Özgür, soyunma odasına giden İstanbulsporlu Petkov'a, diğer Altaylı oyuncular da Sarı - Siyahlı takımın futbolcularına saldırdı. İki ekibin oyuncuları saha ortasında yumruk yumruğa birbirine girerken, emniyet güçleri olaya müdahale etti. 
     
Taşpınar'dan büyük suçlama      ALTAY Başkanı Ahmet Taşpınar, maçtan sonra İstanbulspor'u sert bir dille suçladı. Taşpınar, "Bunlar satılmış. Bursasporlu Levent Kızıl'dan 500 milyar lira prim aldılar. İsterseniz bunu Kızıl'a sorun. 2 yıl önce bileğimizin hakkıyla lige dönmüştük. Ancak görüldüğü gibi masa başı oyunlarla yolumuzu kestiler. Herkes neyin nasıl olduğunu gayet iyi biliyor" diye konuştu. 
     

</TEXT>
</DOC>
