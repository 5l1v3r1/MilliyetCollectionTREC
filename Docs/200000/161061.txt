<DOC>
<DOCNO> 161061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo39.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Soleymanou Denizlispor'da... 
</HEADLINE>
<TEXT>

     Denizlispor, Heinen'in ayrılmasıyla başlattığı kaleci arayışında rotayı Kamerun'a çevirdi ve Soleymanou'yu Denizli'ye getirdi. 
     Yeşil-siyahlı takım, daha önce de transfer etmek istediği, ancak Çaykur Rizespor'a kaptırdığı Soleymanou Hamıdou'yu renklerine bağlamak için harekete geçti. Denizli'ye davet edilen Kamerunlu file bekçisi, doktor kontrolünden geçirildi. 
     Futbol Şubesi Sorumlusu Feridun Basmacı, Soleymanou ile görüşmelerin devam ettiğini ve büyük ölçüde anlaştıklarını söyledi. 
     Basmacı, Mustafa Özkan'ın takımda kalmasını istediklerini, bu futbolcunun aynı zamanda menajeri olan ağabeyi Sadi Özkan ile sürekli ertelenen görüşmenin bir sorun çıkmadığı takdirde yarın gerçekleşeceğini belirtti. 
     
</TEXT>
</DOC>
