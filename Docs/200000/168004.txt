<DOC>
<DOCNO> 168004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sondun26.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Porno kralı" valiliğe aday olunca... 
</HEADLINE>
<TEXT>

     Rusya'da ''porno kralı'' olarak adlandırılan, porno film prodüktörü Sergey Pryaniçnikov, St Petersburg kenti valiliğine aday olduğunu açıkladı. 
     Rusya'da yasal porno film çekme izni olan tek prodüktör olan Pryaniçnikov, yaptığı açıklamada, özellikle kentte ''seks devrimi'' yapmak amacıyla bu göreve aday olduğunu belirterek, '' kentin kurucusu olan Rus Çarı 'Deli Petro'nun devrimci siyasetinin izinden gitmek istiyorum. St Petersburg'u, Amsterdam gibi genelev mahalleleri olan ve eşcinsel evliliklerin yapılabildiği bir kent haline dönüştürmeyi düşünüyorum. Genç nüfusun beni destekleyeceğinden eminim'' dedi. 
     Rusya'da batılılaşmayı zorla kabul ettirmeye çalışan ''Deli Petro''nun 1672-1725 çabası, kadınların sosyal hayata daha fazla katılımını sağlamıştı. ''Deli Petro'' St. Petersburg'u 1703'te kurmuştu. 
     Pryaniçnikov, geçen ay Vladimir Iakovlev'in istifasının ardından boşalan St Petersburg kenti valiliğine aday olan 10. kişi. 
     Seçimlerin 21 Eylül'de yapılması öngörülüyor. 
     
</TEXT>
</DOC>
