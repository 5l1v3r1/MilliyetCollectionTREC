<DOC>
<DOCNO> 158768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/guncel/gun09.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanssız liseliler 
</HEADLINE>
<TEXT>

Heyelan tehlikesi yüzünden okullarını boşaltan öğrencilerin taşınacağı bina da yandı 
     DOĞAN ZELOVA DHA 

     Gelibolu'daki Yakup Aksoy Denizcilik Meslek Lisesi, heyelan nedeniyle boşaltıldı. 270 öğrenci için "göçebe eğitim dönemi" başladı. 10 derslikli okul 1998'de eğitime açıldı. Ancak üç ay önce yağışların ardından zeminde çökmeler başladı, istinat duvarında patlamalar oldu, üç katta da çatlaklar oluştu. İncelemede alanın heyelan bölgesi olduğu belirlendi. Uzmanlar yeraltı sularının faaliyete geçmesiyle heyelanın artabileceği uyarısında bulundu. Bunun üzerine üç katlı bir k gir binada öğrenime devam edilmesi kararlaştırıldı. Bilgisayarlar ve kırtasiye malzemeleri bu binaya taşındı. 
     
     Bu kez yangın çıktı 
     Ancak iki hafta önce elektrik kontağından çıkan yangın nedeniyle bu bina hasar görünce, öğrenciler Gelibolu Endüstri Meslek ve Anadolu liselerine gönderildi. 
     
     

</TEXT>
</DOC>
