<DOC>
<DOCNO> 173980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/soneko39.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiryakiler şaşkın... Samsun paketinden Maltepe çıktı 
</HEADLINE>
<TEXT>

     Tütün, Tütün Mamulleri ve Alkollü İçkiler Piyasası Düzenleme Kurulu'nun TAPDK bandrolünü taşıyan ve Tekel tarafından satışa sunulan bazı sigara paketlerinde, ambalajın dışında farklı marka sigara çıkması, tiryakiler tarafından şaşkınlıkla karşılandı. 
     Edinilen bilgiyle göre, Tekirdağ'ın Şarköy İlçesi'nde bazı bayilerden alınan Samsun marka sigara paketinin içinden ''kırmızı filtreli'' Maltepe sigarası çıktı. 
     Şarköy'deki Tekel bayii Nazif Kartal, sattığı sigara paketlerinin bir kısmının içinden, ambalajın dışında, farklı marka sigara çıktığını bildirerek, ''Tiryakiler, ambalajı farklı içi farklı marka sigarayla karşılaşınca iade etmek istiyorlar. Biz geri alamayız. Ancak tüketicileri de mağdur duruma düşürmek istemiyoruz'' dedi. Kartal, Şarköy'de diğer bayilerin de aynı sorunları yaşadıklarını belirtti. 
     Aldığı Samsun sigarasından kırmızı filtreli Maltepe çıkan tiryaki Hasan Camcı da, daha önce böyle bir olayla karşılaşmadığını ve durumu şaşkınlıkla karşıladıklarını söyledi. 
     
</TEXT>
</DOC>
