<DOC>
<DOCNO> 165981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/spor/spo04.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan ayrılamazdım 
</HEADLINE>
<TEXT>

Samet Aybaba, profesyonelliğin dışına çıkıp boş mukaveleye imza attığını belirterek, "Yapacağım çok iş vardı, bırakamazdım" diye konuştu 
     ERGUN ATA 

     "Görevim bitmedi" 
     YENİ sezon hazırlıklarını dört gündür Bolu Gerede’de sürdüren Trabzonspor’un Teknik Direktörü Samet Aybaba "Profesyonelliğin dışına çıkıp boş mukavele imzaladım. Bu kulüpte yapacağım çok iş vardı, ayrılamazdım" dedi. Trabzonspor’da görevini henüz tamamlamadığını belirten Aybaba, "İyi şeyler yaptık. Daha iyisini de yapabiliriz. Onun için para pula bakmadım. Beni rahatsız edecek en önemli konu, futbolcuların parasının ödenmemesidir. O sorun aşılmışsa benim durumum farketmez" diye konuştu. 
     
     "Camia arkamızda olmalı" 
     TRANSFERDE kesinlikle devre dışı kalmadığını vurgulayan Aybaba,öBaşkan ve Ali Kemal Denizci ile sürekli koordine halinde olduk. Ben ihtiyaç duyduğum mevkileri bildirdim, aradığım özellikleri anlattım. Onlar araştırıp bilgi verdiler ve transferler gerçekleşti" ifadelerini kullandı. Bu sezon Şampiyonlar Ligi’ni hedeflediklerini söyleyen tecrübeli hoca,öCamia arkamızda olmalı. Seyirciye ihtiyacımız var. Trabzonlu işadamları, yurt içi ve yurt dışındaki "Trabzon Lobisi" harekete geçmeli" yorumunu da yaptı. 
     
Paar hayranlığı      TRABZONSPOR Teknik Direktörü Samet Aybaba, yeni transferleri Van de Paar’a övgüler yağdırdı. Belçikalı oyuncunun kumaşının kaliteli olduğunu belirten Aybaba, "Çok teknik, oyunu iyi okuyor ve ne yapacağını biliyor. Bize yararlı olacak. Yattara süratlı ve dripling kabiliyetine sahip. D’Haene de, iyi yer tutuyor, topu oyuna mükemmel sokuyor. Tercihlerimiz doğru" dedi. 
     

</TEXT>
</DOC>
