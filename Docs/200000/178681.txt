<DOC>
<DOCNO> 178681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sondun33.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün'de kadın reformu gerçekleşecek mi 
</HEADLINE>
<TEXT>

     Ürdün'de senato, kadın haklarında gelişme sağlayan iki yasa tasarısını kabul etti. 
     Yeni yasalarla, kadınlar boşanma davası açma hakkına sahip olacak ve namus gerekçesiyle kadınları öldüren erkekler idamla cezalandırılacak. 
     Kral tarafından atanan senatörler, yasa tasarılarını küçük değişiklikler yaparak, alkışlarla kabul ettiler. 
     Seçimle işbaşına gelen millet meclisi üyeleri ise 3 Ağustos'ta yapılan oylamada yasa tasarılarını reddetmişlerdi. 
     Yasa tasarıları, yeni bir oylama için meclisin önüne yeniden gelecek. Tasarılar bir kez daha reddedilirse, ikinci kez senatoya gidecek. Senato tasarıları tekrar kabul ederse, senato ile meclis ortak bir oturum yapacaklar. Oyların üçte ikisinin alınması halinde tasarılar yasalaşacak. 
     Senatoda 55, mecliste ise 110 sandalye bulunuyor. 
     Yasama sürecinde sonuç alınamazsa, Kral Abdullah'ın, müdahale edebileceği ve tasarıyı yasalaştırılabileceği belirtiliyor. 
     Şu anda geçerli olan ceza yasasına göre, namus suçu işleyen erkeklere verilen hapis cezası 6 ay civarında. 
     
</TEXT>
</DOC>
