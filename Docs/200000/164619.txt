<DOC>
<DOCNO> 164619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sontur08.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısına ''cinsel yönden tatmin edemiyor'' diye dava açınca 
</HEADLINE>
<TEXT>

     İzmirli bir kadın, ''cinsel ihtiyaçlarıma cevap vermiyor'' iddiasıyla boşanma davası açan eşinden, 100 milyar lira maddi ve manevi tazminat talebinde bulundu. 
     Bir dershanenin ortaklarından olan Bahtiyar K, 11. Asliye Hukuk Mahkemesi'ne başvurarak, 1998 yılında evlendiği Hülya K.'nın kendisini ''cinsel yönden tatmin edemediğini'' iddia ederek boşanma davası açtı. 
     Eşinin dava gerekçesini öğrenen Hülya K. ise mahkemeye sunduğu dilekçesinde, ''aralarında 12 yaş fark bulunmasına rağmen, eşini büyük bir aşkla sevdiğini ve tüm isteklerini yerine getirdiğini'' belirtti. 
     Hülya K. dilekçesinde şu ifadelere yer verdi 
     ''Yaş farkı nedeniyle, ancak doktor tedavisi sayesinde çocuğumuzun olacağını öğrendim. Tüp bebek yöntemiyle çocuk sahibi olmaya bile karar vermiştim. Eşimin boşanma davası için gösterdiği gerekçe, beni derin bir üzüntüye boğmuştur.'' Hülya K, bu nedenle eşinden 50 milyar maddi, 50 milyar da manevi olmak üzere toplam 100 milyar lira tazminat ve 750 milyon lira nafaka bağlanmasını talep etti. 
     
</TEXT>
</DOC>
