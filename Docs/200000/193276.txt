<DOC>
<DOCNO> 193276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/soneko25.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono ihalesinde faiz 29.90 oldu... 
</HEADLINE>
<TEXT>

     Hazine, bugün yaptığı iki ihalede ve bu ihaleye bağlı olarak aldığı rekabetçi olmayan tekliften ROT , net 4 katrilyon 863.1 trilyon liralık devlet iç borçlanma kağıtı sattı. 
     Merkez Bankası verilerine göre, iki ihaleye toplam 7 katrilyon 18.6 trilyon liralık teklif gelirken, ROT dahil nominal satış 6 katrilyon 255.6 trilyon lira oldu. 
     Valörü 5 Kasım olan 259 gün vadeli bono ihalesinde, 2 katrilyon 66.8 trilyon liralık teklif gelirken, 1 katrilyon 876 trilyon liralık nominal satış yapıldı. Net satışın 1 katrilyon 557.3 trilyon lira olduğu ihalede, yıllık basit faiz yüzde 28.75, bileşik faiz ise yüzde 29.90 düzeyinde gerçekleşti. Bonoların geri ödemesi 21 Temmuz 2004'te yapılacak. 
     
     406 GÜN VADELİ TAHVİL İHALESİ 
     Yine bugün yapılan 406 gün vadeli tahvil ihalesinde ise 4 katrilyon 951.8 trilyon liralık teklif geldi. Nominal 3 katrilyon 219.5 trilyon lira, net 2 katrilyon 407.9 trilyon liralık satışın yapıldığı ihalede, yıllık basit faiz yüzde 30.22, bileşik faiz de yüzde 29.75 oldu. Valörü 5 Kasım olan tahvillerin geri ödemesi, 15 Aralık 2004'te yapılacak. 
     Hazine bugün yapılan ihalelerde, rekabetçi olmayan tekliften ROT , 259 günlük bonoda, kamuya 45.4 trilyon lira, özel sektöre 260 trilyon lira, 406 gün vadeli tahvilde ise kamuya 355 trilyon lira, özel sektöre de 237.5 trilyon liralık satış yaptı. ROT satışların toplamı, nominal 1 katrilyon 160.1 trilyon lira, net 897.9 trilyon lira oldu. 
     Hazine'nin en son 20 Ekim'de yaptığı 91 gün vadeli TL cinsinden iskontolu referans bono ihalesinde, yıllık basit faiz yüzde 23.8, bileşik faiz yüzde 26.01 olmuştu. 
     
</TEXT>
</DOC>
