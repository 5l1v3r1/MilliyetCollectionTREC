<DOC>
<DOCNO> 187805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo13.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhurbaşkanı Sezer'den milli maç yorumu... 
</HEADLINE>
<TEXT>

     Cumhurbaşkanı Ahmet Necdet Sezer, Türkiye ile İngiltere A milli futbol takımları arasında yarın yapılacak karşılaşmaya ilişkin olarak, ''yeneriz diye umuyorum'' yorumunda bulundu. 
     Cumhurbaşkanı Sezer, Çankaya Köşkü'nde Malezya'nın Ankara Büyükelçisi Mokhtar Bin Selat'ı kabul etti. Kabulde Malezya Büyükelçisi, Cumhurbaşkanı Sezer'e güven mektubunu sundu. 
     Bu arada, kabul öncesi gazetecilerin, ''Türkiye-İngiltere maçına gidecek misiniz '' sorusuna karşılık Cumhurbaşkanı Sezer, ''sanmıyorum'' cevabını verdi. 
     ''Bir skor tahmininiz var mı '' sorusunu da, ''yeneriz diye umuyorum'' şeklinde cevaplandıran Sezer, gol sayısı hakkındaki soruya karşılık da ''bilemiyorum'' dedi. 
     Cumhurbaşkanı Sezer, bir gazetecinin, ''gönlünüzden ne geçiyor '' şeklindeki sorusuna karşılık da, ''galip gelmek, öyle değil mi Sizler de öyle düşünmüyor musunuz Başka türlü olabilir mi '' diye konuştu. 

     
</TEXT>
</DOC>
