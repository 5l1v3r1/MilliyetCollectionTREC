<DOC>
<DOCNO> 152413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo45.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
A 2 Milli Takımı aday kadrosu belli oldu... 
</HEADLINE>
<TEXT>

     Almanya ile Future Cup Turnuvası kapsamında 30 Nisan'da Ankara'da karşılaşacak A 2 Milli Futbol Takımı'nın aday kadrosu açıklandı. 
     A 2 Milli Takımı Teknik Direktörü Metin Türel ve Genç Milli Takımlar Koordinatörü Gündüz Tekin Onay tarafından açıklanan 20 kişilik aday kadroda şu futbolcular bulunuyor 
     Volkan Bekiroğlu, Necati Ateş Adanaspor , Özgür Volkan Yıldırım Ankaragücü , Tümer Metin, Tolga Doğantez, Ahmet Yıldırım Beşiktaş , Ömer Erdoğan, Celalettin Koçak Diyarbakırspor , Orkun Uşak Elazığspor , Ceyhun Eriş Fenerbahçe , Bülent Bölükbaşı, M. Alper Akıcı Gaziantepspor , Gökhan Tokgöz, Ümit Bozkurt, Veysel Cihan, Mustafa Gürsel Gençlerbirliği , Güven Kocabal İstanbulspor , Erdinç Yavuz, Mehmet Yılmaz, Hüseyin Çimşir Trabzonspor . 
     
     KAMP ANKARA'DA 
     A 2 Milli Futbol Takımı aday kadrosu, 27 Nisan Pazar günü Ankara'da kampa girecek. 
     28 Nisan Pazartesi günü saat 10.30'da Ankaragücü Tesisleri'nde antrenman yapacak olan aday milliler, aynı gün saat 19.00 ve 29 Nisan Salı günü saat 18.00'de maçın oynanacağı 19 Mayıs Stadı'nda çalışacak. 
     
     MİLLİ MAÇA ÇEK HAKEM 
     Türkiye-Almanya A 2 Milli Takımları arasındaki karşılaşma, 30 Nisan Çarşamba günü saat 19.00'da başlayacak. 
     Karşılaşmayı Çek Cumhuriyeti'nden Miroslav Liba yönetecek. Liba'nın yardımcılıklarını Patrik Filipek ve Ivan Pokorny yapacak. Maçın 4. hakemliğine ise MHK tarafından Zafer Önder İpek atandı. 
     





</TEXT>
</DOC>
