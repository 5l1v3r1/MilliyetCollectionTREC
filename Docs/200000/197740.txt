<DOC>
<DOCNO> 197740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/spor/spo15.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Elazığ öfkeli    BAKİ Aydın, Tabzonspor deplasmanında kaçan galibiyetin faturasını hakeme yükledi. Elazığspor Başkanı, "Hakemin katliamıyla karşı karşıya kaldık. Haksız bir penaltı verdi, teknik heyetimizi tribüne göndermek istedi" diye konuştu. 
   
   Nereden nereye    FENERBAHÇE'Yİ attığı iki golle yıkan Samsunspor'un Caner Altın büyük bir mutluluk yaşıyor. 19 yaşındaki genç oyuncu, "Gol atacağımı hissettim, ama iki gol sürpriz oldu. Sabaha kadar uyuyamadım. Daha önce Samsun maçlarında kale arkasında top topluyordum. Serkan ağabeyi örnek alıyorum" diye konuştu. 
   
   Denizlispor'da çifte bayram    GALATASARAY'I 19 yıl aradan sonra evinde yenmeyi başaran Denizlispor'da yüzler gülüyor. Gençlerbirliği maçının hazırlıklarına başlayan takımda Teknik Direktör Giray Bulak, "Artık her maç final havasında geçecek. Tek amacımız iyi futbol" diye konuştu. 
   
   Karaman'ın savunması    ÇAYKUR Rizespor'un hocası Hikmet Karaman, Fenerbahçe maçının belirsizliğinin motivasyonlarını etkilediğini, bu durumun da Adana yenilgisine zemin hazırladığını söyledi. Karaman, "Günlerce Fenerbahçe maçının oynanıp oynanmayacağı konuşuluyor, tartışılıyor. Bu duruma gelmemizin bir nedeni de bu" dedi. 
   
   Ada yine sallandı    İNGİLİZ polisinin, West Bromwich Albion Kulübü'nün golcüsü Lee Hughes'ü tehlikeli araç kullanarak, ölüme yol açmak suçuyla tutukladığı öğrenildi. Kaza yaparak, 60 yaşındaki bir kişinin ölümüne neden olduğu iddiasıyla aranan 27 yaşındaki oyuncunun teslim olduğu bildirildi. 
   
   
</TEXT>
</DOC>
