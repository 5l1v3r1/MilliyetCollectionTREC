<DOC>
<DOCNO> 154868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo09.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
G. Doğanspor Çıkmayan candan ümit kesilmez... 
</HEADLINE>
<TEXT>

     İkinci Lig A Kategorisi'nde, ligden düşmeme mücadelesi veren Gümüşhane Doğanspor'da, teknik direktör Haluk Seçkin, ''Çıkmayan candan ümit kesilmez'' dedi. 
     Geçen hafta Çaykur Rizespor karşısında yenilerek ligde kalma yolunda önemli bir yara aldıklarını belirten Seçkin, ''Bu yenilgiyle ligde kalma şansımızı zora soktuk. Ancak çıkmayan candan ümit kesilmez'' diye konuştu. 
     Ligde önlerinde bulunan maçlarda puan kaybetmemek zorunda olduklarını da ifade eden Seçkin, şunları söyledi 
     ''Büyükşehir Belediyesi Ankaraspor, Adana Demirspor ve Şekerspor ile yapacağımız maçlardan 9 puanla ayrılmalıyız. Bu maçlarda tüm gücümüzü ortaya koyacağız. Ligden düşme yolunda rakibimiz Çanakkale Dardanelspor'un da bu hafta Antalyaspor deplasmanında puan kaybını bekleyeceğiz.'' 
     
</TEXT>
</DOC>
