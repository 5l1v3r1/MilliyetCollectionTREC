<DOC>
<DOCNO> 185323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/soneko21.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yükseldi... 
</HEADLINE>
<TEXT>

     Petrol İhraç Eden Ülkeler Örgütü'ne OPEC üye olmayan ihracatçı ülkelerin de, kartelin 1 Kasım'dan itibaren gideceği üretim kısıntısına destek vereceği inancı, uluslararası piyasalarda petrol fiyatlarını yükseltti. 
     Londra Borsası'nda Brent petrolünün diğer petrol çeşitleri için gösterge oluşturan varil fiyatı cuma gününe göre 36 sent artıp 27 dolara çıktı. Diğer gösterge ABD hafif petrolünün varil fiyatı da 34 sent artıp 28.50 dolar oldu. 
     Petrolün varil fiyatını ortalama 25 dolar civarında tutmak için 1 Kasım'dan itibaren toplam günlük üretimini 900 bin varil kısma kararı alan OPEC, Rusya ve Meksika gibi kartel üyesi olmayan ihracatçılar nezdindeki kulis çalışmalarını sürdürüyor. 
     OPEC kaynakları, OPEC dışındaki üreticilerin de üretimlerinde gerekli ayarlamaları yaparak kartelin fiyat hedefine destek vereceğini bildiriyor. 
     
</TEXT>
</DOC>
