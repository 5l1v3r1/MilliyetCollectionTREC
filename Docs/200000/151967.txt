<DOC>
<DOCNO> 151967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/guncel/gun04.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada'da tarihi gün 
</HEADLINE>
<TEXT>

Kıbrıs'ta dün öğle saatlerine kadar 2000 Türk, Rum kesimine 1300 Rum da KKTC'ye geçti. Rumlar, sadece yayaların geçişine izin verdi... 
     YORGO KIRBAKİ Atina 

     Kıbrıs, dün tarihinde yeni bir sayfa açtı. KKTC'nin 09.00 - 24.00 saatleri arasında geçişleri serbest bırakmasıyla Rumlar ve Türkler 29 yıl aradan sonra ilk kez gerçek anlamda bir araya gelerek kaynaştı. Ledra Palas, Pile ve 2.5 mil kapılarından akşam saatlerine kadar resmi olarak açıklanmamakla birlikte yaklaşık 2000 Kıbrıslı Türk, Rum Kesimi'ne, 1300 kadar da Rum, KKTC'ye geçti. Rum Yönetimi'nin, "işgal kuvvetlerine karşı nasıl davranılacağı her bireyin kendi işidir" diyerek manevi baskı ugulamasına rağmen, Rumlar aldırış etmedi. KKTC'ye giriş kapılarında pasaportlarını gösterip, KKTC mühürlü bir belge alarak giriş yaptı. Rumların otomobilleriyle de girişlerinde herhangi bir engel çıkarılmadı. Birkaç Rum, "Siz devlet değilsiniz ki niye pasaportumuzu gösterelim " diyerek tartışmaya girmek ve izlenim yaratmak istediyse de hedeflerine ulaşamadı. 
     
     Rumlar ŞaŞkIn 
     Rum Yönetimi, KKTC'ye geçenlerin sayısı yüksek olunca şaşkınlığından, "Kıbrıs sorunu çözülmedi. Yeşil Hat'taki duvar yerinde duruyor" açıklamasını yaptı. Rum basını, KKTC'nin art niyeti olduğunu iddia etti. Kıbrıslı Türklerin girişlerinde ise, Rumlar işi daha sıkkı tuttu. Türkiye doğumlu KKTC vatandaşlarına giriş izni vermedi. Bu nedenle, Rum tarafına giremeyenlerin sayısı 100'ün üzerinde oldu. Kıbrıs kökenli Türkler ise, bir engelle karşılaşmadan Rum Kesimi'ne girdi. Ancak, onların da sürücü ehliyetleri tanınmadı, KKTC plakalı otomobillerin girişine izin verilmedi. 
     Kıbrıs Rum Kesimi'ndeki yabancı büyükelçiler de açıklamalarından memnuniyetlerini dile getirirken, bazıları KKTC'ye giriş yaptı. Uygulamanın ilk gününde önemli hiçbir olay yaşanmazken, sadece Pila ve 2.5 mil kapılarında bazı sıkıntılar yaşandı. 
     
     KKTC'de sIcak karŞIlama 
     Kıbrıs'ın tüm şehirleri dün farklı manzaralara tanık oldu. Lefkoşa'nın Rum tarafında, Emine Altuner 60 , doğduğu evi 29 yıl sonra gördüğünde, "Rüyada yaşıyorum" diyordu. Kemal Yorgancıoğlu 78 yaşında. İki oğlunu yanına alarak, "Ha benim evim bu yolun üzerinde idi" diyordu. Maraş'a giden 50 yaşındaki Mihail Mihail de, Yakovos Nikitaras da, aynı duygular içindeydi. Rumlar, KKTC'de sıcak karşılandı. Rumlar doğdukları evleri görmek için kapıyı çaldıklarında, içeriye davet edildiler. İkramlar yapıldı. Rumlar, Girne'deki cafe ve balık lokantalarına akın etti. Rum Kesimi'ne geçen Kıbrıslı Türkler ise, alışevirşlerinde özellikle "Kıbrıs kanyağı" satın aldıkları dikkat çekti. 
     Kıbrıslı Türkler ve Kıbrıslı Rumlar, 29 yıl sonra terk etmek zorunda kaldıkları evlerini tekrar görmenin mutluluğunu yaşarken, siyasetçilerin başlıca görevinini vatandaşlarını mutlu etmek olduğunu söylüyorlardı. 
     Başbakan Yardımcısı Serdar Denktaş'da, KKTC'ye geçişlerin beklentisinin üzerinde olduğunu söyledi. 
     
Denktaş'ın kararı, AB'yi sevindirdi      AB Heyeti Başkanı Leopold Maurer ve AB Rum Kesimi Temsilcisi Büyükelçi Van Der Meer, dünkü gelişmeyi "beklenmedik ve emsalsiz" diye nitelendirdi. Bu arada Rum basınındaki haberlere göre Rum siyasiler, Rumların KKTC'yi ziyaretlerinde, geçiş için pasaport göstermelerinin ve verilen belgeleri doldurup imzalamalarının, KKTC'yi tanımaları anlamına geleceğini düşünüyor. Gazetelere göre Rum Yönetimi Sözcüsü Kipros Hrisostomidis, Rauf Denktaş'ın, ayrı egemenlik kullanmakta olduğunu göstermeye çalıştığını ve bu çerçevede Rumlardan pasaport istenmesinin, yabancı bir devleti ziyaret etmekte oldukları anlamına geleceğini söyledi. 
     
Rum gençleri şaşırttı...      Beklenenin aksine Rum kesiminden de KKTC'ye geçişler oldu. Rum tarafına geçen KKTC vatandaşlarından Hüseyin Pala, "Artık iki taraf birbirini daha iyi anlayabilecek. Olumlu bir gelişme" dedi. 
     


GÜNCEL 




















</TEXT>
</DOC>
