<DOC>
<DOCNO> 153064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo47.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TOFAŞ 52 maç sonra yenildi... 
</HEADLINE>
<TEXT>

     Türkiye Basketbol İkinci Ligi'nde lider durumda bulunan TOFAŞ, Bandırma Banvitspor'a 74- boyun eğerek, 52 maçlık yenilmezliğini yitirdi. 
     TOFAŞ Antrenörü Atilla Çakmak, A.A muhabirine yaptığı açıklamada, Bandırma temsilcisi karşısında sezonun en kötü oyununu sergilediklerini, savunmada etkili olamadıklarını, hücumlarda da çok düşük şut yüzdesiyle oynadıklarını söyledi. 
     Karşılaşmanın ilk iki periyodunun başa baş geçtiğini ifade eden Çakmak, ''38-32 yenik başladığımız 3. periyotta rakip iyi bir performans sergiledi. Art arda sayılar bularak farkı açmaya başladılar. Buna seyirci baskısı da eklenince, maçtan iyice koptuk'' dedi. 
     Çakmak, basketbolda bu tür sonuçların alınabileceğini belirterek, hedeflerinin hafta sonu oynayacakları Ereğli maçını kazanarak, 1. Lig'e çıkmayı garantilemek olduğunu sözlerine ekledi. 
     




</TEXT>
</DOC>
