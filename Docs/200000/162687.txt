<DOC>
<DOCNO> 162687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko08.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Lynch Türkiye'de 30 bin dolar milyoneri var 
</HEADLINE>
<TEXT>

     Uluslararası Yatırım Bankası Merrill Lynch, Türkiye'de geçen yıl sonu itibariyle 30 bin dolar milyoneri bulunduğunu bildirdi. 
     Merrill Lynch ve Cap Gemini Ernst and Young adlı kuruşlarca yayınlanan ''2003 Dünya Servet Raporu''na göre, Türkiye'deki dolar milyoneri sayısı bir önceki yıla göre değişmedi. 
     Merrill Lynch Küresel Özel Müşteri Grubu yetkilisi Tom Alexy, bunun bölgesel ve küresel artışa ters düştüğünü belirterek, Ortadoğu'daki dolar milyonerlerinin sayısının bir önceki yıla göre yüzde 4,7 20 bin kişi arttığını ve toplam 300 bin kişiye ulaştığını kaydetti. 
     Ortadoğu'daki dolar milyonerlerinin toplam servetlerinin de yüzde 4,6 45 milyar dolar artarak 1,1 trilyon dolara 1 trilyon euro ulaştığını belirten Alexy, Ortadoğu'daki petrole dayalı ekonomilerin, Irak ve Venezüella'nın eksikliğinden iyi bir şekilde yararlandıklarını ifade etti. 
     
     KÜRESEL SERVET 

     Bu arada, ''Dünya Servet Raporu''nu açıklayan Merrill Lynch Küresel Özel Müşteri Grubu Başkanı James Gorman, küresel ekonomideki sıkıntılara karşın geçen yıl dünya çapındaki dolar milyonerlerinin servetinin yüzde 3,6 artış göstererek, 27,2 trilyon dolara ulaştığını belirtirken, bunun son 7 yılın en düşük artış oranı olduğunu vurguladı. 
     Tüm dünyada geçen yıl dolar milyonerleri sınıfına katılanların sayısının 200 bin kişinin altına düştüğünü ve bunların sayısının yüzde 2,1 artışla 7,3 milyon kişiye ulaştığını kaydeden Gorman, servetleri 30 milyon doların üzerinde bulunan ultra-dolar milyonerlerinin de yüzde 2 artışla 58 bin kişiye ulaştığını anlattı. 
     Rapora göre, tüm dünyada dolar milyonerlerinin ve servetlerinin tek azaldığı bölge, ABD'nin de içinde bulunduğu Kuzey Amerika. 
     
     ABD'DE AZALMA 

     ABD'de bir önceki yıla göre 100 bin kişilik azalmayla 2 milyon civarında dolar milyoneri bulunuyor. Rapora göre, Kuzey Amerika'da 2002'de dolar milyonerlerinin serveti yüzde 2,1 200 milyar dolar azalarak 7,4 trilyon dolara düştü. 
     Kuzey Amerika'da dolar milyonerlerinin sayısının da yüzde 1,9 gerileyerek 2,22 milyon kişiye düştüğü belirtildi. 
     Tüm dünyada dolar milyoneri sayısı ve serveti bakımından en fazla artışın Batı, Orta ve Doğu Avrupa'da görüldüğü belirtilen raporda, Avrupa'daki dolar milyonerlerinin servetlerinin yüzde 4,8 artışla 8,8 trilyon dolara, sayılarının da yüzde 3,9 artışla 2,6 milyon kişiye yükseldiği bildirildi. 
     Cap Gemini Ernst and Young Başkan Yardımcısı James Greene de raporun açıklanmasında yaptığı konuşmada, küresel servetin artışının yavaşlasa da devam ettiğine işaret ederek, tüm dünyadaki dolar milyonerlerinin riskleri azaltma ve getirileri çoğaltma stratejisiyle servetlerini korumaya çalıştıklarını kaydetti. 
     Greene, finans sektöründe profesyonel kuruluşlardan yardım almanın servetin korunmasındaki önemine dikkat çekti. 
     Dolar milyonerlerinin servetleri hesaplanırken, gayrımenkulleri dahil edilmiyor. 

     
</TEXT>
</DOC>
