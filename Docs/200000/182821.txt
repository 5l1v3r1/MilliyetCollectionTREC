<DOC>
<DOCNO> 182821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/yasam/yas02.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kuşak sonra kanser tamam 
</HEADLINE>
<TEXT>

   Kanserin en çok görülen dört çeşidi olan meme, prostat, rahim ağzı ve bağırsak kanserlerinden ölüm oranının 10 yıl içinde azalacağı, iki kuşak sonra da kaybolacağı açıklandı 
   DIŞ HABERLER SERVİSİ 
   
   İNGİLİZ Kanser Araştırma Enstitüsü Başkanı Profesör Alex Markham, kanser kontrollerinin yaygınlaştırılması, daha net teşhisler konulması ve yeni teknikler kullanılması halinde, gelecek kuşakların 4 tehlikeli kanser türünden kurtulabileceğini söyledi. Bu dört türün belirtileri ve tedavi yöntemleri şunlar 
   
   Meme kanseri 
   Nedir Yılda 13 bin kadının ölümüne yol açan bu kanser, meme dokusunda görülüyor. 
   Belirtileri Memede veya koltuk altında ortaya çıkan yumru, koltuk altlarındaki ter bezlerinde büyüme, meme ucunun görüntüsünde farklılaşma, göğüslerin büyümesi. Aşırı alkol tüketimi, obezite, ailede hastalığın görülmesi, geç yaşta çocuk sahibi olmak, riski artırıyor. 
   Tedavisi Kemoterapi, hormon tedavisi, ameliyatla kanserli göğsün alınması. 
   Takibi Özellikle 50 yaşının üstünde kadınlar, düzenli mamografi çektirmeli. 
   
   Bağırsak kanseri 
   Nedir Bağırsak veya kalınbağırsakta ortaya çıkan ve oldukça sık görülen kanser türü. 
   Belirtileri Bağırsak sisteminin düzeninin bozulması, sürekli ishal ya da kabızlık, dışkıda kan, bağırsaklarda ciddi ağrı. 
   Tedavisi Bağırsağın kanserli bölümü alınır. 
   Takibi Araştırmalar, görüntüleme sayesinde bağırsak kanserinin erken teşhis edilebileceğini tespit etti. 
   
   Rahim ağzı kanseri 
   Nedir Rahim ağzında kanser - öncesi değişikliklerin meydana gelmesi, rahim ağzı kanserinin habercisidir. 
   Belirtileri det dönemleri dışında ve cinsel ilişki sonrası anormal kanamalar, menopoza giren kadınlarda yeniden kanama görülmesi. 
   Tedavisi Kanser sadece rahim ağzındaysa, ameliyat yeterlidir. Yayılmışsa, kemoterapiye başvurulabilir. 
   Takibi Düzenli smear testi. 
   
   Prostat kanseri 
   Nedir Çoğunlukla 70 yaş üstü erkeklerde görülür, yavaş büyüyen türü de, hızla büyüyüp tüm vücuda yayılan türü de vardır. 
   Belirtileri İdrar düzeninde sorunlar. 
   Tedavisi Erken teşhis halinde ameliyat. 
   Takibi Kan testi. 
   
      Anastacia, meme kanseri vakfı kurdu    AMERİKALI şarkıcı Anastacia, meme kanseri araştırmalarına bağış toplanması amacıyla vakıf kurdu. Vakfı, kozmetikçi Evelyn Lauder ile birlikte kuran Anastacia, "Anastacia Vakfı"nı, kadınların kendi sağlıkları söz konusu olduğunda seçenek sahibi olmaları gerektiğine inandığım için kurdum" dedi. 
   
   Festivale de katılacak 
   ANASTACIA, şubat ayında meme kanseri hastalığı nedeniyle göğsündeki kisti aldırmıştı. Ünlü şarkıcı, Celine Dion, Dolly Parton ve başka kadın müzisyenlerle bu ayın sonunda New York'ta meme kanseri araştırmaları yararına düzenlenecek 4. Woman Rock Festivali'nde sahneye çıkacak. 
   
   
</TEXT>
</DOC>
