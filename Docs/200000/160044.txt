<DOC>
<DOCNO> 160044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sontur16.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenaze dönüşü trafik kazası... 
</HEADLINE>
<TEXT>

     Gaziantep'te, geçirdikleri trafik kazası sonucunda hayatını kaybeden yakınlarının cenaze törenine katılan grup, dönüşte trafik kazası geçirdi. 
     Alınan bilgiye göre, Yavuzeli İlçesi'ne bağlı Aşağı Kayabaşı Köyü'nde, önceki gün trafik kazasında ölen Mustafa Göçmen ve oğulları Süleyman ve Bektaş'ın cenaze törenine katılan akrabaları, Gaziantep'e dönüş için 5 araçla konvoy halinde yola çıktılar. 
     Konvoy ilerlerken, Mehmet Akgül yönetimindeki 27 HC 178 plakalı minibüs, Araban Yolu Otoyol Gişeleri Kavşağı'nda, Mesut Kabay'ın kullandığı 49 D 2139 plakalı kamyona arkadan çarptı. 
     Kazada, minibüste bulunanlardan Emine Göçmen 45 olay yerinde hayatını kaybederken, yaralanan 4'ü ağır 11 kişi Gaziantep'teki hastanelerde tedavi altına alındılar. 
     
     TRAFİK KAZASINDA DRAM 
     Kaza yapan minibüsün arkasında bulunan diğer bir minibüste bulunan Ali Göçmen ve akrabaları, kaza yerine gelince, durup kazazedelere yardım ettiler. Bu sırada, kazazedelere yardım için olay yerinde bulunan Ali Göçmen, yaralıları hastanelere sevk etmeye çalışırken, yol ortasında bir kadın cesedi görüp yardım etmeye çalıştı. 
     Ali Göçmen, cesedinin annesine ait olduğunu fark edince, fenalaşıp, sinir krizleri geçirdi. 
     Yetkililer, kaza ile ilgili soruşturma başlatıldığını bildirdiler. 
     
</TEXT>
</DOC>
