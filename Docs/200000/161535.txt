<DOC>
<DOCNO> 161535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo43.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada play-off 4. maçının geliri Tuna Huş'a... 
</HEADLINE>
<TEXT>

     Türkiye Basketbol Ligi play off final serisinin 4. maçının tüm hasılatının, eski televizyon spikeri ve milli basketbolcu Tuna Huş'a verileceği açıklandı. 
     Federasyon başkanı Turgay Demirel, yaptığı yazılı açıklamada, Efes Pilsen ile Ülkerspor arasında yarın yapılacak maçın tüm hasılatının ''alevrizma'' hastası olan Huş'un tedavisi amacıyla ailesine verileceğini bildirdi. 
     Demirel, basketbol ailesi olarak aile fertlerinden birisi zor durumda kaldığı zaman kendisine yardımcı olmayı kendilerine görev edindiklerini belirterek, ''Tuna Huş'un tedavisinin devam edebilmesi yönünde yarın bir öncülük yapmak istiyoruz. Umarım tüm basketbol ailemiz, daha önce kan kanserine yakalanan Kaan kardeşimizin durumunda olduğu gibi bizim başlattığımız bu desteğin arkasını getirir'' dedi. 
     
</TEXT>
</DOC>
