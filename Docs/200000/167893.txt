<DOC>
<DOCNO> 167893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/astro/index.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygusal fırtınalar 
</HEADLINE>
<TEXT>

     Bugün Akrep burcunda ilerleyen Ay ve diğer göstergeler ilişkiler, aşk ve ortaklaşa konularda dikkatli olmamız gereğine işaret ediyor. Duygusal yaralanmalara açık bir gündeyiz. Koç'lar ortaklaşa konularda temkinli olmalılar. Bazı kısıtlamalar ilişkileri zorlayacak. Bu durum evle ilişkili de olabilir. Boğa'lar yapacakları anlaşmalarla kendilerini doğrudan teslim etme yoluna gidebilirler. Ortaklaşa konularda açık olmalılar. Bazı kısıtlamalarla karşı karşıya kalabilirler. İkizler için sağlık, düzen ve iş ortamına ilişkin konular önem taşıyor. Eldeki işlere konsantre olarak yorulabilirler. Yengeç'ler duygusal alanda abartılara gitmemeliler. Sevgilerini ortaya koymak isteseler bile bazı engeller yüzünden bu alanda rahat olamayabilirler. Aslan'lar ev ve yakınları ile ilgili konularda daha fedakarca davranmak durumundalar. Duygusal alanda bazı tatsızlıklar yaşanabilir. Başak'lar verimli sayılabilecek bir gündeler ama sözlere önem vermeliler. Sözlerle yaralayabilir ya da yaralanabilirler. Duygusal alanda kardeşlerle ilgili konular da öne çıkabilir. 
Terazi maddi konularda sınırlarını bilmeli ve yanlış harcamalardan sakınmalı. Parasal konularda yeni sorumluluklar almak gerekebilir. Bu alanda gerçekçi olmalılar. Akrep'ler duygusal konular, ailevi işler ve bu konularda yeni girişimler içinde olabilir. Dikkat çekebileceği bir günde. Kararlılık gösterirse çok şey başarabilirler. Yay'lar gereksiz endişelere kapılarak gününü berbat etmemeli. Bazı beklemeler ya da elde olmayan nedenlerden ötürü huzursuzluklar mümkün. Oğlak'lar yakın çevreden, kardeşlerden yana hareketli bir günde. Yeni haberler, kısa yolculuklar ya da eğitimi ilgilendiren konular gündeme gelebilir. Kova bugün baskı altında ve kendini zorda hissedebilir. İş hayatında verimli olmak için sıkı çalışmak gerekecek. Üstlerle ilişkilere dikkat. Balık'lar bazı sorumluluklarına karşın gün içinde istediklerini daha kolay elde edebilecekler. Sezgilerine güvenebilecekleri bir gündeler. 
</TEXT>
</DOC>
