<DOC>
<DOCNO> 170422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sonspo07.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, finale uzandı ancak dokunamadı... 
</HEADLINE>
<TEXT>

     Beşiktaş, GÜney Kore'de katıldığı 2 milyon dolar ödüllü Barış Turnuvası'nda Güney AFrika'nın Kaizer Chiefs takımı ile 2-2 berabere kaldı. 
     Beşiktaş, Chiefs'i iki farklı yenseydi finale yükselen takım olacaktı. 
     Maça hızlı başlayan siyah beyazlılar, 75. dakikaya kadar oyunun kontrolunu ellerinde tutup sayısız gol pozisyonuna girdiler. 
     Özellikle Sinan ilk yarıda 4 net gollük pozisyonunda topu kaleye gönderemedi. Beşiktaş'ta diğer futbolcular da gol kaçırma yarışına girdi. 
     İlk yarısı 0-0 berabere biten maçta siyah beyazlıların ilk golü karambolde Ronaldo'nun ayağından geldi. 
     Ancak karakartal galibiyeti koruyamadı, Musasa'nın beraberlik golüne engel olamadı. Ardından Sergen'in golü ile Beşiktaş tekrar 2-1 öne geçti. Güney Afrika takımının beraberlik golü ise Mosheu'dan geldi. 
     Beşiktaş maçın son bölümlerinde yoruldu ve maç da 2-2 berabere bitti. 
     Beşiktaş'ın yorulduğu dakikalara kadar topu iyi çevirdi, pozisyon bulmakta zorlanmadığı görüldü. Ancak golcü eksikliği bu maçta tüm çıplaklığı ile ortaya çıktı. 
     
</TEXT>
</DOC>
