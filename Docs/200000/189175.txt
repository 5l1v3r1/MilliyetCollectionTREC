<DOC>
<DOCNO> 189175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/magazin/mag02.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan 'İkinciliği sevmem' 
</HEADLINE>
<TEXT>

   Yılmaz Erdoğan, "Vizontele Tuuba'nın da birinci olmasını istiyorum. Ama olmazsa da birinciyi kutlarım" diyor 
      DENİZ ALTUNTAŞ 
   
   VİZONTELE Tuuba'nın, Asmalı Konak ve diğer iddialı filmlerden daha çok izlenmesini istediğini belirten Yılmaz Erdoğan, "İkinciliği sevmem ama ikinci olursam da gidip arkadaşları tebrik ederim" dedi. Erdoğan ile filmi üzerine konuştuk 
   
   Yeni filmin de, Vizontele gibi en çok izlenen film olacağını düşünüyor musunuz    Vizontele Tuuba'dan başka Asmalı Konak ve diğer Türk filmleri de var. Önemli olan bu ülkenin sinemacıları. Türk sineması, bu sene açık ara birinci olacak. Kutlamalar şimdiden başlayabilir. Ama ben tabii ki birinci olmak istiyorum. Hep onu istedim. Bundan sonra da hep onu isteyeceğim. 
   
   Vizontele 3'ü çekmeyi planlıyor musunuz    Seyirci bize bu hik yenin üçüncüsünü yapma iştahını ve cesaretini verirse Vizontele 3'ü çekeriz. Benim kuralım şu İkinci Vizontele birinciyi geçsin, biz de üçüncüyü yapalım. İzleyici rakamı artarsa, 3.5 milyon seyirciyi 5 milyon yaparsak çok iyi olur. O zaman doğru yoldayız demektir. 
   
   'Bazen agresif oldum' 
   Yönetmen Yılmaz Erdoğan, senarist ve oyuncu Yılmaz Erdoğan'dan farklı mı    Sette 150 kişilik kadroyu, bir disiplin içinde ortak çalıştırmanız gerekiyor. Filmin çıkarı, benim için her şeyden önemlidir. Sette bazen agresif şeyler de yaptım. Tartışmalar da oldu. Bu filmin sonuçları ne olur, kimse bilemez. Montajda gördüğüm sonuç, bizim yapabileceğimizin en iyisi. 
   
</TEXT>
</DOC>
