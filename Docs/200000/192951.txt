<DOC>
<DOCNO> 192951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/yasam/yas02.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR İNSAN ÖYKÜSÜ 
</HEADLINE>
<TEXT>
   Neredesin Engin 
   Kudret Gençer, her yerde herkese "Acaba o mu " diye bakıyor. Ayda bir de morga gidiyor, cesetleri inceliyor. Çünkü o bir abla ve üç yıldır kardeşini arıyor 
      BURCUM DEVREZ İstanbul 
   
   Bir kayboluş hik yesi bu. Gideni bulabilmek için kalanların, yürekleri yaralayan iz sürüşünün hik yesi. 
   Dericilik yapan Erol Gençer 33 üç yıl önce işini kaybetti. Eşiyle arası bozuldu, bunalıma girdi. Sonra yok oluverdi, aniden... 9 yaşındaki Engin, "Babam oyuncak mı ki kayboldu " demeye başladı. Engin'e göre, henüz 6 yaşındayken yok olan babası bir gün mutlaka çıkıp gelecek ve gelirken ona oyuncaklar alacaktı. 
   
   "Hala, babamı getir" 
   Hala Kudret Gençer ise hem kardeşine kavuşabilmek, hem de yeğeninin yanıtsız kalan sorularına cevap verebilmek için bir dedektif gibi çalışıyor. Kudret Gençer, kardeşini bulmak için morglara gidip cesetleri teşhis ediyor. Kardeşinin tenine dokunabilmek, hiç olmazsa ölüsüne kavuşabilmek için cansız bedenleri inceliyor. 
   
   Sen kardeşim misin 
   Morgdaki kişinin kardeşi olmadığına üzülsün mü sevinsin mi bilemeden bu kez parklara atıyor kendini, yollara çıkıyor, ara sokaklara dalıyor. Banklarda uyuyanların üşümemek için başlarına çektikleri montlarını aralayıp, yüzlerine bakıyor. Bir tanıyan olur diye kardeşinin fotoğraflı afişlerini duvarlara asıyor. Kudret Gençer, "Bunalımdaydı. Giderken yanına kimliğini bile almadı. Bugüne kadar ortaya çıkmalıydı. Söylemek çok acı ama ya öldü ya da hafızasını kaybetti" diyor. 
   
   "İnşallah burada " 
   Abla Gençer, kardeşinin kayboluş hik yesini anlatıyor 
   "İki gece eve gelmeyince tanıdıkları aradım. Polise haber verdim. Bütün hastanelere sordum. Üç yıldır ayda bir morga gidip ceset teşhis ediyorum. Kafası kesik, 11 ay suda kalmış, balıkların yediği cesetleri, kardeşime ait olup olmadığını anlayabilmek için dikkatle inceliyorum. Teşhislerden sonra eve gittiğimde gördüğüm cesetler gözümün önünden gitmiyor. Morgda çalışanlar halime şaşırıyor, 'İnşallah burada bulmazsın' diye tesselli ediyorlar." 
   
   
</TEXT>
</DOC>
