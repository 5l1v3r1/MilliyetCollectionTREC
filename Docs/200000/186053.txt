<DOC>
<DOCNO> 186053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sonspo31.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Konya'ya gitti... 
</HEADLINE>
<TEXT>

     Fenerbahçe, Birinci Süper Futbol Ligi'nin 8. haftasında deplasmanda Konyaspor ile yarın oynayacağı maç Konya'ya gitti. 
     Sabiha Gökçen Havaalanı'ndan özel uçakla Konya'ya giden sarı-lacivertli takım kafilesinde, Fenerbahçe Kulübü Başkanı Aziz Yıldırım ve bazı yöneticiler de yer aldı. 
     Sarı-lacivertli ekip, öğle saatlerinde Samandıra Tesisleri'nde basına kapalı yaptığı antrenmanla Konyaspor maçının hazırlıklarını tamamladı. Yaklaşık 1,5 saat süren antrenmanda futbolcuların şut ve taktik çalışması yaptığı bildirildi. 
     Teknik Direktör Christoph Daum, Konyaspor maçının kadrosuna Ali Güneş, İsmail, Erhan ve Alper'i almadı. 
     Bu arada, 3'er sarı kartları bulunan Selçuk ve Kemal, Konyaspor maçında kart görürse ligin 9. haftasındaki Bursaspor maçında cezalı duruma düşecek. 
     Fenerbahçe'nin yarınki maçta Konyaspor karşısına Recep, Fatih, Luciano, Tomas, Petkov, Aurelio Yusuf , Ümit, Selçuk, Kemal, Tuncay ve Van Hooijdonk 11'i ile çıkması bekleniyor. 
     Konya Atatürk Stadı'nda saat 20.00'de başlayacak karşılaşma Digitürk Lig TV'den naklen yayınlanacak. Maçı hakem Kuddusi Müftüoğlu yönetecek. 
     
</TEXT>
</DOC>
