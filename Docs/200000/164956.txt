<DOC>
<DOCNO> 164956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/soneko39.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu Grubu, 50. yaşını kutluyor... 
</HEADLINE>
<TEXT>

     Zorlu Grubu, kuruluşunun 50. yılını İstanbul ve Ankara'da gerçekleştirilecek resepsiyonlarla kutlayacak. 
     Tekstilde Taç, Linens ve Korteks markaları, dayanıklı tüketim sektöründe Vestel, finansta Denizbank ve enerjide Zorlu Enerji ile faaliyet gösteren Zorlu Grubu'nun 50. yıl kutlaması için yarın akşam Beylerbeyi Sarayı'nda davet verilecek. 
     Zorlu Grubu Yönetim Kurulu Başkanı Ahmet Zorlu ile Eş Başkan Zeki Zorlu'nun ev sahipliğinde yapılacak resepsiyonda, dünyaca ünlü solist Viktor Lazlo ile Avrupa'nın en iyi tenorlarından biri olan Erkan Akı performanslarını düet ile sergileyecekler. 
     Beylerbeyi Sarayı'nın otoporak kapasitesinin yeterli olmaması nedeniyle konukların katılımı için Bebek, Ortaköy ve Kabataş'tan motor seferleri düzenlenecek. 
     Zorlu Grubu'nun 50. yıl kutlamaları çerçevesinde, 26 Haziran'da da Ankara Bilkent Otel ve Konferans Merkezi'nde bir resepsiyon gerçekleştirilecek. 
     Kutlama törenlerine iş dünyası, sanat, spor, siyaset, medya, sivil toplum kuruluşları ile akademik çevreden çok sayıda kişi davet edildi. 
     
</TEXT>
</DOC>
