<DOC>
<DOCNO> 191486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/guncel/gun05.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alamancı' geri dönüyor 
</HEADLINE>
<TEXT>

   Almanya'da yayımlanan Der Spiegel dergisi, işsizlik ve ülkede gelecek görmeyen genç nesil Türklerin, Türkiye'ye geri döndüğünü iddia etti 
      FRANKFURT Milliyet 
   
   Almanya'da yaşanan işsizlik, ülkede gelecek görmeyen genç nesil Türklerin Türkiye'ye dönmesine neden oluyor. 
   Der Spiegel dergisi, "Almancı'nın Dönüşü" başlığıyla verdiği haberde, iyi eğitim gören yeni nesil Türklerin, işsizliğin gün geçtikçe arttığı Almanya'da bir gelecek göremedikleri için Türkiye'ye dönmek istediklerini yazdı. Türkiye Araştırmalar Merkezi'nin TAM bir araştırmasını kaynak gösteren dergi, Kuzey Ren Vestfalya eyaletinde yaşayan 18 ila 29 yaşındaki gençlerin yüzde 24'ünün Türkiye'ye dönmek istediği ifade etti. Haberde, 2002'de Türkiye'ye dönen 37 bin Türk'ten 7 bininin 18 ile 25 yaşlarında olduğuna işaret edildi ve göç eden Türklerin yaş ortalamasının çok düştüğü kaydedildi. Dergi, 2003'te de 18 - 25 yaş arasındaki 10 bin gencin Türkiye'ye döneceğinin tahmin edildiğini yazdı. 
   Almanya'daki Türkler arasında işsizlik oranının yüzde 24 civarında olduğuna dikkat çeken haberde dönen gençlerin kültür farklılığından dolayı Türkiye'de de zorluk çektiğine işaret etti... 
   Bazı "Alamancı"ların Türkiye'de kendilerini yabancı gibi hissettikleri kaydedildi. 
   
   İzmit'te 'İngiliz' çakmakçı    İzmİt DHA 
   İzmİt'te 10 yıldır çakmak gazı satarak hayatını kazanan İngiliz Suzi Canon, "Türkiye benim vatanım oldu, buradan kopamam" diye konuştu. Suzi, eşinin kalp krizinden ölmesiyle üzüntüden saçları döküldü. Bir davet üzerine İzmit'e gelen ve buraya tutkuyla bağlanan Suzi, "Burada kendime geldim. İzmit'i ve insanını çok seviyorum" dedi. 
   
   
   
</TEXT>
</DOC>
