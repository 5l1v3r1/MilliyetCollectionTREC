<DOC>
<DOCNO> 152452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sontur34.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da aranan araçta bulunan 4 kişi polisle çatışmaya girdi 
</HEADLINE>
<TEXT>

     Altındağ'da kaçtıkları araçtan polisle silahlı çatışmaya giren 4 kişiden 1'i ölü ele geçirildi. 
     Altındağ İlçe Emniyet Müdürlüğü ekipleri, polis tarafından aranan 06 KOK 05 plakalı aracın peşine düştüler. Polisin uzun süre takip ettiği ve dur ihtarına uymayan araçtan bir süre sonra silahla ateş edildi. 
     Emniyet yetkilileri, ekibe ve çevreye yoğun ateş edilmesi üzerine polisin de ateş etmek durumunda kaldığı bildirdiler. Çıkan çatışma sonucu araçtan bir kişinin atıldığı görüldü. Araç bir süre sonra izini kaybettirmeyi başardı. 
     Araçtan atılan kişinin Murat Gök olduğu tespit edildi. Hırsızlık olaylarından 106 sabıkası olduğu kaydedilen Murat Gök'ün sırtından tek kurşunla vurularak öldüğü ifade edildi. 
     Kaçan araçta bulunan kişilerden birinin sabıkalı Şükrü Güvenç olduğu tespit edilirken, diğer iki kişinin kim olduğu belirlenemedi. 
     Ankara Cumhuriyet Savcılığı olayla ilgili soruşturma başlatırken, polis kaçan otomobili bulmak için yoğun çalışma başlattı. 
     





</TEXT>
</DOC>
