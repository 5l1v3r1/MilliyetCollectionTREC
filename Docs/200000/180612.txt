<DOC>
<DOCNO> 180612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur61.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayan Denktaş'ın çalınan cep telefonu, Çorlu'da bulundu... 
</HEADLINE>
<TEXT>

     KKTC Cumhurbaşkanı Rauf Denktaş'ın eşi Aydın Denktaş'ın İstanbul'da çalınan cep telefonu, Tekirdağ'ın Çorlu ilçesinde bulundu. 
     27 Ağustos 2003 tarihinde İstanbul'da Aydın Denktaş'ın alışveriş yaptığı sırada çalınan 5210 Nokia marka cep telefonu, polis tarafından yapılan takip sonucunda Çorlu'da A.C.'de bulundu. 
     Polis tarafından yakalanan A.C.'nin, telefonu, İstanbul Mahmutpaşa'da seyyar satıcılık yapan bir kişiden satın aldığını söylediği bildirildi. 
     A.C.'nin verdiği bilgiler doğrultusunda telefonu çalan kişinin yakalanmasına çalışılırken, cep telefonu, Aydın Denktaş'a verilmek üzere İstanbul Emniyet Müdürlüğü'ne gönderildi. 
     
</TEXT>
</DOC>
