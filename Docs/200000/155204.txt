<DOC>
<DOCNO> 155204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/dunya/dun02.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen AKP iktidarı tehlikesiz 
</HEADLINE>
<TEXT>

     Avrupa Birliği AB Komisyonu'nun Genişlemeden Sorumlu Üyesi Günter Verheugen, İslamiyet'in, Avrupa'da kendine bir yer bulmak zorunda olmadığını, zaten yüzyıllardan bu yana Avrupa kültürü ve geleneğine ait olduğunu söyledi. Türkiye gibi laik ve Müslüman bir ülkenin AB'ye alınmasını, kriz bölgelerindeki gelişmelerden dolayı faydalı gördüğünü ifade eden Verheugen, Adalet ve Kalkınma Partisi AKP hükümetinin Türkiye'nin İslamlaştırılması gibi bir tehlike yarat-madığını savundu. Berlin'de düzenlenen "AB Genişlemesinin Kültürel Boyutu" panelinde konuşan Verheugen, özetle şunları söyledi 
     
     AKP modernist 
     Benim edindiğim izlenim, yeni hükümetle güven temeline dayalı bir işbirliği yapılabileceği yönünde. AKP hükümeti, modernleşme ve diğer bazı değerler üzerine kurulmuş bir hükümet. Bu değerler İslamiyet'in h kim olduğu bir ülkenin değerleridir. Ben böyle bir hükümetin dünyaya, Müslüman bir ülkenin, demokrasi ve hukuk devletine sahip olacağını gösterme çabasının desteklenmesi gerektiğini düşünüyorum. 
     
     Türkiye son üye 
     Türkiye'nin, AB üyeliği için 2004 yılına kadar zamanı var. Sık sık ara bilanço çıkarılmasını akıllıca bulmuyorum. Türkiye'nin kriterleri yerine getirmesi lazım. Bu gerçekleşirse AB'ye alınacaktır. Ama ondan sonra kesinlikle başka ülke alınmayacak. Türkiye'nin üyelik kriterlerini yerine getirmesi, hem kendi, hem de AB'nin çıkarları için önemli. Demokratikleşme yolunda atılan adımlar 80 yıllık Cumhuriyet tarihinde görülmemiş bir ilerleme. 
     
     Görüşlerim değişti 
     Türkiye ziyaretim sırasında, bu ülkeyle ilgili görüşlerim daha da olumlu yönde değişti. Türkiye'de, İstanbul'da yaşayan çok değerli bir tarihçi arkadaşım var. Kendisiyle konuştum. Birçok kişi, Hıristiyanlık leminin en eski eserlerinin Avrupa'da olduğunu sanıyor. Halbuki Hıristiyanlığın en eski izleri Kapadokya'da. 

</TEXT>
</DOC>
