<DOC>
<DOCNO> 154634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sonspo04.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın şampiyonluk şansı yüzde 80... 
</HEADLINE>
<TEXT>

     Birinci Süper Futbol Ligi'nde son 4 haftaya lider giren Beşiktaş'ın istatistiklere göre şampiyonluk şansı yüzde 80. 
     Ligde son 10 yıl göz önüne alınarak yapılan araştırmada, son 4 haftaya lider giren takımların yüzde 80'i sezon sonunda şampiyonluk ipini göğüsledi. 
     Son 10 sezon içinde sadece 1995-96'da Trabzonspor, 1999-2000 sezonunda ise Galatasaray, son 4 haftaya lider girmelerine rağmen şampiyonluğa ulaşamadılar. Diğer 8 sezonda ise son 4 haftaya lider girenler şampiyonluk sevinci yaşadı. 
     Lider Beşiktaş, bu 10 yıl içinde şampiyonluğu yaşadığı 1994-95 sezonunda, son 4 haftaya Trabzonspor'un 5 puan önünde lider girmiş ve sezon sonunda da 3 puan farkla şampiyon olmuştu. 
     Son 10 sezonda bitime 4 hafta kala lider olanlar ve şampiyonluğa ulaşan takımlar şöyle 
     
     
Sezon Son 4 hafta Şampiyon 1992-93 Galatasaray Galatasaray 1993-94 Galatasaray Galatasaray 1994-95 Beşiktaş Beşiktaş 1995-96 Trabzonspor Fenerbahçe 1996-97 Galatasaray Galatasaray 1997-98 Galatasaray Galatasaray 1998-99 Galatasaray Galatasaray 1999-00 Galatasaray Galatasaray 2000-01 Galatasaray Fenerbahçe 2001-02 Galatasaray Galatasaray 2002-03 Beşiktaş 
     
     BEŞİKTAŞ'IN SON 4 ŞAMPİYONLUĞU 
     Beşiktaş, Birinci Süper Lig'de 3 puanlı sisteme geçilen 1987-88 sezonundan bu yana bitime 4 hafta kala lider olarak girdiği 4 sezonda da şampiyonluğa ulaştı. 
     Siyah-beyazlılar 1989-90, 1990-91, 1991-92 ve 1994-95 sezonlarında, son 4 haftaya lider olarak girdi ve sezon sonunda da şampiyon oldu. 
     
</TEXT>
</DOC>
