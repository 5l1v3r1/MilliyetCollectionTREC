<DOC>
<DOCNO> 190213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sonspo22.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayuso Beşiktaş'ta 
</HEADLINE>
<TEXT>

     Türkiye Basketbol Ligi takımlarından Beşiktaş, kadrosunu güçlendiriyor. 
     Sezon öncesinde Ruziç, Wilson ve El Amin'i transfer eden siyah-beyazlılar, Porto Riko Milli Takımı'nda da forma giyen Elias ''Larry'' Ayuso ile sözleşme imzaladı. 
     Beşiktaş Menajeri Zeki Can, 26 yaşında ve 1.85 metre boyundaki skorer oyuncu ile sözleşme imzaladıklarını belirterek, ''Bu oyuncu yarın İstanbul'a gelecek. Hafta sonu da forma giymesi için işlemlerini tamamlamaya çalışıyoruz'' dedi. 
     Bu arada, geçen yıl ABD'de düzenlenen Dünya Basketbol Şampiyonası'nda Türkiye ile Porto Riko aynı grupta yer alırken, siyah-beyazlı takımın yeni transferi, etkili bir oyun sergilemişti. Ayuso, son olarak NBA'de San Antonio Spurs takımıyla antrenmanlara çıkıyordu. 
     
</TEXT>
</DOC>
