<DOC>
<DOCNO> 164526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/spor/aspo.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KİM BU ÇOCUK 
</HEADLINE>
<TEXT>

Dünya futbolunun önde gelen isimleri, Tuncay'ın ABD karşısında oynadığı futbola hayran kaldı. FIFA Başkanı Blatter, Haluk Ulusoy'a, "Kim bu çocuk " diye sorarken, yabancı basın genç yıldızımız için "Yeni Zidane" yorumunu yaptı 
     MEHMET DEMİRCAN 

     Övgüler yağdı 
     FRANSA'DA düzenlenen Konfederasyon Kupası'nda takımları mercek altına alan Dünya Futbolu'nun önde gelen isimleri, A Milli Takım'ın genç yıldızı Tuncay Şanlı'ya adeta mest oldu. ABD maçından sonra Türkiye'nin galibiyetinden çok Tuncay konuşuldu. Karşılaşmayı adeta tek başına çeviren genç oyuncumuza övgüler yağdı, ABD Teknik Direktörü Arena "Ne yaptıksak onu durduramadık" ifadesini kullandı. 
     
     'Müthiş yetenek' 
     ŞEREF tribününde maçı Haluk Ulusoy ile birlikte izleyen FIFA Başkanı Sepp Blatter, Federasyon Başkanımıza, "Zannediyorum yeni bir adam keşfettiniz. Kim bu çocuk. Nerede oynuyor " gibi sorular yöneltti. Yabancı basın mensupları ise Tuncay'ı, Zidane'a benzetip, "Bilek hareketleri o kadar yumuşak ki, geçemeyeceği defans oyuncusu yok. İzleyenleri büyülüyor. Müthiş bir yetenek" yorumunu yaptılar. 
     
     Platini'yi de etkiledi 
     MİLLİ Takımlar Sorumlusu Selami Özdemir ile birlikte yan yana oturan Fransızlar'ın ünlü futbol adamı Michael Platini ise "Türkiye'nin yeni kimliği çok güzel. Özellikle Tuncay beni çok etkiledi. Böyle devam ederse Dünya Futbolu'nun yeni yıldızı olur" dedi. Eurosport ise "İlk kez ilk onbirde sahaya çıkan Tuncay bunu golle kutladı. Takımını galibiyete taşıdı. Onu izlemek artık keyif verecek" görüşünde bulundu. 
     
Fenerbahçe telaşlandı      SARI - Lacivertli yöneticiler, bir anda Dünya'nın gözünü üstüne çeken ve bu sezon sözleşmesi sona erecek olan Tuncay'ın mukavelesini uzatmak için harekete geçti. Ligin ilk yarısı bitmeden genç yıldız ile masaya oturulacak. Asbaşkan Nihat Özdemir, "Daum'un elinde Tuncay'ın çok daha farklı olacağını ve yıllarca Fenerbahçe formasını giyeceğini umuyorum. Tuncay, Fenerbahçe'nin evladı. İmza konusunda sorun yaşamayız" dedi. 
     
'Türkiye gerekeni yaptı'      A Milli Takım, ABD galibiyeti sonrası Fransız basınından övgü aldı. L'Equipe gazetesi, "Türkiye gerekeni yaptı" başlığıyla verdiği haberinde, yeni bir takımla sahaya çıkmasına rağmen Milli Takımımız'ın kazanmasını bildiğini yazdı. Tuncay, Alpay ve Bülent'i sahanın en iyileri arasında gösterdi. Aujourd'Hui gazetesi de "Türkler, iyi başladı" manşetini atarken, Uruguaylı hakemin Türkiye lehine cömert bir penaltı verdiğini ancak Türkiye'nin hakkıyla maçı kazandığını belirtti. 
     ABD basını da karşılaşmaya geniş yer ayırdı. USA Today, "Yedinci milli maçına çıkan kaleci Howard, Tuncay'ın süratine yetişemedi. Ayrıca Howard, zamanının bir bölümünü Türkler'in tribünden attığı şişeleri toplamakla geçirdi" ifadesini kullandı. New York Times ise "ABD'nin Fransa'da şansı yok. Türkler birçok fırsattan yararlanamadı. Türk taraftarlar, maç boyunca ABD'li futbolcuları topu her ayaklarına aldığında yuhaladılar. Brezilya'yı yenmemiz artık şart" görüşünü yansıttı. 
     
Haydi safariye      A Milli Takım, ikinci maçını turnuvaya Brezilya galibiyetiyle giren Kamerun ile oynayacak. Karşılaşma saat 20.00'de başlayacak 
     
Kamerun'u tanıyalım  YAŞ BOY KULÜP KALECİLER 1.I.KAMENI 19 1.84 St.Etienne 12.E.KWEKEU 23 1.83 B.de Mbouda 23.A.EBOUE 29 1.90 Stade Beaucaire DEFANS 2.B.TCHATO 28 1.80 Auxerre 4.R.SONG 27 1.81 Lens 5.T.ATOUBA 21 1.87 Basel 6.P.NJANKA 28 1.81 Sedan 8.GEREMI 25 1.80 Middlesbrough 13.L.METTOMO 26 1.83 M.City 20.N.FALEMI 29 1.84 S.Bükreş ORTA SAHA 3.J.P.DOUMBE 25 1.80 Auxerre 7.M.MBAMI 21 1.72 Sedan 14.J.EPALLE 25 1.69 Aris 17.M.V.FOE 28 1.94 M.City FORVET 9.S.ETOO 22 1.79 Real Mallorca 10.A.EMANA 21 1.80 Toulouse 11.P.NDIEFI 28 1.74 Sedan 15.G.BAHOKEN 24 1.78 Livingston 16.V.MEZAGUE 20 1.83 Montpellier 18.M.IDRISSOU 23 1.91 Hannover 96 19.E.D.DJEMBA 22 1.74 Nantes 21.J.D.JOB 26 1.85 Middlesbrough 22.P.A.NGON 23 1.84 Canon Yaounde      
     TEKNİK DİREKTÖR Winfred Schaefer 
     
Hakem Paraguaylı      KONFEDERASYON Kupası'nda Türkiye'nin ikinci rakibi bugün Kamerun olacak. ABD'yi yenerek grup liderliğine oturan Ay - Yıldızlı ekibimiz, turnuvanın en büyük favorisi Brezilya'yı devirme başarısı gösteren Afrika temsilcisi karşısında zirvedeki yerini korumaya çalışacak. Saat 20.00'de başlayacak maçı Paraguaylı Carlos Amarilla yönetecek. Grubun diğer maçında Brezilya ile ABD saat 22.00'de karşı karşıya gelecek. 
     
Daha fazlasını iste      GALATASARAY'A transfer olduktan sonra hayatı değişen Volkan Arslan, "Herşey inanılmaz çabuk gelişti. Sezon başında Kocaeli'de oynuyordum, şimdi A Milli Takım'da" dedi. Futbolunun değişmediğini ancak Galatasaray'da daha çok göz önünde bulunduğunu söyleyen genç oyuncu, "Hedeflerimi daha da yukarıya çekmeleyim. Yoksa çıktığımız basamaklardan geri düşebilirim" ifadesini kullandı. 
     BURALARA gelene kadar çok çalıştığını, bundan sonra iki kat daha fazla çalışacağını sözlerine ekleyen Volkan, "Kalıcı olmak için istikrar çok önemli. Yakaladığım başarıyı elimden bırakmak istemiyorum. O yüzden daha az hata yapıp kendimi geliştirmeliyim. Öncelikle Milli Takım formasını bir daha üzerimden çıkarmamak için uğraş vereceğim. Fransa'da şansımı çok iyi değerlendireceğim" dedi. 
     
Fransa yarı finalde 2-1      KONFEDERASYON Kupası A Grubu'nda Fransa, nefes kesen bir mücadele sonunda Japonya'yı 2 - 1 yenerek yarı finalist olmayı garantiledi. Ev sahibi Fransa karşılaşmanın ilk yarısını Pires'in 43'te penaltıdan attığı golle 1 - 0 önde kapadı. Japonya 60'da Nakamura'nın attığı müthiş frikik golüyle beraberliği yakaladı. 66'da Govou, Horozlar'ı tekrar öne geçirdi. Kaleci Barthez Japonlar'ın etkili ataklarına gol izni vermeyince maç 2-1 sona erdi. 90. dakikada Fransa'dan Sagnol kırmızı kart gördü. 
     
Kolombiya umutlu 3-1      A Grubu'nun diğer randevusunda Cordoba'lı Kolombiya, Yeni Zelanda'yı 3 - 1 yenerek puanını üçe çıkardı ve umutlarını sürdürdü. Güney Amerika temsilcisi 27'de De Gregorio'nun golüne engel olamayınca ilk devreyi 1 - 0 yenik kapadı. İkinci yarıya hızlı başlayan Kolombiya 58'de Lopez ile eşitliği yakaladı. Ardından 75'te Yepez ve 85'te Hernandez'in sayılarıyla galibiyete ulaştı. 69'da Yeni Zelandalı Killen kırmızı kartla oyun dışı kaldı. 
     
B GRUBU TAKIMLAR O G B M A Y P TÜRKİYE 1 1 0 0 2 1 3 Kamerun 1 1 0 0 1 0 3 Brezilya 1 0 0 1 0 1 0 ABD 1 0 0 1 1 2 0      
     
A GRUBU TAKIMLAR O G B M A Y P Fransa 2 2 0 0 3 1 6 Japonya 2 1 0 1 4 2 3 Kolombiya 2 1 0 1 3 2 3 Y.Zelanda 2 0 0 2 1 6 0      
     22 HAZİRAN 20.00 Fransa - Y.Zelanda, 22.00 Japonya - Kolombiya 
     
Yıldıray ve Rüştü göreve      ŞENOL Güneş, ABD maçı sonrası genç oyuncularına tam not verdi. Güneş, "Onların sanal değil, gerçek olduğunu biliyordum. Bütünlüğümüz işimizi kolaylaştırdı. Ben artık susmayı tercih ediyorum, çünkü Ay - Yıldızlı futbolcular sahada gerektiği gibi konuşuyorlar" dedi. Şenol Güneş'in bugünkü Kamerun maçında Yıldıray ile Rüştü'ye ilk onbirde görev vermesi beklenirken Ahmet Yıldırım'ın oynayamayacağı açıklandı. Dünkü idmanı izleyen UEFA Asbaşkanı Şenes Erzik futbolculara moral verdi. 
     

</TEXT>
</DOC>
