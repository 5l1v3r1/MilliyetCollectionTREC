<DOC>
<DOCNO> 178952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/soneko24.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, Yapı Kredi yönetimi için suç duyurusunda bulundu... 
</HEADLINE>
<TEXT>

     Sermaye Piyasası Kurulu SPK , A-Tel'in yüzde 50 hissesinin iktisabıyla ilgili, Yapı ve Kredi Bankası'nın 2'si eski 5 Yönetim Kurulu Üyesi hakkında suç duyurusunda bulunma kararı aldı. 
     SPK'dan Başkan Yardımcısı H. Sinan Alp imzasıyla Borsa'ya gönderilen yazıya göre, Kurul'un bugünkü toplantısında, Yapı Kredi'nin, A-Tel Pazarlama ve Servis Hizmetleri A.Ş.'nin yüzde 50 oranındaki hisselerini iktisabı edinme konusu görüşüldü. 
     İktisapla ilgili olarak, Kurul'un 26 Mayıs 2003 30 Mayıs 2003 tarih ve 2003 26 sayılı haftalık bülteninde ilan edilen kararı çerçevesinde verilen sürede Kurul kararının gereklerini yerine getirmeyerek, Ernst Young Delta Kurumsal Finasman Danısmanlık A.Ş. ve Deloitte Touche Denetim Serbest Mali Müşavirlik A.Ş. tarafından düzenlenen değerleme raporlarında yer alan değerlerin ortalamasının alınması suretiyle hesaplanan ''96 milyon 672 bin ABD doları tutarında örtülü kazanç artırımı fiilinin gerçekleşmesine ve banka yatırımcılarının zarar görmesıne'' sebebiyet veren Banka Yönetim Kurulu Üyelerı A. Rona Yırcalı, Özer Seliçi, Naci Sığın, R. Deniz Gökçe ve Selçuk Altun hakkında, Sermaye Piyasası Kanunu'nun 47. maddesinin a 6 alt bendi uyarınca Cumhuriyet Savcılığı'na suç duyurusunda bulunulmasına karar verildiği bildirildi. 
     SPK, Türk Ticaret Kanunu'nun 336 5 maddesi uyarınca ortakların, sorumlu banka Yönetim Kurulu Üyeleri aleyhine dava açma hakları olduğu hususunun da, Borsa Günlük Bülteni'nde ilan edilmesi suretiyle bilgilendirilmesi kararı aldı. 
     SPK'nın suç duyurusunda bulunduğu kişilerden R. Deniz Gökçe ve Özer Seliçi, bankanın 31 Mart 2003 tarihinde yapılan Genel Kurul'da seçilen yeni Yönetim Kurulu'nda bulunmuyor. 
     Rona Yırcalı yeniden Yönetim Kurulu Başkanlığı'na getirilirken, Selçuk Altun Başkanvekili, Genel Müdür Sığın Yönetim Kurulu Üyesi olarak görev üstlenmişlerdi. 
     Bu arada Yapı ve Kredi Bankası, ''İstanbul Yaklaşımı'' çerçevesinde Çukurova Grubu'ndan iktisap edilen A-Tel hisselerine ilişkin basında çıkan haberler üzerine, 6 Ocak 2003 tarihinde yazılı bir açıklama yaparak, A-Tel hisselerinin iktisabı nedeniyle bankanın zarara uğratılmasının söz konusu olmadığını savunmuştu. 
     
</TEXT>
</DOC>
