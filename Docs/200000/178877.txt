<DOC>
<DOCNO> 178877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/yasam/ayas.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Afacanların macerası 'Hoca'nın fıkrası gibi 
</HEADLINE>
<TEXT>

   İstanbul'dan trene atlayıp Nasreddin Hoca'yı görmeye Akşehir'e giden iki afacan, yolculuklarını anlatıp ekledi Meğer Hoca ölmüş, orada öğrendik 
      GÜLAY FIRAT İSTANBUL 
   
   Nasreddin Hoca'nın heykelini görmek için Akşehir'e giden Salih Çolak 10 ile Ahmet Bozkurt'u 12 , evlerine döndüklerinde aileleri kadar, mahalle arkadaşları da sevinçle karşıladı. İki afacanın macerası ise Zeytinburnu'da efsane gibi kulaktan kulağa anlatılıyor. 
   Çırpıcı Mahallesi'nde oturan Ahmet ve Salih'in mutabık olmadıkları tek konu, Nasreddin Hoca'ya yolculuğun, kimin aklından çıktığı. Bir daha evden uzaklaşmayacaklarına söz veren iki kafadarın kimi zaman espriler ekleyerek anlattıklarına göre, trenle 12 saat süren yolculukta başlarına gelenler şöyle 
   Ahmet ve Salih, Nasreddin Hoca'yı Akşehir'de görme kararını aldıktan sonra, önce Eminönü'nden bir vapura bindiler. Vapurla Haydarpaşa Garı'na geçen iki afacan, trene binerken ailelerini soran görevlilere de, "Annelerimiz arka tarafta oturuyor" karşılığını verdiler. 
   
   Uzaklaştıkça, korku başladı 
   Ardından 12 saatlik uzun yolculuk başladı. Yolcular, karınları acıkan afacanlara yemek verirken, çok korkan Salih annesini özlediğini dile getirse de, tren hiç durmadı. Ahmet de k busa dönen yolculuk sırasında bir daha asla böyle bir şeyle kalkışmayacağını düşündü. Ve iki afacanın evden uzaklaştıkça artan korkuları, sonunda macera isteğini yendi ve gözyaşları minik yanaklarından dökülmeye başladı. Trende ağlamaya başlayan Salih, yolculara evden kaçtıklarını söyleyince, Ahmet'le birlikte makinistin yanına götürüldü. Salih, bundan sonrası şöyle anlattı "Ona, 'Nasreddin Hoca'yı görmekten vazgeçtik, makinist amca bizi eve götür' dedik, ama o bizi Akşehir'de polise teslim etti. Polisler bize iyi davrandı, gece iki koltuğu birleştirip uyuduk." 
   İki afacan, Akşehir'de yaşadıkları şaşkınlığı ise şu sözleriyle anlattılar 'Meğer hoca ölmüş Akşehir'de öğrendik...' 
   
   
</TEXT>
</DOC>
