<DOC>
<DOCNO> 196910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur41.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırılar nedeniyle trafiğe kapatılan yollara alternatif yollar 
</HEADLINE>
<TEXT>

     İstanbul Büyükşehir Belediyesi Trafik Müdürlüğü, Beyoğlu ve Levent'te meydana gelen patlamalar nedeniyle trafiğe kapananların yerine alternatif yollar belirledi. 
     Büyükşehir Belediyesi Afet Koordinasyon Merkezi'nden yapılan yazılı açıklamaya göre, trafik sıkışıklığını önlemek ve vatandaşların ulaşımını sağlamak amacıyla tespit edilen alternatif yollar şöyle 
     ''Etiler-Levent-Gültepe istikametine gidecek olanlar Beşiktaş-Ortaköy-Ulus, TEM Otoyolu devamında Karanfilköy-Etiler ve Okmeydanı-Kağıthane istikameti Gültepe bağlantıları Taksim-Kasımpaşa-Şişli istikametine gidecek olanlar Eyüp-Haliç Köprüsü çevreyolu istikameti-Okmeydanı veya Haliç Köprüsü Hasköy-Kasımpaşa bağlantısı, yine aynı güzergahtan Çağlayan-Şişli bağlantısı, Karaköy-Kabataş- Dolmabahçe-Harbiye istikametinden Şişli bağlantısı.'' Açıklamada, Akmerkez-Levent-Etiler bağlantı yolunun altyapı ve Yol Bakım Onarım Müdürlüğü tarafından kaplamasının yapıldığı, yaklaşık 2 saat içinde de trafiğe açılacağı kaydedildi. 
     
</TEXT>
</DOC>
