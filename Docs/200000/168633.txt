<DOC>
<DOCNO> 168633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/magazin/yazdud.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbükü’nde eğlence diz boyu 
</HEADLINE>
<TEXT>

Serdar Ortaç Polo 13’ü yıkıyor, Küfe Beach, Casita Mantı, Sabahçı, Güverte, Melek Boz Bar Restaurant, Mey, Atılay, Salopet Beach ve daha neler neler... 
     Efendim, Bodrum’a kaldığımız yerden devam ediyorum. Gatto’da yaşanan o tatsızlık nedeniyle meslektaşlarım adına çaycı Hüseyin’e bir küfür borcum var. Ama bana yakışmaz. Gatto’nun şefi Ali Öksüz ve Turgay Işık olaya müdahale etmek istediler. Güzel bir geceyi mahvetmemek için izin vermedim. Garsonlar Hasan Baskaya, Ulus Öztürk, Özer Çimen, barmaid Aysu Sümer, barmenler Şükrü Atmaca ve Hüseyin Erdoğan zaten mahşeri kalabalıkta perişan oldular. Aklıma gelmişken Aydın’ın Zevk-i Sefa’da başladığını belirteyim. Başarılı bir program sergiledi. Patron Mert Özmen durumdan çok memnun. Gelelim Gatto çıkışı gittiğimiz Polo 13’e... Mekanın sahibi Necdet Göral. İşletme ise sevgili Ali Sayar’a ait. Bana göre Bodrum’un en popüler ve kaliteli Türkçe müziği burada yapılıyor. Bu yüzden sanki bütün İstanbul, Polo 13’e akın etmiş. Serdar Ortaç da işinin hakkını veriyor doğrusu. İki gece de ortalığı yıktı geçti. Tabii Ali Sayar’ın işletmedeki başarısını da unutmamak lazım. 500 kişinin olduğu ilk gece yarım saatliğine uğradım. Tıklım tıklımdı. Beşiktaş’ın başarılı menajeri Sinan Engin ve güzel karısı Ayşe, M M Balıkçılık’ın patroniçesi Melek Boz, Çiftkurtlar’ın sahibi Mehmet Çelik’in eşi Arte, artık yarı Bodrumlu sayılan Semiramis Pekkan, Selma Türkeş Bezmen, Tantra’nın ortaklarından Gökhan Yüzbaşıoğlu ile Nurdan Gür, Sinan Kosif, hızlı çapkınlardan Bahattin Demir, Helin Avşar, Erdinç Acar, Emel-Erdal Acar çifti gözüme ilk çarpanlar oldu. İçip dağıtanları da görmemek mümkün değildi. Malkoç Sualp, Cem Centaş ve Burak Akkök üstlerindekileri çıkarıp masa üzerinde kendilerinden geçtiler. Mekana gelenler arasında Zeynep Aslan, S Point Salopet’in ortağı Sema Çelebi, mikrofonu elinden bir türlü bırakmayıp adeta ikinci assolist olan Volkan Büyükhanlı, Azka Otel’in sahibi Bülent Kaya, Gatto Fink’in ortakları Süleyman Köse, Raşit Karakuş, Mert Özmen, Güler Arnas, GS’li futbolculardan Ümit Karan, Bülent, Suat ve eşi de vardı. Cumartesi gecesi tekrar gittik. 600 kişi gelmişti. İnanın iğne atsanız yere düşmez. Kimi ararsanız vardı. Volkan Büyükhanlı nöbetçi solist olarak yine ön masada oturuyordu. Sahnede Serdar Ortaç, ortalığı yıkıp geçti. Üstelik yeni albümünden de birkaç şarkı okudu. Ben Yar Ayrı Gayrı Mı Var’ adlı şarkısına bayıldım. Sözleri şöyle Yandım alev alev yerine Yağmur yağsa durduramaz Sanki kilitlendi yüreğim Gitmek istesen de kurtulamaz Deli fırtınam, deli gözyaşım, deli yağmurum, bebeğim Üşüdün yine sakın titreme bırakın üstünü örteyim Yar ayrı gayrı mı var Bilemedim daha sana nasıl yaranacağım Aşkımdan şüphen mi var Beni bile bile aldatsan da unutacağım Alışmışım acılara nasıl olsa deli hasretine alışacağım... Ne güzel sözler değil mi Zaten pek çok kişi de beğenmiş olacak ki ortalık alkıştan inledi. Bir ara Volkan Büyükhanlı, Serdar’dan Kenan Doğulu’nun Kurşun Adres Sormaz ki’ adlı şarkısını istedi. Serdar da "O benim hiçbir şarkımı bilmez ve söylemez. Ama ben size onunkini okuyayım" diyerek gönderme yapmayı da ihmal etmedi. Arte Çelik’in keyfine diyecek yoktu. Masaların üzerine çıkıp Serdar’ın şarkılarına eşlik etti. Hatırlarsanız bir süre önce eşi Mehmet Çelik ile arası açıktı Arte’nin. Boşanmanın eşiğinden dönmüşlerdi. Şimdilerde evlilikleri gayet iyi gidiyormuş. Mehmet Bey barışma hediyesi olarak Arte ve çocuklarına Bodrum Hedir Köyü’nde güzel bir yazlık almış. Neyse fazla uzatmayayım. O gece yanımda sırdaşım İsmail Akkaya ve Türk Sineması’nın gamzeli eski güzeli Bahar Öztan Çolak vardı. Bahar, Serdar’ın vokalisti Elif’in sesini çok beğendiğini söyledi. Gerçekten de gelecek vaadediyor. Elif’in dışında Serdar Ortaç’a Fuat Tavukçu, Kemal Atıcı, Oğuz Kutmandu, Semih Öksüzler, Levent Düzağar, Osman Kılkışlı, Serkan Balta, Ebru Yazıcı, Fikret Yumerov ve Tamer Sunay’dan oluşan kendi orkestrası eşlik etti. Serdar, JustLeo, D-Squere gömlek ve Dolce Gabbana ile Armani pantolon giydi. Kullandığı parfümse Armani Maria’ydı. Sahnede kendi şarkılarının dışında Yıldız Tilbe, Dilek Budak ve İzel’den in’ şarkılar seslendirdi. Sohbetimiz sırasında masamıza Bodrum Nispet’in işletmecisi Candan Topdemir geldi. "Bir gece de bizi onurlandırırsan sevinirim" dedi. Bodrum Nispet’te Rober Hatemo sahne alıyormuş. Ama vaktim kalmadı. İnşallah başka sefere... Cuma, cumartesi ve pazar geceleri sahne alan Serdar Ortaç temmuz ayı boyunca Polo 13’te olacak. Ağustos ayında ise yine aynı günlerde Kenan Doğulu sahne alacak. Kaliteli müzik, güzel servis istiyorsanız mutlaka gidin. Polo 13’ün telefon numarası 0252 358 65 57. Neredeyse gün doğmak üzereydi. Alkol de alınca insanın karnı acıkıyor. Çıkışta acaba nerede birşeyler atıştırsak’ diye düşünürken Polo 13’ün girişinde Sabahçı’ diye bir yer gördüm. Yeni açılmış. Ama Casita’nın mönüsü daha zengin ve cazip geldiğinden vazgeçtik. Bodrum Casita’nın manzarası muhteşem. Yemekleri de harika. Beğendili dürüm, Cafe de Paris, fajita da mönüye eklenmiş. Patron Haluk Tanrıverdi. Mutfakta Orhan Usta, Yakup ve Hüseyin, serviste de Etiler Casita’dan tanıdığınız Cengiz Yanar var. Haluk, mönüdeki en lezzetli yemekleri masaya koydu. Ama ben tercihimi mantıdan yana kullandım. Bodrum Casita’sız olmaz bilesiniz. Telefon numarası 0252 313 24 84. 
     
Bağla’da Küfe Beach      Sevgili Aykut Kutluel neredeyse tam Bodrumlu oldu. Bu yıl Bodrum Bağla koyunda yeşillikler içinde bir beach açtı ve adını da Küfe Beach koydu. Eğlence sabaha dek sürüyor. Ayrıca içinde mini bir alışveriş merkezi, çocuklarınız için de oyun bahçesi var. Küfe Beach keyfi sabah 09.00-11.30 arası açık büfe kahvaltıyla başlıyor. Denizden acıkmış olarak çıkanları, hamburger, dönerli ve sosisli sandöviçler, mantı, etli yaprak dolma, ızgara çeşitleri ile spagettiden oluşan Gün İçi Mönüsü’ bekliyor. Eğer akşamı da burada geçirecekseniz mönüde mezeler, et ve balık çeşitleri ile limitsiz yerli içki var. Memnun kalacaksınız. Küfe Beach’e giriş 20 milyon lira. Bunun içine 15 milyonluk harcama dahil. Açık büfe 7, akşam yemeğiyse 35 milyon lira. Köşemde pahalı yerleri yazdığımı söyleyip, halkın da eğlenebileceği yerleri isteyenler buyrun bu da sizler için. Küfe Beach’in telefon numarası 0252 391 70 17. 
     
Türkbükü’nde kal, eğlenceye dal...      Bodrum’a iş için değil de tatil yapmak için gidersem Türkbükü’nde kalacağım. Dışarı adım atmayacağım. Alternatif bol. Divan Palmira, Atılay Pansiyon, Granca Apart Hotel, Fidele Biz Bize Club Hotel... Kıstasım sadece keseme uygun olması. Türkbükü hayli hareketli, eğlenceli ve bir o kadar da dinlendirici. Denizi güzel, kesenize uygun bar ve restoranlar da var. Daha ne olsun. Türkçe müzik dinlemek ve efkar dağıtmak istiyorsanız Güverte, Biz Bize gideceğiniz ilk yerler olmalı. İster yemek yiyin isterseniz yalnızca müziğe takılın. Kısacası bana göre Türkbükü Bodrum’un en büyülü yeri. Sırdaşım İsmail Akkaya, güzel kızkardeşi Tansel ve burada yazlığı olan sevgili Sanem Kayra ile dolaşırken gittik Güverte’ye. Çok şık bir yer. Patron Murat Sabah kapıda karşıladı bizi. Mekanın işletmesi Gökhan Onga’da. Güverte’nin müdavimleri arasında modanın duayenlerinden sevgili Canan Yaka ve yakışıklı kocası Ergin Tanca var. Tabii bir de bizim kızlar. İstanbul Maslak Polo On’da çalışan Bülent Özdemir ve Betül Demir’i burada tanımayan yok. Her akşam 03.00’e kadar müthiş müzik yapıyorlar. Güverte’de her çeşit meze, balık, et ve limitsiz yerli içki var. Kişi başı fiyat 55 milyon lira. Telefon numarası 0252 377 60 67. Güverte’den sonraki durağımız bu yıl açılan Biz Bize Club Hotel. Burası 36 odası olan butik bir yer. Kahvaltı bar, iskele plajında fast-food ve havuz bardan meydana geliyor. Odaları sevimli. Otel bünyesindeki İskele Restaurant’ın fiks mönüsü balık ve et çeşitlerinden oluşuyor. Biz Bize Club Hotel Alinda’da ise hafta boyunca Latin Gecesi, Coşkun Sabah ve Haso Show var. Oda kahvaltı, yarım pansiyon kişi başı 125, iki kişi ise 175 milyon lira. Telefon numarası 0252 377 55 12. Hemen biraz ötesindeki meşhur Mey Balık’a uğramamak olmaz tabii. Buranın plajını Raks’ın eski Halkla İlişkiler Müdiresi Sevil Başaçar işletiyor. Sevil’i beş yıldır tanır ve severim. Mey’in patronu Ufuk Gökgöz’ü orada olmadığı için göremedim. Aşçıbaşı Vedat Dikçi, şef Ali Çayan, garson Ecevit’i yıllardır tanırım. Israrlarına dayanamadım. Çay içtik, lafladık. Mey’in mezelerinin lezzetini, balıklarının tazeliğini bilmeyen yoktur. Ama yine de bir hatırlatayım. Tarama, somon füme, çiroz, deniz börülcesi, ahtopot, ara sıcaklarda paçanga ve kalamar, ana yemekte de çupra ile lağosu öneririm. Ev baklavasını da tatmayı sakın unutmayın. Enfes. Telefon numarası 0252 377 51 18. Otelde ya da pansiyonda kalmak istemezseniz mandalina bahçeleri içindeki Granca Apart Hotel tam size göre. Odalarda klima, dijital tv, telefon, bozdolabı ve mutfak mevcut. Yüzme havuzu da var. Üstelik Granca’nın özel plaj ve restoranından da yararlanabilirsiniz. Telefon numarası 0252 377 63 09. Yıllardır restoranı ve balık lokantası ile Türkbükü’nde hizmet veren Atılay’a da gelmişken uğradım. Atılay bir trafik kazası geçirmiş, ölümden dönmüş. Atılay’ın yeri Türkbükü’nün en ekonomik mekanlarından biri. Pansiyonu da pırıl pırıl. Oda-kahvaltı kişi başı 100 milyon lira. Burada serpme mezeler 3 milyon. Balık fiyatları ise kiloya göre belirleniyor. Çupra, levrek, barbun canlı canlı... Atılay’ın telefon numarası 0252 377 50 95. Oradan artık Bodrum’da bir klasik haline gelen Melek Boz’un M M Balık Restaurant’ına geçtik. Burası saat 19.30’da bile yarı yarıya doluydu. Melek’in geniş bir çevresi var. Mezeleri enfes, balıkları taze ve her şey hijyenik olunca da Türkbükü’nün kraliçesi Melek oluyor. Melek’te yediğim kabak çiçeği dolması, buğday salatası, yaprak sarması ve deniz börülcesini başka yerde yemedim dersem yalan olmaz. Börek çeşitleri içinde sebzeli bademli olanı muhteşem. Öğlenleri ev yemekleri de veriliyor. Melek, Giritli. Yaptığı yemeklerin tadı ortada. Bir tabak kabak çiçeği dolmasını anında mideye indirdik. Barmen Ümit İsar, garson Orçun Erdemir ve şef Onur Erdemir bir de sebzeli, bademli börek getirdiler ama akşam yemeğini Türkbükü’nün yeni favori yeri Salopet’te yiyeceğimiz için masada bıraktık. Melek’te yerli içki dahil kişi başı fiyat 45-50 milyon lira arasında değişiyor. M M Bar Restaurant’ın telefon numarası 0252 377 51 34. Geçtiğimiz yıl S Point’le Türkbükü’ne damgasını vuran sosyetenin Altın Kadını’ Sema Çelebi’yi tanımayanınız yoktur. Sema, bu yıl daha çok tatil yapıp yazın keyfini çıkarmak için İstanbul eğlence yaşamının harika çocuğu İzzet Çapa’yı, Salopet’in ortağı Feyzi Kalkavan’ı ve eğlence dünyasının patroniçelerinden Özlem Borgonovi’yi ortak alarak S Point’i Salopet Beach, bar ve restaurant olarak hizmete soktu. Dekoratör mimar Halil Adakan. Tüm yeteneğini konuşturmuş. O gün işin başında İzzet’in sağ kolu Rose Kar vardı. Yorgunluk ve uykusuzluktan gözleri kanlanmıştı. Bu arada Bebek’teki Salopet hizmet vermeye devam ediyor. Ama buranın şefi Barış Demirtaş ve mutfak şefi Mehmet Zeybek bir süre Bodrum Salopet’teler. Çevrelerine pozitif elektrik veren Barış ve Mehmet daha ilk günden müşteriyi avuçlarının içine almışlar. Genç işletmeci Feyzi’ye güzel annesi Nükhet Kalkavan destek vermeye gelmiş. Gittiğimiz gece açılış gecesiydi. Tıpkı İstanbul Zihni Friends gibiydi. Demet Şener, İbrahim Kutluay, Canan Yaka-Ergin Tanca, Sinan Hotiç, Bahattin Demir, tekneyle gelen Murat Aslan, Öykü Erdem ve Emre Çapa, Serdar Ortaç ve Clauida-Turgut Yılmaz çifti, Süperstar Ajda Pekkan’ın yeni şarkısı Sen İste’le coşanlar arasındaydı. Gelelim mönüye Mehmet Usta, yaz için mönüyü hafif tutmuş. S Point Salopet’te gün çok uzun. Sabah kahvaltı ile başlıyor. Öğle ve akşam karnınız ne zaman acıkırsa seçeneğiniz bol. Üstelik kesenize de uygun. Dilerseniz kovada patatesle çıtır tavuk, dilerseniz etli, tavuklu dürümler, salatalar, Salopet’e özgü ev yapımı makarnalar, Meksika mutfağı sevenlere etli ve tavuklu fajitas var. Rakı içmeye meraklılar için çilingir sofrasında her çeşit meze, balık ve et mevcut. Kısacası Türkbükü Salopet, Bodrum’da eğlencenin yeni adı. Telefon numarası 0252 377 52 87. Bodrum’u burada noktalıyorum. Kısmetse çarşamba günü yine İstanbul eğlence yaşamında birlikte olacağız. Hoş kalın ve hep mutlu yaşayın. 
     
     

</TEXT>
</DOC>
