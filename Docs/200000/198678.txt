<DOC>
<DOCNO> 198678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sontur14.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ardahan'da kapalı olan 25 köy yolu açıldı... 
</HEADLINE>
<TEXT>

     Ardahan'da, Ramazan Bayramı öncesi kar yağışı nedeniyle kapanan 25 köy yolu ulaşıma açıldı. 
     Köy Hizmetleri İl Müdürlüğü yetkililerinden alınan bilgiye göre, bayramdan önce başlayan kar yağışı nedeniyle ulaşıma kapanan 25 köy yolu, aralıksız sürdürülen karla mücadele çalışmaları sonucu tamamen açıldı. 
     Ardahan Belediye Başkanı Teoman Güngör, bayramda süren kar yağışı nedeniyle şehir merkezinde yapmayı planladıkları karla mücadele çalışmalarını sürdüremediklerini söyledi. 
     Belediyenin de karla mücadelede yeterli imkana sahip olmadığını ifade eden Güngör, kar yağışının durmasının ardından şehir merkezindeki kar yığıntılarının şehir dışına taşınmaya başlandığını bildirdi. 
     Güngör, havaların aşırı soğuk oluşu nedeniyle üç gün önce şehiriçi içme suyu şebekesinde meydana gelen arızanın da giderilerek, il geneline su verildiğini kaydetti. 
     
</TEXT>
</DOC>
