<DOC>
<DOCNO> 163818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/siyaset/siy01.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Şırnak'ta kalmadı 
</HEADLINE>
<TEXT>

Ali Talip Özdemir'i "Partiyi dernek gibi yönetiyor" diye suçlayan eski bakanlardan Salih Yıldırım dahil, tüm yöneticiler istifa etti 
     NAMIK DURUKAN Ankara 

     ANAP Genel Başkan Ali Talip Özdemir'i statükocu politika izlemek ve parti ilkelerinden uzaklaşmakla suçlayan eski Devlet bakanlarından Salih Yıldırım ve kendisine bağlı Şırnak İl Örgütü, ANAP'tan istifa etti. Yıldırım, Şırnak'taki toplu istifayı, "ilk tavırlı hareket" olarak yorumladı. 
     Kongreden sonra Özdemir'le yollarını ayıran MKYK üyesi Yıldırım, toplu harekete öncülük etti. Özdemir'i, "Partiyi dernek gibi yönetiyor" diye suçlayan Yıldırım'ın istifasının ardından Şırnak İl ve Merkez İlçe Başkanı, altı İlçe başkanı, tüm belde başkanları, İl Belediye başkanı dahil 11 belediye başkanı, yönetim kurullarıyla birlikte istifa etti. Son seçimlerde DEHAP'tan sonra ikinci parti olan ANAP'a büyük oy kazandıran Yıldırım'ın istifasıyla Şırnak'ta partinin çöküş sürecine girdiği belirtiliyor. 
     

</TEXT>
</DOC>
