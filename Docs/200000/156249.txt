<DOC>
<DOCNO> 156249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sontur27.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de yol verme yüzünden çıkan tartışmada 3 kişi vuruldu 
</HEADLINE>
<TEXT>

     Eskiizmir semtinde bir benzin istasyonunda ''yol verme'' meselesi nedeniyle çıkan tartışma, üç kişinin silahla yaralanmasıyla sonuçlandı. 
     Alınan bilgiye göre, Zeyrek Petrol benzin istasyonu önünde 35 UT 481 plakalı otomobilde bulunan Hüseyin Pekmez ve kimlikleri belirlenemeyen 3 kişi ile 35 M 9117 plakalı minibüsteki Hasan Tombulkaya 22 , Rıza Çevik 46 ve Mehmet Timur 23 arasında yol verme meselesi nedeniyle tartışma çıktı. 
     Tartışmanın büyümesi üzerine Hüseyin Pekmez, tabancasıyla minibüste bulunanlara ateş etti. 
     Olayda, Hasan Tombulkaya ve Rıza Çevik ayaklarına isabet eden kurşunlarla, Mehmet Timur ise sırtına aldığı kurşunla yaralandı. Yaralılar, kaldırıldıkları Atatürk Eğitim ve Araştırma Hastanesi'nde tedavi altına alındı. 
     Olaydan sonra otomobille kaçan Hüseyin Pekmez ile diğer üç saldırganın yakalanmasına çalışıldığı bildirildi. 
     
</TEXT>
</DOC>
