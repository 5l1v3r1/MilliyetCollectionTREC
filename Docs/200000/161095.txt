<DOC>
<DOCNO> 161095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/astro/index.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansınızı zorlayın 
</HEADLINE>
<TEXT>

     Aslan burcundaki Ay güne sıcak bir atmosfer getiriyor. Duygularımızı cömertçe açıklayabileceğimiz bir gündeyiz. Özellikle öğlen pek çok şeyi daha rahat halledebileceğimiz bir şansımız var. Koç'lar şanslı bir günlerindeler. Yaratıcı konular, kendilerini özgür hissedecekleri ve hayattan zevk alabilecekleri fırsatlar söz konusu. İyi değerlendirmeliler. Boğa'nın yapıcı çaba sarf etmesi gerekiyor. Pek çok konuda başarı gelecek. Bu arada işlerini tamamlamak ve evle ilgili konularla uğraşmak da mümkün. İkizler için bolca iletişim, hareket ve zihinsel aktivite söz konusu. Kardeşlerle bir araya gelmek, eğitim ve yakınlarla ilgilenmek de onları oyalayabilir. Yengeç'ler paralarını daha iyi değerlendirebilecekleri bir gündeler. Harcamalarda artış olsa bile bu onlara yeniden geri dönecek. Akıllı alışverişler mümkün. Aslan'lar kişisel konularda yeni girişimler yapabilirler. Önemli gördükleri konularda adım atmaya çalışmalılar. Şans da onları destekleyecek. Başak'lar duygusal nedenlerle kendilerini çekingen bulabilirler ya da gereksiz bir endişe duyabilirler. Halbuki sezgilerinin yönünü takip etmeliler. 
     Terazi'ler için verimli bir gün. Sosyal konularda aktif olabilirler ve kendi görüşlerine destek bulabilirler. Bu arada iş hayatında da verimli çalışmalar ve güzel haberler olası. Akrep'ler için yoğun çalışma ardından başarı söz konusu. Şartlar çok destekleyici olmasa da kendi görüşlerini uygun biçimde ortaya koyabilirler. Yay'lar günü keyiflerine göre geçirebilecekler. Sorumluluklardan sıyrılmak mümkün ama bu arada yakın ilişkiler ve ortaklıklardan yana da şansları var. Oğlak'lar ortaklaşa konular üzerinde durmalılar. Ortaklaşa alanda yeni paylaşımlar olabilir. Ortaklarının parasal durumu da iyiye gidebilir. Kova'nın da ortaklardan ya da eşten öğrenebileceği çok şey söz konusu. Olaylara esnek bakmak gerekiyor. Sabırlı olmalılar. Balık'lar kendilerine özen göstermeliler. Ev ve yakınlarla ilgili konular yüzünden biraz zorlanabilirler. Planlı davranmalılar. 
     

</TEXT>
</DOC>
