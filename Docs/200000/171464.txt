<DOC>
<DOCNO> 171464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur26.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'ya tatile gitmek için taksiciyi öldürmüşler... 
</HEADLINE>
<TEXT>

     Maltepe'de tabancayla vurularak öldürülen taksici Ahmet Bektaş'ın 29 katil zanlıları 15 yaşındaki 2 gencin, ''taksiciyi, Antalya'ya tatile gitmek için gasp etmek istediklerini'' söyledikleri öğrenildi. 
     Asayiş Şube Müdürlüğü'nden alınan bilgiye göre, 18 Temmuz tarihinde Ahmet Bektaş'ın Ferhatpaşa Mahallesi'nde başından vurularak öldürülmesi üzerine soruşturma başlatan polis, katil zanlıları F.T. 15 ile F.S'yi 15 Muş'ta yakaladı. 
     Bu ilde Çocuk Şube Müdürlüğü'nde gözaltına alınan zanlıların, ifadelerinde, İçerenköy Hali'nde hamallık yaptıklarını, Antalya'ya tatile gitme hayali kurduklarını, bunun için de bir taksiciyi gasp etmeyi planladıklarını söyledikleri öğrenildi. 
     Bu kişilerin, Kozyatağı'nda Ahmet Bektaş'ın aracına bindiklerini, F.S'nin, üzerindeki tabancayı çekip taksiciden para istediğini, 3'e kadar saydıktan sonra da tetiği çektiğini, aslında taksiciyi öldürmeyi amaçlamadıklarını anlattıkları kaydedildi. 
     Zanlıların, Bektaş'ın cüzdanında bulunan 170 milyon lira ile cep telefonunu aldıklarını, cesedi Maltepe'de yol kenarına atıp, arabayı da Başıbüyük Mahallesi'nde terk ettiklerini söyledikleri belirtildi. 
     
</TEXT>
</DOC>
