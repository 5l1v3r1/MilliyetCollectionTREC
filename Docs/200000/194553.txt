<DOC>
<DOCNO> 194553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sondun28.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da uyuşturucu kaçakçısı Türklere hapis cezaları 
</HEADLINE>
<TEXT>

     Belçika'nın Brüksel Ceza Mahkemesi, önemli miktarda saf eroin kaçakçılığı yaptıkları suçlamasıyla yargılanan 5 Türk vatandaşını, 2 ila 10 yıl hapis cezalarına çarptırdı. 
     İtalya'da, 2001 yılında bir TIR'da 68 kilo saf eroin ele geçirilmesi ve bu kamyon sürücüsünün Belçika'da uyuşturucuyu iletmek istediği adresin belirlenmesi üzerine, İtalyan ve Belçika narkotik polisleri işbirliği başlattılar. 
     Kamyondaki mobilyaların alıcısı olan Belçika'daki şirketin telefonları dinlenmeye başlandı ve sahipleri izlendi. Daha sonra, Makedonya'dan gelen ve Brüksel'deki şirkete mobilya taşıdığı varsayılan bir kamyonda 81 kilo saf eroin, düzenlenen bir operasyon sonucu ele geçirildi. 
     Brüksel Ceza Mahkemesi Hakimi Olivier Van Wilder, mevcut kanıtlarla sanıkların suçlarının sabit görüldüğünü belirterek, Ertan Çölgeçen 37 ve Caner Altunal 34 isimli şahısları 10'ar yıl ağır hapis ve 50 biner euro para cezasına, Mehmet Bayraktar 35 isimli şahısı 6 yıl ağır hapis ve 15 bin euro para cezasına çarptırdı. 
     Mahkeme, uyuşturucu kaçakçılığına karışan iki Türkü de 2 ve 3'er yıl tecilli hapis cezalarına mahkum etti. 
     
</TEXT>
</DOC>
