<DOC>
<DOCNO> 161397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/yasam/yas09.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte fidyecilerin planları tutmadı... 
</HEADLINE>
<TEXT>

     AYDIN DHA 

     Aydın’da, Ahmet Enez Tarı’nın kendi ellerinde olduğunu öne sürerek cep telefonu mesajıyla 50 milyar lira fidye isteyen üç genç tutuklandı. Gençler "tehdit ve şantaj suçlamasıyla" 20 yıla kadar hapis istemiyle yargılanacak. Çiftçilik yapan Sabahattin Sönmez 23 ile arkadaşı İsa Meydan, gazetede Ahmet Enez Tarı’nın kayıp ilanını okudu ve Erkan Aktaş’ın 21 cep telefonundan baba Tuna Tarı’nın cep telefonuna "Çocuğunuz bizde. 50 milyar lirayı hesabımıza yatırmazsanız, çocuğu öldü bilin. Size daha sonra hesap numarası vereceğiz" diye mesaj attı. Tarı, Aktaş’ın evde bıraktığı cep telefonunu aradı ve baba Mehmet Aktaş’tan adresi öğrenerek Ümraniye polisine durumu bildirdi. Jandarmanın yaptığı operasyonda kayıp çocuk bulunamadı. Adliyeye sevk edilen şahıslar, "tehditle korkutma ve şantaj" suçundan tutuklandı. Üç genç 20 yıla kadar hapis cezası istemiyle yargılanacak. 
     Sönmez ve Meydan’ın 2.5 yıl önce de köylülerin hattına girip 900’lü numaraları arayarak 30 milyar liraya yakın fatura yazılmasına yol açtıkları gerekçesiyle 1.5’ar milyar lira para cezasına çarptırıldığı kaydedildi. 
     

</TEXT>
</DOC>
