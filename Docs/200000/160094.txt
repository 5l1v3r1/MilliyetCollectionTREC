<DOC>
<DOCNO> 160094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/siyaset/siy03.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer 'terör karikatürleri' sergisinde 
</HEADLINE>
<TEXT>

     BÜLENT ÖZDEMİR İstanbul 

     Cumhurbaşkanı Ahmet Necdet Sezer İstanbul Üniversitesi'nin "550. Yıl Kuruluş Günü" nedeniyle Fen Fakültesi'nde düzenlenen törene katıldı. Sezer, Rektör Prof. Dr. Kemal Alemdaroğlu tarafından karşılandı ve uğurlandı. Sezer, salona girerken kendisini alkışlayanlara el sallayarak karşılık verdi. Sezer, İstanbul Üniversitesi Bilim ve Sanat Merkezi'nde 550. kuruluş yıldönümü etkinlikleri çerçevesinde bugün açılacak Aydın Doğan Uluslararası Karikatür Sergisi'ni de gezdi. Sezer, sergi salonuna gelişinde Aydın Doğan Vakfı Yürütme Kurulu Başkanı Orhan Birgit, Doğan Medya Konseyi Üyesi Doğan Heper ve vakıf mensuplarınca karşılandı. 19. Aydın Doğan Karikatür Sergisi hakkında bilgi alan Sezer, terör konulu bu karikatürlerden oluşan albümü geçen yıl incelediğini belirterek, beğenisini tekrarladı. Sezer, "Hepsi çok harika şeyler. Emeği geçenleri kutlarım" dedi. 
     

</TEXT>
</DOC>
