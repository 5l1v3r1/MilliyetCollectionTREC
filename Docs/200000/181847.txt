<DOC>
<DOCNO> 181847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/yasam/yas08.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NARO dünyanın 'en gizli' örgütü oldu 
</HEADLINE>
<TEXT>

   Dört NARO'cu, örgütün ikinci kuruluş yıldönümünü Bağdat Caddesi'nde öylesine gizli bir yürüyüşle kutladı ki, ne polis ne vatandaşlar onları fark etti... 
      ASLI ÖKTENER İstanbul 
   
   İki yıl önce buldukları her yere 'Nuri Alço Revival Organization - NARO' Nuri Alço Diriliş Örgütü imzalı yazılar yazarak gündeme gelen kimliği belirsiz grup, önceki gece ikinci kuruluş yılını kutladı. Nuri Alço'yu simge olarak seçen NARO'cuların, basın merkezlerine gönderdikleri 'İkinci Yıl İfade Çılgınlığı Kutlamaları' başlıklı mailde, kutlamanın önceki gece Bağdat Caddesi'nde olacağı ve NARO'nun dört çekirdek üyesinin temsili bir 'kurtuluş yürüyüşü' yapacağı belirtilerek, "Siz bizi tanımayacaksınız belki ama biz sizi tanıyacağız" deniyordu. 
   Önceki gece, polislerin yanı sıra gazeteciler de Bağdat Caddesi'nde yapılacağı belirtilen kutlama için toplandı. Ancak NARO'cular ortada yoktu ama, cadde boyunca çöp kutuları, banklar, duvarlar, hatta inşaat atıkları üzerine yazdıkları sloganlar vardı. Her yer, 'NARO Nobel sahibi', 'Nuri Alço sanat için soyundu', 'Nuri Alço tropikal bıyık' gibi yazılarla doluydu... 
   
   'Davet etsek, yolu şaşırır' 
   Bir türlü bulunamayan NARO'cular, mail'lerinde, Nuri Alço'yu kutlamaya davet etmediklerini de şöyle açıklıyordu "Kendisini davet etseydik, büyük ihtimalle yolu şaşırır, sahil yolunda tek başına yürürdü..." 
   
   
</TEXT>
</DOC>
