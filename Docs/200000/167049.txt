<DOC>
<DOCNO> 167049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sondun08.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya Komünist Partisi'nden cinsel tacizlere ilginç önlem.. 
</HEADLINE>
<TEXT>

     Son zamanlarda üst düzey üyelerinin adları sık sık cinsel taciz olaylarına karışan Japonya Komünist Partisi, tacizleri önlemek için ev dışında içki içme yasağını üyelerine bir kez daha hatırlattı. 
     Parti lideri Kazuo Shii, gazetecilere yaptığı açıklamada, mayıs ayında Komünist Parti'den alt meclis üyesi milletvekilinin bir partide bir kadına tacizde bulunması üzerine bu kararın alındığını belirterek, bu tip olayların olmaması için sıkı tedbirler uygulanacağını belirtti. 
     İçki içme yasağının üst düzey yetkililerle partinin merkezinde çalışan yaklaşık 1000 kişiyi kapsadığı, resmi ve özel günlerde içki içmek için partinin onayının alınması gerektiği bildiriliyor. 
     Japonya Komünist Partisi'nin 1970'li yıllara dayanan ev dışında içki içme yasağı üyeleri tarafından tam anlamıyla uygulanmıyor. 
     
</TEXT>
</DOC>
