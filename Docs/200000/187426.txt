<DOC>
<DOCNO> 187426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/tv/ekran.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham "Manşet"te 
</HEADLINE>
<TEXT>

   İngiltere'nin "yıldızı", Londra'da Birand'a konuştu 
      Manşet programından bir özel röportaj daha... Mehmet Ali Birand, İngilizlerin "süperstar"ı David Beckham'la görüştü. Saç modeli, evliliği, Real Madrid'e transferi ve tabii frikikleriyle sürekli gündemde olan Beckham, artık futbolculuğun ötesinde bir marka haline geldi. Cumartesi günü milli takımımızın İngiltere'yle yapacağı maç da David Beckham'ın bizim açımızdan önemini artırıyor. 
   Bu şartlar altında Mehmet Ali Birand, Beckham'a ulaştı ve onunla röportaj yaptı. Türkiye-İngiltere maçı ne olur Beckham'ın bu soruya yanıt vereceği "Manşet" programında ünlü futbolcunun kariyeri de konuşulacak. 
   CNN TÜRK 17.00 
   
   
   Sultan açılamıyor    Şevket Çoruh ve Başak Köklükaya'nın başrolleri kalabalık bir oyuncu kadrosuyla paylaştığı "Sultan Makamı"nda Sultan, Asiye'yi Bahtiyar'dan istemek için fırsat kollar. Ancak Bahtiyar, her zamanki gibi anlayışsız davranıp, ona fırsat vermez. 
   KANAL D 21.20 
   
   
   Ölmek istediler    Bugün ekrana gelecek iki dizinin başrolündeki erkek oyuncular, senaryo gereği ölüyor. 
   Gelin Fikret Kuşkan, başrolünü Zara ile paylaştığı diziden senaryoyu beğenmediği için ayrılmak istedi. Bunun üzerine senaryo değişti ve Kuşkan'ın canlandırdığı Mustafa öldürüldü. "Gelin"de bu gelişme üzerine Hazal tutuklanıyor. KANAL D 19.50 
   Zerda Yavuz Bingöl ve Ece Uslu'nun oynadıkları dizide de bir ayrılık var. Bu konuda rivayet muhtelif Bingöl'ün "Müziğe yoğunlaşacağım" diyerek diziden ayrıldığı da yazıldı, aldığı ücreti beğenmediği de. Kesin olan, dizinin en önemli karakterleri Şahin Ağa'nın bu bölümde öleceği. ATV 20.30 
   
   
   Gündem futbol    Basın Tribünü Gazeteciler İsmet Berkan, Mehmet Demirkol ve Yiğiter Uluğ bu hafta ağırlıklı olarak cumartesi günkü Türkiye-İngiltere maçını konuşacak. CNN TÜRK 22.05 
   Derin Haber Prof. Dr. Haluk Şahin ise konuya kültürel açıdan yaklaşıyor. Konukları, Prof. Dr. Cevat Çapan, Bilgi Üniversitesi'nden Esra Arsan ve spor yazarı Ahmet Çakır. TV8 23.30 
   Siyaset Meydanı Ali Kırca sezonu Fenerbahçe Şükrü Saraçoğlu Stadı'nda açıyor. Başta Nurcan Akad, Feryal Pere, Sanem Altan gibi kadın gazeteciler olmak üzere ve futbolun ünlü isimleri "kadınlar ve futbol" konusunu tartışacaklar. ATV 23.15 
   
   
</TEXT>
</DOC>
