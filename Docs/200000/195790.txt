<DOC>
<DOCNO> 195790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur30.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu "Saldırıyı nefretle kınıyor ve lanetliyoruz" 
</HEADLINE>
<TEXT>

     Bakanlar Kurulu, İstanbul'da meydana gelen terörist saldırıyı kınadı. 
     Başbakanlık Basın Merkezi'nden yapılan Bakanlar Kurulu açıklamasında şöyle denildi 
     "Ölenlerin yakınlarına başsağlığı, yaralananlara acil şifa diliyoruz. Saldırı ile ilgili soruşturma çok yönlü olarak yürütülmektedir. Bu menfur saldırıları gerçekleştirenlerin ve işbirlikçilerinin en kısa zamanda yakalanarak adalete teslim edilmeleri için her türlü gayret kararlılıkla sürdürülecektir" "Hiçbir şey terörü haklı gösteremez" denilen açıklamada Türkiye'nin, terörizme karşı uluslararası işbirliğinin önemini daima ön planda tuttuğu, bütün devletlerin birlikte hareket etmelerinin, somut ve etkin adımları kararlılıkla atmalarının şart olduğu belirtildi. 
     İstanbul'daki saldırıların, Türkiye'nin asırlardır süren uyumlu iç birlikteliğini, huzur ve istikrarını da hedef aldığı ifade edilen açıklamada, "Ancak, hiçbir güç bu uyumlu birlikteliği bozamayacaktır. Hükümetimiz, bu menfur terörist saldırıların yaralarının sarılması için her türlü gayreti gösterecektir" denildi. 
     
</TEXT>
</DOC>
