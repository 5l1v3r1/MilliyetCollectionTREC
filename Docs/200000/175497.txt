<DOC>
<DOCNO> 175497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo16.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüseyin Beşok idmana çıktı... 
</HEADLINE>
<TEXT>

     33. Avrupa Erkekler Basketbol Şampiyonası finallerinin hazırlıklarını sürdüren A Milli Takım, Almanya'daki çalışmalarına başladı. 
     Basketbol Federasyonu'ndan verilen bilgiye göre A Milli Takım, Nürnberg takımının sahasında yaptığı atletizm idmanıyla hazırlıklarına başlarken, oldukça yoğun bir tempoda yapılan antremana, Nürnbergli futbolcular ve gurbetçi vatandaşlar ilgi gösterdi. 
     Öte yandan, sakatlığı geçen Hüseyin Beşok'un ilk kez çalışmalara katılması teknik kadroyu sevindirirken, İstanbul'da kalan ve tedavisi süren Kerem Tunçeri'nin durumunun iyiye gittiği bildirildi. 
     Bu arada milliler, Almanya Milli Takımı ile kamp dönemi içinde 2 hazırlık maçı yapacak. 
     
</TEXT>
</DOC>
