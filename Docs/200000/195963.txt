<DOC>
<DOCNO> 195963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sontur35.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre, bir cana daha kastetti 
</HEADLINE>
<TEXT>

     Diyarbakır'da yasak ilişki sonrası hamile kaldığı için ağabeyi tarafından taşlı ve satırlı saldırıya uğrayan K.D, yaşam savaşı veriyor. 
     Mardinkapı Semti'nde oturan ve yasak ilişkiden hamile kaldığı gerekçesiyle ağabeyi Ahmet Demirel'in 20 taşlı ve satırlı saldırısına uğrayan K.D'nin, Dicle Üniversitesi Tıp Fakültesi Hastanesi Beyin Cerrahi Kliniği'ndeki tedavisi sürüyor. 
     Yoğun bakımda bulunan K.D'nin durumunun ciddiyetini koruduğunu ifade eden doktorlar, ''Başından ve vücudundan taş ve kesici aletle darbe almış. Yoğun bakımdaki tedavisi sürüyor. Genel durumu kötü'' dediler. 
     Öte yandan, K.D'nin 25 haftalık hamile olduğu ve ailesinden kimsenin hastanede ziyaretine gelmediği öğrenildi. 
     K.D, üç gün önce ağabeyi Ahmet Demirel tarafından yaşadığı Mardinkapı Semti'ndeki evinden çıkarıldıktan sonra sokakta ağabeyinin taşlı ve satırlı saldırısı sonucu ağır yaralanmıştı. 
     Vatandaşların ihbarı üzerine, K.D, polis tarafından hastaneye kaldırılırken, ağabey Ahmet Demirel yakalanarak, gözaltına alınmıştı. 
     
</TEXT>
</DOC>
