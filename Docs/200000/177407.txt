<DOC>
<DOCNO> 177407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun07.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam öldü diye morga konuldu, sabah dirildi 
</HEADLINE>
<TEXT>

     Vietnam'ın Hoşimin Kenti'nde öldü sanılarak geceyi morgda geçiren yaşlı adam dirildi. 
     Vietnam Haberleri gazetesinin bildirdiğine göre, 15 Ağustos gecesi Hoşimin Kenti hastanesinde ölüm raporuyla morga alınan 73 yaşındaki Nguyen Van Çuan'ın cenazesini almak için sabah morga gelen kızı, babasının dirildiğini görme mucizesini yaşadı. 
     Çuan'ın kızı, o anı şöyle anlattı 
     ''Babamın naaşını örten battaniyenin oynadığını görünce çok sarsıldım, korktum. Morg memurları battaniyeyi o an çektiklerinde babamın gözlerinde hayat gördüm, korkum içimi bürüyen sevince dönüştü.'' Göğüs ağrısı şikayetiyle Hoşimin Nguyen Tri Fuong Hastanesi'ne yatırılan ve ''kalp sektesiyle'' öldü sanılan Çuan'ın durumunu değerlendiren hekimler, ''Sayın Çuan'ın durumu şu anda iyi, kendisi acil serviste tutuluyor'' dediler. 
     Yedi saat morgun dondurucu soğuğunda diğer cesetler arasında geceyi geçiren ve mucize kabilinden dirilen Çuan hakkında fazla yorum yapmak istemeyen hekimler, soruşturmanın sürdüğünü naklettiler. 

     
</TEXT>
</DOC>
