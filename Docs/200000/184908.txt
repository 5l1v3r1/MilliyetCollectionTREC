<DOC>
<DOCNO> 184908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/spor/spo01.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen'den mesaj var 
</HEADLINE>
<TEXT>

   Beşiktaş'ın yıldızı, sakatlığının tamamen geçtiğini, Trabzonspor maçında forma giymek istediğini söyledi 
      
   'Ağrılarım geçti' 
   KARTAL'IN süper starı Sergen Yalçın yaklaşan Chelsea maçı öncesinde sakatlığının geçtiğini müjdeledi. Trabzon maçında da forma giymeye hazır olduğunu dile getiren tecrübeli oyuncu, "Kendimi çok iyi hissediyorum" dedi. Önceki gün PAF takımı ile oynanan maçta kendini test eden ve üç gol atan Sergen, "Ağrılarım geçti. Forma giyebilecek düzeye geldim" yorumunu yaptı. 
   
   Kadroya giriyor 
   SERGEN'İ Chelsea maçına saklamak isteyen Lucescu'nun yıldız futbolcuyla görüştükten sonra Trabzon maç kadrosuna alma kararı verdiği öğrenildi. Rumen teknik adamın, büyük kozunu oyunun gidişine göre sahaya süreceği bildirildi. Lucescu'nun Sergen'e, "İki maçın da önemi çok büyük. Hazır olman beni sevindirdi. Chelsea maçına kadar çok dikkatli olmalısın" dediği iddia edildi. 
   
   Fatih Tekke'ye özel markaj    SİYAH-Beyazlı takım Trabzonspor maçının hazırlıklarını dün Nevzat Demir Tesisleri'nde basına kapalı yaptığı tek idmanla sürdürdü. Siyah - Beyazlılar'ın hocası Mircea Lucescu'nun, çalışmada defans oyuncularıyla yakından ilgilendiği öğrenildi. Trabzonspor'un etkili gol silahı Fatih Tekke'yi kaptan Tayfur ile kilitlemeyi düşünen Rumen hocanın, ilk on birde Sinan Kaloğlu ile Okan Koç'a da şans vermesi bekleniyor. 
   
   Formasını bırakmıyor    KARTAL'IN Brezilyalı yıldızı Zago'nun, trafik kazası geçiren eşinin moral bozukluğuna karşın Trabzonspor karşılaşmasında forma giyeceği açıklandı. Lucescu'nun Sambacı ile görüştüğü ve "İstersen bu maçta oynamayabilirsin" dediği öğrenildi. Luce'nin önerisini geri çeviren Zago, kritik bir virajda olduklarını ve Trabzonspor sınavında takımdaki yerini alacağını söyledi. 
   
   
</TEXT>
</DOC>
