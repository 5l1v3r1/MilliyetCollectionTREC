<DOC>
<DOCNO> 153153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/spor/spo08.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezası başladı 
</HEADLINE>
<TEXT>

Ümit Milli Takımı'nın bugünkü maçını yönetecek olan Bülent Demirlek'in yerine Mustafa Çulcu görevlendirildi 
     GALATASARAY - Adanaspor maçında verdiği yanlış kararlarla bir anda kamuoyunun gündemine oturan hakem Bülent Demirlek, sezonu kapadı Gözlemci Murat Ilgaz'dan 6, Abdurrahman Arıcı'dan da 6.5 alan Demirlek'in 6 hafta dinlendirileceği, dolayısıyla bu sezon sonuna kadar görev yapamayacağı öğrenildi. 
     DEMİRLEK ayrıca bugün oynanacak Türkiye - Çek Cumhuriyeti Ümit Milli Takımı maçından da oldu. Futbol Federasyonu, Sakarya'da yapılacak olan karşılaşmanın hakemi olduğu açıklanan Bülent Demirlek'in yerine bu maçta Mustafa Çulcu'nun düdük çalacağını açıkladı. Böylece genç hakemin cezası başlamış oldu. 
     
Erhan Sönmez'in altyapısı sağlam      ÜMİT Karan'ın elle attığı golü tespit eden ve Bülent Demirlek'in büyük bir hata yapmasını engelleyen yardımcısı Erhan Sönmez, Süper Lig hakemleri arasında yabancı dil sınavını en iyi notla geçen isim çıktı. Almanya'da doğup büyüyen, üniversite tahsilini Türkiye'de tamamlayan ve halen makine mühendisliği yapan 24 yaşındaki Sönmez'in süper lig kadrosundaki 48 hakem arasında en iyi yabancı dile sahip olması onun bu sene FİFA listesine girmesinde en önemli faktör oldu. 
     
     


SPOR 


























</TEXT>
</DOC>
