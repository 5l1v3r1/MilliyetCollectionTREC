<DOC>
<DOCNO> 196076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun19.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksikalı dişi panda, erkek panda için Japonya'ya gidiyor .. 
</HEADLINE>
<TEXT>

     Meksika'daki 3 girişimi de başarısız olan Japon panda, bu kez kendi evinde yavrulamaya çalışacak. 
     Tokyo'daki Ueno Hayvanat Bahçesi sakini Pekin doğumlu Ling Ling'in Meksika'da doğal ve yapay yöntemlerle gebe bırakma girişimleri başarısız olunca, Meksika Chapultepec Hayvanat Bahçesi yetkilileri, 16 yaşındaki dişi panda Shuan Shuan'ı Tokyo'ya göndermeye karar verdi. 
     Tokyo Hayvanat bahçesi yetkilileri, gelecek ayki randevudan umutlu. Bir yetkili, ''Ling Ling ilk kez kendi evinde olacak. Bu durum gerilimini azaltacak'' dedi. 
     Yetkili, Shuan Shuan'ın mart civarında çiftleşme dönemine gireceğini ve döllenmenin başarılı olması durumunda yaz aylarına kadar Tokyo'da kalacağını belirtti. 
     Özgür olmayan pandaların, dişilerin yılda sadece bir kez döllenme dönemine girmesi ve erkek eşler konusunda oldukça seçici olmaları nedeniyle gebe kalmalarının çok zor olduğuna dikkat çekildi. 
     
</TEXT>
</DOC>
