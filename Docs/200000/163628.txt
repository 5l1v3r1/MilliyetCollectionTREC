<DOC>
<DOCNO> 163628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/yasam/yas04.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Seyyah olup şu lemi gezdi 
</HEADLINE>
<TEXT>

Çoğu emekli, ikramiyesiyle yatırım yapmayı düşünürken Faruk Budak, bir sırt çantasıyla 'dünyayı gezdi.. 
     ASLI ÖKTENER İstanbul 

     Kara Harp Okulu'ndan albay rütbesiyle iki yıl önce emekli oldu 43 yaşındaki Faruk Budak. O, diğer emekliler gibi ikramiyesiyle ev ya da araba almak yerine, Asya ve Afrika'yı gezmeyi tercih etti. Sırtına bir çanta vurup yollara düştü ve cebindeki 15 bin dolarla Asya'dan Afrika'ya 23 ülke gezdi. 
     Yaklaşık 15 ay önce İstanbul'dan yola çıkan Budak, Hindistan'a trenle gitmek istemiş. Ancak o dönemlerde bir grup Pakistanlı, Hindistan parlamentosunu basınca, ülkeye karayolu ile girişler yasaklanmış, o da Hindistan'a uçakla gitmek zorunda kalmış. 
     
     Türkiye gibisi yok .. 
     Tibet'e de gitmek istiyormuş Budak ama orada önüne 'siyasi engeller' çıkmış. Dünya Kupası sırasında Burma'ya geçmiş. Buraya dair izlenimlerini şöyle anlatıyor "İnsanlar Türkiye'nin yerini bilmiyordu ancak futbolcularımız Hasan Şaş, İlhan Mansız ve Rüştü'yü iyi tanıyorlardı. Senegal maçını da burada izledim..." Afrika'ya uzanıp safarilere katılıp, binlerce zebranın göçüne tanıklık etmiş... Harem Otogarı'nda turu sona eren Budak'ın şimdiki hedefi gezi notlarını bir kitapta toplamak. Yolculuğunu şöyle özetliyor "Yolculuk boyunca onca yer gezdim ama sonunda Türkiye'nin ne denli eşsiz güzellikte bir ülke olduğunun farkına vardım..." 
     

</TEXT>
</DOC>
