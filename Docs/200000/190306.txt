<DOC>
<DOCNO> 190306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/siyaset/siy09.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel, 63. kez fahri doktor oldu 
</HEADLINE>
<TEXT>

   SERHAT OĞUZ İstanbul 

   
   9. Cumhurbaşkanı Süleyman Demirel'e İstanbul Ticaret Üniversitesi'nde dün düzenlenen törenle "uluslararası ticaret" alanında onursal doktora ünvanı verildi. Demirel, bunun 63. fahri doktora unvanı olduğunu ve doğduğu İslamköy'deki müzede yerini alacağını söyledi. 
   Üniversitedeki törene Demirel'in yanı sıra YÖK Başkanı Prof. Dr. Kemal Gürüz, İTO Başkanı Mehmet Yıldırım, işadamları, öğretim üyeleri ve öğrenciler katıldı. 
   
   'Ürettiğimizi bebeler yiyor' 
   Demirel konuşmasında, Türkiye'nin bugün kişi başına düşen milli gelirinin üç bin dolar olduğunu belirterek, "Üç bin doları küçümsemeyin. Nüfus bu kadar artmasa çok daha fazla olurdu. Ürettiğimizi akşam sofrada bebeler yiyip bitiriyorlar" dedi. 
   Hükümete yüklenen Gürüz ise, dünyanın her yerinde eğitimde gelinen son teknolojiler konuşulurken, Türkiye'de h l üniversite giriş sisteminin tartışıldığını vurgulayarak, "Çünkü üniversite giriş sisteminin etrafında büyük bir rant oluşmuştur. Dershane sektörü var, çok güçlüler" diye konuştu. 
   
   
   
</TEXT>
</DOC>
