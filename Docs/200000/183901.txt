<DOC>
<DOCNO> 183901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/soneko10.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Coşkun Tüketici yasasıyla 80 bin kredi borçlusu kurtuldu 
</HEADLINE>
<TEXT>

     Sanayi ve Ticaret Bakanı Ali Coşkun, Tüketicinin Korunması Hakkındaki Kanunla kredi kartı faizi mağdurları için yapılan düzenlemenin amacına ulaştığını bildirerek, ''80 bin tüketici kurtuldu''dedi. 
     Coşkun, yaptığı yazılı açıklamada, Merkez Bankası Kayıtlarına göre, 860 bin kredi işleminin temerrüde gecikme düştüğünün bilindiğini hatırlatırken, bu sayının 180 bin tüketiciye tekabül ettiği kaydetti. 
     Tüketicinin Korunması Hakkında Kanunun 14 Mart 2003 tarihinde yürürlüğe giren geçici 1. maddesi uyarınca, kredi kartı faiizlerinde tüketici lehine düzenlemeler yapıldığını ifade eden Bakan Coşkun, şu bilgileri verdi 
     
     PROTOKOL YAPANLARIN SAYISI 100 BİN 

     ''14 Mart-14 Nisan 2003 tarihleri arasındaki bir aylık başvuru süresi içinde, 180 bin tüketiciden 120 bini geçici 1. maddeden yararlanmak istediğini bankalara bildirdi. 
     120 bin tüketiciden protokol yapanların sayısı 100 bin. 
     20 bin tüketicinin ise bankalarla anlaşamadıkları için ya tüketici sorunları hakem heyetlerine ya da tüketici mahkemelerine başvurdukları anlaşılıyor. 
     Söz konusu 100 bin tüketiciden 6 aydır taksitlerini düzenli olarak ödeyenlerin sayısı ise 80 bin. 
     Sonuç olarak, 80 bin tüketicinin bankalarla olan kredi kartı problemlerinin çözüme kavuşturulduğu anlaşılıyor.'' Bakan'ın açıklamasına göre, bunun yanı sıra tüketici sorunları hakem heyetlerine ya da tüketici mahkemelerine başvuran 20 bin tüketicinin de yargı kararları neticesinde haklılıklarının tespiti halinde, yasanın getirdiği kolaylıkladan istifade etmesi imkanı doğacak. 
     
</TEXT>
</DOC>
