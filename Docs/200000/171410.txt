<DOC>
<DOCNO> 171410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/soneko27.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'nin 100 büyük firması açıklandı... 
</HEADLINE>
<TEXT>

     Ege Bölgesi Sanayi Odası EBSO , üretimden satışlar kriterine göre, bölgenin 100 büyük sanayi kuruluşunu açıkladı. 
     Buna göre, 2002 yılında bölgenin en büyük 100 firmasının üretimden satışları, 12 katrilyon 556 trilyon lira olarak gerçekleşti. 
     EBSO Başkanı Salih Esen, düzenlediği basın toplantısında, bu yıl ilk kez Ege Bölgesi'nin genelini içine alan bir çalışma yaptıklarını bildirdi. 
     Esen'in verdiği bilgiye göre, 100 büyük firmanın 97'sini özel sektör, 3'ünü kamu kuruluşu oluşturdu. Bu firmaların toplam üretimden satışlar ve cirosu içinde, kamu kesiminin payı yüzde 45 olarak belirlendi. 
     Ege'nin 100 büyük firmasının 23'ü gıda sektöründe yer alırken, bunu 10 firma ile kimya sektörü, 9 firmayla metal ana sektörü izledi. Üretimden satışlar itibarıyla en yüksek değeri 5 katrilyon 685 trilyon lira ile petrol sektörü gerçekleştirdi. 
     2002'de Ege'nin 100 büyük firmasının üretimden satışları reel olarak toplamda yüzde 7 oranında geriledi. Toplam cirolarının ise yüzde 14 azalma gösterdiği bu firmalardan özel sektörde olanların, üretimleri dışında yaptıkları ticari satışlarında güçlük çektiklerinin izlendiğini bildiren Esen, firmaların ticari satışlarının yüzde 58 oranında gerilediğini kaydetti. 
     
     ÖZSERMAYELERDE BÜYÜK AŞINMA 

     Esen, bir önceki yıl yaşanan büyük ekonomik krizle birlikte firmaların ekonomik yapılarındaki bozulmanın halen çeşitli cephelerde kendini gösterdiğini ifade etti. 
     Bölgedeki firmaların öz sermayelerinde büyük aşınmanın söz konusu olduğunu belirten Esen, 2002'de 100 büyük firmanın öz sermayesinin yüzde 17, net aktiflerinin yüzde 22 oranında gerilediğini söyledi. 
     2002'de özel sektörün yüzde 37 oranında artan bir faiz yüküyle boğuşmaya devam ettiğini ifade eden Esen, 100 büyük firmanın bilanço karlarının yüzde 29 oranında azalırken, bilanço zararlarının ise yüzde 81 gerileme gösterdiğini kaydetti. 
     Geçen yıl 100 büyük firma içerisinde 22'sinin zarar bildiriminde bulunduğunu belirten Esen, aynı yıl net karın özel sektörde 269 trilyon lira, kamu kesimindeyse 84 trilyon lira olduğunu bildirdi. 
     
     İHRACATTA EN BÜYÜK PAY TÜPRAŞ VE PETKİM'İN 

     2002'de kamu kesiminde satış karlılığının sadece yüzde 1.5, özel sektörde ise yüzde 3.9 olduğunu kaydeden Esen, 2002 yılında 100 büyük firmanın istihdamının yüzde 11 oranında azaldığını, gerilemenin özel sektörden kaynaklandığını ifade etti. 
     100 büyük firmanın 2002 yılı ihracatının 1 milyar 952 milyon, ithalatının ise 2 milyar 14 milyon dolar olduğunu dile getiren Esen, ihracatta en büyük payı yüzde 21 ile TÜPRAŞ ve PETKİM'in bulunduğu petrol sektörünün aldığını söyledi. 
     
     KRİZ ENDİŞESİ 

     Bankaların üreten kesime yeterli fonu aktaramadığını savunan ve dışarıdan gelen sermaye girişinin kısıtlı olduğu 2002 yılında yüzde 7.8'lik büyümeyi önemli bir başarı olarak niteleyen Esen, şunları kaydetti 
     ''Ancak yaşatılmaya çalışılan iyimserlik havasına rağmen, hiç birimiz ülke ekonomisinin yeniden bir kriz ortamına girmesi endişesini taşımaktan kurtulamadık. Yapılan değerlendirmeden görüldüğü gibi tüm verilerde reel bir gerileme vardır. Firmalarımız, borç ve faiz batağı içinde varlıklarını yiyip bitirmeye devam etmektedirler. 2001 hepimiz için kötü bir yıldı. 2002 de yaraların sarılmasıyla geçirilen, ancak iyileşmenin tamamlanamadığı bir yıl olmuştur.'' Esen, 2002'de bölgede üretimden satışları 7 trilyon lira üzerinde olan 263 firmanın da belirlendiğini, bunların 193'ünün İzmir'de yer aldığını da sözlerine ekledi. 
     
     İŞTE FİRMALAR... 

     Ege Bölgesi Sanayi Odası EBSO , üretimden satışlar kriterine göre, bölgenin 100 büyük sanayi kuruluşunu açıklarken, 7 trilyon lira barajını aşan toplam 262 firma belirledi. 
     EBSO araştırmasının 2002 yılı sonuçlarına göre, ilk 100 sıradaki sanayi kuruluşları şunlar 
     

SIRA SİCİL FİRMA ŞEHİR ÜRETİMDEN SATIŞLAR Milyon TL 1 6646 TÜPRAŞ AŞ İZM RAF MÜD İZMİR 4.723.909.875 2 10221 PETKİM AŞ İZMİR 961.547.385 3 13857 PHILSA PHILIP MORİS AŞ İZMİR 536.093.532 4 14200 JTI TÜTÜN ÜRÜNLERİ AŞ İZMİR 316.859.096 5 17059 VESTEL AŞ EGE SER BÖL ŞB İZMİR 272.342.259 6 115 SS TARİŞ PAMUK İZMİR 228.720.106 7 8186 İZMİR DEMİR ÇELİK AŞ İZMİR 218.482.845 8 4623 BMC SAN VE TİC AŞ İZMİR 186.732.233 9 6853 PINAR SÜT AŞ İZMİR 182.711.678 10 12060 ÇEBİTAŞ AŞ İZMİR 173.780.242 11 10390 PINAR ENT ET VE UN AŞ İZMİR 165.141.405 12 50009 ERBAKIR ELEKTROLİTİK AŞ DENİZLİ 163.018.844 13 9792 DYO BOYA FABRİKALARI AŞ İZMİR 144.649.569 14 50044 MENDERES TEKSTİL AŞ DENİZLİ 143.979.539 15 50033 BOSCH SAN VE TİC AŞ MANİSA 133.769.600 16 11307 OSMAN AKÇA AŞ İZMİR 133.541.619 17 5123 BATIÇİM AŞ İZMİR 131.388.707 18 10456 POLİNAS PLASTİK AŞ MANİSA 129.976.657 19 50021 ABALIOĞLU SAN AŞ DENİZLİ 126.960.150 20 10207 TEZCAN GALVANİZLİ AŞ İZMİR 114.979.627 21 50017 DENİZLİ BASMA AŞ DENİZLİ 113.043.461 22 9900 GÜNKOL GÜNEŞ ENERJİ AŞ İZMİR 111.464.454 23 10627 CMS JANT AŞ İZMİR 94.970.626 24 7017 EGE SERAMİK SANAYİ AŞ İZMİR 94.116.868 25 10607 MOPAK KAĞIT KARTON AŞ İZMİR 93.979.168 26 6570 SÖKTAŞ AŞ AYDIN 91.490.805 27 36 ÇİMENTAŞ TAŞ İZMİR 90.556.935 28 5642 TUKAŞ GIDA AŞ MANİSA 88.581.614 29 9385 KÜÇÜKBAY YAĞ AŞ İZMİR 83.939.221 30 50036 DENİZLİ ÇİMENTO TAŞ DENİZLİ 79.885.048 31 50008 KESKİNOĞLU SAN TİC AŞ MANİSA 79.690.839 32 8301 TİRE KUTSAN AŞ İZMİR 77.747.348 33 17682 ANADOLU EFES AŞ İZM ŞB İZMİR 76.841.705 34 5383 TÜRK TUBORG AŞ İZMİR 75.843.213 35 50014 KÜÇÜKER TEKSTİL AŞ DENİZLİ 74.942.582 36 11027 ÖZKAN DEMİR ÇELİK AŞ İZMİR 73.563.099 37 10413 AKZO NOBEL KEMİPOL AŞ İZMİR 71.328.488 38 13574 ÇAMLI YEM AŞ İZMİR 70.998.636 39 12841 NORMANDY MADENCİLİK AŞ İZMİR 67.304.838 40 13238 L.İ.O YAĞ SANAYİ AŞ İZMİR 66.755.263 41 50023 GÜNEŞ SAN TİC LTD ŞTİ DENİZLİ 65.183.534 42 4337 SS TARİŞ ÜZÜM İZMİR 65.144.177 43 50012 GÖKHAN TEKSTİL AŞ DENİZLİ 63.695.947 44 180 SS TARİŞ ZEYTİN İZMİR 62.095.106 45 11224 SPIERER TÜTÜN SAN AŞ İZMİR 58.737.324 46 4378 DIMON TÜRK TÜTÜN AŞ İZMİR XX 47 17106 ALKİM KAĞIT AŞ İZMİR 57.623.089 48 X İZMİR 56.155.750 49 14743 LAY TEKSTİL GIDA AŞ İZMİR 55.970.040 50 6988 EGEPLAST AŞ İZMİR 54.664.238 51 8083 DALAN KİMYA AŞ İZMİR 53.831.605 52 12132 SCHNEIDER ELEKTRİK AŞ İZMİR 53.300.565 53 6808 BAK AMBALAJ AŞ İZMİR 52.468.545 54 13174 DYO MATBAA AŞ İZMİR 52.355.615 55 6737 JANTAŞ JANT AŞ İZMİR 52.077.310 56 50001 YONCA EGE YAĞ AŞ MANİSA 51.099.430 57 15745 İZBETON AŞ İZMİR 50.790.027 58 14261 TANSAŞ AŞ İZMİR 49.308.196 59 50030 ABALIOĞLU AŞ DENİZLİ 49.130.127 60 X İZMİR XX 61 6414 BAĞ YAĞLARI TAŞ İZMİR 47.481.954 62 9948 EGE PROFİL AŞ İZMİR 47.146.730 63 9867 ÜNİTEKS GIDA TEKSTİL AŞ İZMİR 46.690.738 64 1816 BATISÖKE TÜRK AŞ AYDIN 45.996.899 65 6019 VİKİNG KAĞIT AŞ İZMİR 45.100.936 66 13882 POLİBAK PLASTİK FİLM AŞ İZMİR 44.698.313 67 8149 AKDENİZ KİMYA AŞ İZMİR 44.249.921 68 50046 PAGMAT PAMUK AŞ MANİSA 44.053.486 69 50005 DENTAŞ AMBALAJ AŞ DENİZLİ 42.653.532 70 6854 EGE GÜBRE SANAYİİ AŞ İZMİR 41.792.679 71 50032 HÜRSAN HAVLU AŞ DENİZLİ 40.670.827 72 4403 SÖKE DEĞİRMENCİLİK AŞ AYDIN 40.475.544 73 8322 CEVHER DÖKÜM SANAYİİ AŞ İZMİR 40.270.705 74 11749 ROTEKS TEKSTİL AŞ İZMİR 38.643.717 75 16260 ATAER ENERJİ AŞ İZMİR 38.016.312 76 11947 SUN TEKSTİL AŞ İZMİR 37.455.622 77 14537 LAWSON MARDON İZMİR AŞ İZMİR 37.412.312 78 18234 SAY METAL AŞ İZMİR 37.063.206 79 14169 VE-GE KAĞIT AŞ İZMİR 36.827.309 80 1493 İZMİR BASMA AŞ İZMİR 36.609.122 81 13428 RODİ GİYİM SAN VE TİC AŞ İZMİR 36.297.417 82 3774 PASTAVİLLA AŞ İZMİR 36.171.675 83 5817 KLİMASAN AŞ İZMİR 35.583.931 84 178 TİC VE SAN KONT TAŞ İZMİR 35.320.112 85 7844 SUNEL TİCARET TAŞ İZMİR 35.145.657 86 11260 ÇİMBETON AŞ İZMİR 33.398.480 87 50037 NESA TEKSTİL AŞ DENİZLİ 33.376.323 88 11772 COATES LORILLEUX AŞ İZMİR 33.262.724 89 50028 T. ŞEKER FAB AŞ UŞAK 33.181.609 90 15718 TÜFEKÇİ NARENCİYE LTD İZMİR XX 91 17574 DİMES AŞ İZMİR ŞB İZMİR 31.963.417 92 16460 KALEMADEN ENDÜSTRİ AŞ AYDIN 31.018.379 93 16868 HUGO BOSS LTD ŞTİ İZMİR 30.970.958 94 12654 KALTUN MADENCİLİK AŞ AYDIN 30.609.186 95 16015 ÖZ-EGE TÜTÜN AŞ İZMİR 30.565.910 96 50031 SELKASAN KAĞIT AŞ MANİSA 30.520.599 97 14284 K.F.C GIDA AŞ İZMİR 29.712.863 98 13020 MED UNION AŞ İZMİR 29.304.329 99 12900 ÖZSOY TARIM SAN LTD ŞTİ İZMİR 29.016.434 100 13698 KÖY-TÜR AŞ İZMİR 28.946.938 Not X Firma unvanının yayınlanmasını istemeyen firmalar XX Rakamların yayınlanmasını istemeyen firmalar      
</TEXT>
</DOC>
