<DOC>
<DOCNO> 177601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/spor/spo04.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihe geçen af 
</HEADLINE>
<TEXT>

   Trabzonspor'un hocası Samet Aybaba'nın, olaylı Fener maçından sonra gözlemci raporlarına karşın suçsuz bulunduğu öğrenildi. Aybaba sahadan atılıp, ceza almayan ilk teknik adam unvanını kazandı 
      CEMAL ERSEN 

   
   Raporlar farklı 
   TRABZONSPOR - Fenerbahçe maçında hakeme itiraz ettiği için sahadan çıkarılan Samet Aybaba'nın, PFDK tarafından gözlemci raporlarına karşın suçsuz bulunduğu iddia edildi. Gözlemciler Mevlüt Güzel ve Ali Kunak'ın raporlarında "İtiraz etmek ve sorumsuz bir şekilde davranmak, yardımcı ve 4. hakeme karşı aynı eylemi sürdürmek, olayı gören orta hakeme de itirazda bulunmak" ifadelerinin yer aldığı, buna rağmen Aybaba'ya ceza verilmediği öğrenildi. 
   
   İlke imza attı 
   RAPORLAR doğrultusunda Aybaba'nın en az 10 gün hak mahrumiyeti cezası alması gerektiği bildirildi. PFDK, daha önce benzer olaylarda tüm teknik adamlara ceza vermesine karşın Aybaba örneğiyle bir ilke imza atmayı başardı. Olayın perde arkasında Futbol Federasyonu'nun yattığı öğrenildi. Kurula yakın isimler Futbol Federasyonu Başkanı Haluk Ulusoy'un, devreye girerek, Samet Aybaba'nın ceza almasını önlediğini iddia etti. 
   
   Gökdeniz'den bombardıman    TRABZONSPOR'UN yıldız ismi Gökdeniz, "Para yüzünden huzursuzluk çıkardı" iddialarına sert yanıt verdi. Gökdeniz, "Eğer para için bir tavır sergileseydim, Trabzonspor'da olmazdım. Bir başka kulüp, Trabzonspor'dan aldığım parayı sadece peşinat olarak veriyordu. Ben bu kulüpte bir sene bedava bile oynarım. Hocamızla konuştuğumuz doğru. Ama ben arkadaşlarımın sıkıntılarını anlattım" dedi. 
   
   Petkoviç Pes etmeyeceğim    YEDİĞİ hatalı goller nedeniyle gözden düşen ve Adana maçının kadrosuna alınmayan Petkoviç pes etmeyeceğini söyledi. Ufak bir sorunla hemen başka kulüp arayacak biri olmadığını belirten tecrübeli kaleci, " Burada çok mutluyum. Aslında iki maçta da çok kötü oynadığımı kabul etmiyorum, yapmam gereken tek şey tekrar hocamın gözüne girmek için çok çalışmak. Elbette ilk 11'de oynamak isterim fakat herzaman isteklerinizi gerçekleştiremiyorsunuz." 
   
   ADANASPOR - TRABZONSPOR    Kadrolar 
   ADANASPOR 
   Murat 
   Timur 
   Serkan 
   Ercan 
   Hayati 
   İbrahim 
   Ergin 
   Lalik 
   B.Volkan 
   Necati 
   Meszaros 
   
   TRABZONSPOR 
   H.Sönmez 
   Emrah 
   D'Heane 
   Tayfun 
   Erdinç 
   Bayram 
   Yattara 
   Gökdeniz 
   Hüseyin 
   Maxim 
   Van de Paar 
   Augustine 
   M.Yılmaz 
   
   STAT 5 Ocak SAAT 19.00 
   HAKEM Zafer Önder İpek 
   SAKAT A.Asım, M.Budak Adana 
   CEZALI Fatih, Oumar Trabzonspor 
   
   İSTATİSTİK O G B M A Y TOPLAM 34 21 8 5 55 21 
   En farklı galibiyeti 7 - 1 2001 
   En farklı yenilgisi 0 - 2 1974 
   Son galibiyeti 3 - 1 2003 
   Son yenilgisi 0 - 1 2000 
   Son beraberliği 3 - 3 2000 
   NOT Trabzonspor'a göre düzenlenmiştir 
   
   
</TEXT>
</DOC>
