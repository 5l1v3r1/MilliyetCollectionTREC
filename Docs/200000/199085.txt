<DOC>
<DOCNO> 199085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur05.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda arkadaşlarına hava attı, 4 yaşındaki çocuğu öldürdü... 
</HEADLINE>
<TEXT>

     Tekirdağ'ın Şarköy İlçesi'nde, 19 yaşındaki bir genç, arkadaşlarına gösteriş yapmak için nişan aldığı ağaca ateş ederken, annesinin sırtındaki çocuğun ölümüne neden oldu. 
     Şarköy İlçesi'nin Gölcük Köyü'nde, arkadaşlarıyla köy çeşmesinin duvarında oturan Kerem Duman 19 , belinden çıkardığı ruhsatsız tabancasıyla 40 metre uzaklıktaki bir ağaca ateş etmek istedi. 
     Duman, arkadaşlarına ''Bakın şimdi buradan o ağacı nasıl vuracağım'' diyerek tetiğe bastı. Hedefi bulmayan kurşun, geceyarısı köy düğününden çocuğuyla eve giden Fahriye Kul'un sırtında taşıdığı oğlu Mehmet Can Kul'un 4 gözünden girerek kafasından çıktı. Küçük çocuk olay yerinde öldü. 
     Oğlunu kanlar içinde gören anne Fahriye Kul, baygınlık geçirdi. Minik Kul'un cesedi Şarköy Devlet Hastanesi'ne kaldırılırken, şoka giren anne de tedavi altına alındı. 
     Jandarma tarafından gözaltına alınan ve suçunu itiraf eden Duman, çıkarıldığı nöbetçi mahkeme tarafından tutuklanarak Şarköy Kapalı Cezaevi'ne konuldu. 
     
</TEXT>
</DOC>
