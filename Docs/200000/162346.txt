<DOC>
<DOCNO> 162346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/guncel/agun.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyah ve renkli... 
</HEADLINE>
<TEXT>

Humeyni'nin anma törenlerinde yüz binler toz ve sıcak içinde türbeye akıyor. Biz de onlarla akıyoruz menzile. Her şey siyah, simsiyah... 
     HEDEFTEKİ ÜLKE İRAN - 1 

     Ece TEMELKURAN 

Otel odasını gösteriyor ihtiyar adam. Telefon, TV... Mini bara gelince sıra "Bu da su " Sadece su Gülüşüyoruz. Koyuyor noktayı "Welcome to İran " 
Örtümle oynadığım için gülen kadınlar, elimi uzattığımda gülen adamlar, İstanbul lafını duyunca gülümseyenler, benimle şakalaşan genç Hizbullahçılar, rejimin gönüllü koruyucuları çarşaflı kızlar... Bu kadar güleceğim aklıma gelmezdi İran'da. Ama motosikletiyle aniden gelen 20'li yaşlarındaki çocukların bizi yarım saatten çok alıkoyacak "sivil polisler" olacağı da aklıma gelmezdi Evli olmayan genç çiftlerin gözaltına alınacaklar diye korkacakları da... Niyeyse İngilizce yazılmış "Hicap onurdur " yazılarını, "Örtüsüz girilmez" logolarının her dükk n kapısına asılmasının zorunlu olduğunu hayal edemezdim. Ne kara çarşaflar ürkütücü ne de saçlarını açan kadınlar "ilerlemenin" işareti. Ne mollaların hepsi "gerici" ne de parklardaki gençler İslami rejimin sarsıldığının işareti. Ne baskılardan nefret edenler burayı bırakıp gidecekler ne de Humeyni'nin gözlerine artık eskisi gibi bakıyorlar. Birazdan gezeceğiniz bir ülkeden ziyade bir gizli işaretler haritası. Üzeri rejimle örtülmüş ama içi özgürlük isteğiyle ısınan... İran 

     Yüz binlerce insan, tozun ve sıcağın içinde akıyor. İki çocuklu ailelerin bindiği motosikletlerin ardından siyah bayraklar gibi savruluyor çarşaflar. Humeyni'nin türbesine ölüm yıldönümü törenleri için akın ediyorlar. Siyah, her şey simsiyah. Hizbullah'ın yol boyunca su ve yiyecek dağıtmak için kurduğu hayratlarda siyah bayraklar, kız çocuklarında kara çarşaflar, oğlan çocuklarının ellerinde Farsça yazılı siyah bayraklar, kara zemin üzerine Humeyni tasvirleri, kamyonet arkalarına doluşmuş kara gömlekli adamlar ve nihayet arabamızın içinde ise tercümanımız Münire Hanım'ın çarşafı, simsiyah... Kan ter içinde bir kasvet. 
     
     REHBER İSTEMEYENE ÖLÜM 
     "Niye söylemediniz " diyorum beyaz örtümü göstererek, "Siyah giyeyim demiştim oysa. Kabak gibi çıktım ortaya." Mihmandar Rıza Bey ve Münire Hanım bir ağızdan "Dinde zorlama yoktur" diyorlar, "Yabancı olduğunuz için bir şey demezler". Oysa derdim en tutucu kesimin geldiği bu törenlerde "kabak gibi ortaya çıkmamak". Onların derdi ise -son derece insani olarak - İran'la ilgili "ürküntü verici" önyargıları silmek. Benim önyargılı olduğuma ilişkin bir önyargıları var zira 
     Humeyni'nin türbesine akan kalabalıkla yekpare, biz de akıyoruz menzile. İran'ın her yerinden, rejime en çok inananlar şu anda burada. Humeyni'yi "rehber" ve Münire Hanım'ın deyişiyle başını biraz açanları "kendini kaybetmişler" olarak görenler. 
     Hizbullahçı gençler durduruyor bizi. Ellerindeki bülteni veriyorlar. Kadınlarla konuşayım diyorum, gülüp "Bizimle de konuşsanıza" diyorlar. Konuşamadan dini lider Ayetullah Hamaney'in konuşması başlıyor. Sistemin tepesinde oturan, sorgulanamayan dini rehber Hamaney, tozun içindeki siyah kalabalığa ve ABD'ye sesleniyor 
     
     'ABD İLE SAVAŞACAĞIZ' 
     "Saddam bir diktatördü. Siz de bir diktatörsünüz Siz İslam ile savaşamazsınız. Irak ve Afganistan'a yaptıklarınızı İran'a yapamazsınız İran'ın Irak'a nüfuz etmesinden korkuyorsunuz. Biz de Irak halkı için korkuyoruz " Türbenin içinden ve dışından sloganlar yükseliyor "Ne barış, ne teslimiyet ABD ile savaşacağız " Hamaney devam ediyor "ABD İran'a saldırırsa kendi kaybeder. İran halkı savaşmaya hazırdır " 
     Yüz binler slogan atıyor "Velayet - i Fakeh'i istemeyenlere ölüm " Yani dini rehberleri istemeyenlere, tam demokrasiye geçmek isteyenlere... Yani "dış mihrakların oyununa gelenlere" Çok tanıdık değil mi 
     Yurttaş fotoğraf çekecek oluyor konuşma sırasında, polis objektifi tutuyor ve bağırıyor. Fotoğraf ancak konuşma bittikten sonra. Oysa ondan başka kimsenin itirazı yok. Korkuyorlar ama yine de konuşmak istiyorlar. Merak ve zarafetle ve elbette gözleriyle sessizce beni çağırıyorlar. Ama aramızda bir görünmez bir örtü var. Büyük bir çarşafla örtülmüş kalabalık hayal edin. İşte tam öyle... Siyah ve renkliler. 
     
İzleniyorsunuz      Humeyni'nin ölüm yıldönümü nedeniyle şehrin her metresinde yaşlı bir adamın gözleri izliyor insanları. Ülkenin her yerinden gelenler h l rejime gönülden inananlar. 
     
Ölmeye hazırız      Zehra, rejimin gönüllü koruyucuları sayılan Besic'lerden. Kimileri silah eğitimi de alan genç kadınlardan. Heyecanla konuşuyor "Liderimizden Hamaney bir söz, bizden bin söz Savaşa hazırız Hamaney söylediği anda ölmeye hazırız " 
     Zehra, hukuk öğrencisi. Bir elini havada sallarken diğeriyle çarşafının uçlarını bitiştiriyor çenesinin altından. İki elini kullanması gerektiğinde dişiyle tutuyor kumaşı. Ölüm, savaş, lider gibi büyük laflar ettiği anda buna takılıyor gözüm. Niyeyse... 
     İki erkek Besic koşuşturan kalabalığın tam ortasında oturmuş konuşmaları dinliyorlar. Aralarda bile kaldırmıyorlar başlarını. Besbelli, bu dünyadan geçmişler. Konuşmak istiyorum. Zarifçe reddediyorlar. Olabilir. Çünkü bunlar bilhassa bugünlerde hayattan daha ziyade ölüme yakın gençler... 
     
Yas alışverişi      Yas törenine giden Humeyni'nin torunları artık o kadar da kesif kapalı değiller. Araba arkalarında "ezeli düşman" ABD'nin dilinde "güzel sözler". Şehrin içi bir yana tören alanında bile alışverişe mola yok. Bu yüzden siyah ve epey renkliler. 
     
     YARIN 

</TEXT>
</DOC>
