<DOC>
<DOCNO> 176322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sonspo13.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 1 - Galatasaray 2 
</HEADLINE>
<TEXT>

     Birinci Süper Futbol Ligi'nde Gaziantepspor, sahasında Galatasaray'a 2-1 yenildi. Bülent'in oyundan atılmasıyla 10 kişi kalan ve 1-0 yenik duruma düşen Galatasaray, Hasan Şaş ve Lukunku'nun attığı gollerle karşılaşmayı kazanmayı bildi. 
     
     İlk yarı 

     Her iki tarafın da dikkatli ve temkinli başladığı karşılaşmanın ilk yarısı denk güçteki takımların mücadelesi biçiminde geçti. Havanın aşırı sıcak olması nedeniyle futbolcular, top taşımakta ve top kontrolünde güçlük yaşadı. 
     İlk yarıda Gaziantepspor'un Lazarov, Galatasaray'ın Prates aracılığıyla kullandığı köşe atışları gol getirmedi. 
     9. dakikada Erdal'ın ceza alanı dışından sert şutunda, meşin yuvarlak Galatasaray savunma oyuncularına çarpıp kornere çıktı. 
     14. dakikada Ergün'ün soldan ortasında, Hakan Şükür ceza alanında kafayı vurdu. Top direkten geri geldi. 
     15. dakikada ani gelişen Gaziantepspor atağında İlhan, Bülent'i topla buluşturdu. Bu futbolcunun ceza alanı üzerinden sert şutunda, meşin yuvarlak az farkla kalenin yanından auta çıktı. 
     21. dakikada Ergün'ün ceza alanına yolladığı topa Cihan kafayı vurdu. Yan direğe çarpıp oyun alanına dönen meşin yuvarlak, Gaziantepsporlu futbolcularda kaldı. 
     33. dakikada Jaziri, topla birlikte ceza alanına girdi. Bu futbolcunun düzgün vuruşunda, meşin yuvarlağı iyi yer tutan Mondragon kontrol etti. 
     44. dakikada orta alandan aldığı topla Gaziantepspor ceza alanına giren Volkan, Ömer ile karşı karşıya kaldığı pozisyonda, meşin yuvarlağı kale yerine auta yolladı ve maçın ilk yarısı 0-0'lık skorla sona erdi. 
     
     İkinci yarı 

     Galatasaray, ikinci yarıya Pinto'nun yerine Lukunku xx ile başladı. 
     51. dakikada Mondragon'un uzun pasında Lukunku, topu Hakan Şükür'e uzattı. Hakan Şükür, ceza alanı içinde uygun durumda olmasına karşın meşin yuvarlağı Gaziantepspor kalesine yolayamadı. 
     54. dakikada Lazarov'un pasında topla buluşan Erdal, ceza yayı içinden sert vurdu. Mondragon, 2 hamlede meşin yuvarlığı kontrol etti. 
     Galatasaray'da, 59. dakikada Frank De Boer, 61. dakikada da Hasan Şaş sarı kart gördü. 
     63. dakikada Galatasaray'da, ilk yarıda sarı gören Bülent, ikinci sarı kartın ardından kırmızı kart görüp oyun dışı kaldı. 
     64. dakikada Gaziantepspor öne geçti. Bülent'in sol kanattan ceza alanına ortaladığı topu Mehmet Polat kafa vuruşuyla Galatasaray ağlarına gönderdi 1-0. 
     65 dakikada Galatasaraylı Prates sarı kart gördü. 
     70. dakikada Gaziantepspor'da, Cem Baki'nin yerine Erhan Namlı x , Galatasaray'da ise Volkan'ın yerine Sabri xx oyuna girdi. Aynı dakikada, Galatasaray taraftarlarının küfürlü tezahurat yapmaları üzerine hakem anons yaptırdı. 
     73. dakikada Erdal'ın sert şutunda, meşin yuvarlak kaleci Mondragon'dan döndü. İlhan'ın kaleye gönderdiği topu Mondragon kontrol etti. 
     75. dakikada Galatasaray eşitliği sağladı. Sabri, Erhan Namlı'dan kaptığı topu uygun durumdaki Hasan Şaş'a uzattı. Bu futbolcu da Gaziantepspor savunma oyuncularını rahat biçimde geçip Ömer'in üzerinden topu ağlara gönderdi 1-1 
     Gaziantepspor, 79. dakikadan itibaren Lazarov'un yerine Preko ile oyunu sürdürdü. 
     80. dakikada Galatasaray'da, Ergün'ün yerine Ömer x oyuna dahil oldu. 
     82. dakikada Gaziantepsporlu Erhan Namlı sarı kart gördü. Bu futbolcu itirazını sürdürünce, ikinci sarı kartın ardından kırmızı kart görüp takımını sahada 10 kişi bıraktı. 
     83. dakikada Galatasaray'ın organize gelişen atağında Hasan Şaş, ileri çıkan Ömer'in yanından topu kaleye yolladı. Lukunku'nun tamamladığı meşin yuvarlak, Gaziantepspor ağlarıyla 2. kez buluştu 2-1. 
     85. dakikada Gaziantepspor'da, Bülent'in yerine Hasan Özer oyuna girdi. 
     89. dakikada bu kez Gaziantepsporlu taraftarların çirkin tezahuratları üzerine hakem anons yaptırdı. 
     90. dakikada Galatasaraylı Cihan sarı kart gördü ve karşılaşma konuk ekip Galatasaray'ın 2-1 üstünlüğüyle sona erdi. 
     
</TEXT>
</DOC>
