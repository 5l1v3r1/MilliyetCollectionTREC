<DOC>
<DOCNO> 189021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun45.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya... Hessen Eyaletinde türban yasağı... 
</HEADLINE>
<TEXT>

     Almanya'nın Hessen eyalet hükümeti, kamu hizmetinde çalışan görevlilerin başörtüsü takmasını yeni bir kanunla yasaklayacak. 
     Hessen eyaletinde iktidarda bulunan Hıristiyan Demokrat Birlik Parti'nin CDU Eyalet Meclisi Grubu Başkanı Franz Josef Jung, bugün Wiesbaden kentindeki eyalet meclisinde yaptığı açıklamada, başörtüsünün yasaklanması konusunda yasa çıkaracaklarını belirterek, başörtüsünün ''politik bir gösteri'' olduğunu savundu. 
     Jung, başörtüsünün siyasi amaçlı olarak kullanıldığını ileri sürerek, ''Bu nedenle başörtüsünün okullarda ve dairelerde yeri yok. Başörtüsü, kadın-erkek eşitliğine ve dolayısıyla anayasaya aykırı'' şeklinde görüş belirtti. 
     
</TEXT>
</DOC>
