<DOC>
<DOCNO> 159475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/soneko15.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, Niyet Mektubu taslağı üzerinde çalışmalara başladı... 
</HEADLINE>
<TEXT>

     Uluslararası Para Fonu IMF Türkiye Masası Şefi Juha Kahkonen başkanlığındaki heyet, ekonomi yetkilileriyle, Niyet Mektubu taslağı üzerinde çalışmalara başladı. 
     Alınan bilgiye göre, taslak üzerindeki çalışmalarda, Beşinci Gözden Geçirme çerçevesinde kaydedilen ilerlemelerle, uygulama taahhütleri yer alıyor. Taslakta, uygulamadaki kararlılığın da devam edeceği vurgulanıyor. 
     Niyet mektubu, taslak üzerinde nihai anlaşmaya varılması ve Hükümet yetkililerinin de onayının alınmasının ardından IMF yönetimine gönderilecek. 
     Haziran ayı ortalarında IMF İcra Direktörleri Kurulu'nda ele alınması beklenen Niyet Mektubu'nun onaylanmasının ardından, yaklaşık 500 milyon dolarlık kredi dilimi serbest bırakılacak. 
     Juha Kahkonen'in, bu ay sonuna kadar çalışmalarını tamamlayarak Türkiye'den ayrılması bekleniyor. 
     
</TEXT>
</DOC>
