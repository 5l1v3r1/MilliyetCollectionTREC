<DOC>
<DOCNO> 161643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/yazar/theper.html </URL>
<DATE> 2003/06/07/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Para vermekle bitmiyor 
</HEADLINE>
<TEXT>

     Her apartmanın tasdikli projesi vardır. Örneğin betonarme projesi veya ısınma projesi. İşte bu tasdikli projede her dairenin ısınması için kalori değeri hesaplanır ve buna göre radyatör dilimi konulur. Daire sahipleri bu radyatör dilimi dışına çıkamaz. Yani daha çok ısınmak istiyorsa ilave dilim koyamaz. Çünkü sistem belli kalori değerine göre kurulmuştur. Bu davranış sonucu ısıtıcı sistem yeterli ısıyı sağlayamaz, başka dairelerde önemli ısınma problemi başlar. Radyatörlerine ilave yapan kimselerin ilave para ödeyerek meseleyi halletme imkanı yoktur. Ancak bir ihtimal binayı yapan müteahhidin tasarruf niyeti ile dairelere olması gerekenin altında radyatör dilimi koyduğu da görülmüştür. Bu halde projelerin incelenerek olması gereken seviyenin sağlanması yasaldır. Ancak projenin dışına çıkmak yasal değildir. 
     Toplantıların yapılabilmesi için belli nisaplar vardır. Bu nisap kat maliklerinin birinci toplantısında sayı ve asa payı çoğunluğudur. Bu çoğunluk sağlanmadığı hallerde birinci toplantı yapılamaz. İkinci toplantıda bu nisap aranmaz. Kaç kişi katılırsa onlarla toplantı yapılır. Kanunda özel karar nisabı belirtilmemiş hususlarda da karar alınabilir. 
     Ancak sizin verdiğiniz örnekte yani yönetici seçiminde yasa özel nisap aramaktadır. Toplantı birinci toplantı da olsa ikinci toplantı da olsa yönetici seçimi için sayı ve arsa bir kişinin yönetici seçilmesi için sayı ve arsa payı oranında oy alması gerekir. Sizin binada yöneticinin seçimi için alması gereken oy sayısı 12 olup bu oyu veren on iki kişinin arsa payları toplamı 51'i bulmalıdır. Aksi halde yönetici seçimi maddesinin iptali talep olabilir ve iptaline karar verilir. 
     
     

</TEXT>
</DOC>
