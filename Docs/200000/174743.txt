<DOC>
<DOCNO> 174743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/guncel/gun02.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Valilikte başı açık, belediyede türbanlı 
</HEADLINE>
<TEXT>

      LÜTFİ YIKAN Kahramanmaraş DHA 

   
   Öğrenci Seçme Sınavı'nda ÖSS Kahramanmaraş genelinde birinci, eşit ağırlıklı puanlamada da Türkiye 7.si olan Şule Erayman, iki ayrı ziyarette birbirine zıt iki kıyafetle yöneticilerin karşısına çıktı. Erayman, Vali İlhan Atış ve Kahramanmaraş Belediye Başkanı AKP'li Mustafa Poyraz tarafından kabul edilerek ödüllendirildi. Birer gün arayla yapılan ziyaretin ilkinde valiliği ziyaret eden Erayman, Atış'ın karşısına başı açık çıktı. Atış Erayman'a, Nüfus ve Vatandaşlık İşleri Genel Müdürlüğü yaptığı dönemde MERNİS Projesi çalışmalarında kullandığı ve kendisi için özel bir yeri olduğunu söylediği bir çantayla kol saati hediye etti. Kahramanmaraş Özel Ali Kenger Lisesi mezunu Erayman'ın türbanla ziyaret ettiği Belediye Başkanı Poyraz ise Şule'yi plaketle ödüllendirdi. 
   
   
</TEXT>
</DOC>
