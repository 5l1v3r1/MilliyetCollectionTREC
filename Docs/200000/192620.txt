<DOC>
<DOCNO> 192620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/spor/ygokberk.html </URL>
<DATE> 2003/11/01/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Kimi yokluktan kimi de... 
</HEADLINE>
<TEXT>

   
   Orhan Ak, tahmin edilenden daha iyi başlamıştı maça. Hatta tahmin edilmeyecek kadar da iyi başlamıştı, Ergün Pembe'nin eski yerinde... Ergün de istediği yerde rahatlamış tabi Galatasaray'ın "sol"u da... Frand de Boer ve Bülent Korkmaz her İtalyan takımının olmazsa olmazı o iki yaşlı ve usta defansçıyı sanki oynuyorlar. Hatasız da oynuyorlar. Sanki alt yapıdan beri beraberlermiş gibi iyi anlaşıyorlardı. Cim - Bom'un solunda problem yoktu yani... "Sağ"ını Prates'e ve Sabri'ye emanet ediyorlar, ama ilk on beş dakikada tüm Galatasaray'lılara "Keşke Allah'a emanet etseydik" dedirtiyorlardı. Sabri geri gelmiyor, Prates ileri gidince geri gelmiyor, Lucescu Galatasaray'ın solunu bırakıp oyunu sağına yıkıyordu. Brezilyalı aksıyor, Galatasaray'ın sağı sıkıştıkça sıkışıyordu. Beşiktaş'ın arayıp da bulamadığı pozisyonları Cim - Bom Brezilyalısı'nın eliyle daha doğrusuyla ayağıyla rakibine veriyordu da veriyordu. 
   Ayhan yine çok çalışıyor, Cihan da hiç olmazsa koşuyordu. Ve Lucescu tabii...Allah aşkına yanındakilere bakın. İşte Sergen, işte Zago, işte Ahmed Hassan, işte Okan Koç vs. Ama vs'si bile Sinan ve Yasin işte... Lucescu denince ve de Terim tabii. Rumen hocanın on birinin dışında kalanlardan sadece ikisi. Ve Lucescu tabii ise ve de Terim tabii. Rumen hocanın on birinde olmayanlardan sadece ikisini, mesela Sergen'i ve mesela Ahmed Hassan'ı, mesela ikinci 45'e kendi on birini alsa Galatasaray'ın sorunları belki tümden çözülecekti. Hakan yok gibiydi. Bratu şutunun dışında yoktu yani Galatasaray, santrforsuz oynuyordu. Mesela Sinan, Rumen hocanın yanındaydı, mesela Ahmet Dursun ilk on sekiz de bile bulunmuyordu. Biri yokluktan çekiyordu, biri çokluktan çekiyordu. 
   Fatih Terim biz duyamasak bile içinden kimbilir ne "ah"lar çekiyordu. İlk 45'te iyi başlayan 4.5 kişilik Beşiktaş üstelik ilk 45'in son 15'in de de orta sahayı da 4.5 kişilik Galatasaray'a veriyordu. 
   Beşiktaş'ın 11'in de oynamayan herkesin Galatasaray'ın on birinde oynayabileceğini söyleyebiliriz. Peki Galatasaray'ın on birinde oynayanlardan da Allah aşkına, kaç tanesi Beşiktaş'ın on birini bırakın, on sekizinde yer bulabilir. İşte böyle bir maç berabere bitti. Daha doğrusu bitti gibi görünüyorsa da Fatih Terim kazandı. Tabii Galatasaray da berabere kalarak kazandı. Kaybeden de Lucescu oldu. Tabii Beşiktaş da. 
   
      
   
</TEXT>
</DOC>
