<DOC>
<DOCNO> 189759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/guncel/agun.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis 'Bombacı'yı 15 gün izledi... 
</HEADLINE>
<TEXT>

   Birçok bombalı eylemin faili olduğu iddia edilen İnan Gök yakalandı. Bir süre önce cezaevinde olan Gök, Korsakoff 'tan 6 aylığına tahliye edilmişti 
      ERDAL KILINÇ İstanbul 

   
   Yasadışı DHKP - C örgütünün bombacısı olduğu iddia edilen İnan Gök, MİT ve İstanbul polisinin ortaklaşa operasyonuyla yakalandı. Cezaevinden Wernicke Korsakoff hastalığı nedeniyle altı aylığına çıkan Gök'ün 26 eski Adalet Bakanı Hikmet Sami Türk, bazı h kim ve savcılarla askeri ve polis noktalarına bombalı eylem hazırlığında olduğu öne sürüldü. 
   Gök'ün ayrıca İstanbul DGM h kim ve savcılarını taşıyan servise uzaktan kumandalı bombayla saldırı eylemi, H kimevi'ne bomba konulması, Ankara Kızılay'da eylem öncesi Şengül Akkurt'un üzerinde patlayan bomba düzeneğinin hazırlanması ve Laila'nın yan duvarına bomba konulması eylemlerine de karıştığı önü sürüldü. 
   
   15 gün izlendi 
   İstanbul Terörle Mücadele Şube Müdürlüğü'nden yapılan açıklamaya göre, MİT'le birlikte yapılan operasyonda, bombalı eylem hazırlığında olduğu öne sürülen Gök, takibe alındı. Gaziosmanpaşa'daki evi 15 gün izlenen Gök, örgütsel dokümanları yok edebileceği ihtimali üzerine, gittiği bir börekçide gözaltına alındı. Gök'e yardım ve yataklık ettiği iddiasıyla bir kişi de yakalandı. Gök'ün evinde yapılan aramada iki tabanca, bir susturucu, bomba yapımında kullanılan düzeneklerle bombalama eyleminde kullanılacağı düşünülen maket uçaklar için hazırlanmış uzaktan kumanda aleti ele geçirildi. Gök'ün cep bilgisayarında ise örgüt tarafından gönderilen eylem emirleri olduğu öne sürüldü. 
   
   İlk üç günde konuşmadı 
   İnan Gök'ün sorgulamanın ilk üç gününde hiç konuşmadığı, ancak Laila'ya konulan bombada parmak izinin bulunduğunun söylenmesi üzerine konuştuğu iddia edildi. Gök'ün ifadesinde Adalet Bakanlığı'na yapılacak bombalı eylemin Şengül Akkurt'un acemiliği sonucu gerçekleşmediğini söylediği bildirildi. Akkurt'un ayrıca Hakimevi'ne bombayı bırakan kişi olduğunu da iddia ettiği belirtildi. 
   
   Ölüm orucu kurtarmıştı 
   Polis yetkilileri, Gök'ün, Küçükköy Jandarma Karakolu'na bombalı ve silahlı saldırıda bulunulması olayının faili olduğu belirtilen İmdat Bulut'la birlikte 1999'da yakalandığını kaydetti. Polis, eski Özel Harek t Dairesi Başkan Vekili İbrahim Şahin'e yönelik saldırı için hazırlık yaptıkları öne sürülen bu kişilerin tutuklanarak cezaevine konulduğunu bildirdi. 
   Gök'ün, tutuklu bulunduğu Tekirdağ Cezaevi'nde "ölüm orucuna" na katıldığı, Korsakoff hastalığına yakalanınca 2001'de altı aylığına tahliye edildiği, sonra da cezaevine dönmediği kaydedildi. Gök ve diğer zanlı, çıkarıldıkları DGM'ce tutuklanarak cezaevine gönderildi. 
   
   
   Gök'ün karıştığı iddia edilen olaylar şöyle 
   15 Nisan 2003'te Sarıyer'de bulunan İstanbul H kimevi'ne bomba konulması. 
   20 Mayıs 2003'te, Ankara Kızılay Ziya Gökalp Caddesi üzerindeki kafede eylem hazırlığındayken bombanın infilak etmesi sonucu ölen Şengül Akkurt'un üzerindeki düzeneğin hazırlanması. 
   3 Haziran 2003'te, İstanbul DGM'de görevli h kim ve savcıları taşıyan servis midibüsünün geçiş güzerg hı olan Bakırköy Sahil Yolu köprü altında uzaktan kumandalı ve parça tesirli bomba yerleştirilerek patlatılması ve 5 kişinin yaralanması. 
   16 Temmuz 2003'te, Beşiktaş'ta gece kulübünün yan duvarına, cep kumandalı bomba konulması. 
   10 Ağustos 2003'te Beşiktaş'ta Darphane karşısına, 2 adet zaman ayarlı bomba konulması. 
   
   
</TEXT>
</DOC>
