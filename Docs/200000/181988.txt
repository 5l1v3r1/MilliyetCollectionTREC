<DOC>
<DOCNO> 181988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sontur27.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası'nın cezaevindeki yöneticilerinin ifadeleri alınıyor 
</HEADLINE>
<TEXT>

     Sermaye Piyasası Kurulu'nun SPK Şişli Cumhuriyet Savcılığı'na yaptığı suç duyurusu kapsamında, İmar Bankası'nın daha önce cezaevine konulan 5 eski yöneticisinin ifadelerine başvuruluyor. 
     Alınan bilgiye göre, Tasarruf Mevduatı Sigorta Fonu'na TMSF devredilen İmar Bankası'ndaki işlemlere ilişkin soruşturma kapsamında daha önce tutuklanarak Kartal H Tipi Cezaevi'ne konulan bankanın 5 eski yöneticisi, bugün yeniden Şişli Adliyesi'ne getirildi. 
     Bu kişilerin, Cumhuriyet Savcısı Sait Kunt tarafından ifadelerinin alınmasına başlandı. 
     SPK, karşılığı bulunmayan hazine bonosu ve devlet tahvili satışı işlemleri gerçekleştirildiği gerekçesiyle, İmar Bankası'nın 16 yöneticisi hakkında Cumhuriyet Savcılığı'na suç duyurusu yapmıştı. 
     Kurul ayrıca, ''İmar Bankası'nın müşterilere satılan kamu menkul kıymetleri üzerinde müşterilerin rızası hilafına yetkisi olmaksızın malı gibi tasarruf ettiği ve emniyeti suiistimal suçunun unsurlarının oluştuğu'' gerekçesiyle de bankanın 7 eski yöneticisi hakkında suç duyurusunda bulunmuştu. 
     
</TEXT>
</DOC>
