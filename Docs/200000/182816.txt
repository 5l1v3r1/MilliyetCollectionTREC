<DOC>
<DOCNO> 182816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/spor/ydilmen.html </URL>
<DATE> 2003/09/17/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Kötü başlangıç 
</HEADLINE>
<TEXT>

   
   Şampiyonlar Ligi'nde her puanın önemi var. Lig ve Avrupa kupalarında en çok deplasman maçı kazanan Lazio, bu geleneğini dün de sürdürdü. 
   Gerçekten çok kontrollü, rakibine boş alan bırakmayan, bütün depar kulvarlarını kapatan, orta sahayı da kalabalık tutup ayağa çabuk kısa paslarla hem rakibin, hem seyircinin ritmini bozan bir takım. Sonra da bir iki kaliteli oyuncusuyla sonuca gidiyor. 
   Beşiktaş'ın, Türkiye Ligi'nde deplasmanda oynayıp kazandığı maçlara çok benzeyen bir doksan dakika yaşadık. İlk 18 dakika Stankovic dört şut attı, bol pas sonrası. Arkadaki dörtlü savunma hücuma hiç katılmadı, ön libero gibi oynayan Albertini de fazla ofansif role soyunmadı. 28 dakika Conceiçao, İbrahim'in kanadında oynadı. Kaan Dobra fazla alan buldu. Bu kez antrenörleri Conceiçao'yu ters tarafa gönderdi. Bu kez İbrahim etkili oldu. Ama birbirine çok alışık olan Peruzzi, Couto, Stam üçlüsü tecrübeleriyle, pozisyon almalarıyla sadece bir kez açık verdiler. Ondan da Giunti yararlanamadı. 
   Pancu orta sahadaki ikilinin önünde başladı. Santrfora geçti. Daha sonra Giunti çıkınca ön libero gibi oyuna girdi. Pancu tam Beşiktaş tempoyu yakalayacakken, inanılmaz toplar kaptırdı. Ve bu da Beşiktaş'ın hızını kesti. Çalım attı rakibe gitti, pas attı rakibe gitti. 
   Enteresandır Lazio, kontrataktan gol atmadı. Duran topta Stam adeta Ronaldo'yu kandırdı. Arkaya yalancı bir koşu yapıp öne giderek rahat bir gol attı. İkinciyi göstere göstere bence ilk pas ofsayt olabilir buldular. Oyunun son bölümünde Sergen, Sinan, Ahmed Hassan üçlüsü ile riske giren Beşiktaş 15 - 20 dakika rakibine kontratak şansı bıraktı. 
   Hakemlik zaten bir şey yoktu. Lazio istediği tempo ile hem hakemi, hem Beşiktaş'ı kendini rotasına uydurdu ve gitti. 
   
      
   
   
</TEXT>
</DOC>
