<DOC>
<DOCNO> 170495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/spor/aspo.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FİNAL YAKIŞTI 5-3 
</HEADLINE>
<TEXT>

Galatasaray, Kopenhag Turnuvası'nda ev sahibini penaltılarla devirerek, finalde Hollanda'dan Vitesse'ye rakip oldu. Sarı - Kırmızılı takım inişli - çıkışlı grafik çizdi 
     Ak umut verdi 
     SARI - Kırmızılı takım Danimarka'da düzenlenen Kopenhag Turnuvası'nda, geçen yılın lig şampiyonu ve ev sahibi Kopenhag'ı penaltılarla mağlup ederek finalde Hollanda'dan Vitesse'ye rakip oldu. Cim - Bom ilk yarıda etkili bir oyun ortaya koyarken, gol bölgelerinde becerikli olamadı. İkinci 45 dakikada ise Zuma'nın röveşatayla attığı gol Galatasaray'ı kendine getirdi. Revivo'nun ortasını iyi takip eden Orhan Ak 72. dakikada kafayla skoru belirledi. Uzatma oynanmadan direkt penaltılara geçilirken, Galatasaray 5 atışın 4'ünü, rakip ise 2'sini isabetli atınca, finali bulan ekibimiz oldu. Turnuva finali yarın oynanacak. 
     
     Maçın karnesi CÜNEYT KARAKAYA 
     HAKEMLER Kim Milton Nielsen, Palle Udsen, Martin Wulff Danimarka 
     GALATASARAY 12 Aykut 6 - 29 Prates 5 21 Suat Usta Dk. 77 5 , 3 Bülent Korkmaz 7 2 Ömer Dk. 78 6 , 24 Frank De Boer 6 8 Orhan Ak Dk. 61 7 , 57 Hakan Ünsal 5 33 Murat Erdoğan Dk. 61 6 - 4 Batista 5 18 Ayhan Dk. 61 5 , 20 Volkan 3 19 Cihan Dk. 57 4 , 67 Ergün 6 , 11 Hasan Şaş 5 55 Sabri Dk. 46 6 - 17 Pinto 5 10 Revivo Dk. 60 6 , 9 Ümit Karan 4 6 Arif Erdem Dk. 46 4 
     FC. KOPENHAG 16 Raboczki 7 - 17 Tobiasen 5 , 4 Svensson Bo 6 , 5 Albrechtsen 5 - 15 Christiansen 6 , 6 Lonstrup 5 24 Traoere Dk. 77 5 , 9 Roll 5 , 7 Mykland 7 , 25 Norgaard 6 - 10 Zuma 8 , 12 Jonsson 7 
     SARI KART Batista 
     GOLLER Zuma Dk. 61, Orhan Ak 72 
     PENALTILAR Atanlar Arif, Murat, Ayhan, Cihan, Christiansen, Roll Kaçıranlar Ergün, Tobiasen, Jonsson 
     
     NASIL OYNADILAR 
     PRATES Sağ kanatta boş bıraktığı alanda rakip pozisyon buldu. Top kontrolü çok iyiydi. Ancak hücumda birkaç orta dışında etki yaratamadı. 
     FRANK DE BOER Bülent Korkmaz'la idmanlardakinden daha az seviyede uyum gösterdi. Pas yüzdesi yüksekti, ama rakip hücumlarda zorlandı. 
     ÖMER ERDOĞAN Gayet iyi performans gösterdi. Zuma'yla girdiği üç adet ikili pozisyondan galip çıkması olumluydu. Kafa toplarının çoğunu aldı. 
     MURAT ERDOĞAN Orta sahanın solunda Ergün'ün bölgesine geçti. 61. dakikada oyuna girmesine rağmen görevini yaptı. Arkadaşlarıyla uyum gösterdi. 
     ORHAN AK Kafa toplarını sevdiğini attığı golle gösterdi. Çok çalışkan ve gerçekten pes etmiyor. Rakibin faullü oyunu da bu oyuncuyu yıldırmadı. 
     AYKUT Genç kaleci gelecek için ümit veriyor. Kopenhag'ın etkili ataklarında ayakta kalmayı başardı, Mondragon'un iyi bir yedeği olacağını müjdeledi. 
     
Ciddi olmalıyızTerim, ilk ve son 20 dakika oynadıkları futboldan memnun olduğunu belirtti. Cim - Bom'un hocası, "Ancak kaçan gol pozisyonlarında daha ciddi olmalıydık" dedi 
     GALATASARAY'IN çalıştırıcısı Fatih Terim, Kopenhag galibiyetinden sonra verdiği demeçte, takımdan memnun olduğunu, ancak eksikleri olduğunu söyledi. Terim, De Boer, Bülent Korkmaz ve Ergün gibi isimlerin kampa yeni katılmaları nedeniyle antrenman eksikleri olduğunu belirtti, "Ama günden güne iyileşeceğiz" ifadesini kullandı. 
     TERİM, Kopenhag önünde ilk 20 ve son 20 dakika iyi oynadıklarını da ekledi. Tecrübeli hoca, "Maça iyi başladık. Ümit Karan'la iki - üç net pozisyon bulduk, ama kaçırdık. Turnuva bile olsa daha ciddi olmalıydık. İkinci yarının başında çok kötüydük. Zaten bu anlarda golü yedik. Ama toparlanıp beraberliği sağladık" yorumunu da yaptı. 
     
DE BOER'İN İSTATİSTİĞİ Topla buluşma 30 Olumlu pas 26 Olumsuz pas 4 Yaptığı faul 2 Yapılan faul - Şut - Ofsayt -      
     

</TEXT>
</DOC>
