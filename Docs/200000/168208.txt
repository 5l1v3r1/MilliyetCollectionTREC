<DOC>
<DOCNO> 168208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yasam/yas02.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğiniz konuşuyor siz anlamıyorsunuz 
</HEADLINE>
<TEXT>

Bebeğim henüz konuşamıyor diye endişelenmeyin. Sizden öğrendiği belirli hareketleri hafızasına kaydederek derdini işaret diliyle anlatıyor 
     DIŞ HABERLER SERVİSİ 

     Özel kurslar açılıyor 
     ARAŞTIRMACILAR, ebeveynlerin 6 aylıktan büyük ancak henüz konuşamayan bebeklerle iletişim kurabilmesi için "bebekler için işaret dili" geliştirdi. ABD'de çok tutulan yöntem İngiltere'de de hızla yayılıyor, bunun için kurslar açılıyor. Bu iletişim tekniği, anne babaların, bebeklerinin ihtiyaçlarını karşıladıkları sırada, çok basit bazı işaretleri tekrar tekrar göstererek öğretmesi esasına dayanıyor. 
     
     Anne babayı taklit ediyor 
     ÖĞRENDİKLERİNİ belleğinde tutan bebek, bu işaretleri yaparak ebeveynine haber veriyor. Süt emzirirken anne elini yumruk haline getirerek bebeğine bir sözcük söylüyor. Bunu gören bebek acıktığında annesinin hareketini taklit ediyor. Sancısı olduğunda işaret parmağını ağzına sokup ardından öbür elinin avucuna bastırarak dairesel hareketler yapıyor. Bu da rahatsız olduğunu gösteriyor. 
     

</TEXT>
</DOC>
