<DOC>
<DOCNO> 198562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/spor/bvol.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Geciken mesai 
</HEADLINE>
<TEXT>

   Avrupa Şampiyonası ve Dünya Kupası nedeniyle tehir edilen Bayanlar Voleybol Ligi bugün Numune-Beşiktaş maçıyla başlıyor. Uzun maratonun ilk günü, Vakıfbank Güneş Sigorta-Eczacıbaşı derbisine sahne olacak 
      RAGIP TEKİN 

   
   27. şampiyonluk için 
   BAYANLAR Voleybol Ligi'nde 2003-04 sezonu bugün Numune-Beşiktaş maçıyla başlayacak. Avrupa Şampiyonası ve Dünya Kupası'na katılan Bayan Milli Takımımız'da yer alan sporcular nedeniyle tehir edilen lig, 14 Nisan 2004'te son bulacak. Azerbaycan'da yapılacak Atina Olimpiyat elemeleri nedeniyle de lige 25 Aralık-16 Ocak tarihleri arasında ara verilecek. Vakıfbank Güneş Sigorta-Eczacıbaşı derbisi de ligin ilk gününde yapılacak. 
   
   14 takım sahada 
   21'İ yabancı toplam 168 voleybolcu, ligin 27. şampiyonunu belirlemek için ter dökecek. Bu sezon lig, Galatasaray'ın voleybol şubesini kapaması, Ankara SSK, İstanbul Işıkspor ile 75. Yıl takımlarının maratondan çekilmesi nedeniyle 14 takımla oynanacak. Avrupa Kupaları'nda da Eczacıbaşı, Şampiyonlar Ligi'nde Vakıfbank Güneş Sigorta, Top Team Cup'ta, tur atlayan Yeşilyurt ise CEV Kupası'nda mücadele verecek. 
   
   Sistem değişti    ERKEKLERDE olduğu gibi Bayanlar Voleybol Ligi'nde de bu sezon üç puan sistemi uygulanacak. Lig sonunda ilk dört sırayı alan takımlar iki kademeli olarak Nisan ayının son haftasında Play - Off maçları oynayacak. Sonuncu olan takım ise küme düşecek. 
   
   Filede bugün    İst. Burhan Felek S.S. 
   19.00 Vakıf G. Sigorta - Eczacıbaşı 
   İst. Yeşilyurt S.S. 
   15.00 Yeşilyurt - Emlak Konut 
   Ankara Selim Sırrı S.S. 
   12.00 Numune - Beşiktaş 
   14.00 TED Kolejliler - Kocaelispor 
   16.00 Türk Telekom - İller Bankası 
   Diyarbakır S.S. 
   13.00 Dicle Üniversitesi - Şişli 
   Şanlıurfa S.S. 
   13.00 Şanlıurfa Gençlik - Karşıyaka 
   
   
</TEXT>
</DOC>
