<DOC>
<DOCNO> 169078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/yazar/dundar.html </URL>
<DATE> 2003/07/13/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
"Sachmalamayın " 
</HEADLINE>
<TEXT>

     İnsanın içi gurur doluyor. 
     "New York'ta bir morning" Cola Turka içip hesap geldiğinde "Bendensin" diye avucunu göğsüne bastıran Türkleştirilmiş Amerikalılar... 
     Türk'e Türk propagandası... 
     "Ala - Turka'laşıyor Amerikan rüyası..." 
     
     New York'ta Amerikan aksanıyla yarı İngilizce - yarı Türkçe bir dil konuşan Amerikalılar... 
     Güzel hayal... Ama hayatın gerçeği şu 
     İstanbul'da Türk aksanıyla yarı Türkçe - yarı İngilizce bir dil konuşan Türkler... 
     Tofita reklamındaki sarışının, kırmızı elbisesinden taşan göğüslerini avuçlayıp "Şışşşt seyirci .. Degajeme gel " çağrısında kullandığı abuk dil değil mi bu .. 
     Geçenlerde Aktüel'de Onur Baştürk yazdı, gençlerin yeni "Degaje Türkçe"sini 
     Diyelim "clubber"sınız yani o parti senin, bu parti benim gezen takımdan... Arkadaşınızı arayıp akşamki ilk durağı şöyle soruyorsunuz 
     "- Hangi event'e akıyoruz " 
     Arkadaşınız cevaplıyor 
     "- Bir yere gidecektik, ama forgettim" "unuttum" yani... 
     "- Dehşebilite bi yer keşfettim, oraya akalım". 
     "- Biliyorum orayı, çok sevişilable bi ortam " 
     " -Ay ben bu gece sana verirmişim, sen de alırmışın..." 
     
     Argo - İngilizce - internet dili - chat geyiği - cep mesajı - şarkı sözü bulamacı "kopil" bir "Türkçe" bu... 
     "Çok fatal bi durum" diyor, "Direk irençç yani..." diye tanımlıyor. 
     Beğenmişse "ilgincime gitti"... 
     bunalmışsa "intiharlardayım"... 
     samimiyse "yalarım"... 
     şaşırmışsa "atıyoosuuun"... 
     eğlenmişse "koptum", 
     kızmışsa "sachmalama...", 
     "yemin et" derlerse "walla", 
     vedalaşırken "bye"... 
     Görünen o ki, bir gün gerçekten Amerikalı "Yengeye selam söyle" dediğinde, öyle konuşan Türk kalmamış olacak Türkiye'de... 
     
     "Pozitif milliyetçilik", "yerli kola", "Türkleşmiş Amerikalılar"... 
     Geçiniz. 
     "Kola'ya kaçmayalım " 
     Burada da - "son tahlilde" - k rlı çıkan "Amerikan rüyası"dır. 
     Çünkü - yerli de olsa "Cola Turka" nihayette kola markasını ve onun pazarladığı yaşam tarzını yeniden üretiyor, allayıp pullayıp satıyor. 
     Adı ister "Turka" olsun, ister "Mekka". 
     Yeni "kola - nyalizm", bayrağını dikmiştir. 
     O açıdan "tesettürlü Barbi" ne kadar "dini" ise, "yerli kola" da o kadar "milli"dir. 
     Ne diyor kovboy 
     "Bendensin." 
     Öyleyiz ne yazık ki .. 
     "Tiksinç bi durum yani..." 
     
     

</TEXT>
</DOC>
