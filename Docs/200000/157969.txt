<DOC>
<DOCNO> 157969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/yazar/guclu.html </URL>
<DATE> 2003/05/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bayramlar da batmaya başladı 
</HEADLINE>
<TEXT>

     45 farklı üniversiteyi temsil ettiğini öne süren gençler ise 19 Mayıs'ın otoriter devlet zihniyetini yansıttığını buyurmuşlar. 
     Helal olsun onlara da, bakanlarına da. 
     Ama onlara şunu sormak gerekir 
     19 Mayıs'ı stadyumlardan kurtarıp farklı bir platforma taşımak istediler de engel olan mı çıktı İşte bakan, işte gençler, şu kafalarındaki şekli ile farklı bir 19 Mayıs kutlasalardı da görseydik. 
     Buluşma Platformu adı altında her yıl Türkiye'nin farklı bir kentinde bir araya gelen bu organizasyonun ardında Sabancı Üniversitesi var. Başlarındaki genç de Sabancı Üniversitesi Öğrenci Etkinlikleri Müdürü Turgay Oğur. Öğrencilerin çoğu da yine Sabancı Üniversitesi'nden. Geriye kalanlar da üniversitelerin seçilmiş temsilcileri değil, bireysel katılımcılar. Bu nedenle ortaya koydukları görüşler, geldikleri üniversiteleri değil sadece kendilerini bağlar. 
     Ayrıca onlara beğenmedikleri bu özgür ortamı yine o beğenmedikleri otoriter devlet sisteminin sağladığını da hatırlatmakta yarar var. 
     Buluşma toplantılarının sonuncusu dışında hepsine katıldım. Daha önce Adana, Van ve Rize'de gerçekleşti. Bakan Çelik de sürekli katılımcılardandı. Gerçekten özgür bir ortam söz konusu. Herkes kafası estiğince konuşuyor. Bu yüzden öğrenciler ile katılımcılar arasında zaman zaman çok sert tartışmalar yaşandı. Hayatında tek çivi çakmamış öğrenciler, ortaya çıkıp gazeteleri de, ülkeyi de, dünyayı da biz yönetelim noktasına geliyor, tüm değerleri yerle bir edebiliyorlardı. Onları alkışlayanlar da oluyordu Yuhalanmayı göze alıp siz önce kendinize bir çekidüzen verin diyenler de. Ama sonuçta konuşulanlar orada kalıyordu. Şimdi manşetlere çıktılar. Maksadı aşan bir açmazın içine düştüler. Sırtlarını sıvazlayanlar kadar ateş püskürenler de var. Oysa onların tek amacı konuşup içlerini dökmekti. Umarım başları ağrımaz. 
     Zaten resmi bayramlar da eskisi gibi değil. Giderek renkleniyor. Öğrencilerin daha çok hoşuna gidecek yeni renkler katılamaz mı Elbet katılabilir. Katılmalı da. Örneğin gençliğin sorunları yetkililerin kafasına dan dan vurulmalı, bugüne kadar bizim için ne yaptınız sorusu sorulmalıdır. Turgay ve arkadaşları Ankara'ya gitmişken bunu da yaptılar mı .. 
     Ha bu arada öğrenci arkadaşlarımız ve Zihni Sinir'e taş çıkartırcasına proce üreten bakanımız, bu konuda da maharetlerini ortaya koymuş olsalardı tartışmaya farklı bir boyut katmış olurlardı. 
     Ayrıca birileri de çıkıp dini bayramlar da sulandırıldı, onları da kaldıralım ya da içeriğini değiştirelim densizliğini yaparsa ne olacak Bazen bir deli kuyuya bir taş atar, kırk akıllı çıkaramaz. Sanki o noktaya doğru gidiliyor 
     
Şenol Güneş GB'de      Şenol Güneş, kasım kasım kasılanların hiç eksik olmadığı futbol arenasında mütevazı kişiliği ile önce örnek bir futbolcu, ardından da örnek bir teknik direktör oldu. Hayalini bile kuramadığımız dünya üçüncülüğünü onunla birlikte yaşadık. Başarıları, aile yaşantısı ve gerginlikten uzak uzlaşmacı tavrı ile gençlere hep örnek oldu. Belki de tüm bunların kökeninde eğitimci kişiliği yatıyor. Çünkü o bir öğretmendi. Önce eğitim, ardından futbol geldi. 
     Güneş, bu gece 23.45'te Kanal D'de Genç Bakış'ta Işık Üniversitesi öğrencileri ve 100 Yıllık Okullar Spor Şöleni'ne katılan öğrencilerin sorularını yanıtlayacak. Sizler de telefon ve faks ile sorularınızı yöneltebileceksiniz. Tel 0212.286 14 27, Faks 285 07 68, e mail gencbakis isikun.edu.tr 
     
     

</TEXT>
</DOC>
