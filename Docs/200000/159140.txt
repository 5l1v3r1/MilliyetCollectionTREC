<DOC>
<DOCNO> 159140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/guncel/gun11.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul gezisinde şarap servisi 
</HEADLINE>
<TEXT>

Devrek, bir kez daha okul gezisinde bazı öğrencilerin gizli bir şekilde şarap içtiği iddialarıyla çalkalanıyor... 
     ÖNDER YILMAZ Milliyet 

     Zonguldak'ın Devrek ilçesinde okul gezisinde bazı öğrencilerin şarap içmesiyle ilgili iddialara bir yenisi daha eklendi. İstiklal İlköğretim Okulu'nun ardından bu kez Merkez İlköğretim Okulu öğrencilerinin de Nevşehir'de şarap içtikleri ve hediyelik şarap aldıkları belirlendi. Okul öğrencisi V.A. 14 skandalı, "Evet, okul gezisinde şarap tattım, satın da aldım" sözleriyle anlattı. 
     V.A., 6 - 7 Mayıs günleri arasında Nevşehir'e düzenlenen geziye katıldığını belirterek, şunları söyledi 
     
     Uyarıda bulunmadılar 
     "Bizi peribacalarına götürdüler. Daha sonra bir şarap fabrikasına gittik. Şarabın tadına bakmak isteyenler baktı. Ben de tattım. Babama hediye olsun diye bir şişe de hediye aldım. Ama kimse bize zorla yaptırmadı. Bir uyarıda bulunmadılar." Baba Metin A. ise bu durumdan rahatsız olduğunu belirterek, "Şarap fabrikasından başka götürecekleri yer yok muydu " diye konuştu. Anaz, "Neden şik yetçi olmadınız " yönündeki sorumuza ise, "Spekülasyon olmasın dedim. Ben ilçede AKP'nin kurucularındanım. İşin içine siyaset karışacaktı. Açıkçası, okulla, velilerle, vatandaşlarla kötü olmak istemedim" diye karşılık verdi. Olayı soruşturmak üzere iki müfettiş görevlendirildi. 
     

</TEXT>
</DOC>
