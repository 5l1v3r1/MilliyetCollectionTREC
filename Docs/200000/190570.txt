<DOC>
<DOCNO> 190570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/ekonomi/eko10.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, Yeşim Salkım'ın mallarına tedbirde ısrarlı 
</HEADLINE>
<TEXT>

   SEMRA PELEK İstanbul 
   
   Tasarruf Mevduatı Sigorta Fonu TMSF , İmar Bankası soruşturması kapsamında Hakan Uzan'ın eski eşi Yeşim Salkım'ın mallarına konulan tedbirin kaldırılmasına itiraz etti. Dosya, İstanbul Nöbetçi Ağır Ceza Mahkemesi'ne gönderildi. 
   TMSF daha önce Şişli 2. Sulh Ceza Mahkemesi'ne bir dilekçe vererek Salkım'ın Hakan Uzan'la birlikte hareket ettiğini ve mallarına tedbir konmasını istedi. Talebi yerinde bulan mahkeme de 6 Ekim'de Salkım'ın da aralarında bulunduğu 48 kişinin malvarlıklarına tedbir konulmasını kararlaştırdı. Salkım'ın avukatları da Nöbetçi Şişli 3. Asliye Ceza Mahkemesi'ne itiraz ederek Salkım'ın üzerine kayıtlı gayrimenkullerin evlilik öncesinde edinildiğini öne sürdü. Mahkeme Salkım'ın talebini yerinde görerek, geçen hafta tedbiri kaldırdı. Ancak talebinde ısrarlı olan TMSF, Salkım'ın mallarına yeniden tedbir konulmasını istedi. 
   
   
   
</TEXT>
</DOC>
