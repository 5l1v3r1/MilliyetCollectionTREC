<DOC>
<DOCNO> 164955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/soneko38.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEAŞ'ın eski çalışanları geri dönmek istiyor... 
</HEADLINE>
<TEXT>

     Enerji ve Tabii Kaynaklar Bakanlığı'nın sözleşmesini feshettiği Adana'daki Çukurova Elektrik'ten ÇEAŞ , Uzanlar'ın yönetimi aldığı dönemde haksız uygulamayla işten çıkarıldıklarını öne süren bir grup, hükümetin kararını desteklemek ve mağduriyetlerinin giderilmesini istemek amacıyla toplantı yaptı, faks çekti. 
     ÇEAŞ eski çalışanları adına konuşan Hüseyin Çağla, İnönü Parkı'nda düzenlenen toplantıda, hükümetin kararını desteklediklerini söyledi. 
     Hiçbir gerekçe gösterilmeden haksız yere iş akitlerinin feshedildiğini ifade eden Çağla, şunları kaydetti 
     ''Yıllardır mağdur edildik. Hükümetin kararını takdirle karşılıyoruz. Türk siyasi hayatına cesur yürekli dürüst bir başbakanın gelmesini bekliyorduk. Çoğunluğumuzun emekliliğinin dolmasına uzun yıllar var. Kimsesiz kaldık. Bizlere sahip çıkılmasını bekliyoruz.'' Konuşmanın ardından, toplantıya katılanlar, Cumhurbaşkanlığı, TBMM Başkanlığı, Başbakanlık, Enerji ve Tabii Kaynaklar Bakanlığı ile CHP Genel Merkezi'ne faks çekerek yeniden işe alınmalarının sağlanmasını istediler. 
     
</TEXT>
</DOC>
