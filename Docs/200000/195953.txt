<DOC>
<DOCNO> 195953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sontur25.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli öğretmeni kaçıran zanlı yakalandı 
</HEADLINE>
<TEXT>

     İzmir'in Aliağa İlçesi'nde, emekli öğretmeni ormanlık alana kaçırarak, elleri ve ayaklarını bağladıktan sonra cep telefonuyla parasını gasp eden zanlı, yakalandı. 
     Alınan bilgiye göre, emekli öğretmen Fatma Durmaz'ın 46 , 10 gün önce kaçırılarak, elleri ve ayakları bağlandıktan sonra parasıyla cep telefonunun alınmasının ardından, jandarma ekipleri zanlıları yakalamak için çalışma başlattı. Jandarma, Durmaz'ın gasp edilen cep telefonunun satılması ihtimaline karşı ilçedeki tüm telefoncuları uyardı. Bunun üzerine, Aliağa'da bir cep telefonu mağazasında Durmaz'dan gasp edilen cep telefonunu satmak isteyen Sezgin S. 22 gözaltına alındı. Sezgin S. sorgulanırken, şüpheli 2 kişinin daha yakalandığı ve olayla ilgilerinin olup, olmadığının araştırıldığı bildirildi. 
     İzmir'in Aliağa İlçesi'nde emekli öğretmen Fatma Durmaz, 10 gün önce evine giderken tanımadığı 3 kişi tarafından zorla bir kamyonete bindirilerek kaçırılmış, ilçeden 7-8 kilometre uzakta ormanlık alanda boş bir barakaya götürülerek, elleri ve ayakları bağlandıktan sonra 160 milyon lirasıyla cep telefonu gasp edilmişti. Durmaz, ellerini ve ayaklarını kendi çabasıyla çözerek, durumu jandarmaya bildirmişti. 
     
</TEXT>
</DOC>
