<DOC>
<DOCNO> 194478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/siyaset/siy02.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den fantezili ret 
</HEADLINE>
<TEXT>

   'Tecavüz ettiği kişiyle evlenene af' maddesiyle ilgili olarak mağdurların dinlenmesine karşı çıkan CHP'li Eraslan, 'Tecavüz fantezisi olan iki kadın gelip anlatsa, bu madde böyle mi kalacak ' dedi 
   GÜNSELİ ÖNAL Ankara 

   
   TBMM Adalet Komisyonu'nda oluşturulan Türk Ceza Kanunu TCK Yasa Tasarısı'nı görüşen alt komisyonun başkanı AKP'li Hakkı Köylü'nün "tecavüzcüsüyle evlenen mağdurları dinleyelim" önerisine CHP'liler, "Kadının erkeğe tahsis edildiğini düşünen köktendinci anlayış" sözleriyle tepki gösterdi. Çalışmalarına ara veren alt komisyonda, henüz görüşülmeyen ve "tecavüz ettiği kişiyle evlenene af" öngören maddeyle ilgili tartışmalar bitmedi. Köylü'nün, maddenin son şeklinin tecavüzcüsüyle evlenen mağdurlarla görüşülerek verilmesi görüşü, komisyona gelmeden sorun oldu. 
   
   Tecavüz fantezisi 
   CHP'li Orhan Eraslan, "Bir kadına tecavüz eden erkeğe, kadınla evlenirse ceza verilip verilmeyeceğinin tartışılması bile çok ayıp" diyerek şöyle konuştu 
   "Sanki kadın erkeğe tahsis edilmiş. Bu bakış açısına göre, erkek kadını cinsel olarak resmi biçimde, yani nik hlı olarak kullanırsa mesele yok. Bu maddeyle cezalandırılacak olan erkeğin saldırganlığıdır. Tecavüz fantezisi olan iki bayan bulunsa bu madde böyle mi kalacak " 
   CHP'li üyelerin talebiyle, "Tasarının hiç ellenmeden kabul edilmesi gerekir" diye direnen Ord. Prof. Sulhi Dönmezer de son toplantılara katılmadı. 
   CHP'liler alt komisyonun başkanı Köylü'ye, "Tasarının maddelerini tek tek görüşeceğiz, işimiz çok zor. 'Tasarıyı ellemeyin' diyen bir kişinin toplantılarımıza katılması uygun ve verimli olmaz" dedi. 
   CHP'li Feridun Ayvazoğlu, "Dönmezer hazırladığı tasarının hiç ellenmeden kabul edilmesi taraftarı. Değiştirmek istediğimizde 'Tasarının her şeyi tamam' diyor. Mutlaka her maddenin çağdaş hukuk normları çerçevesinde ele alınıp gerekirse kapsamının değiştirilmesi gerek" diye konuştu. 
   
   
   
   
   
   
</TEXT>
</DOC>
