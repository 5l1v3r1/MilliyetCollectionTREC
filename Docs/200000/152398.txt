<DOC>
<DOCNO> 152398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo30.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Irkçı tezahürata 3485 dolar ceza... 
</HEADLINE>
<TEXT>

     Çek Cumhuriyeti Futbol Ligi'nde, 12 Nisan'da Slavia Prag ile yapılan lig maçında taraftarları ırkçı tezahüratta bulunduğu için Sparta Prag Kulübü'ne 3.485 dolar para cezası verildi. 
     Sparta Prag'ın 2-0 kazandığı karşılaşmada taraftarlar, yetkililerin tüm uyarısına rağmen Slavia'nın Brezilyalı golcüsü Adauto'yla dalga geçmişti. 
     Sparta Prag Kulübü Basın Sözcüsü Rudolf Bata, çok değişik kanallardan taraftarlarına kötü tezahüratta bulunmamaları için uyarılarda bulunduklarını, ırkçılığın çok ciddi bir sorun olduğunu, bütün sonuçlarına rağmen bununla her zaman mücadele edeceklerini söyledi. 
     Sparta Prag Kulübü, ırkçı tezahürat nedeniyle ilk kez ceza almıyor. 
     Kulüp daha önce de UEFA tarafından, Spartak Moskova ile yapılan Şampiyonlar Ligi maçında seyircisinin aynı tezahüratları nedeniyle 55 bin İsviçre Frangı para cezasına çarptırılmıştı. 
     Çek Ligi'nde Sparta Prag 55 puanla lider, Slavia Prag da 50 puanla ikinci sırada bulunuyor. 
     





</TEXT>
</DOC>
