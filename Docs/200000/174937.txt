<DOC>
<DOCNO> 174937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/spor/spo02.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega bitiyor 
</HEADLINE>
<TEXT>

   River Plate Başkanı Aguiler, Fenerbahçe'nin Arjantinli yıldız konusunda uzlaşmacı bir tavır sergilediğini söyledi, "Takasta Lopez'i vermeye sıcak bakıyoruz" dedi 
      MEHMET ÇİFTÇİ 

   
   'Bitti bitecek' 
   BREZİLYA'DA bir hafta boyunca süren Ortega pazarlıklarını değerlendiren River Plate Başkanı Aguiler, karşılıklı sıcak adımların atıldığını açıkladı. Aguiler, Fenerbahçe'nin görüşmeler boyunca uzlaşmacı bir tavır sergilediğini dile getirerek, "19 Ağustos'ta bir kez daha gelecekler. Sanırım o zaman Ortega krizine son noktaya koyacağız. Gelişmeler iki taraf için de olumlu" dedi. 
   
   Lopez artı para 
   RİVER Plate Başkanı, Sarı - Lacivertli yöneticilerin Arjantinli oyuncuya karşılık kendilerinden Lopez'in yanı sıra bir miktar para talep ettiğini doğruladı. Aguiler, "Öneri bize de cazip geldi. Ancak futbolcumuzla konuşup onun bu konudaki düşüncelerini de öğrenmemiz gerekiyor. Eğer Lopez de Türkiye'ye gitmeyi kabul ederse bir sorun yaşanmaz" yorumunu yaptı. 
   
   
</TEXT>
</DOC>
