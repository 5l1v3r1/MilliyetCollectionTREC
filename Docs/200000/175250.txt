<DOC>
<DOCNO> 175250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/soneko25.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğan üreticisi bu yıl memnun... 
</HEADLINE>
<TEXT>

     Geçen yıl fiyatı 75 bin liraya kadar düşen kuru soğanın, bu yıl 150-225 bin liradan alıcı bulması üreticinin yüzünü güldürdü. 
     Üretici Mehmet Kaya, soğan fiyatlarındaki artışın, ekim alanlarının azalması nedeniyle rekoltenin düşmesinden kaynaklandığını söyledi. 
     Geçen yıl piyasa fiyatının düşük olması nedeniyle zarar ettiğini belirten Gaziantepli üretici Kaya, ''Bu yıl ürünümüz para etti, emeğimizin karşılığını alabildik, yüzümüz gülüyor'' dedi. 
     Kilis Ziraat Odası Başkanı Abdullah Çelik, üreticinin geçen yıl kuru soğanını 75 ile 100 bin lira arasında değişen fiyatlardan satmak zorunda kaldığını belirtti. Çelik, ''bu yıl soğan eken üretici sayısı azaldı, üretim düştü. Üretim az olunca da ürün değer fiyatından alıcı buldu, üretici sevindi'' dedi. 
     
</TEXT>
</DOC>
