<DOC>
<DOCNO> 173146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/yasam/yas09.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşeli operasyon 
</HEADLINE>
<TEXT>

   365 kaçak cep telefonuyla yakalanan 4 genç, 'Aaa.. Bizi mi bekliyordunuz ', 'Helal olsun size' diyerek görevlileri güldürdü 
      
   Atatürk Havalimanı'nda THY uçağıyla Londra'dan İstanbul'a gelen dört kişinin, şüphe üzerine bagajlarında arama yapıldı. Arama sonucu yurda kaçak sokulmak istenen 465 adet cep telefonu ele geçirildi. Yakalanan kişilerin, "şakacı" tavırları görevlileri de güldürdü. 
   Abidin Seyfi, Clinton Charles Deale, Hüseyin Seyfi, Hakan Avcı'nın tedirgin davranışlarından şüphelenen görevliler, sırt çantalarını aramak üzere kontrol noktasına davet etti. O sırada, Hüseyin Seyfi, İngilizce, "Çok hastayım. İlaç almam lazım" diyerek görevlileri vazgeçirmek istedi. Arama sonucu bagajlarda piyasa değeri 500 milyar lira olan 465 adet cep telefonu bulundu. Arama sırasında Seyfi'nin, "Aaaa.. Bizi mi bekliyordunuz Nasıl haberiniz oldu Helal Olsun size. Bizi yakaladınız " diye esprili konuşması üzerine görevliler, gülmekten kendilerini alamadı. 4 kişi savcılığa sevk edildi. 
   
   
</TEXT>
</DOC>
