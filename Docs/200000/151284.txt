<DOC>
<DOCNO> 151284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/yasam/yas07.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamile anneden kurtarıcıya jest 
</HEADLINE>
<TEXT>

Kapalı yol yüzünden hastaneye son anda askeri helikopterle yetiştirilen hamile kadın, yeni doğan kızına Skorsky pilotunun adını verdi 
     Ovacık'ta oturan Zarife Tutum 31 , doğum sancısı tutunca, önceki gece 23.30 sıralarında eşi Bekir Tutum tarafından sağlık ocağına kaldırıldı. İlk müdahalesi yapılan Tutum'un 40 dakika içinde acilen ameliyata alınması gerekiyordu. Ancak iki gün yağan yağmur nedeniyle Tunceli karayolu ulaşıma kapandığı için hamile Zarife Tutum Tunceli Devlet Hastanesi'ne götürülemedi. 
     Bunun üzerine durum, İl Jandarma Komutanı Kurmay Albay Yusuf Kaya'ya iletildi. Gerekli iznin verilmesi üzerine pilotlar Yüzbaşı Fatih Satıcı ve Üsteğmen Ebru Seyreğim'in kullandığı bir Skorsky helikopteri Ovacık'a gelerek, Tutum'u hastaneye yetiştirdi. 
     Sezaryenle sağlıklı bir kız çocuğu dünyaya getiren anne Zarife Tutum büyük sürprizi sona saklamıştı. Tutum, bebeğine kendisini hastaneye yetiştiren pilot Ebru'nun adını vermişti... 
     


YAŞAM 
















</TEXT>
</DOC>
