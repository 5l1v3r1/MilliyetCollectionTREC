<DOC>
<DOCNO> 156244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sontur22.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Süleyman Demirel asansörde kaldı... 
</HEADLINE>
<TEXT>

     9. Cumhurbaşkanı Süleyman Demirel ve Sağlık Bakanı Recep Akdağ, Abant İzzet Baysal Üniversitesi AİBÜ Tıp Fakültesi Hastanesi'nin açılışı için gittikleri Bolu'da, asansörde mahsur kaldılar. 
     Hayırsever işadamı İzzet Baysal tarafından yaptırılan Tıp Fakültesi Binası'nın açılış törenine katılan Demirel ve Bakan Akdağ, tören sonrası ''İzzet Baysal'' konulu konferansa katılmak üzere AİBÜ Kültür Merkezi'ne geçtiler. 
     Demirel, Bakan Akdağ, Rektör Prof. Dr. Yaşar Akbıyık ve Bolu Valisi Mehmet Ali Türker ile Demirel'in Koruma Müdürü, Kültür Merkezi'nin zemin katında bulunan asansöre bindiler. 
     2. kata çıkması gereken asansör, 1. katta arızalanarak durdu. Asansörde yaklaşık 15 dakika mahzur kalan Demirel ve Akdağ, Kültür Merkezi görevlisinin bulunmasıyla dışarı çıkabildi. 1. katta asansörden inen Demirel ve Akdağ, 2. kata merdivenleri kullanarak çıktılar. 
     
</TEXT>
</DOC>
