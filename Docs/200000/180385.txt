<DOC>
<DOCNO> 180385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/ekonomi/eko05.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödeme planı gecikiyor 
</HEADLINE>
<TEXT>

   Fon, İmar Bankası'nda ödeme planı için henüz Hazine'ye başvurmadı. Ödemelere ilişkin bilgilerin en erken bu ayın ortasından sonra açıklanabileceği belirtiliyor 
   AHMET ERHAN ÇELİK Ankara 
   
   Yönetim ve denetimine el konulan İmar Bankası'ndaki mudilerin paralarının ne zaman ve nasıl ödeneceği yılan hikayesine döndü. 
   BDDK yetkililerine dayanarak kamuoyuna yansıtılan "Okullar açılmadan önce mudilere paraları ödenecek" sözünün yerine getirilmesinin zor olduğu belirtildi. Ekonomi bürokrasisine göre, ödemelere ilişkin bilgiler en erken bu ayın ortasından sonra açıklanabilecek. Tasarruf Mevduatı Sigorta Fonu TMSF ödeme planı için batık bankaların zararını karşılamakta tek finansörü Hazine'ye henüz başvurmadı. Hazine, Merkez Bankası ve TMSF'yi açmazda bırakan üç konu var 
   
   Pamukbank k ğıtları var 
   TMSF, Pamukbank için Hazine'den aldığı 2.5 milyar dolarlık tahvilin tamamını henüz kullanmadı. Ödemelerin belli bir bölümü Pamukbank k ğıtlarıyla yapılacak. Bu k ğıtların ne kadarının vade ve faizleri itibariyle kullanılabilir olduğu netleşmedi.Hazine, miktarı 1 katrilyon liraya yaklaşacağı tahmin edilen sahte bono ve tahvilleri ödemeyeceği konusunda kararlı. Hükümetteki sessizliğe rağmen Hazine bürokrasisi bu konuda siyasi kararla yükümlülük altına girip girmeyeceğini henüz bilmiyor.Mudilere vadesi geçen mevduatlar için nakit ödeme yapılabileceği düşünülüyor. Ancak bunun için de TMSF'nin İmar'dan devraldığı mevduat, repo ve devlet tahvili miktarını kesine yakın miktarda Hazine'ye bildirmesi şart. Henüz böyle bir bildirim de yapılmadı. 
   Uzanlar'a SPK'dan suç duyurusu    Sermaye Piyasası Kurulu SPK , uzun süre gazete ilanlarıyla yetkisi olmadığı halde Hazine bonosu satan İmar Bankası'nın eski yöneticileri Kemal Uzan ve Yavuz Uzan'ın da aralarında bulunduğu 16 kişi hakkında Şişli Cumhuriyet Savcılığı'na suç duyurusunda bulundu. SPK, bankanın eski yöneticilerini, halka mevzuata aykırı olarak Hazine bonosu sattıkları gerekçesiyle "dolandırıcılık", "emniyeti suistimal" ve Sermaya Piyasası Kurulu Kanunu'na aykırı davranmak"la suçladı. BDDK ve Mali Suçlar Araştırma Kurulu'nun MASAK suç duyuruları üzerine İmar Bankası ve Merkez Yatırım ve Ticaret A.Ş ile ilgili Şişli Cumhuriyet Savcılığı'nda bir buçuk aydır yürütülen soruşturma kapsamında, dün SPK suç duyurusu yaptı. 
   
   
</TEXT>
</DOC>
