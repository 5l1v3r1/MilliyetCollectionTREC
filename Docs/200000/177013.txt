<DOC>
<DOCNO> 177013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sonspo22.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Elber Artık Bayern beni gönderebilir... 
</HEADLINE>
<TEXT>

     FC Bayern Münih'in golcüsü Elber, şampiyon takımın, Hollandalı forvet Roy Makaay ile sözleşme imzaladıktan sonra kendisini gönderebileceğini söyledi. 
     ''Sport Bild'' gazetesine açıklama yapan Brezilyalı futbolcu, aksi takdirde sezon sonunda kendisinin gideceğini belirterek, Makaay'dan sonra yedek kaldığını ve ilk 11'de oynayabileceği bir kulüp bulmak istediğini açıkladı. 
     Elber, bunun için hemen harekete geçmek gerektiğini, sezon ortasında transfer olmak istemediğini, 4-5 ay daha bekleyip sezon sonunda transfer olmayı tercih edeceğini de kaydetti. 
     Geçen sezon ligde 21 golle gol krallığına ortak olan 31 yaşındaki forvet, Deportivo La Coruna'dan Roy Makaay'ın gelmesi ve Claudio Pizarro'nun çok formda olması nedeniyle kadroya giremiyor. 
     FC Bayern Münih Kulübü Başkanı Karl Heinz Rummenigge de Elber ile ilgili bir öneri almadıklarını, kulüp olarak bu konuda kendilerinin de harekete geçemeyeceğini, ancak kendisinin ve menajerinin uygun bir öneriyle gelmeleri durumunda bu transfere ''olur'' diyeceklerini söyledi. 
     
</TEXT>
</DOC>
