<DOC>
<DOCNO> 189265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun29.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Barclaycard'ın başkanı Kredi kartıyla borçlanmam, çok pahalı 
</HEADLINE>
<TEXT>

     İngiltere'de en yaygın biçimde kullanılan kredi kartı sistemi olan Barclaycard'ın başkanı Matt Barrett, kendisinin ve ailesinin ''tehlikeli plastik parçaları'' dediği kredi kartları üzerinden borçlanmadıklarını, ''bunun son derece pahalı olduğunu'' söyledi. 
     Avam Kamarası'nın Mali Komitesi önünde kredi kartı sistemi konusunda bilgi veren Barrett, kredi kartı kullanarak borçlanmanın en pahalı borçlanma türü olduğunu, bunu kimseye tavsiye etmediğini belirtti. 
     Bu tür borçlanmanın kişiyi bir süre sonra ''Kronik borçlu'' durumuna soktuğunu belirten Barrett, sürekli minimum ödeme yapan bir borçlunun, bir kredi kartı sistemine olan borcunu tümüyle temizlemesinin uzun yıllar alabileceğini hatırlattı. 
     Yılda 1.7 milyon sterlin maaş alan Barrett, Barclaycard sayesinde 9 milyon İngiliz'e ''borç veren'' bir konumda bulunuyor. 
     İngiliz basını, bu kadar geniş bir kesimi borçlandıran bir kredi kartı sisteminin başındaki ismin, kredi kartlarıyla ilgili görüşlerinin mutlaka dikkate alınması gerektiği yorumları yapıyor. 
     
</TEXT>
</DOC>
