<DOC>
<DOCNO> 185600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sonspo26.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıdvan Dilmen Karşıyaka için İzmir'de... 
</HEADLINE>
<TEXT>

     İkinci Futbol Ligi A Kategorisi'nde yer alan Karşıyaka'nın gündemindeki Teknik Direktör Rıdvan Dilmen, İzmir'e geldi. 
     Başarısız sonuçların ardından Kemal Kılıç ile yollarını ayıran ve yeni teknik adam arayışına başlayan yeşil-kırmızılıların anlaşmak istediği Dilmen'in, Karşıyaka'da çalışmaktan gurur duyacağını belirttiği ve Kulüp Başkanı Cenk Karace'nin davetiyle İzmir'e geldiği kaydedildi. 
     Dilmen, Karşıyaka Onur Kurulu Başkanı Özer Kırca'nın bürosunda, Başkan Cenk Karace ve yöneticilerden Oktay Yeşil ile biraraya geldi. 
     Rıdvan Dilmen'in menajeri Mehmet Öztürk'ün de katıldığı görüşmenin halen sürdüğü, tarafların 3,5 yıllık sözleşme üzerinde prensipte anlaştığı, ancak genç teknik direktörün, yorumculuk yaptığı TV kanalına ödenmesi gereken tazminat konusunda pürüzlerin bulunduğu belirtildi. 

     
</TEXT>
</DOC>
