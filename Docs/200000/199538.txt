<DOC>
<DOCNO> 199538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/soneko32.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasım ayının zam şampiyonu salatalık 
</HEADLINE>
<TEXT>

     Salatalık, Kasım ayının zam şampiyonu oldu. Geçen ay salatalık fiyatlarında, yüzde 95.6 oranında artış kaydedildi. 
     Devlet İstatistik Enstitüsü'nün DİE verilerine göre, Kasım ayında, bir önceki aya göre, en yüksek fiyat artışında salatalığı, yüzde 54.5 ile kuru soğan, yüzde 50.6 ile kabak, yüzde 31 ile domates, yüzde 5.9'ar ile kömür ücreti ve bayan bot izledi. 
     Aynı dönemde, erkek kaban fiyatlarında yüzde 4.4, erkek pantalon yüzde 4.2, pastırma yüzde 4.1, battaniye yüzde 3.9, gazete, erkek pantalon yüzde 3'er, dana eti yüzde 3.2, bayan kaban yüzde 3, soba yüzde 2.8, odun ücreti yüzde 2.7, beyaz peynir yüzde 2.3, sinema ve bayan kazak yüzde 2.1'er, otomobil yüzde 1.7 artış yaşandı. 
     Ayrıca, kaşar peynir yüzde 1.6, televizyon yüzde 1.1, yaş pastalar ve şehirlerarası otobüs ücreti yüzde 1, pirinç yüzde 0.6, zeytin yüzde 0.4, tavuk eti yüzde 0.3 oranında artış oldu. 
     
     FİYATI DÜŞENLER 
     Kasım ayında en fazla fiyat düşüşü yüzde 12.2'er ile balık ve ıspanakta görülürken, fiyatı gerileyen diğer bazı ürünler de şöyle 
     ''Lahana yüzde 10.6, antep fıstığı yüzde 8.2, kuru fasulye yüzde 5, margarin yüzde 2.9, yumurta yüzde 1.8, makarna yüzde 0.8, tuvalet sabunu yüzde 0.7, bulaşık deterjanı yüzde 0.6, çamaşır deterjanı yüzde 0.5, mısırözü yağı yüzde 0.3, kolalı içecek yüzde 0.2.'' 
     
</TEXT>
</DOC>
