<DOC>
<DOCNO> 153544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo17.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor yeni hocası ile umutlu... 
</HEADLINE>
<TEXT>

     Denizlispor'da, teknik direktörlüğe getirilen ve yeşil siyahlı ekibe ilk çalışmasını dün yaptıran Giray Bulak, İstanbulspor maçını kazanacak güçte olduklarını söyledi. 
     Giray Bulak, yeşil-siyahlı takımın oyuncularını tanımaya çalıştığını, bir taraftan da İstanbulspor maçını düşündüğünü kaydetti. 
     Bulak, 33 ve 32 puanla puan cetvelinin 11. ve 12. sıralarında yer alan 2 takımın mücadele edeceğini hatırlatarak, ''Kazanmamız gereken bir maç. İstanbulspor'u deplasmanda yenecek güçteyiz'' dedi. 
     Rakiplerinin de puana ihtiyaç duyduğunu ve kazanmak istediğini vurgulayan Bulak, İstanbulspor'un zaaflarını iyi değerlendirip sonuca gideceklerini bildirdi. 
     İstanbul'a yarın gidecek ve maç gününe dek çalışmalarını bu kentte sürdürecek yeşil-siyahlı takımda, İsmet, Kabat ve Ersen Martin, kart cezalısı oldukları için forma giyemeyecek. Diğer yandan cezaları sona eren Ali Tandoğan ve Mustafa Özkan, takımdaki yerlerini alacak. 
     




</TEXT>
</DOC>
