<DOC>
<DOCNO> 197558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/yasam/yas01.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu büyük aşkları 'engel' tanımadı 
</HEADLINE>
<TEXT>

   Genç, güzel ve üniversiteli bir kızla, o dönemde ilkokulu bile bitirmemiş tekerlekli sandalyede bir adam evlenirse ne olur Nuray-Kemal Demirel çifti için bu sorunun cevabı Aşk, mutluluk, iki çocuk 
      Ümran Avcı 
   
   Bedensel Engellilerle Dayanışma Derneği Başkanı Kemal Demirel'le üniversite mezunu, genç ve güzel karısının evliliğe giden aşkları, sevginin nelerin üstesinden gelebileceğinin özeti gibi.. 
   Üniversite mezunu Nuray, nüfus sayım memuru olarak gittiği evin kapısını çalar. Kapıyı tekerlekli sandalyesinde Kemal Demirel açar. İki saate yakın sohbette, bir engellide görmeye alışılmadık kendine güven ve espri yeteneği kadını etkiler. İki yıl süren arkadaşlıktan sonra hiç ayrılmamak için evlenmek isterler. Ancak aileler bu evliliğe karşı çıkar. 
   
   Kucağında kaçırdı 
   Nuray Demirel, bir sabah saat 07.30'da herkes uyurken yanına birkaç parça giysi alarak evden kaçar ve şık olduğu adamın kapısını çalar. Demirel, zamansız çalan kapıyı açtığında, kadın heyecanla "Buradan gidiyoruz" der. Kemal Demirel'i kucağına alır, taksiye bindirir. Bir hafta il dışındaki akrabalarında kaldıktan sonra İstanbul'a dönerler. Yıldırım nikahı şart olmuştur. 
   
   'Bir daha çıkamayız' 
   14 Eylül 1989'da Üsküdar Evlendirme Dairesi'nin merdivenlerini çıkarken, Kemal Demirel yine sevdiği kadının kucağındadır. Nik h memuru bir süre beklemelerini söylese de çift karşı çıkar "Bu merdivenleri bir daha çıkamayız. Hemen evlenmeliyiz." 
   Nik h dairesinde bulunan şahitlerin huzurunda evlenirler. Ertesi gün Nuray'ın babasının, "Kızım delidir" şik yeti üzerine polis kapılarını çaldığında, evlilik cüzdanlarıyla yanıt verirler... 
   Tanıştıklarında ilkokul mezunu bile olmayan ancak, sonradan diploma alan Kemal Demirel gazetelere yazılar yazarak hayatını kazanırken Nuray, kendi işini sürdürür. Beş yıl sonra da gelinlik ve damatlık giyip dillere destan bir düğün yaparlar. 
   
   'Önyargıdan kurtulamadık' 
   14 yıllık evli Demirel çiftinin, iki çocuğu var. "Üniversite mezunu güzel bir kızsın. Neden engelli biriyle evlendin Bu adamda ne buldun " sorularından kurtulamadığını söyleyen Nuray Demirel, "Kemal'i seviyorum ve pişman değilim. Ancak çocuğu engelli olduğu için derneğe yardım almaya gelenler bile bana bakıp, 'Vah vah çok yazık olmuş' diye iç geçiriyorlar. Bu yaklaşımdan kurtulamadım" diyor. 
   Kemal Demirel ise, "Her işimi kendim yapıyorum. İyi kötü her şeyi paylaştık, paylaşıyoruz. Ne var ki toplumun önyargısından kurtulamadık" diye konuşuyor. 
   
   
   
   
</TEXT>
</DOC>
