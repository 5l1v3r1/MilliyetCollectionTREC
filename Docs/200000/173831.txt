<DOC>
<DOCNO> 173831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/guncel/agun.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Evren'in manevi kızı 12 Eylül'de evlenecek 
</HEADLINE>
<TEXT>

   Evren'in 12 Eylül döneminde tanıdığı Çinli Ching Wang ile Antakyalı Metin Ekal, Harbiye Orduevi'ndeki törenle dünya evine girecek 
      GÜLAY FIRAT İstanbul 

   
   7. Cumhurbaşkanı Kenan Evren, manevi kızı Ching Wang'ı 12 Eylül'de Harbiye Orduevi'nde evlendirecek. Orduevindeki kayıtta "düğün sahibi" olarak görülen Evren, "Çok mutluyum, Allah mesut etsin" dedi. 
   Boğaziçi Üniversitesi İşletme Fakültesi'ni bitiren Wang 32 ile pamuk ve narenciye ticareti yapan Antakyalı çiftlik sahibi Metin Ekal'ın 38 düğün tarihini Evren belirledi. Evren, bu tarihi seçmesinin gerekçesini, "Eylülde evlenmek istiyorlardı. Ben hem o tarihte İstanbul'da olacaktım hem de 12 Eylül vesilesiyle Wang'ı tanıdım. 12 Eylül'den sonra devlet başkanı olarak Çin'e gittim. 12 Eylül olmasaydı ben ne Çin'e giderdim ne de böyle bir şey olurdu" diye açıkladı. 
   Evren, Wang'la tanışmasını şöyle anlattı "Şanghay'da beni bir ilkokula götürdüler. İçeriyi gezerken küçük bir kız elimden tuttu, nereye gittiysek, elimi bırakmadı. Hoşuma gitti bu. Aynı yıl Ankara'ya 23 Nisan Çocuk Şenlikleri'ne davet ettim. Torunum Ayça'yla tanıştırdım, onu ağırladık. Sonra bana bayramlarda, yılbaşılarda tebrik kartları atmaya başladı. Bir gün lise sonrası bana 'Dedem ben Türkiye'de okumak istiyorum' dedi. Boğaziçi Üniversitesi'nde burslu okumasına imk n sağladık." 
   
   "Dedem" diyor 
   Wang'ın kendisine h l "Dedem" diye hitap ettiğini söyleyen Evren, "Kızım bize de sordu, uygun gördük. Motosiklet meraklısı olan damadı birkaç yıl önce gördüm. Ona dedim ki, 'Bak çocuğum geziyorsunuz, tozuyorsunuz, niyetin var mı ' O da 'Var ama şimdi evlenemem' dedi. Uzun süre arkadaş oldular, şimdi evlenecekler, iş tatlıya bağlanacak. Ching'in kendi öz ailesi de düğüne gelecek" dedi. 
   Wang ise, çalıştığı Beko'nun Hong Kong ofisindeki işinden ayrılacağını belirterek, şunları söyledi "Altı yıl önce İstanbul'da bir arkadaş toplantısında tanıştık. Benim dört yıldır Hong Kong'da görevli olmam nedeniyle evlilik uzadı. Nişanlım da 15 yıl bankacılık yaptıktan sonra babasının ölümü üzerine Antakya'daki işlerin başına geçti. Ben de ona yardım edeceğim." 
   
   
</TEXT>
</DOC>
