<DOC>
<DOCNO> 158626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/spor/spo09.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli rüzg rı 
</HEADLINE>
<TEXT>

     İKİNCİ Futbol Ligi A Kategorisi'nde yer alan Vestel Manisaspor, Teknik Direktör Mustafa Denizli ile iki yıllık sözleşme imzaladı. Başkan Ahmet Nazif Zorlu, "Mustafa Denizli, Vestel'i Dünya'ya açacak. Birlik ve beraberlik içinde olacağız. Taraftarlarımız da buna destek verecek. Biz yola çıkarken sayın hocamıza güvendik. Hepinize güvendik" dedi. Zorlu kulüp bütçesinin 3 milyon dolar olduğunu da belirtti. 
     MANİSA'DA krallar gibi karşılanan Denizli ise "Hiçbir çalışma kolay değildir. Önemli olan zoru kolaya çevirmek ve başarıya dönüştürmektir. Ekip çalışması yapılmazsa başarıya ulaşılması zordur. Biz büyük bir ekip oluşturmak amacındayız. Fazla söz söylemeyeceğiz, çalışacağız. Bugünden itibaren değişikliklere başlayacağız. Bir takımın 30 milyon doları varsa o zaman bana ihtiyacı da yoktur" diye konuştu. 
     

</TEXT>
</DOC>
