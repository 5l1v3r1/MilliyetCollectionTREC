<DOC>
<DOCNO> 156613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/soneko14.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar düşüş trendini sürdürüyor... 
</HEADLINE>
<TEXT>

     Serbest piyasada, olumlu havanın etkisiyle hala alıcı tarafta dikkat çekici bir yoğunluk olmayışının, dolar fiyatının aşağı hareketinin devam edebileceği beklentilerini kuvvetlendirdiği belirtildi. 
     Oyakbank'ın Hazine bölümü tarafından, bilgilendirmeye dönük hazırlanan ve bankayı bağlayıcı niteliği bulunmayan günlük bültende yer alan bilgilere göre, Merkez Bankası'nın pazartesi günü alım yönünde gerçekleştirdiği müdahaleye rağmen, dolar dün de düşüş trendini sürdürdü. 
     ABD Doları TL için 1 milyon 480 bin seviyesinin kırılması halinde, bir sonraki destek 1 milyon 465 bin lirada bulunuyor. 
     Son dönemlerde dolar karşısında sürekli değer kazanan Euro'ya, bulunduğu seviyelerden kar realizasyonu amaçlı satışlar geliyor. 
     Ancak ABD ekonomisi konusunda devam eden endişeler ve son dönemde ABD Hazine Bakanının dolara pek de destek vermeyen açıklamaları, gelen kar realizasyon amaçlı alımlara rağmen doların güçlenmesini engelliyor. 

     
</TEXT>
</DOC>
