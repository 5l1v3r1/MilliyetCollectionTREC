<DOC>
<DOCNO> 195028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sondun52.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ordusunun Bağdat'ta operasyonu 2 ölü, 3 yaralı... 
</HEADLINE>
<TEXT>

     ABD güçlerinin bu akşam Bağdat'ta düzenlediği iki ayrı operasyonda, 2 kişiyi öldürdüğü, 3 kişiyi yaraladığı ve 5 kişiyi tutukladığı bildirildi. 
     ABD güçleri sözcüsü, 1. Zırhlı Tümeni'nin Apaçi helikopterleri desteğindeki askeri araçlarla Bağdat'ın batısında yer alan Ebu Garib bölgesinde bir kamyoneti izlediğini ve daha sonra bir helikopterin bu kamyonete ateş açması sonucu 2 kişinin öldüğünü, 3 kişinin yaralandığını ve 5 kişinin tutuklandığını açıkladı. 
     Sözcü, 1. Zırhlı Tümeni'nin düzenlediği ikinci operasyonun ise başkentin güneyindeki Saydiye bölgesinde bulunan ve ''isyancıların saldırılarını planlamak amacıyla toplandıkları'' bir binaya karşı düzenlendiğini belirtti. 
     Bu arada, Washington'daki Amerikalı bir yetkili, bu akşam düzenlenen operasyonun, Nasıriye'deki saldırıyla doğrudan bağlantısı olmadığını söyledi. 
     
</TEXT>
</DOC>
