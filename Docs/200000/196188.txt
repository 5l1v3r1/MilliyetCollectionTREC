<DOC>
<DOCNO> 196188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur30.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Orman Yasası'nı onayladı... 
</HEADLINE>
<TEXT>

     Cumhurbaşkanı Ahmet Necdet Sezer, Orman Kanunu'nda değişiklik yapılmasına dair kanunu onayladı. 
     Cumhurbaşkanlığı Basın Merkezi'nden konuya ilişkin yapılan açıklamada şunlar kaydedildi 
     ''Cumhurbaşkanı Ahmet Necdet Sezer, Türkiye Büyük Millet Meclisi'nce 31 Temmuz 2003 tarihinde kabul edilen 4965 sayılı "Orman Kanununda Değişiklik Yapılmasına Dair Kanun"u, 1 ve 13. maddelerinin bir kez daha görüşülmesi için 15 Ağustos 2003 tarihinde Türkiye Büyük Millet Meclisi'ne geri göndermişlerdir. 
     Türkiye Büyük Millet Meclisi'nce 5 Kasım 2003 tarihinde yeniden görüşülerek kabul edilmiş olan 4999 sayılı "Orman Kanununda Değişiklik Yapılmasına Dair Kanun", Anayasa'nın 89. ve 104. maddeleri uyarınca yayımlanmak üzere Başbakanlığa gönderilmiştir. 
     Sayın Cumhurbaşkanı, Yasa'nın, kızılağaçlıklar ile aşılı kestaneliklerin orman sayılmayacak yerler arasına alınmasına ilişkin 1. maddesi ile bu yerlerden yararlanmayı özel bir rejime bağlayan 13. maddesinin iptali için Anayasa Mahkemesi'nde iptal davası açacaklarını ifade etmişlerdir.'' 
     
</TEXT>
</DOC>
