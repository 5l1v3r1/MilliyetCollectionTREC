<DOC>
<DOCNO> 177119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/tv/ekran.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobanda tehdit 
</HEADLINE>
<TEXT>

   "Kobra Takibi"nde Tom ve Semih, müzeye götürülürken çaldıkları tablolara karşılık fidye isteyen hırsızların peşinde 
      Biri Türk diğeri Alman iki otoyol polisini anlatan "Kobra Takibi"nde başrolleri Erdoğan Atalay, Rene Steinke ve Charlotte Schwab üstleniyor. Geçen haftaki bölümü izleyiciden büyük ilgi gören, sıralamada A B grubunda 6.1 izlenme oranı ve 26.5 izlenme payıyla birinci olan dizinin bu haftaki konusu şöyle 
   
   "Sanatsever" hırsızlar 
   Çok değerli tabloların taşındığı zırhlı araç otobanda soyulur. Tom ve Semih'in yanı sıra şefleri Engelhardt da olay yerine doğru hareket eder. Ancak Engelhardt kaza yapar. Tüm bunlar olurken zırhlı araç izini kaybettirmiştir bile. Ünlü bir ressamın birkaç resmini çalan hırsızlar, eserlerin sergilendiği müzenin müdürünü ararlar. İstedikleri para verilmezse resimleri yakacaklarını söylerler. Tom ve Semih, onları sanat eserlerine zarar vermeden yakalamak üzere kolları sıvar. 
   KANAL D 22.00 
   
   
   Farklı futbol sohbetleri    Gazetecİler İsmet Berkan, Yiğiter Uluğ ve Mehmet Demirkol, CNN TÜRK'ün yeni spor programı "Basın Tribünü"nde sıra dışı bir futbol sohbetiyle ekrana geliyor. Futbola farklı bir pencereden bakmayı amaçlayan programda Berkan, Uluğ ve Demirkol, önceki haftanın maçlarını temel alarak "skor tahminleri"nde de bulunuyorlar. Bunu da bilgisayar ortamında hazırlanan maç istatistiklerinden yararlanarak yapıyorlar. 
   CNN TÜRK 21.00 
   
   
   Bir daha izlenir    Hayat Bilgisi Perran Kutman'ın oynadığı dizinin bu bölümünde okuldan kovulan Kerem, ablasının yokluğunu fırsat bilip Rüya ile yakınlaşmaya başlar. Afet öğretmen ise onun okula dönmesi için uğraşmaktadır. KANAL D 20.30 
   SoruCevap Yavuz Baydar'ın "Şimdi Ben Bu Şarkıları Kime Söyleyeyim" adlı albümünün çıktığı günlerde İlhan Şeşen'i ağırladığı program, yeniden yayınlanıyor. CNN TÜRK 19.10 
   32. Gün Yine yeni bir albümün ertesinde yapılmış bir müzik söyleşisi... Mehmet Ali Birand, Pera Palas Oteli'nde Ajda Pekkan'ı ağırlamış ve onunla "her dönem kendini yenileyip değiştirebilmenin sırları"nı, "Hayatının dönüm noktaları"nı, "Estetik operasyonları"nı ve tabii "müzik yolculuğu"nu konuşmuştu. Kaçıranlar için iyi bir fırsat. CNN TÜRK 23.05 
   
   
</TEXT>
</DOC>
