<DOC>
<DOCNO> 155394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo12.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Nev Jersey ve San Antonio Spurs 2-0 yaptı... 
</HEADLINE>
<TEXT>

     ABD Profesyonel Basketbol Ligi'nde NBA play-off mücadelesinde, konferans yarı finallerine, bu sabaha karşı Doğu ve Batı'da yapılan 1'er maçla devam edildi. 
     Günün karşılaşmalarında, kendi sahalarında, Doğu'da New Jersey Nets, Boston Celtics'i 104-95 51-45 , Batı'da da bu sezonun en iyi galibiyet yüzdesine sahip ekibi olan San Antonio Spurs, son 3 sezonun şampiyonu Los Angeles Lakers'ı 114-95 60-43 yenerek, seride rakiplerine 2-0 üstünlük sağladı. 
     East Rutherford'daki maçta New Jersey Nets, Boston Celtics önünde maç boyunca skor üstünlüğünü elinde tutarken, Richard Jefferson, 25 sayı ve 6 ribaunt, Jason Kidd de 23 sayı, 11 ribaunt ve 8 asistle galibiyette başrolü oynadı. Evsahibi ekipte ayrıca Kerry Kittles, 16 sayı ve 4 asist, Kenyon Martin de 14 sayı, 10 ribaunt ve 4 asistle galibiyete büyük katkı yaptı. 
     Konuk ekipte ise Paul Pierce, 32 sayı, 10 ribaunt ve 11 asistlik performansıyla ''triple double'' yapmasına karşın yenilgiyi önleyemezken, Tony Delk, 19 sayı, 5 ribaunt ve 6 asist, Tony Battie de 15 sayıyla maçı tamamladı. 
     San Antonio Spurs'ın, Los Angeles Lakers'a şans tanımadığı maçta ise Spurs'da Bruce Bowen, 27 sayı ve 4 blok, Arjantinli oyuncu Emanuel Ginobili 17 sayı, Fransız oyun kurucu Tony Parker, 16 sayı ve 4 asist, bu sezonun ''en değerli oyuncusu'' seçilen Tim Duncan da 12 sayı, 13 ribaunt ve 7 asistle takımlarını galibiyete taşıdı. 
     Tutuk bir oyun sergileyen Lakers'da ise Shaquille O'Neal, 27 sayı ve 10 ribaunt, Kobe Bryant da 27 sayı ve 6 ribauntla oynamalarına karşın farklı skorlu yenilgiye engel olamazlarken, Jannero Pargo da 13 sayıyla oynadı. 
     Bu 2 eşleşmede de 3. maçlar, 10 Mayıs Cumartesi günü sabaha karşı yapılacak. 
     Ligin play-off konferans yarı final mücadelesine, yarın sabaha karşı, Doğu'da Detroit Pistons-Philadelphia 76'ers 1-0 , Batı'da da Dallas Mavericks-Sacramento Kings 0-1 karşılaşmalarıyla devam edilecek. 
     
</TEXT>
</DOC>
