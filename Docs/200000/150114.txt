<DOC>
<DOCNO> 150114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/tv/ekran.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Azrail şık olursa 
</HEADLINE>
<TEXT>

TRT 1'de dokunaklı bir film var "Joe Black" 
     Azrail, bir medya patronunun canını alması için Joe Black kimliğiyle Dünya'ya gönderilir. Ama yaşlı adamın kızıyla "ölüm meleği" arasında aşk başlayınca işler karışır. Joe, göreviyle fani sevgilisi arasında kalmıştır. 
     
     "Sevenler ölmez" dese de... 
     Martin Brest, "Death Takes A Holiday" adlı 1934 yapımı filmden etkilendi ve hayal gücüyle "Joe Black"i gerçekleştirdi. Üç saatlik film, "Sevenler ölmez" tarzı sıradan bir slogandan da yola çıksa türün meraklısını memnun edebilir. 
     TRT 1 20.50 


Siyah - Beyaz      Mİllİyet Gazetesi Haber Araştırma Müdürü Tunca Bengin, Irak'taki askeri zaferin politik uzantılarını tartışmaya açıyor. Programa Milliyet yazarı Hasan Cemal'le Emekli Orgeneral Kemal Yavuz katılıyor. Yapımda ABD'nin şimdiki hedefi de değerlendirilecek. 
     TRT 2 21.10 


Abbas Güçlü ile Genç Bakış      Mİllİyet Gazetesi Eğitim Şefi Abbas Güçlü ise canlı yayınlanan programında Eski Dışişleri Bakanı ve Rauf Denktaş'ın danışmanı Prof. Dr. Mümtaz Soysal'ı konuk ediyor. İstanbul Üniversitesi öğrencileri Irak ve Kıbrıs meselelerini soracak, Soysal yanıtlayacak. 
     KANAL D 00.10 


El Cezire 32 milyar      Kenan Işık'la "Kim 500 Milyar İster"de 32 milyarlık soruya gelen yarışmacıya, TV kanalı El Cezire'nin sözlük anlamı sorulacak. Irak savaşıyla tekrar gündeme gelen Katar TV'si, böylece bir yarışmaya konu olacak. 
     KANAL D 22.00 


Dağılan hayatlar      ÜÇ çocuk... Annelerinin işlediği cinayete tanık olmuşlar. Ölen ise bizzat amcalarıymış. Yıllardır annelerini arayan üç kardeş, "Sinan Çetin'le Film Gibi"ye katılıyor. 
     KANAL D 20.30 






</TEXT>
</DOC>
