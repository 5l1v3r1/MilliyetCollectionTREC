<DOC>
<DOCNO> 173631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/yasam/yas02.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldılar, ışık hızıyla satmaya kalktılar 
</HEADLINE>
<TEXT>

   Çalınan cep telefonunu 15 dakika sonra bir tezg hta tanıyan Semiha Haynar, hafızada kalan tek numara ile telefonun kendisine ait olduğunu kanıtlayıp geri aldı 
      GÜRKAN AKGÜNEŞ 
   
   İstanbul Eminönü'nde, önceki gün çocuklarıyla birlikte alışveriş yapan Semiha Haynar 40 , Yeni Camii yakınlarında çantasındaki cep telefonunun çalındığını fark etti. Hemen geçtiği yerlere bakan ve çevresinde şüpheli arayan Haynar, sonuç alamadı. 
   Çaresizlik içinde dolaşmayı sürdüren Haynar, 15 dakika sonra ikinci el cep telefonlarının satıldığı işporta tezg hını görünce durdu. 
   Dikkatle incelediği tezg hta, çalınan telefonunun da olduğunu fark eden Haynar, hemen durumu polise bildirdi. Polis ekibinin gelmesinin ardından, gözaltına alınan tezg h sahibi, telefonu 80 milyon liraya satın aldığını iddia etti. Haynar, telefonunun kendisine ait olduğunu kanıtlamak için h l cihazın hafızasında duran işyerine ait telefon numarasını gösterdi ve telefonuna kavuştu. 
   
   İşportacılar direndi 
   Çevrede bulunan ve arkadaşlarının gözaltına alınıp götürülmesini engellemek için uzun süre direnen diğer işportacılar, polisin müdahalesiyle dağıtıldı. 
   Semihe Haynar ise "Hırsız, hafızadaki bir numara hariç hepsini silmiş. Kimliğimi göstererek o numaranın çalıştığım şirkete ait olduğunu kanıtladım. Telefonuma kavuştuğum için çok mutluyum" diye konuştu. 
   
   'Dalga geçince öldürdüm'    HALUK ATALAY İstanbul 
   Zeytinburnu'nda kız arkadaşıyla parkta otururken cep telefonunu istedikleri Önder Özçebi'yi "yanımda değil" dediği için öldürdükleri öne sürülen 19 yaşındaki iki zanlı, robot resim sayesinde yakalandı. 
   Özçebi'nin kız arkadaşı Hülya Fidan'ın verdiği bilgi doğrultusunda cinayeti işleyen zanlının robot resmine çok benzeyen Sezer Kardal'ın 10 gün önce memleketi Giresun'a gittiği, Serhan Sarı ile arkadaş olduğu ve aynı yerde çalıştıkları öğrenildi. Harekete geçen polis, Sarı'yı yakaladı. Sarı, cinayeti Kardal'ın işlediğini ve amcasının yanına gittiğini söyledi. Kardal, gizlendiği evde cinayette kullanılan tabancayla birlikte yakalandı. Kardal, "Yanına yaklaşıp cep telefonunu istedik. Yanında olmadığını söyledi. Silahı çıkardım. Kuru sıkı sanıp, güldüler. 'Böyle gasp mı olur ' diye dalga geçmeye başladılar. Sinirlerime hakim olamadım, pişmanım. " dedi. 
   
   
</TEXT>
</DOC>
