<DOC>
<DOCNO> 196007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/siyaset/siy06.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah sempatizanları 'Eve dönüş'e başvuruyor 
</HEADLINE>
<TEXT>

   
   Eve Dönüş Yasası'ndan yararlanmak üzere başvuruda bulunan Hizbullah militanlarının örgüte özgeçmiş gönderen isimler oldukları saptandı. 17 Ocak 2000'de gerçekleştirilen Beykoz Operasyonu'nda örgüt lideri Hüseyin Velioğlu ölü ele geçirilirken, örgütün ana arşivine de ulaşılmıştı. Örgüte özgeçmiş gönderen isimlerin Beykoz'daki villada ele geçirilmesinin ardından, emniyet güçleri arka arkaya düzenledikleri operasyonlarla birçok militanı gözaltına aldı. Eve Dönüş Yasası'nın çıkarılması, örgüte özgeçmiş gönderen ve isimlerinin emniyet birimlerinin elinde olduğunu düşünen sempatizanları da harekete geçirdi. Beykoz'daki villada isimlerine ulaşıldığını düşenen Hizbullahçılar, yasadan yararlanmak üzere başvuruda bulunmaya başladı. 
   
   
   
   
   
</TEXT>
</DOC>
