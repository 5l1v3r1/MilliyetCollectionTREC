<DOC>
<DOCNO> 194693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/siyaset/siy20.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Mahkemelerde türban serbest    DHA 

   Yargıtay Başkanı Eraslan Özkaya' nın "Mahkeme kamusal alandır. Türbanlı giremez" açıklamasına rağmen Samsun ve Ankara'da sanıklar duruşmalara türbanlı katıldı. Samsun 1. Ağır Ceza Mahkemesi'n- de boşandığı eşini öldüren Hanım Yıldız duruşmaya başörtülü çıktı. 2. Ağır Ceza Mahkemesi'nde cinayete azmettirmek suçundan yargılanan Fatma Döz yanda de mahkemeye türbanla geldi. Sanıklara 'türban' uyarısı yapılmadı. Ankara Adliyesi'nde de sanıklar duruşmalara türbanlı girebildi. Bu arada Ankara Barosu, türbanla duruşmalara girdiği gerekçesiyle 3 avukatı disiplin kuruluna sevk etti. 
   
   'Türkiye Müslüman diye ayrıcalık olmaz'    ADANA DHA 

   Avrupa Komisyonu Türkiye Temsilcisi Büyükelçi Hans Jörg Kretschmer, Türkiye'nin üyeliği halinde yoğun göç hareketinden korkulduğunu, ayrıca Kıbrıs'ın Türkiye karşıtları için gerekçe oluşturdu-ğunu söyledi. Anayasayla insan hakları ve özgürlükler konusunda AB'de zorunluluklar getirileceğini kaydeden Kretschmer, "Türkiye de bunlara uyacağı garantisi vermek zorundadır. Üye olduğunda hassasiyetler gibi konuları gündeme getiremeyecektir. Bir İslam ülkesi gibi gerekçeler olmayacaktır" dedi. 
   
   Gül KKTC seçimi sonrası anlaşmaya çalışacağız    Hükümetİn, Avrupa Birliği AB konusunda tamamladığı siyasi - yapısal reformları uygulamaya kararlı olduğunu söyleyen Dışişleri Bakanı Abdullah Gül, Kıbrıs sorunuyla ilgili de, "KKTC'deki seçimlerin ardından ciddi şekilde anlaşma gayreti içine girilecektir. Aynı gayreti Rum kesiminin de göstermesini bekliyoruz" dedi. AB Troykası dışişleri bakanlarıyla görüşmek için Roma'ya giden Gül, "AB konusunda kararlılık içindeyiz. 1-2 ay içinde uygulamalar açısından da önemli adımlar atacağız" diye konuştu. 
   
   Adalet'ten itiraf Mahk mlar aç    GÖKÇER TAHİNCİOĞLU Ankara 

   Bütçeden yüzde 1'in altında pay alabilen Adalet Bakanlığı, tutuklu ve hükümlülere verilen günlük 2.5 milyon liralık iaşe bedelinin, üç öğün yemek için yeterli olmadığını belirtti. 
   Adalet Bakanlığı'nın 2004 bütçesi geçtiğimiz günlerde TBMM Plan ve Bütçe Komisyonu'nda 1 katrilyon 366 trilyon 935 milyar lira olarak kabul edildi. Bakanlığın bütçe sunumu için yaptırdığı araştırmada da çarpıcı rakamlar yer aldı. 503 cezaevinde 56 bin 753'ü adli, 6196'sı siyasi, 1088'i çete suçundan 64 bin 37 kişi kalırken, günlük iaşe bedelleri 1 Ekim'de 2.5 milyon liraya yükseltildi. Bütçe sunumu için hazırlanan kitapçıkta bu parayla bir kişiye üç öğün yemek çıkarmanın mümkün olmadığı vurgulandı. Cezaevlerine dışarıdan yiyecek yasağına uyulması için iaşe bedellerinin artırılması gerektiği belirtildi. Bakanlık mahk mlara, kendi kazandıkları parayı da ödemedi. Cezaevinde iş yurtlarında çalışan mahk mlara günde 4 milyon lira verilirken, üretimden 12 trilyon 725 milyar lira k r elde edildi. Bu rakamın sadece 3 trilyon 213 milyar lirası k r payı olarak dağıtıldı. 
   
   Yedi milyon sabıkalımız var    ANKARA Milliyet 

   ADLİYELERDE yılbaşından bugüne kadar yapılan denetimlerde toplam 2 trilyon 776 milyar liralık yolsuzluk yapıldığı tespit edildi. Adliye bütçesindeki paraların zimmete geçirildiği, davalar için yatırılan harçlardan, dava dosyaları için ödenen damga vergisiyle KDV tutarları üzerinden tekrar para alındığı saptandı. Parayı ilgili kişilerden tahsil eden Adalet Bakanlığı verilerine göre bu yıl adli sicil bilgi bankasına 1 milyon 58 bin 876 yeni kayıt oldu. Toplam sicil kaydı 12 milyon 921 bin 830'a yükselirken, sabıkalı vatandaş sayısı 7 milyon 317 bin 434'e ulaştı. 
   
   Peynir bidonuyla bomba servisi    ERDAL KILINÇ 

   PKK KADEK adına, güvenlik güçleri ve turizm tesislerine yönelik bombalı eylem hazırlığı yaptıkları öne sürülen 10 kişi İstanbul'da yakalandı. Örgütün patlayıcı maddeleri peynir bidonuyla gönderdiği ortaya çıktı. Polis, geçen hafta Mardin'den peynir bidonuna gizlenmiş halde gönderilen patlayıcı madde ve fünyeyi almak üzere Esenler Otogarı'na gelen M. Ali Esen'i takibe aldı. Esen'in bidonunu getirdiği Gaziosmanpaşa'daki bir eve operasyon düzenlendi. Esen'in yanı sıra PKK'nın lojistik faaliyetlerini yürüttükleri öne sürülen Resul Kurhan da yakalandı. Eminönü, Şişli, Beyoğlu'ndaki operasyonda da örgüt kuryesi Medeni Yiğit'in de aralarında bulunduğu 8 kişi gözaltına alındı. 
   
   
   
</TEXT>
</DOC>
