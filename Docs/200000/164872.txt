<DOC>
<DOCNO> 164872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/yazar/uras.html </URL>
<DATE> 2003/06/23/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
IMF’siz yaşamak zor 
</HEADLINE>
<TEXT>

     Şu güler iyimserlik rüzgarlarının estiği günler. Büyük Türk Büyükleri gene, esiyor üfürüyor "Türkiye IMF olmadan yoluna devam edecek .." İyi de... Nasıl edecek Nedir bunun hesabı, kitabı 
     IMF Türkiye’ye 1 Doğrudan parasal destek sağlıyor. 2 Türkiye’ye "kefil oluyor". Türkiye’ye kefil olduğu için alacaklılar Türkiye’nin üzerine gelmiyor. Türkiye dış dünya ile parasal ilişkilerini sorunsuz olarak sürdürebiliyor. 
     Ama IMF Türkiye’ye "kefil" olmak için, Türkiye’nin neler yapacağını bir kağıda yazarak, Büyük Türk Büyükleri’ne imzalatıyor... Büyük Türk Büyükleri’nin istedikleri gibi hovardalık yapmasına izin vermiyor. 
     IMF’yi istemeyenler kim "IMF’siz yola devam edeceğiz..." diyenler kim Büyük Türk Büyükleri... IMF’li yola devam etmek ile IMF’siz yola devam arasında ne fark var IMF’li yola devam "disiplin" demek. Gelir kadar harcama yapmak demek... IMF’siz yola devam demek "harcama musluklarını açmak" demek... 
     Sadece bu kadar mı Hayır... IMF’den gelen paralarla günü kurtardığımızı ama, bu paraları geri ödemek zorunda olduğumuzu Büyük Türk Büyükleri unutuyor. 
     Mahfi Eğilmez, IMF’den alıp ödediklerimizin hesabını en iyi izleyen iktisatçıdır. Mahfi Eğilmez’in hesaplamalarına göre 1999 yılından bu yana IMF Türkiye’ye 39 milyar 428 milyon dolar gönderdi. Bugüne kadar aldığımız paranın 14 milyar 700 milyon dolarını geri ödedik. IMF’ye halen 24 milyar 700 milyon dolar borcumuz var. 
     Bunu 2007 yılına kadar ödemek zorundayız. Bu yıl 2.1 milyar dolar, gelecek yıl 9.6 milyar dolar, 2005 yılında 10.2 milyar dolar, 2006 yılında 2.9 milyar dolar, 2007 yılında 182 milyon dolar para ödeyeceğiz. 
     Türkiye 2004 ve 2005 yıllarında sadece IMF borcu için diğer dış borçlarına ek olarak onar milyar dolar ödemekte zorlanır ve hatta ödeyemez... Bu borç taksitlerinin ya ötelenmesi ya da başka kredilerle karşılanması gerekir... Bugün tartışılacak olanlar bunlar iken, bunlardan habersiz, "esmek üfürmek", Büyük Türk Büyükleri’nin ciddiyetini ve inandırıcılığını yok ediyor... 
     
     

</TEXT>
</DOC>
