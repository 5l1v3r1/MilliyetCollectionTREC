<DOC>
<DOCNO> 179182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sonspo11.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakyemez "Tek sorun Hidayet'in formsuzluğu" 
</HEADLINE>
<TEXT>

     33. Avrupa Erkekler Basketbol Şampiyonası'na katılacak A Milli Takım oyuncuları, bugünü izinli olarak geçirirken, Genel Menajer Doğan Hakyemez, şampiyona öncesinde sıkıntılarını gidermeye çalıştıklarını söyledi. 
     Hakyemez, şampiyona öncesinde sıkıntıları en aza indirmeye çalıştıklarını, şu aşamada da bir sorunlarının bulunmadığını dile getirmedi. 
     Menajer Hakyemez, NBA patentli oyuncu Hidayet'in formsuz olduğunu vurgulayarak, ''Takım olarak hazır hale geliyoruz. Sadece Hidayet'te bir formsuzluk var. Ancak Hidayet büyük bir oyuncu. Bu oyuncumuz şampiyonaya kadar hazır olacaktır'' dedi. 
     Mehmet'in de kolundan sakatlığı bulunduğunu kaydeden Doğan Hakyemez, Sırbistan-Karadağ ile yaptıkları hazırlık maçları konusunda ise şunları söyledi 
     ''Sırbistan-Karadağ ile yaptığımız maçlarda aldığımız yenilgileri, mağlubiyet olarak saymıyoruz. Bunları galibiyet olarak kabul ediyoruz. Sonuçta ilk maçı son anda verdik. İkinci maçta ise büyük hakem hataları yaşadık. O yüzden bu maçları galibiyet olarak değerlendiriyorum.'' Doğan Hakyemez, sakatlığı nedeniyle takımla birlikte birçok hazırlık maçında oynama fırsatı bulamayan Hüseyin ile ilgili son kararın 1 Eylül Pazartesi günü verileceğini söyledi. 
     Hakyemez, Hüseyin'in Sırbistan-Karadağ hazırlık maçlarında forma giydiğini, ancak son kararın 1 Eylül Pazartesi günü verileceğini belirtti. 
     Bugünü izinli olarak geçiren ''12 Dev Adam'', şampiyona hazırlıklarına yarın yapacakları antrenmanla devam edecek. 
     Milliler, 1 Eylül Pazartesi günü yapacakları idmanın ardından 2 Eylül Salı günü de şampiyonanın organize edileceği İsveç'e gidecek. 
     
</TEXT>
</DOC>
