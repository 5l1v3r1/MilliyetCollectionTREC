<DOC>
<DOCNO> 151225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/dunya/dun01.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yanda sevinç bir yanda hüzün 
</HEADLINE>
<TEXT>

     Iraklılar tarafından esir alındıktan sonra El Cezire televizyonunda görüntüleri yayımlanan ABD'li esirler, dün ülkelerine döndü. Paskalya'yı aileleriyle geçirmeleri için askerlerden ikisi Teksas'taki Fort Hood üssüne, beşi de yine Teksas'taki Fort Bliss üssüne getirildi. Düzenlenen sevgi gösterileri ABD bayraklarıyla süslenen bir milliyetçilik şovuna dönüştü. Nasıriye'de esir düşen ve Iraklıların elinde üç hafta geçiren Shosana Johnson, Edgar Hernandez, Joseph Hudson, Patrick Miller ve James Riley'i tezahüratlarla karşılayan aileler, eski esirlerin her birini tek tek kucaklayıp gözyaşı döktü. Ronald Young ve David Williams'da Fort Hood'da askeri marşlar eşliğinde ailelerine kavuştu. 
     
Madalyonun öbür yüzü...      Ülkelerine dönen esir ABD'liler için Teksas'da coşkulu karşılama törenleri yapılırken Indiana eyaletinde çok daha farklı bir tören vardı. Griffith şehrinde düzenlenen tören, 4 Nisan günü bir çatışmada ölen Çavuş Duane Rios içindi... Çavuş Rios'un kısa süre önce evlendiği Erica Rios, törende güçlükle ayakta durabiliyordu. 
     


DÜNYA 















</TEXT>
</DOC>
