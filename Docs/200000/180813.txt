<DOC>
<DOCNO> 180813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/spor/bbas.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşuya ikram 70-75 
</HEADLINE>
<TEXT>

   Milli Takımı'mız, şampiyonanın favori takımlarından Yunanistan'ı elinden kaçırdı, kazanacağı maçı Hidayet'in son bölümlerdeki hataları yüzünden rakibine hediye etti 
      
   İyi başladık 
   AY - Yıldızlı ekibimiz, Avrupa Basketbol Şampiyonası D Grubu'ndaki ikinci maçında Yunanistan'a yenilerek, grup birinciliği şansını kaybetti. Maça iyi başlayan, Mehmet'in üst üste smaçlarıyla coşan millilerimiz, 6. dakikada İbrahim'in üçlüğüyle 21 - 8'lik üstünlüğü yakaladı. Ancak Rentzias'ın oyuna girmesinden sonra pota altı hakimiyetini rakibine kaptıran Milli Takımımız, ikinci çeyrekte oyundan düştü, devreyi beş sayı yenik kapadı. 
   
   Son çeyrekte yıkıldık 
   ÜÇÜNCÜ çeyrekte savunmada müthiş bir direnç gösteren, İbrahim'in de skorda devreye girmesiyle yeniden üstünlüğü ele geçiren Milli Takımımız, bu periyodu 59 - 54 önde kapadı. Ancak son çeyrekte, özellikle Hidayet'in top kayıpları ve boş şutlarını telafi edemeyen 12 Dev Adam, kazanabileceği maçı son dakikalarda rakibine hediye etti. Millilerimiz bu gece saat 19.00'da Hırvatistan ile grup ikinciliği için mücadele verecek. 
   
   'Hakem satılmış'    MİLLİ Takım'ın Genel Menajeri Doğan Hakyemez, maçın hakemi Sami Bachar'a ateş püskürdü. Hakyemez, "Kimse bu çocuklar mücadele etmedi demesin. Bir taraf kazanacaktı. Bunu da hakem belirledi. İsrailli hakem satılmıştır. Bu konuda her türlü girişimi yapacağız. Şimdi Hırvatistan maçını kazanarak, yolumuza devam etmek istiyoruz" açıklamasını yaptı. 
   COACH Aydın Örs ise, "İyi başladık, ancak sonunu getiremedik. Bunda yanlı kararların da etkisi büyüktü" diye konuştu. Devre arasında Hidayet, Yunanistan'ın Coachu Ioannidis ile tartıştı. Kötü bir maç çıkaran Hidayet, "Kendimle savaşım yok. Oyunculuğumdan ve kalitemden ödün vermem. İyi savunma yaptılar, olmadı. Bencillik söz konusu değil" dedi. 
   
   İstatistik    TÜRKİYE OYUNCU TS 2S 3S SA R K.Tunçeri 8 2 3 1 2 1 2 3 Hidayet 7 1 4 0 4 5 7 6 Mirsad 7 1 3 1 4 2 2 13 İbrahim 18 2 4 3 7 5 6 2 Mehmet 23 1 14 - 1 6 3 Ender 6 1 3 1 2 1 1 1 Kaya 1 0 2 - 1 2 - Haluk - - 0 1 - - Ömer - - - - - K.Gönlüm - - - - 3 TOPLAM 70 18 34 6 20 16 26 28 
   
   YUNANİSTAN OYUNCU TS 2S 3S SA R Chatzivrettas 10 0 1 2 4 4 5 1 Papaloukas - - - - 1 Papanikolau 2 1 3 - - - Fotsis 12 2 4 1 3 5 7 5 Tsakalidis 7 2 5 - 3 4 2 Diamantidis 4 - 0 2 4 6 6 Sigalas 10 1 3 2 3 2 2 4 Alvertis 2 1 2 0 2 - 3 Ntikoudis 8 3 6 - 2 5 1 Charisis 5 1 1 1 2 - 2 Rentzias 15 5 6 1 2 2 2 6 Kakiouzis - - - - - TOPLAM 75 16 31 7 18 22 31 31 
   
   1.PERİYOT 26 - 16 Türkiye , 2.PERİYOT 41 - 36 Yunanistan , 3.PERİYOT 59 - 54 Türkiye , MAÇ SKORU 75 - 70 Yunanistan , BEŞ FAUL Alvertis 39.38 , HAKEMLER Virginijus Dovidavicius Litvanya , Sami Bachar İsrail 
   
   
   Günün programı 
   16.15 Slovenya - Fransa A Grubu 
   16.15 Litvanya - Almanya B Grubu 
   16.45 Sırbistan Karadağ - İspanya 
   C Grubu 
   16.45 Yunanistan - Ukrayna 
   D Grubu 
   19.15 Bosna Hersek - İtalya 
   A Grubu 
   19.15 İsrail - Letonya B Grubu 
   19.15 İsveç - Rusya C Grubu 
   
   Hırvatlar fark attı 93-71    AVRUPA Basketbol Şampiyonası'nda Milli Takımımız'ın yer aldığı D Grubu'nda dün oynanan diğer maçta Hırvatistan, bir gün önceki Yunanistan yenilgisinin acısını 93 - 71'lik skorla Ukrayna'dan çıkardı. Boras kentinde oynanan ve ilk çeyreği başa baş geçen karşılaşmada Hırvatistan, daha sonra üstünlüğü ele alıp, devreyi 42 - 33 önde kapadı. 
   ÜÇÜNCÜ çeyrekte oyuna iyice ağırlığını koyan, Giricek, Mulaomerovic ve Bagaric'in sayılarıyla farkı yirmi sayının üzerine çıkaran Hırvatistan, son bölümde de kontrolü elinde tutarak, salondan farklı galip ayrıldı. Bu sonuçla Hırvatistan ikinci turu büyük ölçüde garantilerken, Ukrayna'nın şansı ise mucizelere kaldı. 
   
   
</TEXT>
</DOC>
