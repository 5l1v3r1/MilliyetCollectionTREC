<DOC>
<DOCNO> 175386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/spor/spo08.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TMOK'ta yeni başkan Bayatlı 
</HEADLINE>
<TEXT>

   Yönetim toplantısında, vefat eden Erdem'in yerine göreve getirildi 
      
   TÜRKİYE Milli Olimpiyat Komitesi Başkanlığı'na Togay Bayatlı getirildi. Olimpiyatevi'nde dün yapılan yönetim kurulu toplantısında, 24 Temmuz'da vefat eden Sinan Erdem'den boşalan başkanlık görevine, 1989'dan bu yana genel sekreter olan Togay Bayatlı'nın getirilmesi kararlaştırılırken, Bayatlı'nın yerine genel sekreterliği de Neşe Gündoğan'ın üstlenmesi kabul gördü. 1908 yılında kurulan TMOK'un 26. başkanı Bayatlı, yarın yapılacak basın toplantı sonrası resmen göreve başlayacak. 
   
   Kimdir 
   1938'de doğdu. İstanbul Üniversitesi İktisat Fakültesi'nden mezun oldu. İstanbulspor'da futbol oynadı. Fenerbahçe yönetim kuruluna girdi. 1958'den itibaren Türkiye'nin önemli gazetelerinde spor yazarı olarak görev yaptı. 1981'de Dünya Spor Yazarları Birliği'ne AIPS 1985'te Asbaşkan, 1993'te de Başkan seçildi. 1986 - 1992 yılları arasında Türkiye Spor Yazarları Derneği Genel Başkanlığı yaptı. Avrupa Olimpiyat Komiteleri EOC yönetim kurulu, IOC Basın ve Televizyon Komisyonu, FIFA Basın Komisyonu üyesi ve Akdeniz Oyunları Medya Komisyonu Başkanı olan Bayatlı, Uluslararası Olimpiyat Komitesi Liyakat ödülü sahibidir. 
   
   
</TEXT>
</DOC>
