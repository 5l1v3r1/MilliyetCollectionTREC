<DOC>
<DOCNO> 188715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/yasam/yas01.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokunma çarparım 
</HEADLINE>
<TEXT>

   Yaşamları boyunca dördünden üçü bir kez saldırıya uğrayan ABD'li kadınlar için üretilen ceket, elektrik akımıyla dokunanı yere seriyor 
      ÖNAY YILMAZ 
   
   Hem şık, hem yararlı 
   KALKIK yakalı, önden fermuarlı şık bir mont görünümündeki bu ceket, sol kolundaki kilidinin açılarak aktif hale getirilmesiyle savaş zırhına dönüşüyor. Kadın kendini tehdit altında hissediyorsa küçük bir anahtarla sol kolunun üzerindeki mekanizmayı açıyor. Kırmızı bir ışık yanarak, "sistem devreye girdi" sinyali veriyor. Sağ omzun üzerindeki alarm çalışarak, çevredekileri uzak durmaları için uyarıyor. 
   
   Kalıcı zarar bırakmıyor 
   SALDIRIYA uğraması halinde kadın, ceketin her iki kolunun iç uçlarına dikili olan düğmelerden birine basıyor ve elektrik akımı veriyor. Ceketin dış yüzeyinden yayılan elektrik akımı, kasları geçici felce uğratıyor. Saldırganın geri çekilmesini veya dengesini yitirerek yere düşmesini sağlıyor. Yayılan elektrik akımı kalıcı zarar vermiyor. Özel iç astarı sayesinde ceketi giyen de zarar görmüyor. 
   
   
</TEXT>
</DOC>
