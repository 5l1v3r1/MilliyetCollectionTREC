<DOC>
<DOCNO> 187186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/yasam/ayas.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanarak öldüler 
</HEADLINE>
<TEXT>

   ABD'de, gece kulübüne giden anneleri tarafından evde yalnız bırakılan ve en büyüğü 10 yaşında olan altı çocuktan beşi çıkan yangında can verdi 
      DIŞ HABERLER SERVİSİ 
   
   Amerika'nın Mississippi eyaletinde, gece kulübüne giden anneleri tarafından evde yalnız bırakılan bırakılan 6 çocuktan 5'i, evde çıkan yangın sonucu öldü. Eğlenceye giderken, çocuklarının yanında bir çocuk bakıcısı ya da yetişkin birini bırakmayan iki anne, ölüme sebebiyet vermekten tutuklandı. Eyalete bağlı Yazoo kentindeki tek katlı evde çıkan yangında ölen çocukların yaşlarının 1.5 ile 10 arasında değiştiği açıklandı. 
   
   Birini komşu kurtardı 
   Yangında, Devunte Bell 10 , Takiesha Bell 3 , William Bell 18 aylık , Tytianna Bell 4 ile Kayla Williams alevler arasında can verdi. 9 yaşındaki Alfred Bell ise alevlerden kurtulmak için pencereyi yumruklarken bir komşuları tarafından görülerek kurtarıldı. Yetkililer, yangının çıkış sebebinin henüz bilinmediğini belirttiler. 
   
   Suçlu bulunurlarsa... 
   Çocuklarını evde tek başına bırakarak gece kulübüne giden anneler Clara Bell ile Eugenia Bell'in, suçlu bulunmaları durumunda her bir çocuk için, ölüme sebebiyet vermekten 20'şer yıl, ağır çocuk ihmali suçundan ise birer yıl hapis cezasına çarptırılabileceği belirtildi. Mahkemeye sevk edilecek olan iki annenin serbest kalabilmesi için 250 bin dolarlık kefalet bedeli konuldu. 
   Yangında ölenlerden dördü Clara Bell'in, biri de Eugenia Bell'in çocuğuydu. 
   
   
</TEXT>
</DOC>
