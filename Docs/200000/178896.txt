<DOC>
<DOCNO> 178896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/yazar/guclu.html </URL>
<DATE> 2003/08/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK'te gerginlik bitti mi 
</HEADLINE>
<TEXT>

   
   Başbakan Erdoğan'ın rektörleri makamında kabul etmesi buzları çözdü mü Güven bunalımını ortadan kaldırdı mı Evet demek çok zor. Ama en azından bir diyalog süreci başladı. Erdoğan'ın taraf olma yerine hakemliğe soyunması da önemli bir gelişme. Ne kadar tarafsız olacak onu da hep birlikte göreceğiz .. 
   Toplantı ile ilgili değerlendirmeler hem hükümet kanadında hem de üniversitelerde yeni bir hareketlilik yarattı. Her iki taraf da toplantı üzerine toplantı düzenleyerek yeni bir durum değerlendirmesi yapıyor. Ardından da yeni bir yol haritası çizecekler. 
   Milli Eğitim Bakanı Hüseyin Çelik, "Biz ortaya koyduğumuz taslağın hiçbir hükmünün gökten inmiş ilahi bir ferman olduğu gibi bir iddia içinde değiliz. Yaptığımızın yanlış olduğunu verileriyle, belgeleriyle birileri ortaya koyarsa, yanlışımızı kabul ederiz" diyor. Önemli bir gelişme. Keşke bu noktaya çok daha önce gelinseydi. 
   
   Neler konuşuldu    Başbakanlıktaki hükümet - üniversiteler zirvesinde, çok fazla detaya girilmese de önemli mesafe alındı. Her iki tarafın görüşü de bu yönde. 2 saatlik bir toplantı öngörülmüştü. 3.5 saat sürdü. Eğer o saatlerde Hava Kuvvetleri Komutanlığı'nda devir teslim töreni olmasaydı, görüşme daha da uzayabilirdi. Rektörler bu durumdan hoşnut. Ama Başbakan'ın yasa mutlaka değişecek dayatmasından da rahatsızlar. 
   İşte her iki taraf temsilcilerin zirve ile ilgili bazı tespitleri 
   Başbakan Erdoğan yeni bir yasa taslağının hazırlanmasına sıcak bakmıyor. Eğer ille de yeni düzenlemeler gerekiyor ise bu taslak üzerinde yapılsın görüşünde. Yasayı deldirtmem diyen Bakan Çelik'in geri adım atması da bu yüzden. Başbakan, iyi niyet gösterisi olarak üniversitelerin dondurulan kadrolarını açacağını söyledi. Milli Eğitim Bakanı Çelik'in danışmanları, üniversitelerden irticai nedenlerle atılan ya da dekanı veya rektörü ile sorunu olan öğretim üyeleri. Onların intikam duyguları, taslağa da yansımış. Rektörler, danışmanları tanıyınca, umudumuz iyice kırıldı görüşündeler. Başbakan Erdoğan, ne taslaktan ne de bakanından vazgeçiyor. Ama öyle bir süreç gelecek ki her ikisinden de vazgeçmek zorunda kalabilir. Tıpkı Erkan Mumcu'da olduğu gibi. Bu durum kendisine hissettirildi. Ama o ısrarla üniversiteleri ve rektörleri siyasi bir sürecin içine çekmek istiyor. Erdoğan'ın toplantının bitiminde ortak basın toplantısı isteğini, Üniversitelerarası Kurul Başkanı Ayhan Alkış'ın üniversitelerin vebalini taşıyamam diyerek geri çevirmesi, toplantıya katılan rektörler kadar akademik çevrelerin de takdirini topladı. Hükümet yeni bir taslağa, üniversiteler de mevcut taslağa karşı. Diyalog daha en başından kopmuş gibi gözükse de, her iki taraf da, her iki tarafın bu katı tutumundan vazgeçeceğine inanıyor. Nasılını ise bilen şimdilik yok. 
   Özetin özeti Rektörler Komitesi, 6 Eylül'de Denizli'de toplanıp bir yol haritası çizecek. Hükümet kanadında da, üniversiteler tarafında da oyun içinde oyunlar oynanıyor. Bakan, Başbakan, YÖK, Üniversitelerarası Kurul derken şimdi bir de Rektörler Komitesi çıktı. Bakalım onlar ne karar alacak Dahası tüm önyargılar bir yana bırakılıp, üniversitelerin gerçek sorunları ne zaman konuşulacak İktidar 9 aydır boşuna kürek çekiyor. Üniversiteler de maalesef h l Gürüz'ün güdümünde. Oysa, farklı sinyaller almıştık .. 
   
      
   
</TEXT>
</DOC>
