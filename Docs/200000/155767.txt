<DOC>
<DOCNO> 155767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/yasam/yas02.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrencisine tecavüz edince tutuklandı 
</HEADLINE>
<TEXT>

Soner Koç adlı tekvando hocası, 16 yaşındaki öğrencisi A.Ş.’ye tecavüz etti. Koç, ailesine söylememesi için tehdit ettiği A.Ş.’nin kızlık zarını da diktirdi 
     ANKARA Milliyet 

     Ankara’da tekvando eğitimi veren bir spor okulunda ders alan 16 yaşındaki A.Ş., bir yıldır kendisine spor eğitimi veren öğretmeni Soner Koç’un tecavüzüne uğradı. A.Ş.’nin annesinin polise şikayeti üzerine yakalanan Koç, çıkarıldığı mahkemece tutuklanarak cezaevine gönderildi. 
     
     Müdürün odasında 
     A.Ş., geçen yıl, evinin yakınlarındaki Uzakdoğu Spor Okulu’na kayıt yaptırarak eğitim almaya başladı. Yeşil kuşak düzeyine ulaşan A.Ş., spor öğretmeninin kendisine tecavüz ettiği iddiasıyla geçen hafta polise başvurdu. Annesi Hanife Ş. ile birlikte Asayiş Şubesi’ne gelen A.Ş., başından geçenleri tek tek anlattı. A.Ş., Koç’un kendisini müdüriyet odasına aldığını ve elbiselerini çıkardığını belirterek, şunları anlattı "Ben yapmayın’ dedim. Ancak, bacaklarımı tutup bana beş dakika boyunca tecavüz etti. Aileme söylememem için beni korkuttu. Çağırdığı zaman gelmemi istedi. Daha sonra Kavaklıdere’deki bir doktora götürüp kızlık zarımı diktirip beni tedavi ettirdi." 
     İddialar üzerine polis, Koç’u ve kendisine yardımcı olan jinekolog Sadi Bilgin’i gözaltına aldı. Bilgin, A.Ş.’yi tedavi ettiğini doğrularken, Koç, genç kızın kendisine iftira attığını belirterek, "Odaya kendisi geldi, ışıkları kapattı, boynuma sarılıp saldırdı" dedi. 
     Adli Tıp tarafından da A.Ş.’nin kızlık zarında dikiş olduğu ve tedavi edildiği yönünde rapor verildi. Bilgin, tutuksuz yargılanmak üzere serbest bırakılırken, Koç, tutuklanarak cezaevine gönderildi. 
     

</TEXT>
</DOC>
