<DOC>
<DOCNO> 170663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/spor/spo15.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Hedefi yurt dışı    SEDAT HARDAL 

   DÜNYA Şampiyonu Ayda Ünver, Europa dalında yarışmasına rağmen son bir ay kala 4.7 idmanı yaptığını ve zirveye çıktığını söylüyor. Fenerbahçe Lisesi'nde okumasına rağmen kalbinin Galatasaray'da olduğunu söyleyen Ünver, zamanının çoğunu yelkene ayırdığı için 2.5 ay okula gidemediğini de hatırlatıyor. 
   ŞAMPİYON olmasına rağmen devletten tek kuruş yardım almadığını belirten genç yelkenci şöyle devam ediyor "Üniversiteyi yurt dışında okumak istiyorum. Atletizm dendiğinde akla Süreyya Ayhan geliyor. Yelkende de aynı durum yaşanacak. Bu sporu yapabilmek için çok fazla fedakarlıkta bulunuyorum". 
   
   Yelkenin Onur'u    ÇEŞME'DEKİ Dünya Şampiyonası'nda zirveye çıkan Onur Derebaşı, bu başarı için eğitimini feda etti. Son üç aydır yoğun biçimde idman yapan bu nedenle üniversite sınavlarına iyi hazırlanamayan Derebaşı, 182 puan alarak ÖSS barajını aşamadı. "Tercihimi yelkene kullandım" diyen Onur, burs için mesaj yolladı. 
   K.YAKA'DA 8 yıl önce yelkene başlayan Derebaşı'nın babası da aynı kulüpte teknisyen olarak çalışıyor. Baba Hakkı Derebaşı, emekli maaşı ile birlikte 750 milyon geliri olduğunu söylüyor ve "Onur, pahalı bir spor yapıyor. Bütçemizin büyük bölümü ona gidiyor. Karşıyaka'nın daha fazla katkı sağlayacağına inanıyorum" diyor. 
   
   Gençler 8. oldu    YUNANİSTAN'IN Selanik kentindeki 7. Dünya Gençler Basketbol Şampiyonası'nda Milli Takımımız 8. oldu. Slovenya'ya 67-63 mağlup olan gençler, ilk kez katıldıkları şampiyonada 7.'liği kaçırdılar. 
   
   Bravo yıldızlar    17. Avrupa Yıldız Erkekler Basketbol Şampiyonası'nda Türkiye, Litvanya'yı 107-72 yenerek, ilk 8'e girmeyi garantiledi. Milli Takım yarın Rusya ile karşılaşacak. Bayanlarımız ise İspanya'ya 68-63 mağlup oldu. 
   
   Palette rekor    İSTANBUL'DA düzenlenen Paletli Yüzme Birinci Küme Birinciliği dün sona ererken, 800 metre su üstü kategorisinde Türkiye rekoru kırıldı. İstanbul Olimpiyatspor'dan Ergin Erdoğan 7.32.50lik derecesiyle rekora ulaştı. 
   
   İlk madalya    AVRUPA Yıldızlar Masa Tenisi Şampiyonası teklerde Milli Takımımız'dan Peng Fei Ciang gümüş aldı. Fei finalde Alman rakibine yenilirken, tarihimizde ilk madalyayı kazandı. Çiftlerde de Peng Fei Ciang Gencay Menge de üçüncü oldu. 
   
   Devler yarı finalde    KUZEY ve Orta Amerika Futbol Şampiyonası'nda ABD, Kosta Rika ve Brezilya yarı finale yükseldi. 24 Temmuz'da ABD - Brezilya, 25 Temmuz'da ise Kosta Rika, Meksika - Jamaika galibiyle karşılaşacak. 
   
   HAZIRLIK MAÇLARI    İstanbulspor - Tlemcen 0 - 0 
   Gençlerbirliği - Antwerp 1 - 1 
   
   
</TEXT>
</DOC>
