<DOC>
<DOCNO> 180368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur51.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul hafta sonuna kadar yağışlı... 
</HEADLINE>
<TEXT>

     Temmuz ve Ağustos ayları kurak geçen İstanbul'da, Eylül ayı yağışlı başladı. 
     Meteoroloji İstanbul Bölge Müdürlüğü'nden alınan bilgiye göre, sabaha karşı başlayan yağış, özellikle kentin doğusunda etkili oldu. Meteoroloji istasyonlarında saat 15.00 itibariyle yapılan ölçümlere göre metrekareye Kartal'da 13, Sarıyer'de 12, Göztepe'de 10 ve Florya'da 8 kilogram yağış düştü. 
     Meteoroloji İstanbul Bölge Müdürü Saffet Sarı, yağışın kentin doğu kesimlerinde yarın ve hafta sonu devam edeceğini, batı kesimlerinde ise Cumartesi günü kesilmesinin beklendiğini söyledi. 
     Sarı, uzun zamandır az miktarda muhtelif yağışlar alan İstanbul'a bugün yaz mevsiminin ardından düşen yağışın sonbaharın habercisi olduğunu belirtti. 

     
</TEXT>
</DOC>
