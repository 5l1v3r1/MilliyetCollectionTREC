<DOC>
<DOCNO> 197812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sonspo10.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray taraftarları "Hagi, Terim'in yardımcısı olsun" 
</HEADLINE>
<TEXT>

     Birinci Süper Futbol Ligi ve Avrupa Şampiyonlar Ligi'nde sıkıntılı günler geçiren Galatasaray'da taraftarlar, Bursaspor'daki görevinden ayrılan Gheorghe Hagi'yi, Teknik Direktör Fatih Terim'in yardımcısı olarak görmek istiyor. 
     Sarı-kırmızılı takımda Terim yönetiminde 4 yıl üst üste lig şampiyonluğu yaşayan, UEFA Kupası ile Süper Kupa'yı da Galatasaray müzesine taşımayı başaran kadroda yer alan Rumen teknik adam, taraftarların gönlündeki yerini hala koruyor. 
     Galatasaray'ın taraftar topluluğu ''Ultraslan''ın internet sitesinde yer alan ''Hagi'yi Fatih Terim'in yardımcısı olarak görmek ister miydiniz '' konulu anketine şimdiye dek katılan 2 bin 217 kişinin yüzde 94'ü ''Evet'' oyu kullandı. 
     Hagi'yi Fatih Terim'in yardımcısı olarak görmek istemeyenlerin oranı ise yüzde 6'da kaldı. 
     
</TEXT>
</DOC>
