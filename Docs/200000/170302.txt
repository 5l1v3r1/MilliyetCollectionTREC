<DOC>
<DOCNO> 170302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/ekonomi/aeko.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmar'da örgütlü, yasadışı işlem dizisiyle karşılaştık 
</HEADLINE>
<TEXT>

BBDK Başkanı Engin Akçakoca, İmar Bankası'nda örgütlü ve yasadışı işlemler dizisiyle karşılaştıklarını ve gerçek hesapların iki ayrı kayıt tutularak gizlenmiş olduğunu tespit ettiklerini açıkladı 
     ANKARA Milliyet 

     Uzan Grubu'na ait İmar Bankası'nın yönetim ve denetimine el koyduktan sonraki süreçte en ağır açıklamasını yapan Bankacılık Düzenleme ve Denetleme Kurumu BDDK , bankanın "örtülü biçimde" boşaltıldığını duyurdu. BDDK ve TMSF'nin ortak açıklamasında "Bankada kayıtdışı olan ve bu nedenle ihbar olmaması halinde yerinde denetimlerle tespiti mümkün bulunmayan, ciddi boyutta örgütlü ve yasadışı işlemler dizisi ile karşılaşılmıştır" denildi. 
     BDDK Başkanı Engin Akçakoca, düzenlediği basın toplantısında bankanın eski yönetiminin resmi kayıtları teslim etmediğini, Uzan Grubu'na bağlı Merkez Yatırım'dan mali polisle birlikte elde ettikleri manyetik kayıtların tahrif edilmiş, silinmiş ve karartılmış olduğunu vurguladı. Akçakoca, Genel Müdürlük ve şubelerde tek tek hesap bazında gerçekleştirilen incelemelerde, resmi ve gayrı resmi çifte kayıt sistemi uygulandığının tespit edildiğini söyledi. İncelemeler bittiğinde sonra gerçek hak sahibi mudilere en kısa sürede ödeme yapılacağını söyleyen Akçakoca'nın açıklamaları şöyle 
     

</TEXT>
</DOC>
