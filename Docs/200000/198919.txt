<DOC>
<DOCNO> 198919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/magazin/mag02.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Modanın düşkünü renkli giyer kış günü 
</HEADLINE>
<TEXT>

      
   Bazıları için "Bugün ne giysem " sorusu, en az "Bugün ne pişirsem " sorusu kadar ciddi bir sorunun işaretidir İşte bu sorunun çözümüne yardımcı olmak adına, yabancı ajanslardan gelen bu fotoğrafların da yardımıyla yılın modasını açıklayalım... 2003 yılının kışı demek, 60'lı yıllara dönüş demek. Bu anlamda jileler, asimetrik kesim etekler, 'kocaman' düğmeler, metal aksesuvarlarla zenginleştirilmiş uzun çizmeler, deri aksesuvarlar, keskin çizgili yakalar, geniş omuzlar, sıra dışı renklerdeki çoraplar ve kargo cepler en moda ayrıntılarından... Yani bu sene 40 sene öncesinde olduğu gibi süper mini etekler, çizgili ve iri puantiyeli bluzlar, renkli çorap ve çantalar, dolgu topuklu ayakkabılarla nostalji yaşanacak. Siyah ve beyazla kombine edilmiş geometrik desenlerin zaten hiçbir zaman modası geçmemişti... Şimdiyse tam zamanı.. Cıvıl cıvıl plastik bilezik ve küpeler, canlı renklerden seçilmiş rugan çantalar da favori aksesuvarlar... 
   
</TEXT>
</DOC>
