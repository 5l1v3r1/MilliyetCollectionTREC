<DOC>
<DOCNO> 154377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/spor/yersen.html </URL>
<DATE> 2003/05/04/ </DATE>
<TIME>  </TIME>
<AUTHOR> Cemal ERSEN  </AUTHOR>
<HEADLINE>
Büyü bozuldu 
</HEADLINE>
<TEXT>

     Ancak Gençlerbirliği camiasının fark edemediği sinsi bir tehlike yavaş yavaş ilerliyor, saha dışı faktörler devreye giriyordu. Şampiyonluk mücadelesi veren bir takımın teknik direktörüne bir büyük kulüp talip oluyor, Yanal'ın kafası alt - üst oluyordu. Yıldız futbolcuları daha sezon bitmeden milyon dolarlık transfer teklifleriyle konsantrasyonunu yitiriyor, kısacası bu takımı takım yapan ortak değerler bir anda ortadan kalkıyordu. 
     Adanaspor karşısında bırakın iki farklı skoru, yarım düzine gol yiyerek tarihi bir rezalete tanıklık etmekten kurtulan Gençlerbirliği'ni son 15 günde, işte bu faktörler ve olumsuzluklar dünkü noktaya getirdi. Ahenk ve inanç kayboldu, futbolcuların büyük bölümü güvenlerini yitirdi. Sanki bir sihirli değnek dokundu sırtlarına ve "büyü bozuldu." 
     Önce Trabzonspor kupa finali. Ardından Altay deplasmanında yitirilen puanlar ve Adanaspor yenilgisi 
     İşte 15 günlük süreçte bir takımın hedeflerinden nasıl uzaklaşabileceğinin en çarpıcı örneği.. Ve saha dışında güçlü olamamanın, tutarlı davranışlar sergileyememenin, "profesyonelim" diye geçinip, paranın albenisine kapılmanın, yumruğunu masaya vuramanının faturası böyle ödettirilir bir takıma.. 
     İşin en acı yanı ise kırmızı - siyahlı tribünlerden yükselen "Ersun Fener'e" tezahuratı. Futbolun nankörlüğü ve çirkin yüzü bu işte. Baştacı olmak kadar kalmak da ne kadar zor gördük hepimiz... 
     
     

</TEXT>
</DOC>
