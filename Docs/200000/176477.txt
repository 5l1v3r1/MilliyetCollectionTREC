<DOC>
<DOCNO> 176477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/soneko06.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, Irak'a asker gönderilmesiyle ilgili gelişmeleri izleyecek... 
</HEADLINE>
<TEXT>

     Piyasalar bu hafta da Irak'a asker gönderilmesine ilişkin gelişmeleri izleyecek. 
     Borsa'da geçtiğimiz hafta bekleyiş havasının hakim olduğunu belirten Borsa uzmanları, orman vasfını kaybetmiş arazilerin satışıyla ilgili yasanın Cumhurbaşkanı Ahmet Necdet Sezer tarafından veto edilmesinin de genel beklentiler doğrultusunda olduğunu kaydettiler. 
     Haftanın ilk işlem gününde piyasaların bu kararı realize edeceği yorumunu yapan piyasa uzmanları, kısa süreli olumsuz yansımaları olsa da piyasadaki genel olumlu trendin devam edeceği öngörüsünde bulundular. 
     IMF kaynaklı gelişmeler, not artırımları, enflasyondaki düşüş trendi ve bilançoların piyasayı bu seviyelere taşıyan etkenler arasında olduğuna işaret eden uzmanlar, haftanın en önemli gündem maddesini yine Irak'a asker gönderilmesiyle ilgili çalışmaların oluşturacağını bildirdiler. 
     
</TEXT>
</DOC>
