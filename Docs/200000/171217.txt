<DOC>
<DOCNO> 171217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur04.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisine Lavuk' diyeni öldürdü 
</HEADLINE>
<TEXT>

     Ceyhun KÖSE BURSA, DHA 
     

BURSA'da, yolda yürürken kendisine Lavuk' diyerek sataşan 21 yaşındaki Ferit Karataş'ı bıçakla öldüren 20 yaşındaki Sinan Sungur, "Pişmanım, böyle olsun istemezdim'' dedi. 
     Osmangazi İlçesi 1050 Konutlar Mahallesi'ndeki parkta önceki gece saat 22.00 sıralarında arkadaşı 20 yaşındaki Mahmut Zorlu ile oturan Ferit Karataş iddiaya göre yürüyerek evine gitmekte olan Sinan Sungur'a "Gel lan buraya lavuk. Ne öyle kollarını açıp dayı dayı yürüyorsun'' diyerek sataştı. Tanımadığı Ferit Karataş'ın,kendisine Kürtçe'de oğlan çocuğu' argoda ise eşcilsel anlamına gelen Lavuk' denemisen sinirlenen Sinan Sungur, "Sen benimle nasıl böyle konuşabiliyorsun '' diyerek müdahale etti. Çıkan kavfada Ferit Karataş yanında taşıdığı bıçakla saldırınca Sinan Sungur, kaçtı ve hemen yakındaki evine giderek aldığı ekmek bıçağı ile parka döndü. Ağabeyi 33 yaşındaki Kemal Sungur da onunla birlikte olay yerine geldi. 
     Bu kez Sungur kardeşlerle Ferit Karataş arasında kavga çıktı. Karataş, Kemal Sungur'u dövmeye başlayınca, ağabeyinin dövülmesi karşısında çılgına dönen Sinan Sungur, yanında getirdiği bıçağı Fikret Karataş'ın göğsüne sapladı. Ağır yaralanan Karataş, ambülansla kaldırıldığı SSK Çekirge Hastanesi'nde yaşamını yitirdi. 
     Polis, Ferit Karataş'ın kavgaya karışan arkadaşı Murat Zorlu'yu olay yerinde gözaltına alırken, kaçan Sinan ve Kenan Sungur kardeşler evlerinde yakalandı. Suçunu itiraf eden Sinan Sungur, "Bana Gel lan buraya lavuk, Ne öyle kollarını açıp dayı dayı yürüyorsun' demeseydi bu olaylar olmazdı. Onu tanımıyordum bile. Böyle olsun istemezdim'' diye konuştu. 
     Sungur kardeşler ve ölen Ferit Karataş'ın arkadaşı Murat Zorlu, sorgularının ardından adliyeye sevkedildi. 
     
</TEXT>
</DOC>
