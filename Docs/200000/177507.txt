<DOC>
<DOCNO> 177507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur16.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğününe 1 gün kala öldürüldü... 
</HEADLINE>
<TEXT>

     Şanlıurfa'nın Siverek İlçesi'nde aralarında arazi anlaşmazlığı olduğu bildirilen 3 kardeş, düğününe 1 gün kala eczacı olan kardeşlerini öldürdüler. 
     Siverek'te eczacılık yapan Mehmet Ali İzol, Çeltik Köyü'nde yaşayan üvey kardeşleri Hakkı, Metin ve Serdar İzol ile arazi anlaşmazlığı nedeniyle köy meydanında tartışmaya başladı. Tartışmanın kavgaya dönüşmesi sonucu, üvey kardeşler kalaşnikofla Mehmet Ali İzol'u öldürdüler. 
     Mehmet Ali İzol'un cesedi otopsi için Siverek Devlet Hastanesi'ne kaldırılırken, kaçan kardeşlerin yakalamasına çalışılıyor. 
     Bu arada, yaşamını yitiren Mehmet Ali İzol'un yarın Şanlıurfa'da Emel Arkan ile yaşamını birleştireceği öğrenildi. 
     Mehmet Ali İzol'un düğüne davetli olan yakınları, ellerindeki davetiyeye bakarak gözyaşlarını tutamadılar. AK Parti Şanlıurfa Milletvekili Zülfikar İzol'un kuzeni olan Mehmet Ali İzol'un Çeltik Köyü'nde toprağa verileceği kaydedildi. 
     
</TEXT>
</DOC>
