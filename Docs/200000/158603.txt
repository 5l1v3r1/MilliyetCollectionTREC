<DOC>
<DOCNO> 158603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/siyaset/siy02.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahlı Kuvvetler'de generaller tepkili 
</HEADLINE>
<TEXT>

AKP hükümetinin icraatlarının orduda hoşnutsuzluğa yol açtığı ve oluşan tepkilerin bazı komutanlar tarafından Genelkurmay Başkanı Org. Özkök'e iletildiği belirtildi 
     ANKARA Milliyet 

     Ankara kulisleri bir süredir AKP hükümetinin bazı icraatlarının Türk Silahlı Kuvvetleri'nde yarattığı hoşnutsuzluk haberleriyle çalkalanıyor. 
     Hükümetin özellikle laiklik ilkesini hedeflediği düşünülen girişimlerinin Türk Silahlı Kuvvetleri'nin TSK tepkisini artırdığı ve bu tepkinin üst düzey bazı komutanlar tarafından Genelkurmay Başkanı Orgeneral Hilmi Özkök'e iletildiği belirtiliyor. 
     TBMM Başkanı Bülent Arınç'ın eşinin türbanla protokolde yer alması, Yüksek Askeri Ş ra YAŞ kararlarına muhalefet şerhi konulması, Dışişleri Bakanlığı'nın Milli Görüş genelgesi, 23 Nisan resepsiyon krizi ve son olarak 19 Mayıs kutlamaları tartışması nedeniyle TSK'nın alt kademesinden Özkök'e daha sert tepki göstermesi yönünde talepler geldiği öne sürülüyor. 
     Alt kademelerden üst düzey komutanlara yansıtılan bu tepkilerin değerlendirilmesi sonucu Özkök'ün zaman zaman Milli Güvenlik Kurulu'nda MGK kimi zaman da ikili görüşmelerinde Başbakan Recep Tayyip Erdoğan ve hükümete uyarı mesajları verdiği kaydediliyor. 
     Alt kademeden doğrudan tepki alan üst düzey komutanların, kamuoyuna yansıtılan Genelkurmay - Hükümet ilişkilerindeki üslubun yetersiz olduğu yönünde değerlendirmeler yaptıkları belirtiliyor. 
     Ankara kulislerinde Genelkurmay'ın TSK'daki duyarlılığı daha kesin biçimde yansıtması gerektiğini savunan komutanlar arasında şu isimler sayılıyor Kara Kuvvetleri Komutanı Orgeneral Aytaç Yalman, Jandarma Genel Komutanı Orgeneral Şener Eruygur, Birinci Ordu Komutanı Orgeneral Çetin Doğan, Ege Ordu Komutanı Orgeneral Hurşit Tolon, MGK Genel Sekreteri Orgeneral Tuncer Kılınç. Dün Cumhuriyet gazetesinin manşetine yansıyan ve Genelkurmay Başkanı Orgeneral Hilmi Özkök'ün Başbakan Tayyip Erdoğan'a ilettiği, "Genç subaylar tedirgin" uyarısının da bir süredir kulislere yansıyan bu tazyikin sonucu olduğu belirtiliyor. 
     Avrupa Birliği'ne tam üyelik süreci nedeniyle atılan bazı adımların da Türkiye'nin üniter yapısını tehdit edebilecek gelişmelere cesaret verici nitelikte bulunduğuna ilişkin TSK değerlendirmelerinin aynı tepki mekanizmasıyla Özkök'e ve bu kanalla hükümete iletildiği öne sürülüyor. 
     
Gündemdeki manşet...      Cumhuriyet'in dünkü manşetinde, Org. Özkök'ün, Başbakan'la görüşmesinde AKP hükümetinin kimi icraatlarından duyduğu rahatsızlığı dile getirdiği yer alıyordu. Genelkurmay haberi yalanlamadı 
     ANKARA Milliyet 

     Cumhuriyet Gazetesi'nin dünkü sayısında Mustafa Balbay imzasıyla manşetten duyurulan haberde Başbakan Recep Tayyip Erdoğan ile Genelkurmay Başkanı Orgeneral Hilmi Özkök'ün 20 Mayıs'ta Başbakanlıkta yaptığı görüşmede, Genelkurmay Başkanı'nın, TSK'nın AKP hükümetinin kimi icraatlarından duyduğu rahatsızlıkları kapsamlı bir şekilde Başbakan'a ilettiği öne sürüldü. 
     
     'Tedirginlik var' 
     Haberde Özkök'ün, "Özellikle genç subaylarımız arasında bir tedirginlik var. 19 Mayıs'a ilişkin açıklamalar, AB yasalarının içine konan kimi maddeler rahatsızlık yaratıyor" sözleriyle askerin rahatsızlığını dile getirdiği ifade edildi. Haberde, Özkök'ün Erdoğan'a, şu tespitleri yaptığı öne sürüldü 

</TEXT>
</DOC>
