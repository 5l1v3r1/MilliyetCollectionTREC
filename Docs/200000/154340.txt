<DOC>
<DOCNO> 154340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/magazin/mag00.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya'nın hedefi sporcu kadınlar 
</HEADLINE>
<TEXT>

Hülya Avşar'ın adını markalaştırmasına itirazı olan ya şimdi konuşsun ya da sonsuza dek sussun Karşı çıkan yoksa Avşar, kendi adını taşıyan ürünleri bir yıl içinde piyasaya sunacak 
     GÜLÇİN ÜSTÜN Ankara 

     İsmini markalaştırma kararı alan Hülya Avşar'ın 17 Nisan'da Türk Patent Enstitüsü'ne yaptığı başvuru incelemeye alındı. Sanatçı, Ankara Patent Bürosu aracılığıyla yaptığı başvuruda 'Hülya Avşar', 'White Co By Hülya Avşar', 'White Co By H' isimlerini tescillettirmeyi talep etti. 
     
     Sabun, iç çamaşırı ve tişört 
     Marka tescili talebine üçüncü şahıslar itiraz edebiliyor. İtirazlar kabul edilirse Avşar'ın ismini tescillettirmesi mümkün olamıyor. Yetkililer itiraz olmazsa 12-13 aylık bir süre içinde marka tescilinin belgeye bağlanacağını kaydetti. Hülya Avşar sabun, tişört ve özellikle de spor tutkunu kadınlara şık ve rahat iç çamaşırları üretmeyi amaçlıyor. 
     
     Herkes marka olabilir 
     Avşar'ın başvurusuyla gündeme gelen başka bir soru ise, herkesin ismini tescillettirip tescillettiremeyeceği oldu. Buna göre tarihi, kültürel ve dini değer bakımından toplumsal bir niteliği bulunmayan, toplum için tarihi, kültürel, dini özel bir değer olşuturmayan kişi adları, marka olabilme özelliğine sahip. Herhangi bir başvurunun ismin esas sahibince değil üçüncü kişilerce yapılması durumunda, orijinal isim sahibinin yasal itiraz hakkı da bulunuyor. 
     
Yeni senaryosunu okuyor      N. KEMAL KILINÇ DHA 

     Hülya Avşar şimdilerde, eşi Kaya Çilingiroğlu ve kızları Zehra ile Antalya Belek Gloria Golf Resort Otel'de tatil yapıyor. Avşar, bir taraftan güneşin tadını çıkarırken, bir yandan da gelecek yıl çekimlerine başlanması planlanan yeni filminin senaryosunu okuyor. 
     
     

</TEXT>
</DOC>
