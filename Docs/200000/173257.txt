<DOC>
<DOCNO> 173257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/siyaset/asiy.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer veto ederse Erdoğan direnmesin 
</HEADLINE>
<TEXT>

   Komutanlardan Erdoğan'a "Uyum Paketi'ndeki MGK'ya ilişkin düzenleme veto edilirse, direnmeyin." Erdoğan'la Özkök'ün 'sekreterin 1 yıl daha asker kalması' konusunda anlaştığı da iddia edildi 
      BARKIN ŞIK Ankara 

   
   Yüksek Askeri Ş ra YAŞ toplantısında, Cumhurbaşkanı Sezer'in 7. AB'ye Uyum Paketi'nde yer alan Milli Güvenlik Kurulu'na MGK ilişkin yeni düzenlemeleri veto etmesi durumunda, hükümetin bu maddelerde direnmemesi istendi. Komutanların Başbakan Erdoğan'a ilettiği bu görüş, MGK Genel Sekreterliği'nin Cumhurbaşkanlığı nezdinde girişimlerde bulunarak düzenlemenin veto edilmesi yönünde çaba harcayacağı bilgileriyle örtüşmesi açısından dikkat çekici bulundu. YAŞ'ta, Erdoğan'la Genelkurmay Başkanı Org. Hilmi Özkök'ün MGK Genel Sekreterliği'nin bir yıl daha asker tarafından yürütülmesi konusunda da anlaşmaya vardığı öne sürüldü. 
   7. Uyum Paketi'nde MGK Genel Sekreterliği'nin takip, kontrol ve icra yetkilerini önemli ölçüde ortadan kaldıran düzenleme, YAŞ'ta da gündeme geldi. Genel Sekreterliğin düzenleyici ve yönlendirici yetkilerinin ortadan kaldırıldığı tespitinin yapıldığı toplantıda, Erdoğan'dan, düzenlemenin Çankaya'dan dönmesi durumunda yasayı yeniden çıkarmak için ısrarcı olunmaması istendi. 
   MGK Genel Sekreteri Tuncer Kılınç'ın bir süre önce Başbakanlık ve Köşk'e özel bir mektup göndererek, düzenleme nedeniyle ortaya çıkacak olumsuzluklara işaret ettiği bilgisi kamuoyuna yansımıştı. Paketin yasalaşmasının ardından da Genel Sekreterliğin, Sezer'den düzenlemenin veto edilmesini isteyeceği öğrenilmişti. AB Genel Sekreterliği'nin de MGK'ya ilişkin değişikliklerin gerekliliği konusunda Sezer'e brifing vermeyi planladığı ortaya çıkmıştı. 
   
   1 yıl daha asker 
   YAŞ'ta MGK Genel Sekreterliği'nin durumu da görüşüldü. Görüşme sonunda Erdoğan ve Özkök'ün MGK Genel Sekreterliği'nin bir yıl daha asker tarafından yürütülmesi konusunda anlaşmaya vardığı 
   iddia edildi. 
   
   MGK'nın yeni yapısı    Sezer tarafından incelenen yasaya göre MGK'nın yeni yapısı ve işlevleri şöyle 
   Devletin milli güvenlik siyasetinin tayini, tespiti ve uygulamasıyla ilgili konularda tavsiye kararları alacak ve gerekli koordinasyonun sağlanması için görüş tespit edecek. Kararları ve görüşleri Bakanlar Kurulu'na bildirecek ve verilen görevleri yerine getirecek. İki ayda bir toplanacak, gerektiğinde Başbakan'ın teklifi üzerine veya doğrudan Cumhurbaşkanı'nın çağrısıyla toplanabilecek. Mevcut yasada 10 fıkrada düzenlenen Genel Sekreter'in görev ve yetkileri "MGK'nın sekreterlik hizmetlerini yürütmek ve kanunlarla verilen görevleri yerine getirmek" şeklinde değiştirildi. MGK Genel Sekreteri, Başbakan'ın teklifi ve Cumhurbaşkanı'nın onayı ile atanacak. Atamanın TSK içinden yapılması durumunda Genelkurmay Başkanı'nın görüşü alınacak. Başbakan, MGK'nın tavsiye kararlarının uygulanmasının izlenmesi için bir Başbakan Yardımcısı'nı görevlendirecek. 
   
</TEXT>
</DOC>
