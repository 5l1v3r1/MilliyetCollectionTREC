<DOC>
<DOCNO> 177019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sonspo28.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Luisao Benfica'ya transfer oldu... 
</HEADLINE>
<TEXT>

     Portekiz'in Benfica takımı, Brezilya'nın Cruzeiro takımının milli savunma oyuncusu Luisao ile 6 yıllık sözleşme imzaladı. 
     Brezilya'dan Portekiz'in başkenti Lizbon'a giden Luisao'nun transferinin yaklaşık 2.7 milyon dolara yaklaşık 4 trilyon lira tamamlanmasının beklendiği bildirildi. 
     Uzun adı Anderson Luis da Silva olan Luisao, A milli formayı ilk kez bu yıl giydi. Genç futbolcu, Arjantin'de 2001 yılında yapılan 20 Yaş Altı Dünya Şampiyonası'nda Brezilya Genç Milli Takımı'nda forma giymişti. 
     Portekiz spor basını, Benfica takımının Luisao ile yeniden hayat bulacağını yazdı. 
     A Bola gazetesine göre Benfica, İspanya'nın Real Madrid takımından önce davranıp transferini başardığı Luisao ile eski parlak günlerine geri dönecek. 
     
</TEXT>
</DOC>
