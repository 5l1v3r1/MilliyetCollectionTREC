<DOC>
<DOCNO> 156689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur13.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüdeniz'de Alman bir turist kayboldu... 
</HEADLINE>
<TEXT>

     Muğla'nın Fethiye İlçesi'ne bağlı Ölüdeniz Beldesi'nde tatilini geçirmekte olan Alman turist Peter Lantzhaim'in 68 , 2 gündür, kaldığı otele dönmediği bildirildi. 
     Muğla İl Jandarma Komutanlığı'ndan alınan bilgiye göre, kaldığı Sun City Oteli'nden 2 gün önce sabah saatlerinde ayrılan Peter Lantzhaim, bir daha geri dönmedi. 
     Alman turistin hayatından endişe eden arkadaşları ve otel yetkililerinin durumu bildirdiği güvenlik kuvvetleri, arama çalışmalarına başladı. 
     Alman turistin üzerinde beyaz tişört, mavi şort ve beyaz şapka bulunduğu belirtilerek, görenlerin, en yakın güvenlik birimine haber vermesi istendi. 
     
</TEXT>
</DOC>
