<DOC>
<DOCNO> 181203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yazar/tamer.html </URL>
<DATE> 2003/09/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yabancı sermaye, şişirilmiş bir balon mu 
</HEADLINE>
<TEXT>

   
   Yönetim gurularının en ünlülerinden Harvard Business School ve London School of Business'da öğretim üyeliği yapmış Prof. Gary Hamel'in, 1998 Mayıs'ında İstanbul'da verdiği konferansta Avrupa ve ABD'deki şirket evlilikleriyle ilgili sözleri, h l aklımda. İş dünyasının kremasının izlediği toplantıda tüm dinleyiciler, şu cümleler karşısında nasıl da irkilmişlerdi 
   "Bana göre Jurassic Park dışında dinazorların bulunduğu tek yer, şirketler dünyasıdır Küçük bir dinozoru bir diğeriyle birleştirirseniz, karşınıza ancak daha büyük bir dinozor çıkar. Yeni şirket birleşmeleri kaçınılmaz. Ancak bu birleşmelerin çoğu sonunda sağlıklı yapıya kavuşamayacak, ancak ölümü geciktirmiş olacaklar." 
   Prof. Gary Hamel genelde haklı çıktı. Büyük çoğunluğu stratejik bir karar sonucu değil de zorunluluktan yapılan birleşmeler ve devralmalar, dev şirketlerin çoğunu daha da dinozorlaştırdı. 
   90'lı yılların meşhur şirket evlilikleriyle birleşmeler ve devralmalar ilgili çarpıcı veriler, Birleşmiş Milletler bünyesindeki UNCTAD tarafından yayınlanan Dünya Yatırım Raporu'nda da karşımıza çıkıyor. Daha doğrusu şirket evliliklerini bir yana bıraktığınızda, dünyadaki toplam yabancı sermaye girişleri de füze hızıyla mütevazı seviyelere iniveriyor. 
   
   Dünyada dolaşan yabancı sermayede arslan payı şirket evliliklerinde Milyar dolar 1990 1992 1994 1996 1998 1999 2000 2001 2002 Toplam yabancı sermaye girişi 209 176 243 338 686 1 079 1 393 824 651 Sınır ötesi şirket evlilikleri 151 79 127 227 532 767 1 144 594 368 Birleşmeler hariç YS girişi 58 97 116 111 154 312 249 230 283 
   Tabloda da görebileceğiniz gibi şirket evliliklerini hariç tuttuğunuzda yabancı sermaye yatırımlarında zirveye ulaşılan rakam 312 milyar dolar 1999 . 2000'deki 1 trilyon 393 milyar dolarlık zirvenin 1 trilyon 144 milyar dolarlık bölümü şirket birleşme ve devralmaları. O ağızların sulanarak hatırlandığı 2000 yılında şirket evliliklerini düştüğünüzde geriye 249 milyar dolar gibi güdük bir rakam kalıyor. 
   Tablonun en alt satırında, şirket evlilikleri hariç dünyada dolaşan yabancı sermayenin seyrini görebilirsiniz. 1990'da 58 milyar dolarmış. 90'lı yıllarda istikrarlı bir biçimde artmış. 2000 yılından itibaren de sırasıyla 249 - 230 - 283 milyar dolar olarak gerçekleşmiş. Hatta bu durumda 2001'e oranla geçen yıl yabancı sermaye girişlerinde artış bile olmuş. 
   Yani bizim alamadığımız pay da, 1 trilyon 393 milyar dolardan değil, 250 - 260 milyar dolarlardan. Buna karşılık Çin'e her yıl akan 60 - 70 milyar dolarlık yabancı sermaye de tabii bu 250 - 260 milyar dolarlık toplam pastadan Üstelik biz başta kambiyo rejiminin serbestleştirilmesi olmak üzere Batı'nın talep ettiği tüm kuralları yerine getirdiğimiz halde yabancı sermayeyi çekemezken, Çin pek çok konuda h l kapalı ekonominin kurallarını muhafaza etmesine rağmen Batı sermayesinin gözdesi 
   
      
   
</TEXT>
</DOC>
