<DOC>
<DOCNO> 160138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/yazar/okur.html </URL>
<DATE> 2003/05/31/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
TOBB'un 'değişim' sınavı 
</HEADLINE>
<TEXT>

     Her iki seçim birbiriyle çok ama çok ilintili... 
     1991 yılına kadar merkez sağın adresini belirleyen TOBB, o günden bu yana yalpalayan ama destek verdiği siyasi partileri de hükümete taşıyan TOBB, bu kez nasıl bir kimlikle hangi partiye destek verecek İşte onu göreceğiz. 
     Çünkü tabanın sesi, tabanın rengi belli olacak. 
     Biliyoruz ki şu an TOBB tabanında bahar havası esiyor. Başta Doğu ve Güneydoğulu odalar olmak üzere KOBİ dediğimiz kesimi temsil eden odalar mutlu. Onlar AK Parti'yi özellikle Başbakan Recep Tayyip Erdoğan'ı destekliyorlar. Vergi affı istiyorlardı, çıktı. Sırada vasıfsız orman arazileriyle, Hazine arazilerinin satışı konusu var. Bekliyorlar. Üstelik yaz rehavetiyle iyi giden ekonomik göstergeler de mutlu olmalarına katkıda bulunmaya devam ediyor. AB yolculuğu herkesi menmun ediyor. 
     Ancak fotoğrafı doğru okumak şart. 
     Çünkü bugün TOBB'un seçimsiz genel kurulu var. AK Parti ve CHP Genel Başkanı burada olacak. Meclis dışında kalan Genç Parti ilk kez burada olacak. Büyük ihtimalle DYP ve Saadet Partisi genel başkanları da burada olacak. Meclis'in içindekiler ve dışındakiler sıralanacak. 
     Tamam da TOBB tabanı ne yapacak 
     Onlar sessiz kalacaklar. Kasım ayını bekleyecekler. 
     Çünkü kasımda 356 odada, Ticaret, Sanayi, Deniz Ticaret odaları ile, ticaret borsalarında meslek komitesi seçimleri olacak. Arkasından bu odaların meclis üyeleri belli olacak, meclis üyeleri yönetim kurullarını, onlar da Sanayi ve Ticaret Konseyi üyelerini seçecek. Bütün bunlar olurken oda tabanlarından merkez sağın lideri hangi parti olacak, onun mesajı gelecek. Tabii "yasasız olmaz" diyerek yola çıkan TOBB Başkanı Rıfat Hisarcıklıoğlu, ciddi bir sınav verecek. TOBB Başkanı ve yönetimi delege sistemiyle mi seçilecek Yoksa yine konseyler kanalıyla atama mı yapılacak 
     İşte böyle bir atmosferde bazen siyasete ısınma turuna çıkan, bazen bundan vazgeçip oturduğu yerden iktidar partileriyle sıkı ilişkiler içinde olan TOBB Başkanı Hisarcıklıoğlu'nun karşısına aday çıkıp çıkmayacağını anlayacağız. 
     Süreç böyle işlerken yerel seçimler için kıran kırana mücadele, bu yapıdan belediye başkanlığına soyunan adaylar göreceğiz. 
     Ve yıllardır merkez sağın kalesi olarak Türk siyasetinde belirleyici olan TOBB, demokrasi adına, değişim adına kendi evinin içini temizleyecek. 3 Kasım seçimlerinde Meclis dışında kalmış yüzde 54'lük oylar içinde adres belirlenecek. 
     
     

</TEXT>
</DOC>
