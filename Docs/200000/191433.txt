<DOC>
<DOCNO> 191433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sonspo34.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya beraberliğe iyice alıştı 0-0 
</HEADLINE>
<TEXT>

     Birinci Süper Futbol Ligi'nde Konyaspor-Akçaabat Sebatspor maçı golsüz eşitlikle tamamlandı. 
     Son haftalarda istikrarı arayan Konyaspor ile Akçaabat Sebatspor arasındaki mücadelenin ilk yarısında evsahibi ekibin üstünlüğü vardı. Maçın 10. dakikasından sonra Konyaspor, atak sayısını artırarak oyuna hareket getirdi. 
     14. dakikada soldan Cem Karaca'nın uzun topuk pasında topla buluşan Adem, meşin yuvarlağı ceza alanının içine ortaladı. Ceza alanının uzak köşesinde topla buluşan Ömer, şık bir plaseyle Sedat'ı gördü. Sedat'ın yerden vuruşunda, kaleci Metin topa uzanarak sahip oldu. 
     21. dakikada Konyasporlu Sedat'ın sağ köşe gönderinden ceza alanı önüne verdiği pası Zafer Biryol kaleye vurarak değerlendirdi. Kale direğine çarparak geri dönen meşin yuvarlağı, Akçabat Sebatspor savunması uzaklaştırdı. 
     29. dakikada sağdan Konyasporlu Sedat'ın ortaladığı topu, Zafer Biryol plaseledi. Kaleciden dönen meşin yuvarlağı Ömer tamamlayarak, filelerle buluşturdu. Ancak, hakem ofsayt gerekçesiyle bu pozisyonu gol olarak değerlendirmedi. 
     36. dakikada Muzaffer'in serbest vuruştan kullandığı topu Macit kafayla Konyaspor filelerine gönderdi. Ancak hakem bu pozisyonu da ofsayt gerekçesiyle geçersiz saydı. 
     Kalan dakikalarda sonuç değişmedi ve ilk yarı golsüz eşitlikle tamamlandı. 
     
     İKİNCİ YARI 
     Maçın ikinci yarısına her iki takım da temkinli başladı. İlerleyen dakikalarda maçın temposu daha da düştüğü için her iki takım için de pozisyon zenginliği olmadı. 
     67. dakikada Yasin'in kendi yarı alanından yaptığı uzun ortada topla buluşan Adem, kaleci Metin ile karşı karşıya kaldı. Adem'in aşırtma vuruşunda, top yandan auta çıktı. 
     72. dakikada Semavi'nin sol kanattan yaptığı ortada, Konyaspor ceza alanında topla buluşan Muzaffer'in kafa vuruşunda, meşin yuvarlak kaleci Ali Uyanık'ın ellerinde kaldı. 
     84. dakikada Ogün'ün kullandığı serbest vuruşta, rakip takımın ceza alanından topa çok iyi yükselen Adem'in kafa vuruşunda, meşin yuvarlak üst direkten auta çıktı. 
     Kalan dakikalarda başka gol olmayınca, maç golsüz berabere sonuçlandı. 
     
     
KONYASPOR 0 - AKÇAABAT SEBATSPOR 0 Stat Atatürk Hakemler Yunus Yıldırım xx, Sevdan Gümüşboğa xx, Volkan Alabaş xx Konyaspor Ali Uyanık xxx, Yasin xx, Ömer xx, Hayri xx Dk. 56 Zafer Demir xx , Zafer Biryol xx, Ogün xx, Adem xx, Altan x Dk. 75 Carlos , Cem x, Sedat xx Dk. 87 Niyazi , Tayfun x Akçaabat Sebatspor Metin xxx, Hamza xx, Macit x Dk. 61 Mehmet xx , Erman x, Marek xx, Sumiala x Dk. 78 Metin , Semavi xx, Muzaffer x, Sedat xx, Abdurrahman x, Orhan xx Dk. 46 Yusuf x Sarı Kart Dk. 65 Yasin Konyaspor 
     
</TEXT>
</DOC>
