<DOC>
<DOCNO> 161768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/guncel/gun07a.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Savaş karşıtı' 5 lise öğrencisi DGM'lik oldu 
</HEADLINE>
<TEXT>

PKK'ya yardımdan 5 yıl isteniyor 
     NEŞET KARADAĞ Adana DHA 

     Gaziantep'te kapatılan HADEP ve İHD'nin savaş karşıtı basın açıklamasına destek verdiği iddiasıyla aralarında 5 lise öğrencisinin de bulunduğu 18 sanık hakkında 5'er yıl ağır hapis cezası istemiyle Adana DGM'de dava açıldı. Polisler, basın açıklaması dağılımında 19 Mayıs Lisesi, Şehit Şahin Lisesi ve Fitnat Nuri Tekerekoğlu Anadolu Lisesi'nde okuyan S.Ö., Ö.D., T.A., B.D. ve H.D.'ye kimlik kontrolü yapıp adreslerini belirledi. Öğrenciler, daha sonra "yasadışı örgüt eylemine katıldıkları ve bölücü faaliyette bulundukları" iddiasıyla gözaltına alındı. Savcılığın serbest bıraktığı öğrencileri polis, PKK - KADEK propagandası yaptığı iddiasıyla İl Milli Eğitim Müdürlüğü'ne şik yet etti. İl Milli Eğitim Müdürlüğü, 5 öğrencinin "örgün eğitim dışına çıkarılmasına" karar verdi. Öğrenciler hakkında Adana 2 No'lu DGM'de de 'PKK - KADEK'e yardım etmekten' dava açıldı. 
     
     İki ayrı iddianame 
     Hazırlanan iki ayrı iddianamede, liselilerle diğer sanıkların PKK - KADEK propagandasını yaparak, Abdullah Öcalan lehine slogan attığı belirtildi. İddianamede, tutuksuz yargılanacak liselilerin yaşlarının olay tarihinde 15'ten büyük 18 yaşından küçük olması nedeniyle, TCK'nın 55 3 indirim maddesinin uygulanması istendi. Mahkeme, ilk duruşmada H.D.'nin kanıt yetersizliğinden beraatına karar verdi. Ancak, karar temyiz edildi. 
     

</TEXT>
</DOC>
