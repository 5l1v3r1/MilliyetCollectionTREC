<DOC>
<DOCNO> 159354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/ekonomi/eko08a.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan, Bütçe Genel Müdürü'nü görevden aldı 
</HEADLINE>
<TEXT>

Unakıtan, Bütçe Mali Kontrol Genel Müdürü Durmuş Öztek'in yerine, danışmanını atadı 
     ÖNDER YILMAZ Ankara 

     Maliye Bakanı Kemal Unakıtan, bakanlığın en kritik makamı olan Bütçe Mali Kontrol Genel Müdürü Durmuş Öztek'i görevden aldı. Yerine de Refahyol dönemi bürokratlarından danışmanı Hasan Gül'ü vekaleten atadı. Unakıtan, bakanlıkta kurduğu kadronun Öztek'le çalışmak istememesiyle görevden alma kararnamesini Köşk'e gönderdi. Bütçe Mali Kontrol Genel Müdürlüğü'ne getirilen kişilerden en başarılısı olarak bilinen Öztek'in Brüksel'e mali müşavir olarak atanacağı kaydedildi. 
     Refahyol döneminde Bütçe Daire Başkanlığı görevi yapan Gül'ü, ANASOL - D hükümetinin Maliye Bakanı Zekeriya Temizel görevden alarak İstanbul Defterdarlığı'nda pasif göreve atamıştı. 
     

</TEXT>
</DOC>
