<DOC>
<DOCNO> 151003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/soneko17.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisse senetleri geçen hafta ortalama yüzde 6.51 değer kazandı... 
</HEADLINE>
<TEXT>

     Piyasalar, Irak savaşında sona yaklaşıldığı yorumlarının yanında faiz ve kurdaki düşüşlerin de etkisiyle geçen haftayı sakin geçirdi. 
     Borsa haftanın ilk üç gününü artışla tamamlarken, daha sonra sakin bir seyir izledi. İMKB Tahvil ve Bono Piyasası'nda vadelerine göre ortalamalarda 1-4 puan arasında düşüşler olurken, altın ve dövizdeki gerileme sürdü. 
     Hisse senetleri haftalık bazda ortalama yüzde 6.51 oranında değer kazandı. 24 ayar külçe altının gram satış fiyatı yüzde 2.02 oranında, Cumhuriyet altınının satış fiyatı da yüzde 1.71 oranında düştü. Dolar, haftalık bazda yüzde 2.79 oranında, Euro da yüzde 1.58 oranında değer yitirdi. Yatırım fonlarının seyrini izleyen A.A Fon Endeksi ortalama yüzde 1.74 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.68, haftalık reponun net getirisi yüzde 0.69 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya yüzde 5.09'luk bir artışla başladı. 
     Haftanın ilk işlem gününde, Irak savaşında sona yaklaşıldığı yorumları, Borsa'yı 11,000 puanın üzerine taşıdı. Ulusal 100 Endeksi, 1. seansta 405.02 puan ve yüzde yüzde 3.83 arttı. 2. seansta yüzde 1.21 yükselen endeks, günü 7.46 puan artışla 11,103.38 puandan tamamladı. 
     Irak savaşının seyri, faiz ve kurdaki aşağı yönlü hareketin de etkisiyle yükselişe geçen borsa, Salı günü ikinci seansta gelen kar satışlarıyla hız kesti. 1. seansta gelen alımlarla 11,300 puanın üzerine çıkan endeks, burada yatay seyre girdi ve seansı yüzde 1.68 artışla 11,289.52 puandan tamamladı. 
     2. seansta 11,400 civarında satışlarla karşılaşan endeks 11,100 seviyesine gerileyerek, günü 11,169.03 puandan ve yüzde 1.07 kayıpla tamamladı. Hisse senetleri günlük bazda ise ortalama yüzde 0.59 değer kazandı. 
     Çarşamba günü de piyasadaki pozitif eğilimin sürdüğü görüldü. 1. seansta en düşük 11,100, en yüksek 11,327 puanı gören endeks 11,200-11,300 aralığında yatay seyre girdi ve seansı 11,229.93 puandan yüzde 0.55 artışla tamamladı. 
     2. Seansta maksimum 11,370 puanı gören endeks 11,300 puanın üzerinde yatay seyir izledi ve 11,366.00 puandan kapandı. Hisse senetleri ikinci seansta ortalama yüzde 1.21, günlük bazda da ortalama yüzde 1.76 artış kaydetti. 
     Hafta başından itibaren gözlenen yükseliş Perşembe günü ikinci seansta gelen kar satışlarıyla durdu. 1. Seansın ilk dakikalarında en yüksek 11,454 puanı gören endeks 11,300-11,400 aralığında dalgalandı ve yüzde 0.37 artışla 11,408 puandan kapandı. 2. Seansta gelen satışlarla minimum 11,135 puana gerileyen endeks son dakika alımlarıyla 11,219.24 puandan günü tamamladı. İkinci seanstaki ortalama kayıp yüzde 1.66, günlük ortalama kayıp ise yüzde 1.29 olarak gerçekleşti. 
     Piyasalar haftanın son işlem gününü sakin geçirdi. 1. Seansta yaklaşık 170 puanlık bir bantta dalgalanan endeks, 10.66 puan ve yüzde 0.10'luk bir artışla 11,229.90 puandan seansı tamamladı. 2. Seansta endeksin seyir bandı 60 puan oldu. Hareketsiz bir seyrin ardından endeks 24.14 puanlık artış gösterdi ve haftayı 11,254.04 puandan tamamladı. İkinci seanstaki ortalama artış yüzde 0.21, günlük ortalama artış ise yüzde 0.31 oldu. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 688.12 puanlık artışla 10,565.92 puandan, 11,254.04 puana çıktı. Hisse senetlerinin haftalık ortalama değer artışı yüzde 6.51 oldu. 
     İMKB Ulusal-Mali Endeksi 707.75 puan artarak 12,498.44 puandan 13,206.19 puana, İMKB Ulusal-Sanayi Endeksi 835.34 puan artarak 10,872.64 puandan 11,707.98 puana ve İMKB Ulusal-Hizmetler Endeksi de 309.65 puan artarak 7,091.01 puandan 7,400.66 puana yükseldi. 
     Böylece, mali grup hisseleri ortalama yüzde 5.66 oranında, sanayi grubu hisseleri ortalama yüzde 7.68 oranında ve hizmetler grubu hisseleri de ortalama yüzde 4.37 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 301 hisse senedinden 272'si değer kazanırken, 21 hisse senedi değer yitirdi. 8 hisse senedinin değeri değişmedi. 
     Geçen hafta sembolik olarak sadece 3 lot işlem gören ve fiyatı 550 liradan 5,100 liraya çıkan Uşak Seramik YENİ hisseleri hariç tutulduğunda, en yüksek oranlı artış yüzde 57.97 ile Penguen Gıda hisselerinde oldu. Yüzde 40.43'lük artışla M. Yılmaz Yatırım Orkaklığı hisseleri ikinci, yüzde 34.51'lik artışla da Eczacıbaşı Yapı hisseleri üçüncü olarak sıralandı. 
     En yüksek oranlı düşüş ise yüzde 27.41 ile Işıklar Ambalaj hisselerinde oldu. Yüzde 6.35'lik düşüşle İhlas Ev Aletleri hisseleri ikinci ve yüzde 5.00'lik düşüşle de Selçuk Gıda YENİ hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 825 milyar 796.1 milyon adet hisse senedi işlem gördü ve karşılığında 4 katrilyon 106 trilyon 234.9 milyar liralık işlem hacmi gerçekleşti. 
     
     DÖVİZ 
     Döviz cephesinde geçen hafta da düşüşler ağırlık kazandı. İstanbul serbest döviz piyasasında alınıp satılan ABD Doları yüzde 2.79 oranında, Euro da yüzde 1.58 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 46 bin lira düşerek, 1 milyon 602 bin liraya, Euro'nun satış fiyatı 28 bin lira düşerek 1 milyon 742 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 2.59 oranında düşerek 2 milyon 522 bin liraya ve İsviçre Frangı'nın satış fiyatı da yüzde 1.69 oranında düşerek 1 milyon 162 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 600 bin liradan, Euro 1 milyon 740 bin liradan, İngiliz Sterlini 2 milyon 0 bin liradan ve İsviçre Frangı da 1 milyon 165 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 2.02 oranında, Cumhuriyet altınının satış fiyatı da yüzde 1.71 oranında düştü. 
     Külçe altının gram satış fiyatı 350 bin lira düşerek 16 milyon 950 bin liraya, Cumhuriyet altınının satış fiyatı da 2 milyon lira düşerek 115 milyon liraya geriledi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 1.38 oranında düşerek 16 milyon 915 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 1.74 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 6 bin 223 puan artarak 358,385 puandan 364,608 puana çıktı. 
     Geçen haftanın en çok değer kazanan katılma belgeleri, yüzde 13.17'lik artışla Turkish Yatırım A Tipi Değişken Fon, yüzde 10.69'luk artışla İş A Tipi Teknoloji Endeks Fon ve yüzde 8.68'lik artışla TAIB Yatırım B Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 5.45 oranındaki düşüşle YKB B Tipi Yabancı Menkul Kıymetler Fonu, yüzde 2.79 oranındaki düşüşle Ata B Tipi Yabancı Menkul Kıymetler Yatırım Fonu ve yüzde 2.65 oranındaki düşüşle Vakıf B Tipi Yabancı Menkul Fonu olarak sıralandılar. 
     
     TAHVİL-BONO-FAİZ-REPO 
     Hazine geçen hafta ihale düzenlemedi. İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.72 ile yüzde 1.19 arasında gerçekleşti. 
     Mevduat faizlerinde geçen hafta ortalamalarda 1 puanın altında kalan artışlar oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.68 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 46'nın biraz üzerinde olan haftalık reponun net getirisi de yüzde 0.69 olarak gerçekleşti. 
     





</TEXT>
</DOC>
