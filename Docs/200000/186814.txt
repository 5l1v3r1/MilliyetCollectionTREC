<DOC>
<DOCNO> 186814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo10.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız ve Ahmed Hassan Beşiktaş'ın yarısı... 
</HEADLINE>
<TEXT>

     Beşiktaş'ın bu sezon Birinci Süper Lig'de attığı gollerin yarısı Ahmed Hassan ve İlhan Mansız'dan geldi. 
     Ahmed Hassan ve İlhan, 8 maçta 24 gol atan siyah-beyazlılarda toplam 12 gol kaydederek, gollerin yüzde 50'sine imza attı. 
     Sezon başında Gençlerbirliği'nden transfer edilen Ahmed Hassan 8 maçın sadece 2'sinde 90 dakika görev alırken, 2 karşılaşmada oyundan çıktı, 4 maçta ise sonradan oyuna girdi. Mısırlı futbolcu sahada kaldığı 417 dakikada toplam 7 gole imza atarak, ''Kara kartallar'ın en golcü futbolcusu oldu. 
     İki futbolcu da 5'er gol atılan Trabzonspor ve Elazığspor maçlarında rakip fileleri 2'şer kez havalandırdı. 
     
     İLHAN'IN 3 MAÇTIR BOŞU YOK 

     Uzun süren bir sakatlık döneminin ardından ligin 5. haftasındaki Malatyaspor maçıyla sahalara dönen İlhan Mansız ise oynadığı 4 maçta 5 gol atarak, takımının en golcü 2. futbolcusu oldu. 
     Malatyaspor karşılaşmasının dışında oynadığı son 3 maçta da rakip fileleri havalandıran İlhan, son 2 maçta da 2'şer gole imza atarak, takımının başarısına katkıda bulundu. 
     
     2 FUTBOLCUNUN GOLLERİ 

     Ahmed Hassan ve İlhan'ın bu sezon 8 lig maçında attıkları goller şöyle 
     Ahmed Hassan Samsunspor 2 , Malatyaspor 1 , Trabzonspor 2 , Elazığspor 2 . 
     İlhan Mansız İstanbulspor 1 , Trabzonspor 2 , Elazığspor 2 . 
     
     AHMET DURSUN VE PANCU SESSİZ 

     Beşiktaş'ta geçen sezon Sergen Yalçın'ın ardından takımın en golcü futbolcuları olan Ahmet Dursun ile Daniel Gabriel Pancu, ilk 8 maçta gol atmayı başaramadı. 
     Oynanan 8 maçın 6'sında görev alan Ahmet Dursun ve 5'inde forma giyen Pancu, bu sezon takımlarına gol yollarında katkı sağlayamadı. 
     
     BEŞİKTAŞ'IN GOLLERİ 

     Siyah-beyazlıların bu sezon attığı 24 golün futbolculara göre dağılımı şöyle 
     

Ahmed Hassan 7 İlhan Mansız 5 Sergen Yalçın 3 Tümer Metin 2 Tayfur Havutçu 1 Guiaro Ronaldo 1 Emre Aşık 1 Sinan Kaloğlu 1 Kaan Dobra 1 Kratochvill 1 K.kalesine-Denizlispor Sedat 1 K.kalesine- Elazığspor      

     
</TEXT>
</DOC>
