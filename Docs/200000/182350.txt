<DOC>
<DOCNO> 182350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/siyaset/siy01.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Güreş Şampiyonası'nı izleyen Rumsfeld'den Milliyet'e özel 
</HEADLINE>
<TEXT>
   Türk askeri Irak'ta huzuru sağlayacak 
   New York'ta yapılan Dünya Güreş Şampiyonası'nı izlerken görüştüğümüz ABD Savunma Bakanı Rumsfeld, "Asker göndermeye ilişkin işlemler bitmek üzere" dedi 
      CÜNEYT ŞENGÜL New York 

   
   ABD Savunma Bakanı Donald Rumsfeld, "Ortadoğu'daki en büyük müttefikimiz" olarak nitelediği Türkiye ile Irak'ta ortak çalışmak istediklerini, geçmişte yaşanan olayların da ilişkileri etkilemeyeceğini savundu. Rumsfeld, "Asker göndermeye ilişkin işlemler bitmek üzere. Türk askeri Irak'ta adaleti ve huzuru sağlayacak" dedi. 
   New York'ta yapılan Dünya Güreş Şampiyonası'nı yoğun güvenlik önlemleri altında izleyen Rumsfeld, Milliyet'e özel açıklamalarda bulundu. Rumsfeld, Türkiye'nin, Irak'ın yeniden yapılandırılması sürecinde elinden geleni yapacağına inandığını dile getirdi. Türkiye'nin Irak'a asker göndermesi konusunda iyimser olduğunu da vurgulayan Rumsfeld, "Türk askeriyle Irak'ta çalışmak istiyoruz. Irak'ın başarısı konusunda Türkiye'nin ABD ile aynı iradeyi paylaştığını sanıyorum" dedi. 
   
   '12 YIL GÜREŞ YAPTIM' 
   1000 kadar İranlı seyircinin de izlediği karşılaşmaları tribünde yoğun güvenlik önlemleri alınırken, 12 yıl profesyonel olarak güreş yaptığını kaydeden Rumsfeld şöyle konuştu 
   "Kolej yıllarında başladığım güreş sporuna uzun süre devam ettim. Ama kariyerim boyunca hiçbir Türk güreşçiyle karşılaşmadım. İyi ki karşılaşmamışım. Çünkü Türk güreşçilerinin ne kadar iyi olduğunu biliyorum. Özellikle grekoromen dalında Türkler'in başarılı olduğunu biliyorum. Yaşar Doğu, Gazanfer Bilge gibi büyük Türk güreşçilerini de yakından tanıyorum." 
   
   İyi ki Türklerle güreşmedim 
   "Kolej yıllarında başladığım güreş sporuna uzun süre devam ettim" diyen Rumsfeld, "Ama kariyerim boyunca hiçbir Türk güreşçiyle karşılaşmadım. İyi ki karşılaşmamışım. Çünkü Türk güreşçilerinin ne kadar iyi olduğunu biliyorum" diye konuştu. 
   
   
</TEXT>
</DOC>
