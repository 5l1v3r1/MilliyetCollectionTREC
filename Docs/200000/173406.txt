<DOC>
<DOCNO> 173406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/siyaset/siy09.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmi Gazete'de kebap tarifi 
</HEADLINE>
<TEXT>

   
   Siirt Valiliği il özel idare Müdürlüğü, Siirt Büryan Kebabı ve perde pilavını tescil ettirmek için Türk Patent Enstitüsü'ne başvurdu. Enstitü de 555 sayılı Coğrafi işaretlerin Korunması Hakkında Kanun Hükmünde Kararname uyarınca başvuruyu Resmi Gazete'de yayımladı. Resmi Gazete'ye giren Bünyan Kebabı'nın tarifi şöyle 
   "Kuyu içinde odun yakılarak, ateş köz haline getirilir. Kuzu etinin but ve kol kısmı ayrıldıktan sonra, leğen kemiği bırakılarak diğer kemiklerden sıyrılır. Kemikli etler, kuyuya yerleşebilecek büyüklükte kulplu kazan içne konur, su ilave edilerek köz üzerine yerleştirilir. Kemiksiz etler, çember şeklinde bulunan demire yerleştirilmiş çengellere, 10 - 15 tane yarım gövde, leğen kemiğinden asılır ve kuyu içine havada kalacak şekilde duvarlara değmeden daldırılır. Kuyunun üstü metal kapakla kapatılarak kenarları külle sıvanır. Pişme esnasında etin yağı, kazanın içine damlayarak, kuyu içinde duman oluşmadan etin daha lezzetli pişmesi sağlanır. 2 - 2.5 saat sonra kemiksiz etler, kuyudan çıkarılıp tezgah üstüne asılır. Kesilerek tartılır ve kuşbaşı büyüklüğünde pide ekmek üzerine doğranarak, tuzlanıp taş fırında ısıtıldıktan sonra servis yapılır. 3 - 3.5 saat sonra, kazan kuyudan çıkarılarak, pişen kemikli etler pide ekmek üzerinde tuzlanıp, taş fırında ısıtılarak servis yapılır." 
   
   
</TEXT>
</DOC>
