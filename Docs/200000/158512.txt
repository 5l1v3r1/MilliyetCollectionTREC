<DOC>
<DOCNO> 158512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sonspo05.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Metroz, Beşiktaş için İstanbul'a geliyor... 
</HEADLINE>
<TEXT>

     Beşiktaş Kulübü'nün 100. kuruluş yılı etkinlikleri çerçevesinde gelecek hafta düzenlenecek Tekerlekli Sandalye Basketbol Turnuvası'na, ''Kendimi Engelletmem'' adlı kitabıyla tüm dünyada tanınan Gerald Metroz'un da katılacağı bildirildi. 
     Türkiye İş Bankası Kültür Yayınları tarafından basılıp piyasaya sunulan ve gelirinin tümünü Türkiye Engelliler Spor Yardım ve Eğitim Vakfı'na TESYEV bağışladığı kitabının tanıtımı için geçen aylarda İstanbul'da bulunan Metroz'un, bu kez Tekerlekli Sandalye Basketbol Turnuvası için yarın İstanbul'da olacağı açıklandı. 
     Bir tren kazasında 2.5 yaşında bacaklarını yitirmesine karşın birçok dalda büyük başarılara imza adan 39 yaşındaki İsviçre vatandaşı Gerald Metroz, sosyoloji, tarih ve İngilizce eğitiminin yanısıra, tekerlekli sandalye sporları, buz hokeyi, yazarlık, radyo programcılığı gibi dallarda da adını duyurdu. 
     
</TEXT>
</DOC>
