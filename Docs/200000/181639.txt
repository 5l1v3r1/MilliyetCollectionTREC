<DOC>
<DOCNO> 181639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/yazar/sazak.html </URL>
<DATE> 2003/09/11/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP'nin 80. yıl resmi 
</HEADLINE>
<TEXT>

   
   Cumhuriyet'le özdeş, anamuhalefet partisi CHP'nin 80'inci yıldönümünde verdiği resme bakın 
   Anıtkabir ve İzmir'deki kutlamalar gazetelerin devam sayfalarında güç bela yer almış. CHP'ye kapakta yer veren tek gazete Cumhuriyet'te bile haber tek sütun. 
   Durumu en iyi Sabah'ta Salih Memecan'ın karikatürü anlatıyordu 
   En coşkulu kutlama AKP Genel Merkezi'nde olur. Tayyip Erdoğan ve arkadaşları CHP pastası üzerindeki mumları güle oynaya üflüyorlar 'İyi ki doğdun CHP ' 
   CHP bu hale nasıl düştü 
   80'inci yılda kaleme alınan CHP yazılarına göz atalım 
   BAYKAL'LA OLMUYOR Türkiye muhalefetsiz bir siyasal ortamın sancılarını çekiyor. CHP ses veremiyor, tutuk, bitik. Deniz Baykal toplumda sevilmiyor. Tepki yaratıyor. Partisini içe kapamış, işlevini yitirmesine neden olmuş, izlediği siyaset anlaşılamayan bir genel başkan. CHP'nin bu duruma düşmesinin en büyük nedeni, Deniz Baykal'ın ta kendisi. Aciz muhalefetle AKP iktidarının ekmeğine yağ sürüyor. 
   Atatürk devrimleri, laiklik, rejim, türban gibi konularda bile ses veremiyor. Bu işler öyle göstermelik laflarla olmuyor. Onların modası çoktaaan geçti, toplum artık onları yemiyor. Deniz Baykal otursun da, koskoca partiyi ne durumlara düşürdüğünün hesabını bir yapsın. Yapamıyorsa bu işi bıraksın. Emin Çölaşan Hürriyet 
   MİSYONUNU TAMAMLIYOR Dünya değişirken CHP yerinde sayıyor. CHP halktan kopuyor. Solun toplam oyları yüzde 22'lerde sürünüyor, İzmir hariç yerel seçimler tehlikede. Baykal, hastalığa çare olmak yerine hizip politikası ile kendisi korumaya çalışıyor. Bu arada CHP sizlere ömür ' Yalçın Doğan Hürriyet 
   BAYKAL'I KIZDIRAMAZLAR Türkiye'nin en gıpta edilecek kişisi kim olabilir Ya da kimin yerinde olmak isterdiniz Koç mu, Sabancı mı Sezer mi Benim favorim CHP Genel Başkanı Deniz Baykal. Mutluluk nedir diye sorulduğunda hiç düşünmeden, 'Baykal'ın yaşamı' cevabını veriyorum. 
   İktidar yaz sıcağında başkentte bin bir sorunla boğuşurken, o Antalya'da tatil yapabiliyor. İnsan böyle bir nimeti kaybetmek ister mi Elbette önlemini alacak, kurultayda 'blok liste' uygulamasına geçer, olur biter Erdal Şafak Sabah 
   CHP'NİN YAŞI BAŞI CHP bugün de 'bir grubun partisi' niteliğindedir. Altı ay sonra yerel seçimler var, eğer CHP iktidar alternatifi olarak ortaya çıkmasını sağlayacak yapısal dönüşümlere başlayamazsa, bir sonraki seçimde 85'inci yaşında tarihsel mirasının son damlalarını da tüketmiş parti olarak unutulacaktır. Okay Gönensin Vatan 
   CHP, gerçekten misyonunu tamamladı mı, yoksa partiyi tüketen Politbüro değişirse yenilenme sürecine girilir mi 
   Söz tabanın. 
   
      
   
</TEXT>
</DOC>
