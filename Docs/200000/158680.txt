<DOC>
<DOCNO> 158680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/soneko06.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedelli askerlik gündemde yok.. 
</HEADLINE>
<TEXT>

     Milli Savunma Bakanı Vecdi Gönül, gündemlerinde bedelli askerlikle ilgili bir konunun olmadığını bildirdi. 
     Ankara Ticaret Odası'nın 80. kuruluş yıldönümü nedeniyle oda merkezinde düzenlediği resepsiyona, TBMM Başkan Vekili Yılmaz Ateş, devlet bakanları Kürşad Tüzmen, Beşir Atalay, Milli Eğitim Bakanı Hüseyin Çelik, Sanayi ve Ticaret Bakanı Ali Coşkun'un yanı sıra Türkiye Odalar ve Borsalar Birliği TOBB Başkanı Rifat Hisarcıklıoğlu, işadamı Rahmi Koç'un da içinde bulunduğu çok sayıda işadamı, bürokrat ve gazeteci katıldı. 
     Resepsiyona katılan Milli Savunmu Bakanı Vecdi Gönül'e bedelli askerlik konusunda sorular yöneltildi. 
     Gönül, ''Bizim gündemimizde yok. Milli Güvenlik Komisyonu, alt komisyon oluşturarak bir çalışma yapıyor'' dedi. 
     Israrlı soruların devam etmesi üzerine Gönül, Türkiye'de kuvvetler ayrılığının geçerli olduğunu belirterek, kendi gündemlerinde bu konunun yer almadığını yeniden vurguladı. 
     
</TEXT>
</DOC>
