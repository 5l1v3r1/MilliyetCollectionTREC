<DOC>
<DOCNO> 156414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/soneko40.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi Bu ziyaretle İtalyan diplomasisinin felsefesi değişti 
</HEADLINE>
<TEXT>

     İtalya Başbakanı Silvio Berlusconi, bu sabah İstanbul'dan ayrılmadan önce İtalyan gazetecilere yaptığı açıklamalarda, Türkiye ziyaretiyle İtalyan diplomasisinin felsefesinin değiştiğinin altının çizilmesi gerektiğini ifade etti. 
     İtalyan haber ajansı Ansa'nın verdiği haberde Berlusconi, Türkiye'deki gerek diplomatik görüşmelere, gerekse İtalyan GSM operatörü TİM'in sorunlarının çözüme kavuşturulmasına atıfta bulunarak ''diplomasimizdeki felsefe değişikliğinin büyük dikkatle altının çizilmesini temenni ediyorum'' dedi. 
     Berlusconi, İtalyan hükümetinin yurtdışındaki İtalyan işadamlarının işlerine destek verdiğini ve bu şekilde ulusal ürünlerin yeni ticari pazarlara açılmasına yardımcı olduklarını kaydetti. 
     İtalya Başbakanı, bu sabah Bari'deki demecinde de Türkiye ziyaretini ön plana çıkararak, ''geçmiş hükümetten kaynaklanan zararları ve başarısızlıkları düzeltmeye yarayan, çok verimli bir ziyaret oldu'' ifadesini kullandı. 
     Bu arada Aria'nın İtalyan ortağı Telecom İtalia Mobile'nin TİM İcra Kurulu Başkanı CEO Marco De Benedetti de, Milano bir konferansta yaptığı konuşmasında, ''TİM'e tutarlı davranılmadığının, Türk hükümeti tarafından hesaba katıldığını sanıyorum. İtalyan hükümeti, kuralların net ve değişmez olması gerektiğinin öneminin altını çizmekte yardımcı oldu. Eğer Türkiye Avrupa'ya yakınlaşmak istiyorsa, ekonomi sektöründe Avrupa yasalarıyla tutarlı olan bir ortamda olması da önemlidir'' açıklamasında bulundu. 
     
</TEXT>
</DOC>
