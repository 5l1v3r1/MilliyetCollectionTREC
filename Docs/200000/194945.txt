<DOC>
<DOCNO> 194945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/spor/spo15.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Bestchastnyk ölümden döndü    FENERBAHÇE'NİN eski futbolcusu Bestchastnyk, Rusya'da forma giydiği Kubam takımının kupa maçı sırasında beyin travması geçirdi. Rusya Kupası'nda eski takımlarından Spartak Moskova'ya karşı oynadığı maçta Brezilyalı Luizao ile şiddetli şekilde çarpışan Bestchastnyh'in kafasında derin bir yara açılırken, doktorlar hayati tehlikeyi atlattığını açıkladılar. 
   
   Lav gönderildi    ANKARAGÜCÜ'NDE dün yapılan İcra Komitesi toplantısından sonra teknik direktör Tevfik Lav'ın görevine son verilmesi kararlaştırıldı. Lav'a kararın bugün Başkan Cemal Aydın tarafından tebliğ edileceği öğrenildi. Sarı - Lacivertli ekibin başına gelecek adayların arasında Ümit Kayıhan, Rıza Çalımbay, Toshack, Biyediç ve Mehmet Özdilek'in isimleri geçiyor. 
   
   Vedat'a ağır fatura    PROFESYONEL Futbol Disiplin Kurulu Vestel Manisasporlu Vedat İnceefe'ye üç maç ceza verdi. 2 Kasım tarihinde oynanan Sivasspor maçında ihraç sonrası 4. hakeme sözle ve eylemle hakaret eden tecrübeli oyuncu iki hafta daha takımdan uzak kalacak. Kurul, ayrıca Karagümrük'e 1 resmi müsabakadan men cezası verdi. 
   
   Tasarı Meclis'te    GEÇTİĞİMİZ hafta başında Bakanlar Kurulu'nda imzaya açılan spor müsabakalarında şiddet ve düzensizliğin önlenmesine dair yasa tasarısı TBMM Başkanlığı'na sunuldu. Bakanlar Kurulu'nda onaylanan taslağın TBMM Başkanlığı tarafından ilgili komisyonlara havale edileceği öğrenildi. Burada yapılacak görüşmeler sonucunda taslak üzerinde değişiklik yapılması düşünülürse yasa bir alt komisyonda incelemeye alınacak. 
   
   Kızıl, eleştirdi    ÜMİT Milli Takım Sorumlusu ve Federasyon Yönetim Kurulu üyesi Levent Kızıl, MHK hakkında çarpıcı açıklamalar yaptı. Kızıl, "Federasyonun tek hatası MHK'nin bir dediğini iki etmemek. Yurt dışında gittikleri seminerden, sponsor, kılık kıyafet ve aldıkları paraya kadar hepsinde iyileştirmeye gittik. MHK'yi yeni baştan yarattık. Böyle olaylar olduğu zaman Futbol Federasyonu mu hatalı oluyor " dedi. 
   
   Fener tam yol    FENERBAHÇE Bayan Basketbol Takımı, Avrupa Kupası Güney Konferansı D Grubu'ndaki 4. maçında, Romanya'nın VASCA Terapin Cluj takımını kendi sahasında 67 - 57 yendi. Grupta daha önce oynadığı üç maçtan da galibiyetle ayrılan Sarı - Lacivertliler ilk yarıyı da 37 - 32 önde tamamladı. 
   
   Türkiye Kupası    1. tur 
   13.00 Kocaeli - Sarıyer 
   13.00 İstanbul B.B. - Zonguldak 
   13.00 Ç.Dardanel - Vestel Manisa 
   13.00 Sakarya - Bursa Merinos 
   13.00 İzmir - Karşıyaka 
   13.00 Altay - Göztepe 
   13.00 Aydın - Konya 
   13.00 Antalya - Marmaris B. 
   13.00 Ankara DS - Şeker 
   13.00 T.Telekom - B.B.Ankara 
   13.00 Y.Yozgat - Kayseri Erciyes 
   13.00 Sivas - Kayseri 
   13.00 Hatay - Mersin İY 
   13.00 Adana DS - Ş.Urfa 
   13.00 Gümüşhane - A.Sebat 
   13.00 Erzurum - Ç.Rize 
   
   Potada bugün    Euroleague C Grubu 
   Abdi İpekçi Salonu 
   19.40 Efes Pilsen - Asvel Fra. 
   FiBA Erkekler Avrupa Ligi 
   A Grubu 
   Ankara Atatürk Salonu 
   18.00 T.Telekom-Le Havre Fra. 
   FIBA Bayanlar Güney Konferansı 
   C Grubu 
   Bulgaristan - Sofya 
   18.00 S.Sofya Bul. -Küçükköy Bld 
   
   
</TEXT>
</DOC>
