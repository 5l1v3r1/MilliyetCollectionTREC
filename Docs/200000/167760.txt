<DOC>
<DOCNO> 167760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/yasam/ayas.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatı, sırları mı ölüme götürdü 
</HEADLINE>
<TEXT>

Adana'da silahlı saldırı sonucu öldürülen avukat, başına kötü bir şey gelmesi ihtimalini gözönüne alarak bir mektup yazıp yakın arkadaşlarına bırakmış. Mektupta, polis-çete ilişkileri ayrıntılarıyla anlatılıyor 
     ADANA DHA 

     Adana'da silahlı saldırı sonucu öldürülen Avukat Mehmet Sayıs'ın 49 , başına kötü bir şey gelmesini gözönüne alarak bir mektup yazarak yakın arkadaşlarına bıraktığı ortaya çıktı. Sayıs mektubunda eski narkotik polis muhbiri Cengiz İlhantekin ile polis şefleri arasındaki kirli ilişkileri ayrıntılarıyla anlattı. Sayıs, mektubunda firari tetikçi Kayahan Erkara'yı 17 azmettirdiği öne sürülen İlhantekin'in yasadışı olaylarda Adana Emniyet Müdürlüğü Organize Suçlar ve Kaçakçılık Şube Müdürü Ziya Dilmen'le işbirliği içinde olduğunu iddia etti. Mektupta yer alan eski polis muhbiriyle polis arasındaki ilişkilere yönelik iddialar şöyle 
     
     Sabıkalı dolarlar 
     "Kıbrıs'tan uyuşturucu satın almak isteyen Davası DGM'de görüldü kişiden uyuşturucu bedeli olarak İlhantekin 50 bin mark aldı. Daha sonra Ağrı'dan uyuşturucu maddenin M.Sait Beşe tarafından kaçırıldığı gerekçesiyle malı teslim edemeyeceği söylenmiş ve bu para emniyetten gizli harcanmıştır. Cengiz bu paradan Dilmen'e pay vermiş midir " 
     "Narkotik Büro 3 Ocak 2000'de Adana'da Yurdakul Kılıçaslan ve Savaş Karsak'ın bulunduğu araçta 1500 sahte 100'lük dolar ele geçirmiş sahte parayı veren Coşkun Üzgün ve asıl parayı veren Zafer Kurt yakalanmıştır. Nisan 2001'de iki sahte doları bozdurmak isteyen Şerife Taş ve Nesibe Baş paraları fuhuş karşılığı İlhantekin'in oğlu Cemal'den aldıklarını söyledi. İlhantekin'in kasasında da seri numaraları aynı paralardan 48'i bulundu. Fatih Eynallı ile Cemal ve Cengiz İlhantekin tutuklandı. Cengiz bu paraları arkadaşı Dilmen'den mi aldı Piyasaya sürülen dolarlardan Dilmen'e ne kadar pay verildi " 
     
     Haraç gasp ve tecavüz 
     "İsa Şakir Akdoğan'ı, Murat Dolaş'a vurdurmuş. Remzi Acımış'tan dövülerek para alınmıştır. Yazıhane fuhuş yuvası haline gelmiştir." 
     Sayıs, İlhantekin'in haraç, gasp, zorla ırza geçme ve çete faaliyetlerini de anlatırken, çete içinde birçok yaralama olayı olduğunu, siparişe göre adam yaralama olaylarının yaşandığını" yazdı. 
     Yakınları ise Sayıs'ın İlhantekin'le uzun süre arkadaşlık yaptığını, ancak eski muhbirin kirli işleri nedeniyle yollarının ayrıldığını belirterek "Arkadaşlarına ve tanıdığı polislere İlhantekin'in kendisini tehdit ettiğini söylemişti." dedi. 
     

</TEXT>
</DOC>
