<DOC>
<DOCNO> 186063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur08.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yankesiciyi, sabıkalı hırsız yakaladı... 
</HEADLINE>
<TEXT>

     Sivas'ta bindiği minibüste, bir kişinin parasının çalan yankesici, sabıkalı hırsız A.B tarafından kısa bir boğuşmadan sonra yakalandı. A.B'nin de bıçakla yaralandığı olayla ilgili şebeke üyesi 4 kişi gözaltına alındı. 
     4 Eylül Mahallesi'nde bir minibüste, yolculardan inşaat işçisi Necmettin Aktaş'ın cebinden bir miktar para çalan Mehmet Güneş 19 ile arkadaşları Hamdin Çelik 23 , Yusuf Yılmaz 25 ve Diyattin Durmaz 19 minibüsten inerken, durumu fark eden Aktaş ve bir grup yolcu da araçtan inerek, bu kişilerin peşine düştü. 
     Yoldan geçen ve daha önceden kentteki birçok hırsızlık olayından sabıkası bulunan A.B 17 ise durumu fark ederek, peşine düştüğü bu kişilerden Mehmet Güneş'i yakaladı. 
     Güneş ile bir süre boğuşan A.B, Güneş'in çıkardığı bıçakla yaralanmasına rağmen, bu kişiyi bırakmayarak, çevreden yetişen vatandaşlarla birlikte polise teslim etti. 
     Operasyonu genişleten ekipler şebeke üyesi diğer kişiler Çelik, Yılmaz ve Durmaz'ı da Sivas Otogarı'nda yakalayarak gözlem altına aldı. 
     Yapılan sorgularında Batman'dan, Tokat Cezaevi'nde hükümlü bulunan bir yakınlarını ziyarete geldiklerini ifade eden bu kişiler hakkında yankesicilik, gasp ve bıçakla yaralama eylemlerinden işlem görüleceğini belirten yetkililer, inşaat işçisi Aktaş'ın parasının iade edildiğini, A.B'nin ise sağlık durumunun iyi olduğunu bildirdiler. 
     Olayla ilgili soruşturma sürdürülüyor. 
     
</TEXT>
</DOC>
