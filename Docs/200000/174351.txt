<DOC>
<DOCNO> 174351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/astro/index.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı olabiliriz 
</HEADLINE>
<TEXT>

   
   
   Saat 12.00 ile 19.00 arasında boşlukta kalan Ay, bazı kararsızlıklara neden olsa da verimli bir gündeyiz. Büyük kararları bekletmek faydalı. Koç'lar iş hayatında önemli bir gündeler. Duygusal konuları bir kenara atıp işlere yoğunlaşmaları gerekiyor. Boğa'lar yapıcı çalışmalar içinde olacaklar. Yenilikler yapmak için pek ideal zaman olmasa da, başkalarından öğrenebilecekleri çok şey söz konusu. İkizler maddi konular, borç alacak işleri ve duygusal alanda onları etkileyebilecek ilişkiler içine girebilir. İyimser olmak yerine sabretmeyi öğrenmesi gerekiyor Yengeç'ler yeni iş bağlantıları ya da bazı anlaşmalarla karşılaşabilirler. Duygularını bir kenara koyup olaylara net bakmaları gerekiyor. Yakın ilişkiler dikkat çekici. Aslan'lar iş ortamında, biraz çabayla çok verimli olabilirler. Bunu yapmak için eldeki işlere konsantre olmak ve sabretmek gerekiyor. Başak'lar kendilerini rahat gösterebilecekleri bir gündeler. Zihinsel uğraşlar, yaratıcı konular üzerinde durmalılar. Bu arada konuşma, yazma ve hareket de onlara keyif verebilir. 
   Terazi'ler sıkı çalışmanın ağır bastığı bir günde. Ev ya da yakınlarla ilgili konular, tamamlanması gereken işler onları özellikle öğleden sonra daha fazla meşgul edebilir. Akrep'ler gün içinde eğitim, hareket, konuşma ve yazma gibi zihinsel faaliyetlerde daha başarılı olabilirler. Yay'lar parasal alanda gerçekçi olmalılar. Bu konuda alabileceği haberler yüzünden temkinli olmak zorunda kalabilir. Oğlak'lar meşgul bir gündeler. Akşam Ay sayesinde dikkat çekecek ve daha fazla öne çıkacaklar. Anlaşmalar, hareket ve kısa yolculuklar bakımından canlılık söz konusu. Kova'nın gerçekçi olması ve hayallere kapılmaması gerekiyor. Şartlar öğlene kadar daha rahat olsa da üstünde durduğu konuları kontrol etmeli ve daha çok hazırlık yapmalı. Balık'lar grup çalışmalarında ve sosyal alanda başarılı olabilecekleri bir gündeler. Yeni fikirler onları canlandıracak. 
   
   
</TEXT>
</DOC>
