<DOC>
<DOCNO> 189139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sontur37.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ODTÜ öğrencisinin esrarengiz ölümü... 
</HEADLINE>
<TEXT>

     ODTÜ'de hazırlık sınıfında okuyan bir öğrenci evinin önünde ölü bulundu. 
     Emniyet yetkililerinden alınan bilgiye göre, Emniyet Genel Müdürlüğü'nde çalışan bir başkomiser, Elvankent Banka bloklarında oturan Göksel Haskılıç'ı 18 oturduğu evinin önünde ölmüş olarak bularak durumu polise bildirdi. Olay yerine gelen polis yaptığı inceleme sonucu, Haskılıç'ın yüksekten düşme sonucu öldüğünü tespit etti. 
     Polise ifade veren baba Yaşar Haskılıç ise, oğlunun olaydan bir süre önce ''dışarı çıkıyorum'' diye evden ayrıldığını söyledi. Oğlunun herhangi bir sorunun bulunmadığını belirten Yaşar Haskılıç eşinden ayrıldığını da bildirdi. 
     Emniyet yetkilileri, ODTÜ'de hazırlık sınıfı öğrencisi olan Göksel Haskılıç'ın yüksekten düşme sonucu öldüğünün belirlendiğini, ancak, olayın kaza mı, cinayet mi, intihar mı olduğu konusunda soruşturmanın sürdüğünü söylediler. Giriş katında oturan Haskılıç'ın, 10 katlı binanın hangi bölümünden düştüğü konusunda henüz bir bilgi sahibi olamadıklarını belirten yetkili, ''İntihar olma olasılığı yüksek görülüyor, ancak yakın çevresiyle temas kurarak olayı çok yönlü araştırıyoruz'' dedi. 
     
</TEXT>
</DOC>
