<DOC>
<DOCNO> 177933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/spor/spo10.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Alonso'dan tarihi zafer 
</HEADLINE>
<TEXT>

   Macaristan Grand Prix'sinde zirveye çıkan Renault pilotu, tarihin yarış kazanan en genç ismi olurken, Renault'ya da 20 yıl sonra zafer yaşattı 
      
   Üç yıldız kürsüde 
   FORMULA 1'DE sezonun 13. yarışı olan Macaristan Grand Prix'sinde, son dönemin üç yeni yıldızı kürsüye çıktı. Sıralamada pole pozisyonu kapan Renault'nun 22 yaşındaki İspanyol pilotu Fernando Alonso, baştan sona önde götürdüğü yarışta finişi en önde görerek tarihte yarış kazanan en genç sürücü unvanını aldı. Aynı zamanda Renault'ya 20 yıl aradan sonra ilk zaferini kazandıran Alonso, 54 puanla takımını ilk kez genel klasmanda beşinciliğe taşıdı. 
   
   Williams lider 
   HUNGARORING Pisti'nde ikinciliği Williams'tan Montoya alırken, McLaren'in yeteneği Raikkonen de üçüncü oldu. Geçen yılın birincisi Ferrari pilotu Rubens Barrichello, 21. turda tekerleğinin fırlaması sonucu pist dışına çıkarak kaza geçirdi ve yarış dışı kaldı. Ferrari'nin şampiyona lideri Michael Schumacher de sekizinci olmasına rağmen genel klasmandaki yerini bir puan farkla korudu. Markalarda ise liderlik koltuğuna Williams oturdu. 
   
   Pilotlar klasmanı 1. M.Schumacher Ferrari 72 puan 2. J.P.Montoya Williams 71 puan 3. K.Raikkonen McLaren 70 puan 4. R.Schumacher Williams 58 puan 5. F.Alonso Renault 54 puan 6. R.Barrichello Ferrari 49 puan 7. D.Coulthard McLaren 45 puan 8. J.Trulli Renault 24 puan 9. M.Webber Jaguar 15 puan 10. J.Button BAR 12 puan 
   
   Markalar klasmanı 1. Williams 129 puan 2. Ferrari 121 puan 3. McLaren 115 puan 4. Renault 78 puan 5. BAR 15 puan 6. Jaguar 15 puan 7. Toyota 14 puan 8. Jordan 11 puan 
   
   
</TEXT>
</DOC>
