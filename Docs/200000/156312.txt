<DOC>
<DOCNO> 156312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/yasam/yas01.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Meyve diyerek geçme tanı 
</HEADLINE>
<TEXT>

Çok masum’ gibi görünen meyveler, tehlikeli birer rejim düşmanı olabilir... Muz, karpuz, kavun, incir ve üzüm çabuk acıktırır elma, armut, yeşil erik, greyfurt ve portakalsa ideal incelme meyveleridir 
     Ekmeği makarnayı kesmeden zayıflayın - 2 Ayşegül Aydoğan 

     Kışın enerji ihtiyacı nedeniyle daha çok karbonhidrata yöneliyoruz, hareketi de kısıtlayınca kilo alıyoruz. Beslenme ve Diyet Uzmanı Dr. Yasemin Bradley de vücudun su ve sulu gıdalara ihtiyacının arttığı yaz aylarında sebze, meyve, zeytinyağlılar ve dondurma, sorbe gibi hafif tatlılarla sağlıklı beslenirken kilo vermenin de kolaylaştığını ifade ediyor. Sevdiğiniz yemeklerin diyet tariflerini özel olarak hazırlayan Dr. Yasemin Bradley, sağlıklı zayıflama hakkında sorularımızı yanıtladı... 
     
Yaz beslenmesinde nelere dikkat etmeli 
     Yaz aylarında ihtiyaçlarımız değişiyor. Kışın daha çok karbonhidratlı, nişastalı besinlere yöneliyoruz. Yazın bunların yerini sebze ve meyveler alıyor. Tavuk, balık, hafif zeytinyağlılar tercih edilmeli, ağır yağlı yemeklerden kaçınılmalı, unlu şerbetli tatlılar yerine mümkün olduğunca sütlü tatlılar, dondurma, sorbe, muhallebi, puding gibi tatlılar tercih edilmeli. 
     
Kilo vermek için ne yapmalı 
     En önemlisi sıvı alımını artırmak. Normalde bir erişkinin günlük ihtiyacı 2-2.5 litredir. Bu yazın 3 litreye kadar çıkabilir. Suyun yanı sıra günde 1-2 fincan yeşil çay içilmeli, siyah çay 2-3 fincanı geçmemeli. Elektrolit kaybı için soda, limonata içilebilir. 
     
Hangi meyveler diyet için uygun 
     Meyvelerin glisemik indeks değeri yani kan şekerini yükseltme değeri çok önemli. Bazı meyveler kan şekerinin çabuk yükselmesine ve düşmesine neden oluyor. Bu da çabuk acıkmamıza yol açıyor. Muz, karpuz, kavun, incir, üzümün glisemik indeksleri yüksek. Kan şekerimizi daha uzun süre dengede tutabilen elma, armut, yeşil erik, greyfurt, portakal ideal meyveler. 
     
Glisemik indeksin yüksek olduğunu nasıl anlarız 
     Eğer yediğiniz meyve ağzınıza tatlı tatlı geliyorsa glisemik indeksi yüksektir. Meyve olgunlaştıkça kan şekerini yükseltme değeri yükselir. Örneğin sert şeftalinin glisemik indeksi düşüktür, fakat olgunlaştığı zaman şekerlenir ve glisemik indeksi yükselir. 
     
Yemeklerin daha az kalorili olması için neler yapılmalı 
     Bir tencere yemeğe 1-1.5 yemek kaşık zeytinyağı konulmalı. Yemekleri buharda pişirmek ya da hiç olmazsa çok az suda haşlayıp haşlama suyunu atmadan yemek lazım. Sebzeleri haşladıktan sonra üzerine zeytinyağı dökmek, bir tür sebze salatası gibi hazırlamak daha iyi. 
     
Yemek aralarında neler atıştırmalı 
     Ara öğünlerde fındık, ceviz, badem uygun. İçlerinde Omega 6 yağ asitleri var. İyileştirici yağlar olduğundan çok yararlı. Vücudumuzdaki tüm hücre zarlarının geçirgenliğini sağlar, cilt güzelliği için birebirdir, ruhsal durum üzerinde de etkileri vardır, vitamin ve mineral içerirler, antioksidan etkileriyle yaşlanmayı ve kanser oluşumunu önlerler. Ancak yağı bol olduğu için kalorileri fazladır. Günde 1 avuçtan fazla yememeli. 
     
İşte yağ yakıcı program 1 ayda 4-5 kilo verdirir      1. GÜN 
     Kahvaltı 
     2 Kaşık yulaf ezmesi. 
     3-4 Kaşık az yağlı yoğurt 2-3 kaşık suyla sulandırılacak veya süt. 
     Meyve parçaları. 
     5-8 fındık veya 4-5 parça ceviz. 
     Öğle 
     Tonbalığı salatası 
     1 dilim ekmek kepekli veya 4-5 adet bisküvi. 
     Akşam 
     1 Porsiyon sebze yemeği veya salatası Zeytinyağlı, limonlu . 
     1 Porsiyon pirinç, makarna, kuskus, bulgur veya patates. 
     Ara öğün 
     2 Porsiyon meyve 
     Bir avuç fındık veya ceviz 
     
     2. GÜN 
     Kahvaltı 
     1 Porsiyon meyve 
     4-5 Kaşık az yağlı yoğurt veya süt 
     Öğle 
     1 Dilim peynir, domates ve yeşilliklerle hazırlanmış sandviç 2 dilim kepek veya çavdar ekmeğiyle 
     Akşam 
     1 Porsiyon balık, tavuk veya hindi Izgara, haşlama veya buğulama 
     Salata Zeytinyağlı, limonlu 
     Ara öğün 
     2 Porsiyon meyve 
     Bir avuç fındık veya ceviz 
     
     3. GÜN 
     Kahvaltı 
     1 Porsiyon meyve 
     1 Bardak az yoğurt veya süt blender ile çırpılarak hazırlanacak 
     Öğle 
     1 Büyük k se çorba 
     1 Dilim peynir 
     1- 2 Dilim ekmek kepekli - çavdar veya 4-5 adet diyet bisküvi 
     Akşam 
     Sebzeli kepekli makarna 
     2 Top light dondurma 
     Ara öğün 
     2 Porsiyon meyve 
     Bir avuç fındık veya ceviz 
     
     4. GÜN 
     Kahvaltı 
     2 Kaşık yulaf ezmesi 
     3 - 4 Kaşık az yağlı - yağsız yoğurt veya süt 
     Meyve parçaları 
     Öğle 
     Peynirli salata 1 dilim peynir, istediğiniz kadar salata 
     1 Dilim ekmek kepekli, çavdar veya 4-5 adet diyet bisküvi 
     Akşam 
     1 Porsiyon balık, tavuk veya hindi 
     Haşlanmış patates 1 orta veya 2 küçük boy 
     2-3 Kaşık bezelye Zeytinyağlı limonlu 
     Ara öğün 
     2 Porsiyon meyve 
     Bir avuç fındık veya ceviz 
     
     5. GÜN 
     Kahvaltı 
     1 Porsiyon meyve 
     4-5 Kaşık yağsız yoğurt ya da süt 
     Öğle 
     1 Porsiyon piyaz Zeytinyağlı, limonlu , Salata 
     1 Dilim ekmek kepekli - çavdar veya 4-5 adet diyet bisküvi 
     Akşam 
     1 Porsiyon makarna veya kuskus 
     1 Porsiyon balık, tavuk veya hindi Izgara, haşlama veya buğulama 
     Ara öğün 
     2 Porsiyon meyve 
     Bir avuç fındık veya ceviz 
     
     6. GÜN 
     Kahvaltı 
     1 Porsiyon meyve 
     4-5 Kaşık yoğurt veya süt 
     Öğle 
     Haşlanmış patates 1 orta veya 2 küçük boy 
     Salata Zeytinyağlı ve limonlu 
     Akşam 
     1 Porsiyon sebze yemeği veya haşlanmış sebze Zeytinyağlı limonlu 
     1 Porsiyon et, tavuk, balık, hindi veya köfte 
     1 Dilim ekmek 
     Ara öğün 
     2 Porsiyon meyve 
     Bir avuç fındık veya ceviz 
     
     7. GÜN 
     Kahvaltı 
     1 yumurta, 1 dilim peynir, 4-5 zeytin 
     veya 
     Omlet 1 yumurta, 1 dilim peynir, 1 tatlı kaşığı sıvıyağ 
     2 dilim ekmek kepekli veya çavdar 
     Domates, salatalık, yeşil biber 
     Öğle 
     Peynirli salata 1 dilim peynir, istediğiniz kadar yeşillik, domates 
     1 dilim ekmek kepekli çavdar veya 4-5 adet diyet bisküvi 
     Akşam 
     1 Porsiyon sebze yemeği veya haşlanmış sebze Yağ ve limonlu 
     1 Porsiyon pirinç, makarna, kuskus, bulgur veya patates 
     2 Top light dondurma diyet tatlı 
     Ara öğün 
     2 Porsiyon meyve ile bir avuç fındık. 
     
Diyet yemek tarifleri      Tarifler, Dr. Yasemin Bradley ile Anthony Bradley’in "Gelecek Yiyeceklerde" adlı kitabından... 
     
     TONY’NİN MAKARNASI 2 kişilik 
     Malzemeler 

</TEXT>
</DOC>
