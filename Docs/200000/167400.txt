<DOC>
<DOCNO> 167400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/ekonomi/eko03.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Türk şirketi dünya liginde 
</HEADLINE>
<TEXT>

Forbes'ın "Dünyanın en güçlü 2 bin şirketi" sıralamasında Citigroup birinci olurken, 11 Türk şirketi sıralamada yer aldı 
     Türkiye'nin önde gelen 11 şirketi dünyanın en güçlü 2 bin şirketi arasında yer aldı. Forbes dergisi tarafından hazırlanan liste ilk kez yayınlandı. Forbes, listeyle ilgili olarak yaptığı açıklamada, "Dünyanın en büyük ve güçlü kuruluşlarının, satış, k r, malvarlığı ve piyasa değeri kriterleri göz önünde bulundurularak belirlendiğini" bildirdi. Listede, Citigroup dünyanın en güçlü şirketi olarak gösterilirken, Doğan Holding ve PO da en güçlü 2 bin şirket arasında yer aldı. 
     
     En büyük şirketler ABD'den 
     46 ülkeden 2 bin şirketin girdiği listede ABD'den 776, Japonya'dan 331, İngiltere'den ise 132 firma bulunuyor. 2 bin şirketin toplam geliri 18 trilyon doları bulurken şirketlerde 63 milyon kişi çalışıyor. Dünyanın en güçlü kuruluşu seçilen Citigroup'un geliri 93 milyar, k rı 15 milyar, malvarlığı ise 1 trilyon dolar. Firmanın piyasa değerinin 211 milyar dolar olduğu bildirildi. ABD dışındaki en büyük firma ise 6. sırada yer alan Royal Dutch-Shell Group. 
     
Forbes'e göre dünyanın en büyük 10 şirketi      1. Citigroup 
     2. General Electric 
     3. AIG 
     4. ExxonMobil 
     5. Bank of America 
     6. Royal Dutch-Shell Group 
     7. BP 
     8. Fannie Mae 
     9. HSBC Group 
     10. Toyota Motor 
     
Doğan Holding ve PO dünya liginde      2 bin şirket sıralamasında yer alan 11 Türk şirketi arasında Petrol Ofisi PO ve Doğan Holding bulunuyor. Şirketlerin piyasa değerleri açısından yapılan sıralamada, Türk şirketleri arasında Turkcell 1.107'nci oldu. Onu 1.166'ncı sırada yer alan Akbank izliyor. Malvarlıkları açısından yapılan sıralamada da Sabancı Grubu 567'nci, İş Bankası ise 604'üncü oldu. K rlılık açısından Yapı Kredi Bankası 267'nci sıraya otururken, onu 692'nci sırada yer alan İş Bankası izledi. Satış hacmi ve ciro açısından ise Koç Grubu 685'inci, Tüpraş 749'uncu oldu. 
     

</TEXT>
</DOC>
