<DOC>
<DOCNO> 181230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun23.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te Kürt bayrakları iniyor... 
</HEADLINE>
<TEXT>

     Irak'ın Kerkük Kent Meclisi, sokaklara asılan Kürt bayraklarının indirilmesini kararlaştırdı. 
     Meclis Başkanı Tahsin Kahya, Valilik'te yaptıkları meclis toplantısında, sokaklara asılan Kürt bayraklarının indirilmesinin kararlaştırdıklarını, Kerkük'e ait yeni bayrağın belirlenmesi için 20 ressama sipariş verdiklerini söyledi. 
     Önerilecek bayraklar arasından birinin 6 Türkmen, 6 Kürt, 6 Asuri, 6 Şii ve 6 bağımsız üyeden oluşan meclis tarafından kurulacak komisyonda seçileceğini ifade eden Kahya, ''Bu bayrak, Kerkük bayrağı olarak asılacak. Kerkük'te sadece parti il başkanlıkları binasında partilerin kendilerine ait bayrak asmasına izin verilecek'' dedi. 
     Irak'taki savaştan sonra, Kürt partileri tarafından çok sayıda Kürt bayrağı Kerkük'ün ana caddelerine asılmıştı. 
     
</TEXT>
</DOC>
