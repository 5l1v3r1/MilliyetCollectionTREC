<DOC>
<DOCNO> 154163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/spor/spo06.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
ALTINA DOĞRU 
</HEADLINE>
<TEXT>

Avrupa Serbest Güreş Şampiyonası'nda dün mindere çıkan güreşçilerimiz 8 galibiyet elde etti. Erkeklerde Ramazan Demir, Fatih Çakıroğlu ve Ömer Çubukçu yarı finale yükseldi 
     Demir bilek 
     LETONYA'NIN Başkenti Riga'daki Avrupa Serbest Güreş Şampiyonası'nın 2. gününde mindere çıkan sporcularımız 8 galibiyet, 5 yenilgi elde etti, üç güreşçimiz yarı finale yükseldi. 55'te Ramazan Demir, Letonyalı Janes'i 2.32 dakikada 11 - 0 teknik üstünlükle, 66'da Ömer Çubukçu, Almanya adına güreşen Engin Urun'u 5 - 1 sayıyla yenerek yarı finale adını yazdırdı. 96'da Fatih Çakıroğlu ise Almanya formasıyla mindere çıkan Cengiz Çakıcı'yı 3 - 0'la geçtikten sonra Azeri'yi 4 - 0 devirdi ve yarı finale yükselen diğer bir güreşçimiz oldu. 
     
     Kama tuşladı 
     60'DA Arif Kama ilk maçında Fransız'ı 1.38 dakikada tuşladı. 74'te Adem Bereket, Ukraynalı ve Polonyalı'ya yenildi, elendi. Slovak'ı teknik üstünlükle geçen 84'te Serhat Balcı, ilk müsabakasını yitirdiği için şampiyonaya veda etti. 120'de Aydın Polatçı Gürcü'ye 4-1 yenilerek kilosunda 5. oldu. Bayanlar 51'de ilk turda İspanyol'u 11 - 7 yenen Nadir Uğurum Perçin önce Rus, sonra Fransız sporculara boğun eğdi ve tribüne çıktı. 72 kiloda dörtlü grupta yer alan Zarife Yıldırım, Letonyalı'yı 12 - 2 teknik üstünlükle mağlup etti. 
     


SPOR 





























</TEXT>
</DOC>
