<DOC>
<DOCNO> 182231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/yasam/yas07.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ey, Amerikalılar etli ekmek yiyin ' 
</HEADLINE>
<TEXT>

   ABD'nin dev televizyon kanalı CBS'deki yemek programında, Türkiye ve 'etli ekmek' tanıtıldı 
      
   Amerika'nın şöhretli girişimcilerinden Martha Stewart, CBS televizyonunda yayınlanan yemek programında Konya'nın ünlü etli ekmeğini tanıttı. 
   Stewart, programının önceki gün yayınlanan bölümünde, Lübnan asıllı yemek yazarı Anissa Helou'yu konuk etti. Helou ile etli ekmek pişirirken, Konya, Anadolu ve Türkiye'den bol bol bahseden Stewart, bu yemeğin nasıl yapıldığını da ayrıntılarıyla anlattı ve Amerikalılara etli ekmek yemelerini önerdi. 
   
   Programı hep zirvede 
   Pişirdikleri etli ekmekten yerken, "Bu lezzet, Türkiye'deymişim hissi verdi" diyen Stewart, program boyunca sık sık diğer Türk yemeklerinden de bahsetti. Televizyon programları Amerika'da en çok izlenenler listesinde bulunan Stewart'ın programına konuk ettiği Anissa Helou da, gazetecilik yapıyor ve yemek kitapları yazıyor. 
   
   
</TEXT>
</DOC>
