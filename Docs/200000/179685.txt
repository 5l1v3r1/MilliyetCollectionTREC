<DOC>
<DOCNO> 179685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/spor/spo00.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın ayıbı 
</HEADLINE>
<TEXT>

   Futbolun doğasında hata var. Teknik adamdan hakeme, herkes yanlış yapar. Ali Tandoğan'ın De Boer'e yaptığı başarısız suikast girişimi ve bunun cezasız kalışı ise, hata sınırlarını aşar 
      TAMER BAĞLAN 

   
   Yalnızca bu haftanın ya da sezonun değil, Türk futbolunun da tarihi maçlarından biriydi iki hemşehriyi 1. Lig'de ilk kez buluşturan Trabzonspor, Akçaabat Sebatspor karşılaşması. Futbol ve heyecan katsayısı bir derbi için fazla yüksek değildi belki ancak, ilk olma özelliğiyle bile kayda değerdi. Yöneticisi, teknik adamı, futbolcusu, taraftarıyla her iki takım da maç sonrası bir çok "keşke" sarfettiler mutlaka. En derin "keşke" ise, Mutlu Çelik için çekilendi. Yıllardır, yönettiği maçların önüne çıkmayı itinayla başaran, hatalı kararlarıyla futbolculara takındığı tavırlarla hep konuşulan Mutlu Çelik'le bir oyun daha gölgelendi. Artık öyle sıkıldı ki futbolseverler onun oyunlarından, "Keşke lisansını yırtsalar da, kurtulsak şu adamdan" bile dendi... 
   Fatih Terim ne kadar memnun görünse de halinden, Galatasaray henüz kıvamında değil. İki sürpriz golle öne geçtiği ana kadarki mahkum oyun, bu iddianın delilidir. Hakem hakkındaki isyanı ise, bu kez kesinlikle yerindedir. Gençler'in attığı gol net faul, Hakan Şükür'e yapılansa brüt penaltı Neyse... kazandıkları için bu hatalar gözardı edilebilir. Peki, ya Ali Tandoğan'ın, her iki hakemin de en fazla 15 metre önünde De Boer'e yaptığı... Henüz 15. dakikada rakibin bir kişi eksik kalacak olması bile detay olarak görülebilir Bu sporculuk ayıbı, kırmızı kart ve birkaç maçlık ceza nasıl es geçilir 
   Takım olma yolunda Daum yönetiminde, Hooijdonk liderliğinde, pırıl pırıl gençleriyle uygun adım Fenerbahçe. Zirveye ulaşmak için daha çok yolu ve eksiği var çıkınında ancak, bu tempoyla tırmanışın hedefe varacağı kesin. Yeniden oluşan birlik, beraberlik ve ruh, bu uğurda en değerli besin. Bu kez yere sağlam basıyor Kanaryalar Bu nedenle Federasyon, PFDK, hakem hataları büyük engel olarak görülmesin. Bir de önerimiz var Hooijdonk'un frikik gollerinde faüle maruz kalan oyuncuya, tıpkı penaltıdaki gibi asist eklensin... 
   Geçen sezondan gelen bakiyeyle birlikte, 13 oldu Beşiktaş'ın galibiyet serisi. Kazandı ancak, Lucescu'nun oynadığı savunma uzun süredir ilk kez bu kadar açık verdi. En az Beşiktaş savunması kadar hakem de iyi değildi. Örneğin Emre'nin Ersen'e yaptığına değil de, Coşkun'a yapmadığına penaltı verdi. Büyük hayal kırıklığı ise, yıllardır öve öve bitiremediğimiz, 'Kara Tahta'ya konu ettiğimize inanmak bile istemediğimiz Denizli seyircisiydi... 
   Petkov'dan gelecek para tüm sezon için deva olacaksa İstanbulspor'un derdine fazla geç kalmadan Boğalar'ı üst sıralar için aday göstermenin şimdi tam vaktidir. Oğuz'dan Boliç'e, Uche'den Yordanov'a, Saidou'dan Mehmet Yozgatlı'ya kadrosu da aslında hiç fena değil. Bakmayın Rizespor taraftarının aşırı tepkisine, 1. Lig'deki ilk maçına çıkan Vedat Tan'ın hataları, Boliç'i oyundan atışı hariç, mazur görülebilir... 
   Malatyaspor'un Samsunspor'a attığı fark, Ziya Doğan'ı ve kaliteli futbolcularla dolu ekibini tanıyanları şaşırtmadı. Ancak, şimdilik fazla abartmaya da gerek yok bu farkı. Zorlu rakiplerle karşılaşacağı haftalara kadar itidalli davranmalı... 
   
   Haftanın takımı    MALATYASPOR Yöre insanının kendisine has diri ve mücadeleci yapısını futbola uyarlayan Sarı - Kırmızılılar, Rize yenilgisinin acısını Samsun'dan çıkardı. Sahanın her bölgesinde çimleri aşındıran, gözleri okşayan futbollarıyla tribünlerde meksika dalgası yaratan Malatya, hem ligde, hem de UEFA'da fırtına estireceğinin sinyalini verdi. 
   
   Haftanın hocası    Ziya DOĞAN Malatyaspor Rakip hamleleri göz açıp kapayıncaya kadar bir satranç ustası gibi çözebiliyor. Şehrin benimsediği takımının futboluna her hafta ayrı bir nakış örüyor. 5 - 0'lık Samsun galibiyeti, reçetesini sabırla yazdığı sistemin sağlam temeller üzerine oturduğunun en çarpıcı kanıtıydı. 
   
   Haftanın hakemi    Cüneyt ÇAKIR Gaziantep-Konya Genç hakem, verdiği doğru kararlarla gerilim yüklü maçın üstesinden rahatlıkla geldi. Futbolcular üzerinde şaşmaz bir otorite kurdu, oyunu iyi süzerek, kart seçimlerinde yanılgıya düşmedi. Yardımcılarıyla diyaloğu başarılıydı, hatasız bir yönetim gösterip, gelecek haftalar adına Merkez Hakem Kurulu'na güven aşıladı. 
   
   Gol krallığı Futbolcu Takım Maç Gol Tuncay Şanlı Fenerbahçe 4 5 S.Youla Gençlerbirliği 4 5 Effa Owana Elazığspor 4 4 Zafer Biryol Konyaspor 4 4 
   
   Gol pası Futbolcu Takım Maç Gol Pası A.Yordanov İstanbulspor 4 5 M.Yozgatlı İstanbulspor 4 4 İ.Yattara Trabzonspor 3 3 Cenk İşler Konyaspor 4 3 
   
   Altın eldiven Futbolcu Takım Maç Gol O.Dağlaroğlu İstanbulspor 4 1 H.Sönmez Trabzonspor 2 1 Recep Biler Fenerbahçe 3 2 O.Cordoba Beşiktaş 4 3 
   
   Kart cezalıları    Kırmızı kart İ.Toraman Gaziantep , Boliç İstanbulspor , Pareira Konya , Şener Rize , Müslim Can Samsun 
   
   Sonuçlar    Denizlispor - Beşiktaş 2 - 3 
   Kaan Dobra Dk.17 , Kratochvil Dk.34 - Ken.kal. , Sergen Dk.48 , İsmet Dk.90 - Pen. , Kratochvil 90 2 
   Diyarbakırspor - Fenerbahçe 1 - 2 
   Hasan Dk.46 - Pen. , Tuncay Dk.61 , 
   Van Hooijdonk Dk.76 
   Gaziantepspor - Konyaspor 3 - 1 
   Jaziri Dk.29 , Sedat Dk.40 , 
   Hasan Özer Dk.58 ve 81 
   Elazığspor - Adanaspor 3 - 4 
   Effa Dk.15-78 , V.Bekiroğlu Dk.21 , Necati Dk.36 pen.-56 , Güngör Dk.50 , Sedat Dk.80 
   Malatyaspor - Samsunspor 5 - 0 
   Atilla Dk.31 , Fazlı Dk.44 ve 86 , 
   Celalettin Dk.45 , Jacek Dk.69 
   Galatasaray - Gençlerbirliği 2 - 1 
   Sabri Dk.26 , H.Şükür Dk.28 , Deniz Dk.51 
   Trabzonspor - Akçaabat Sebat 2 - 1 
   Mehmet Yılmaz Dk.17 , Gökdeniz Dk.66 , Metin Karaca Dk.80 
   İstanbulspor - Çaykur Rizespor 3 - 0 
   Boliç Dk.40 ve 63 , Balili Dk.51 
   Ankaragücü - Bursaspor 2 - 0 
   Salcedo Dk.4 , Hakan Keleş Dk.56 
   Maçlar 
   
   Haftanın Portresi    HOOİJDONK FENERBAHÇE 
   Kendisine sayfalarımızda yer verdikçe o bir türlü peşimizi bırakmıyor Kariyeri ve kalitesi tartışılmaz, profesyonelliği ders kitaplarına konu olur. Kalecilerin k busu haline dönüşen sihirli ayaklarıyla Diyarbakır maçında sunduğu futbol ziyafetine ise Sakıp Özberk'in ifadesiyle sadece şapka çıkarılır. Bazı futbolcuların gelişiminin durduğu 25'li yaşlarda frikiğe merak salan Hollandalı yıldızın attığı gol, iş disiplininin, terle ıslanmış ve futbola adanmış bir ömrün mükafatıydı. 
   
   Alkış alanlar    Sakın şaşırma Sabri 
   19 yaşında pırıl pırıl bir gençsin. Her geçen gün büyüyen futbolunu izlemekten keyif alıyor, büyük bir yıldız olacağından şüphe duymuyoruz. Ağabeylerin üzerine titriyor, hocan Fatih Terim seni adeta gözünden sakınıyor. Galatasaray'ın alt yapısındaki emekleme dönemini tamamlayıp şimdi sprinte kalktın. Ancak bilmelisin ki sadece yetenek yetmiyor topu sevmek, şöhretin getirdiği kaygan zeminde ayakta durmak gerekiyor. Bu zorlu yaşamın 90 dakikasında seni daha çetin bir hayat bekliyor. Sakın şaşırma, futbolcu öğüten bu değirmene kolunu kaptırma. 
   
   Kara tahta    Sen de mi Denizli 
   Türk futbolunun örnek timsali taraftarına ne oldu Fair - Play ruhuyla sarmaş dolaş olan tribünler, rakibi alkışlayan, kötü tezahürattan uzakta centilmence futbolun güzelliğini yudumlayan taraftarlar gitmiş, yerine adeta öfke saçan bir grup gelmişti. Kısacası sezon başından bu yana tribünlerde yayılan ateş, ilk kez tel örgüleri söküp, taraftara özgürlük veren Denizli'ye de sıçramıştı. Bunları kötü bir rüya olarak görmeyi arzu ediyoruz. Ve yapılan hatalardan herkesin üzerine düşen dersi çıkardığını düşünüyoruz. Biz centilmen Denizli taraftarını geri istiyoruz. 
   
   
</TEXT>
</DOC>
