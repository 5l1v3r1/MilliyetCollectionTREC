<DOC>
<DOCNO> 168230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yazar/gureli.html </URL>
<DATE> 2003/07/09/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Bu kafayla perşembenin gelişi... 
</HEADLINE>
<TEXT>

     Çünkü, Erdoğan'ın Amerika gezisi, Irak konusunda Ecevit'in ağzından defalarca ifadesini bulan ve ordu ile de bütünleşen Türkiye'nin devlet politikasının kırılma noktası oldu. Erdoğan, Ecevit gibi davranmayıp, Bush'a bir tür açık çek verince, ABD'li şahinlerin beklentisi yükseldi. 
     ABD'nin Irak politikasına karşı pürüz olarak gördüğü iki engelden biri olan Ecevit'in defteri dürülmüş, sıra ikinci pürüz sayılan Türk Silahlı Kuvvetleri'ni TSK yıpratma planına gelmişti. Aslında AKP'nin orduyla yıldızının barışmadığına dikkat edilirse, Bush ile Erdoğan'ın bu noktada da örtüştükleri öne sürülebilir. 
     Erdoğan'a güvenerek, her isteklerinin rahatça yerine getirileceğine koşullanan ABD, malum tezkere ile karşılaşınca, kendi açısından haklı olarak tepki gösterdi. AKP'nin acizliğini görünce de Türkiye'yi cezalandırma cüretini benimsedi. Ayrıca, tezkere konusunda liderlik yapmamakla eleştirdiği TSK'ya karşı ABD'nin gıcığının arttığını da hesaba katmalı. 
     Öte yandan, tezkere olayıyla Avrupa Birliği'nde Türkiye'nin bir prestij parlaması oldu. AKP bundan yararlanarak, dünyada yeni bir denge oluşturma politikasına katkıda bulunmak yerine, ABD'den özür dileme yarışına kalkıştı teslimiyet politikasına teslim oldu. 
     Bunun sonucunda sahneye konan "TSK'yı yıpratma planı"nda ABD ile AKP'nin örtüştüğü izlenimi doğuyor. 
     Süleymaniye baskını bu planın bir uzantısı. Olayın patladığı gün Başbakan'ın ve Dışişleri Bakanı'nın Genelkurmay'a gidip durum değerlendirmesi yapmaları beklenirken, birinin Samsun'a kurdele kesmeye, ötekinin Kayseri'ye mantı yemeye gitmesi, bu izlenime tüy dikti. 
     "Türkiye ABD'ye nota verdi mi " sorusuna ancak Bush'un ağzına yakışacak yanıt Erdoğan'dan geliyor "Bu müzik notası değil, aklınıza her estiğinde verilmez " 
     Bakın hele Erdoğan, AKP'ye AKP denilmesine de kızıyormuş niye Ak Parti denilmediğini soruyormuş. El cevap Kafiye biraz denk düşüyor da ondan Bunu anlamak için, son ABD küstahlığını protesto gösterilerinde atılan slogana kulak vermek yeter "Kahrolsun a - be - de işbirlikçi a - ke - pe " 
     
Bir şiir      Geçen hafta yitirdiğimiz Tomris Uyar'ı son eşi Turgut Uyar'ın 1927 - 1985 dizeleriyle anıyoruz 
     "Kırk kere söyledim bir daha söylerim Savaşta ve barışta karada ve denizde Düşkünlükte ve esenlikte Zamanımız apayrı bize göre Yanyana olduk mu el ele Aç kalsak ağlamayız biliyorum." 
     
     

</TEXT>
</DOC>
