<DOC>
<DOCNO> 190216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sonspo25.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sparta Prag-Beşiktaş hakemi değişti 
</HEADLINE>
<TEXT>

     Sparta Prag ile Beşiktaş arasında yarın yapılacak Avrupa Şampiyonlar Ligi D Grubu maçının hakemi değiştirildi. 
     UEFA'dan yapılan açıklamada daha önce maça atanan Lüksemburglu Alain Hamer'in sakatlığını bildirdiği, bu nedenle karşılaşmaya İspanyol Manuel Enrique Mejuto Gonzales'in atandığı kaydedildi. 
     Prag'taki Toyota Arena Stadı'nda yarın TSİ 21.45'te başlayacak maçta Gonzales'in yardımcılıklarını Oscar David Martinez Samaniego ile Rafael Guerrero Alonso yapacak. 
     Gonzales daha önce Türk takımlarının 3 ve milli takımın da 1 maçında görev alırken, Türk ekipleri bunların 2'sini kazanıp, 2'sini de kaybeti. 
     Gonzales ilk olarak İsviçre'nin St. Gallen takımıyla Galatasaray arasında Zürih'te oynanan ve sarı-kırmızılıların 2-1 kazandığı maçta görev aldı. 
     İspanyol hakem daha sonra, PSV Eindhoven'ın Galatasaray'ı Şampiyonlar Ligi'nde 3-1 yendiği maçta da düdük çalarken, Dünya Kupası Eleme Grubu karşılaşmalarnda sonra oynanan baraj maçında Türkiye'nin deplasmanda Avusturya'yı 1-0 yendiği ve son olarak da geçen sezon UEFA Kupası'nda İtalyan Lazio'nun Beşiktaş'ı Roma'da 1-0 mağlup ettiği karşılaşmada görev yaptı. 

     
</TEXT>
</DOC>
