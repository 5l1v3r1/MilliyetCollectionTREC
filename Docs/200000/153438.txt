<DOC>
<DOCNO> 153438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/yazar/temelkuran.html </URL>
<DATE> 2003/04/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Dünyanın Bütün Sokakları İsyanda mı 
</HEADLINE>
<TEXT>

     Bir kitap çıktı "Dünyanın Bütün Sokakları İsyanda". Everest Yayınları'ndan. Kitabı Osman Akınhay ve Özcan Özen derledi. Yazarlar, akademisyenler, uzmanlar, Irak'a yapılan saldırıya karşı başlayan ve bütün dünya sokaklarında akan insanlığın yeni halini, bu hareketi değerlendirdiler. Ahmet İnsel, Şükrü Argın, Hasan Bülent Kahraman, Tanıl Bora, Nuray Mert, Ömer Madra, Fuat Keyman, Osman Akınhay, Ertekin Akpınar, Özcan Özen, Doğan Tarkan, Ertan Keskinsoy, Melda Keskin, Mehmet Uğur, Deniz Uğur, Özcan Yurdalan, Ergun Aydınoğlu, Ali Çağrı Mutlu, kitlelerin bu yeni haline, sokakların geleceğine baktılar ve konuştular. Ben de yukarıda bir parçasını alıntıladığım "Dünya ile birlikte ak " başlıklı bir yazı yazdım. Bu hareketin hareketlenmenin insanlık için nasıl ve neden bir yükselme imk nı olduğunu anlatmaya gayret ettim. Postmodernitenin tembel yatağından kalkan düşüncenin artık sokaklarda yeni cümleler bekleyen insanlar için konuşması gerektiğini, felsefenin her şeyi yeniden ve yeniden tarif ederek kendi etrafında dönen bir sözler kalabalığı olmaktan pek yakında çıkacağını, düşünen insanların artık "dinçleşeceğini", düşüncenin yeni işinin artık dünya ile birlikte "akmak" olduğunu yazdım. Çünkü bence öyle. Çünkü öyle... 
     
Anlamak ve hissetmek      Dünyayı anlayabilirsiniz, neredeyse matematiksel bir netlikle tarif ve tahmin edebilirsiniz, edilebilir, buna girişilebilir. Ama kimi zaman dünya öyle bir döner ki bu anlama halinin ötesine geçip daha derin bir kucaklayışla hissetmek gerekir. Çağ dönümleri böyle zamanlardır. Her şeyin hep birlikte ayaklandığı, bütün nirengi taşlarının havada uçuştuğu zamanlarda anlamanın ötesine geçen bir bakış, duruş ve algılayış gerekebilir. Bugünler öyle günlerdir. 11 Eylül'den sonra kimi kez sözün bile yetişmekte güçlük çektiği bir hızda gelişen olaylar dünyada derin ve kalıcı bir yarılmanın başlangıcıdır. Dünyanın, tarihin, insanlığın yarıldığı zamanlarda düşüncenin görevi sadece tarif etmek, anlamak ve anlatmak olamaz herhalde, olmamalı. Öyle geliyor bana. Düşüncenin kendisiyle uğraşmakta olanlara çoğunlukla kaba gelebilecek bir görevi daha vardır düşüncenin Taraf tutmak Net ve kararlı bir biçimde taraf tutmak. 
     Şimdi, bana göre, doğru tarafta olmak, bakacağın tarafı seçmekle başlayabilir. Tıpkı evin güneş almayan odasında oturmaktansa gidip aydınlık tarafta oturmak gibi basit ve insani bir şeyden bahsediyorum. Borsa haberlerinin hayatın tek kerterizi olmadığını, artık olamayacağını kavrayıp, sokaklarda olup bitenlere de bakmaktan bahsediyorum. Dünya tarihine etki etmekten bahsederken Ürdün'de, Fransa'da, Irak'ta, Madrid'de bir çocuğun sokağa çıkıp bağırmasının bir hisse senedi haberi kadar belirleyici olabileceğini görmekten... Kimsenin umursamadığı mahallelerden çıkıp yollara dökülenlerin şehirleri, şehirlerin güçlü adamlarını değiştirebileceği gerçeğinden... Bu imk na dikkat kesilerek, kıymet vererek bu imk nı çoğaltmaktan... 
     Kitap çıktı yani. Okuyunuz. 
     T. Adorno, Minima Moralia Metis Yayınları 
     
     





</TEXT>
</DOC>
