<DOC>
<DOCNO> 156765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/spor/spo06.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
CİM-BOM'LU CAVCAV 
</HEADLINE>
<TEXT>

Gençlerbirliği Başkanı, gönlünün Galatasaray'ın şampiyon olmasını istediğini söyledi, "Bu hafta Beşiktaş'ı yenerek önünü açacağız" dedi 
     İLHAN GÜLER 

     "2 - 0 galip geleceğiz" 
     İLHAN Cavcav, Büyük Kolej tarafından düzenlenen 11. Kültür ve Sanat şenliğinde, Beşiktaş'ı yenerek, Galatasaray'ın önünü açacaklarını söyledi. Cavcav, amcası Tayyar Cavcav'ın Galatasaray forması giymesi nedeniyle bu kulübe sempati duyduğunu kaydetti, "Önce Gençlerbirliği başkanıyım, ama aynı zamanda Galatasaraylıyım. Biz şampiyon olmazsak, gönlüm Cim - Bom'dan yana. Beşiktaş'ı 2 - 0 yeneceğimize inanıyorum" dedi. 
     
     "Kasamız dolu" 
     GENÇLERBİRLİĞİ Başkanı, önümüzdeki sezon şampiyonluğa oynayacak bir ekip oluşturacaklarını da kaydetti. İlhan Cavcav şöyle devam etti "Avrupa çapında tesislerimizin olması, hiçbir yere beş kuruş borcumuzun bulunmamasının yanı sıra kasamızın da dolu olması, bizi diğer takımlardan daha büyük kılıyor. Ayrıca bu ülkeye hizmet etmiş kulüp tarihi içinde yetiştirdiği çok değerli insanlar da mevcut" 
     
Gençler uzattı 1-1      PAF Ligi'nin erteleme maçında Beşiktaş, Fenerbahçe ile 1 - 1 berabere kaldı. Fenerbahçe 50'de Erhan ile öne geçti, 57'de Berkant eşitliği getirdi. Siyah - Beyazlılar bu sonuçla, sezonun bitimine 3 hafta kala en yakın rakipleri İstanbulspor ve Altay ile aradaki puan farkını 7'e çıkardı. 
     

</TEXT>
</DOC>
