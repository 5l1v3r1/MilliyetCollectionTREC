<DOC>
<DOCNO> 187624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/dunya/dun01.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld Bir çözüm bulunur 
</HEADLINE>
<TEXT>

      DIŞ HABERLER SERVİSİ 

   
   ABD Savunma Bakanı Donald Rumsfeld, ABD'nin Colorado eyaletinde düzenlenen NATO Savunma Bakanları toplantısında gazetecilere yaptığı açıklamada, Irak Geçici Yönetim Konseyi'nin GYK , Türk askerini istemediğine dair bir karar bulunmadığını ve Türk askerinin Irak'a yerleştirilmesi konusunda bütün tarafları tatmin edecek bir sonuca ulaşılabileceğini söyledi. 
   
   'Türk askerinden vazgeçilemez' 
   ABD Dışişleri Bakanlığı Sözcüsü Richard Boucher, itiraz seslerine karşın, ABD'nin Türk askerinden vazgeçmeyeceğini vurgularken, Beyaz Saray sözcülerinden Scott McClellan, Türk askeri konusunda, Irak'taki Amerikalı sivil yönetici Paul Bremer'in GYK üyeleriyle görüşmelerinin süreceğini söyledi. ABD Savunma Bakan yardımcılarından Peter Rodman ise, Irak'a Türk askeri gönderilmesinin, hassas bir mesele olduğunu, ancak başarılabileceğini vurguladı ve "Türk gücü Irak'ın kuzeyinde olmayacak. Bunu anlayacak kadar akıllıyız" dedi. GYK'nin tek Türkmen üyesi Songül Çabuk da, Reuters'a demecinde, "İnşallah Irak halkı, Müslüman Türk askerini iyi karşılar" diye konuştu. 
   
   
</TEXT>
</DOC>
