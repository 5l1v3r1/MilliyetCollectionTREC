<DOC>
<DOCNO> 169877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/ekonomi/eko04.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Yatırımı uzun vadeye kaydırmanın zamanı 
Merkez Bankası gecelik borçlanma faizini yüzde 38'den 35'e düşürdü. Reponun getirisi giderek azalırken yatırımları uzun vadeye kaydırmak daha rasyonel bir strateji olarak görünüyor. Bono yatırımı yıllık bazda net 48 kazanç sağlıyor 
     SONGÜL HATISARU 

     Merkez Bankası MB sürpriz bir zamanlamayla gecelik borçlanma faizini 38'den 35'e düşürdü. MB'nin gecelik faizleri indirmesi ikinci el bono piyasasında da faizlerin yaklaşık 2 puan gerilemesine neden oldu. Gösterge faiz 50'li seviyelerden 47.87'e düştü. Şu anda bono yatırımı gösterge faize göre yıllık olarak net yüzde 48 kazandırıyor. 
     Repo yatırımı ise yine yıllık bazda net 31 getiri sağlıyor. Mevcut durumda reponun aylık getisi yüzde 2.3'de kalırken, bonoda ise kazanç yüzde 3.3'leri buluyor. MB gecelik olarak borç verme faizini de yüzde 45'ten 41'e düşürdü. Kotasyon indirimi fonlama maliyetinin de gerilemesine neden oldu. İndirim öncesinde yüzde 46 olan fonlama maliyeti artık 42'de. 
     
     Fonlar önemli alternatif 
     Repo ve kısa vadeli bonoların getirisi giderek azalırken uzun vadeli bono ve tahvil yatırımı daha verimli alternatifler olarak görünüyor. MB, faiz indirimi üzerine yaptığı açıklamada, temmuz başından itibaren gelişmelerin, enflasyonu belirleyen temel faktörlerdeki olumlu seyretme olasılığının gelecek dönem enflasyonu açısından olumlu bakışı güçlendirdiğini kaydetti. 
     IMF ile yürütülen 5. gözden geçirmenin tamamlanabilmesi ve programın başarıyla sürdürülebilmesi için gerekli roformların gerçekleştirilmesi konusunda önemli ilerlemeler kaydedildiği vurgulandı. 
     

</TEXT>
</DOC>
