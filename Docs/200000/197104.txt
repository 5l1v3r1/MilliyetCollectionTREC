<DOC>
<DOCNO> 197104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur26.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurt dışında çatışmalara katılan 1050 kişi mercek altında 
</HEADLINE>
<TEXT>

     İstanbul7da 5 gün arayla gelen 4 bombalı saldırının ardından gözler, radikal islamcı grupların kamplarında eğitim görüp yurt dışında çatışmalara katıldıktan sonra geri dönen 1050 Türk vatandaşına çevrildi. 
     CNN Türk muhabiri Kemal Yurteri'nin haberine göre, buün yapılacak MGK toplantısında masaya konulacak olan istihbarat raporu, önemli bilgiler içeriyor. 
     Raporda, Çeçenistan, Afganistan ve Bosna Hersek'te savaşa katılıp Türkiye'ye dönenlerin sayısının 1050 olduğu belirtiliyor. 
     Raporda bu kişilerin adı verilmeyen üç ayrı Arap ülkesinde eğitim aldığı vurgulanıyor. Bu kişilerden 62'sinin Çeçenistan, 40'ının Pakistan üzerinden Afganistan ve 258'inin de Bosna Hersek'e gidip dönkleri de vurgulanıyor. 
     Bu kişilerin yabancı ülkelerdeki kamplarda askeri eğitim gördüğü ve radikal teröristlerle güçlü bağlantılar kurduğu vurgulanarak, 'kamplarda tanıştıkları radikal dinci teröristlerle bağlantılarının sürdüğü" belirtiliyor. 
     İstihbarat birimlerinin saptamasına göre El kaide kamplarında eğitim görüp Taliban saflarında çalışan Türk vatandaşlarının bir bölümü de halen Türkiye'de bulunuyor. 
     
</TEXT>
</DOC>
