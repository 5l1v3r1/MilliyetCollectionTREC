<DOC>
<DOCNO> 183656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/ekonomi/eko09.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dubai'de Pınar, Ülker rekabeti 
</HEADLINE>
<TEXT>

   ŞÜKRAN PAKKAN İstanbul 
   
   IMF ve Dünya Bankası yarıyıl toplantılarının yapıldığı Dubai'de iki Türk firması Ülker ve Pınar labne peyniri konusunda kıyasıya rekabet ediyor. 
   Zenginler kenti Duba i'de Ülker'in ana ürünü bisküvi satılmıyor. Ancak çikolata, gofret, toz içecek ve hazır çorba satışta ilk üç sırada. Ülker, Arapların çok sevdiği labne peynirini de sadece Dubai için üretiyor. Yılda 3 milyon dolarlık ihracatın yapıldığı bölgede distrübütörlüğü de bulunuyor. Cola Turca ise şimdilik ihraç edilmiyor. 
   
   Başörtülü reklam 
   Labne pazarının yüzde 45'ine sahip olan Yaşar Grubu'na bağlı Pınar Gıda'nın ise yerel tüketiciyi hedef alarak, Arap kültürüne göre giyinmiş kadınların eş ve çocuklarıyla yaptıkları kahvaltıyı yantısan reklamları dikkat çekiyor. Bu reklam, hazirana kadar Dubai'nin dört bir yanındaki billboardlarda asılıydı. 
   Pınar'ın temsilcisi Arda Cenk Tokbaş, "4 yılda labne peyniriyle pazar payının büyük kısmına sahip olduk. İşe öncelikle, bölge insanını çok iyi tanımakla başladık. Arap televizyonlarına reklam veriyoruz, Dubai sokaklarına billboardlarımızı asıyoruz" diyor. 
   
   
</TEXT>
</DOC>
