<DOC>
<DOCNO> 182157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sontur18.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
13 yaşında, 12 kişilik ailesine bakıyor... 
</HEADLINE>
<TEXT>

     Şanlıurfa'da, babasının rahatsızlığı nedeniyle ailesinin geçimini sağlamak zorunda kalan 13 yaşındaki bir çocuk, 12 kişilik ailesine, çöp bidonlarındaki atık kağıtları toplayıp satarak bakıyor. 
     İbrahim Gümüşkan, gün doğmadan yollara düşüp sokak sokak gezerek çöplerdeki kağıtları topladığını ve satarak aralarında okula giden kardeşlerinin de bulunduğu ailesinin geçimini sağladığını söyledi. 
     Kağıt toplamaya gitmemesi durumda parasız kalacaklarını ve mevcut çöplüğü de başka çocuklara kaptıracağını anlatan Gümüşkan, şöyle dedi 
     ''2 yıldır el arabasıyla çöp topluyorum. Babamın yatalak olması nedeniyle okulu da bırakmak zorunda kaldım. Ailede en büyük ben olduğum için babamın görevi bana düştü. Caddeleri dolaşıp ve çöp bidonlarından günde ortalama 150 kilo kağıt topluyorum. Günde ortalama 5-6 milyon lira para kazanıyorum. Bu para ile evin ihtiyaçların karşılıyor, kardeşlerimin okul giysilerini alıyorum. Yaşıtlarım okula yeniden başlarken ben çalışmak zorundayım.'' 
     
</TEXT>
</DOC>
