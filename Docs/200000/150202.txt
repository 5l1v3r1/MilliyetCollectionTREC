<DOC>
<DOCNO> 150202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/soneko14.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Light sigaralardan "daha az nikotin ve katran" yazısı çıkartılacak 
</HEADLINE>
<TEXT>

     ABD'nin en büyük sigara firması olan Philip Morris PM , tazminat davalarına da konu olan, Marlboro Light sigaralarından ''daha az nikotin ve katran'' yazısını çıkartmaya karar verdi. 
     Şirket sözcüsü Brendan McCormik, en çok satan light ürünlerinin yanı sıra diğer sigara ürünlerindeki, düşük katran bulunduğu ibarelerinin de kaldırılacağını açıkladı. 
     Yeni sigaralarda bu yazının çıkartıldığı belirtilirken, tam değişikliğin yıl sonuna kadar gerçekleştirileceği ifade ediliyor. PM aleyhinde, light sigaraların, diğer sigaralardan daha az zararlı olduğu izlenimi yarattığı için tazminat davası açılmış bulunuyor. 
     Şirketin ''light'' sigaraları pazarlarken ''nasıl tüketiciyi yanıltıcı yöntemlere başvurduğu'' konusunda açılan davaya taraf olan 46 eyalet, toplam 10.1 milyar dolar tazminat talep ediyor. Davacılar, PM firmasının, ''light'' sigaraların normal sigaralardan daha az zararlı olduğu izlenimi yarattığını, oysa bunun aldatmaca olduğunu savunuyorlar. 
     





</TEXT>
</DOC>
