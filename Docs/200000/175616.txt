<DOC>
<DOCNO> 175616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/spor/spo06.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ güven veriyor 
</HEADLINE>
<TEXT>

   Milli kaleci, İrlandalı Derry City ile oynanan hazırlık maçında medyadan tam not aldı 
      
   Övgü yağdı 
   DERRY City maçında ikinci yarıda forma giyen Rüştü Reçber, başarılı kurtarışlarıyla beğeni topladı. El Mundo Deportivo ve Sport gazeteleri, Rüştü'nün Juventus önündeki gibi topa hakim ve defansta güven verici bir görüntü çizdiğini yazdılar. El Mundo Deportivo, Rüştü'nün topuğundaki sakatlığının geçmemesine rağmen kaleyi büyük bir özveriyle koruduğunu yazdı. 
   
   Valdez de formda 
   SPORT gazetesi, Teknik Direktör Rijkaard'ın Rüştü ile Valdez arasında zor bir seçim yapması gerektiğini, iki kalecinin de ülkenin en formda eldivenleri olduğunun altını çizdi. Kulüp doktoru, Rüştü'nün sakatlığının devam ettiğini, riske girmesinin tehlike doğurabileceğini ifade etti. Milli oyuncunun, iki gol yediği Manchester City maçına oranla kendine güveninin arttığı vurgulandı. 
   
   
</TEXT>
</DOC>
