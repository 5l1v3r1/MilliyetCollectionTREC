<DOC>
<DOCNO> 165782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yazar/akyol.html </URL>
<DATE> 2003/06/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Moskova notları 
</HEADLINE>
<TEXT>

     Maalesef Osmanlı Çarlık kadar, Cumhuriyet de Sovyetler kadar eğitim alanında başarılı olamadı 
     Dostoyevski'ler tesadüfen çıkmıyor. Bilim de öyle... 
     Moskova yakınlarındaki uzay merkezinde Rus emekli albay anlatıyor 
     - İnsanın bir günde havaya verdiği nefeste bir litrelik su vardır. Uzay mekiğinde nefeslerden su elde edilir. İdrar da temizlenip suya çevrilir ve bu sudan oksijen üretilir 
     Uzayda Amerikalılarla yarışıyorlardı zaten. 
     Fakat bu teknoloji merkezinde yerdeki parkelerin perişanlığı, binanın hantallığı falan korkunç 
     "Maliyet, verimlilik, rekabet" gibi faktörlerin söz konusu olmadığı askeri sanayi ve uzay sahasında Sosyalizm de nazilik gibi başarılıydı. Ama ancak "piyasa" ile yürüyebilecek olan ekonomi alanında iflas etti. 
     
     KIZIL Meydan'daki meşhur kiliseyi gezerken, tabii onu yaptıran Çar Korkunç İvan'ı da konuştuk. Rehberimiz Bayan İrina Cickina'ya Korkunç İvan'ı nasıl gördüklerini sordum. Cevabı çok önemli 
     - Stalin zamanında İvan çok yüceltildi, hatta filmleri yapıldı İvan boyarları sömürücü soyluları yok eden, merkeziyetçi devletin kurucusu bir kahramandı 
     Sosyolog Witfogel de, mülk sahibi köylülüğü ve girişimci sınıfı yok eden Stalin'in "20. yüzyıldaki Korkunç İvan" olduğunu yazmıştı 
     Cickina devam ediyor 
     - Bugün artık yumuşak reform fikri geçerli, İvan iyi görülmüyor. Halk zaten zalim İvan'ı hiç sevmemişti. Bugün mesela 17. yüzyıldaki Çar Alexi Mihaileviç övülüyor. Çünkü, savaşlara rağmen yumuşak bir yönetici idi 
     Yaşadığımız zamanda değerlerin değişmesi, geçmişi algılamamızı nasıl değiştiriyor çok güzel bir örnek 
     
     RUSYA nereye gidiyor Bugünkü zayıflığının belki tek sebebi, bu muazzam doğal kaynakları ve bilim birikimini ekonomiye aktaracak "girişimci sınıf"ın Sosyalizm eliyle yok edilmiş olması Bürokrasi ve mafya hala ciddi bir sorun. Gerçek girişimciler emekleme çağında 
     Rusya Bilimler Akademisi'nde "Bakü - Ceyhan Boru Hattının Sosyal ve Politik Boyutu" konusunda doktora yapan Murat Bakır'ı hayranlıkla dinledim. Bugün "jeopolitik güç" olan Rusya'nın, girişimci sınıf geliştikçe "ekonomik güç" haline de geleceğini söylüyor 
     - Türkiye, Avrasya fırsatını kaçırmamalı, Rusya ile ilişkileri geliştirmeli... 
     Rusya'nın çok büyük bir sorunu, alkolizm ve ailenin çözülmesi Üç evlilikten biri boşanmayla sonuçlanıyor Çocuklar, yeni nesiller . 
     Belki de bir refleks olarak dine dönüş, ama başka türlü bir dönüş... 35 yaşlarındaki rehberimiz Cickina'nın anlattıkları 
     -Materyalist eğitim aldım. Ama hayatta gördüm ki her şey eğitim değil. İnsanın ruhi ihtiyaçları da var. Artık bir dindarım ama kiliseye bağlı değilim. Bu çağda kiliseye bağlılık kolay değil 
     Steve Bruce gibi Batılı sosyologlar da inceliyor bu 'postmodern' "kurumlaşmış dinin dışında dine dönüş" eğilimini daha az kuralcı, daha çok ruhani ve bireysel... 
     
     

</TEXT>
</DOC>
