<DOC>
<DOCNO> 182688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sonspo01.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe muhalefeti yemekte buluştu... 
</HEADLINE>
<TEXT>

     İstanbul Ticaret Odası İTO Başkanı Mehmet Yıldırım, Fenerbahçe Kulübü Yönetim Kurulu'na muhalif eski başkan ve yöneticilere bir yemek verdi. 
     İTO'nun Kandilli'deki sosyal tesislerinde gerçekleştirilen yemeğe, eski başkanlardan Ali Şen, eski yöneticilerden Şadan Kalkavan, Selim Soydan, Ertuğrul Hataylı, eski bakanlardan Necdet Menzir ve Cavit Çağlar ile Fenerbahçe'nin Kadıköy Grubu Başkanı Kazım Bayülken ve bazı davetliler katıldı. 
     Yemeğe ev sahipliği yapan Mehmet Yıldırım, basına sadece fotoğraf çekmeleri için izin verilen yemek öncesine yaptığı açıklamada, ''Fenerbahçe'nin geleceğiyle ilgili fikir alışverişinde bulunacağız. Kulüp başkanı Aziz Yıldırım'ı da çağırmıştık. Ancak mazereti nedeniyle katılamadı'' dedi. 
     
</TEXT>
</DOC>
