<DOC>
<DOCNO> 182037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/guncel/gun90.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Kaset mağdurlarına...    18 yaşından küçükler okuyamaz    Gülben Ergen gibi "talihsiz" bir durumla karşı karşıya kalmak istemeyen "hanım" kızlara birkaç yol göstermek istiyoruz. Onlar da memleketimizin insanı, yazıktır... 
   1 Seviyeli ilişki yaşadığınız sakallı ya da sakalsız arkadaşın çağırdığı yerlere gitmeyin. Önceden "temizliğinden, yani kamera, ses kayıt cihazı vs. " olmadığından emin olduğunuz bir mekana çağırın, "arkadaşınız" gelsin... 
   2 Geldi di mi, eline bakın. Durduk yerde koca bir çantayla gelmişse fena halde şüphelenin. "Ne o, uçacağız dediysek Bora Bora'ya demedik O çantada neyin nesi " diye çıkışın. İçinde kamera olması kuvvetle muhtemeldir... 
   3 Daha önceden kaydettiğiniz, hani uçaklarda yapılan türden bir anonsu teypten dinletin. Mesela "Değerli arkadaşımız, cep telefonu, bilgisayar, cd çalar ve video kamera gibi cihazlar 'bizi bozmakta' ve 'uçuş' güvenliğini tehlikeye sokmaktadır. Kapatmanızı rica ediyorum" gibi... 
   4 Her ne kadar son yıllarda mum ışığında çekim yapabilseler de, yine de bu kameraların görüntüsü iyi değildir. "Aaaşkııım, fantezi müziğin prensi sevgilim. Hadi New York fantezisi yapalım. Hani herkes sevişmiş ya elektrikler gittiğinde, aynı onun gibiii. Ay şimdi çok modaaa, sosyete yıkılıyooo " diyerek, görünmemeyi sağlayabilirsiniz... 
   5 Ne yapsanız olmadı, içiniz içinizi yiyor, kamera çalışıyor. "Müziksiz olmaz " diye radyoyu açtırın. Nasıl olsa o günde bir banka batmış ya da el konmuştur. Bir anda "Yandım, mahvoldum, param gitti " diye bağırarak olay yerinden roketleyin... 
   6 Reddedin. "Hiç oradaki bana benziyor mu, göz yok mu sizde " şeklinde çıkışın. 10 yılda estetik ameliyat, silikon, botox vs. derken, insan hakikaten tanınmaz hale gelebiliyor. Bkz. Deniz Akkaya 
   7 Hiçbiri işe yaramaz ve kaset piyasaya çıkarsa hemen "başka bir yönetmenle" anlaşarak 15-20 dakikalık bir film çekin. O kasetteki görüntüleri de araya serpiştirin, bir basın toplantısı düzenleyin. "Ay ben sanat için soyunmuştum, işte filmin tamamı " diyin, yersek yeriz. En azından iyi deneme. Saygı duyarız... 
   
   Hemen, şimdi ..    Çarşamba günü, "Algıda seçicilik ve İlhan Mansız" başlıklı yazımızda dedik ki "Fatih Terim İtalyanca'yı öttürürken Daum, İstiklal Marşı'na kadar işi götürmüşken ve Rüştü dil bilmiyor diye yedek oturtulurken... Beşiktaş Teknik Direktörü Lucescu 3-5 dili takır takır bildiği halde neden tek kelime Türkçe konuşmaz Neden jest olsun diye, bir açıklamasını çat-pat Türkçe kelimelerle süslemez " 
   Sayın Lucescu bir açıklama yaptı "Röportaj isteklerine yetişemem o zaman. Böyle günde 4-5 saat kazanıyorum. Siz beni, antrenörlüğü bıraktıktan sonra görün nasıl Türkçe konuşuyorum " 
   Haydaaa, bu da yeni çıktı, hazır çorba tadında "Hazır Mazeret", zahmetsiz pratik... Mızıkçılık yok Sayın Lucescu Ölümlü dünya, bekletme bizi o kadar. Bu hafta maçtan sonra yapacağın açıklamanın bir bölümünü yap Türkçe, olsun bitsin. Röportajını kim görüyor duyuyor da öne sürüyorsun Allahaşkına Onu hangi dilde yaparsan yap, bize ne Hadi, kırma bizi be hoca, et iki kelime de jest olsun, vallahi de mest olalım... 
   
   Vay Vay ve de Vay 
   "Aşk bence küçük bir kız çocuğunun beyaz perdenin arkasından bakan mavi gözleridir..." 
</TEXT>
</DOC>
