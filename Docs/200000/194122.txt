<DOC>
<DOCNO> 194122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/ekonomi/eko07.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ESK'da PKK tartışması 
</HEADLINE>
<TEXT>

   Başbakan Erdoğan, kamu yönetimi reformunda, 'PKK'nın işine yarayacağı endişesiyle geri adım atamayacaklarını' söyledi 
   ANKARA Milliyet 
   
   Ekonomik Sosyal Konsey'de ESK kamu yönetimi reformu gündeme oturdu. Başbakan Tayyip Erdoğan, "Reform PKK'nın işine yarar" diyen Kamu - Sen Başkanı Bircan Akyıldız'a "Legal ya da illegal örgütlerin işine yarayacak endişesiyle geri adım atamayız" diye yanıt verdi. 
   Reformun yapılmak zorunda olduğunu söyleyen Erdoğan "Bugün yapmazsak, ileride yapmak zorunda kalacağız" dedi. 
   ESK'nın başında DİSK Başkanı Süleyman Çelebi TÜSİAD'ın katılımı nedeniyle toplantıyı terk etti. Çelebi, ESK yasasının her üye kuruluşa üç kişiyle katılma hakkı verdiğini ama TOBB'un toplantıya da altı kişiyle katıldığını söyledi. 
   
   TÜSİAD gerilimi 
   Çelebi, TÜSİAD'ın ESK üyesi olmadığı halde TOBB kontenjanından toplantıya katıldığını belirtti. TOBB Başkanı Rifat Hisarcıklıoğlu "Biz altı kişi katılmadık. Özilhan, Başbakan Yardımcısı tarafından davet edildi" dedi. 
   
   
</TEXT>
</DOC>
