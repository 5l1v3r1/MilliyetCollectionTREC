<DOC>
<DOCNO> 167413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/guncel/gun05.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Binalara depreme karşı 15 yıl sigorta 
</HEADLINE>
<TEXT>

     GÜLÇİN ÜSTÜN Ankara 

     Bayındırlık ve İsk n Bakanlığı'nın hazırladığı Yapı Denetimi Yasası Taslağı'na göre depremlerde can ve mal kaybının en büyük nedeni olarak gösterilen müteahhitler, zorunlu mali ve mesleki sorumluluk sigortası yaptıracak. Böylece, 15 yıl boyunca yapıların olası depremde göreceği zarar sigorta şirketince karşılanacak. Yapı Denetimi Yasası üzerinde değişikliğe giden Bayındırlık Bakanlığı, tasarıyı Başbakanlığa sevk etti. 
     
     Müteahhide sıkı denetim 
     İmar Kanunu'na ve İmar Mevzuatı'na uymayanlar için ağır idari para cezaları getiren yasaya göre, kanuni süreler içinde belirtilen kayıtları tutmayan, tedbir ve güvenlik önlemlerini almayan, yasaklara riayet etmeyen iş sahiplerine yaklaşık maliyetin binde 5'i kadar para cezası uygulanacak. İmar Kanunu ve İmar Mevzuatı'nda belirtilen şartlara dikkat etmeyenler yüzde 1, standarda uygun olmayan malzeme kullananlarsa yüzde 2'lik ceza ödeyecek. Yasayla, şantiye şefi çalıştırma yükümlülüğü yeniden getirildi. Kamu binaları da yapı denetim şirketlerince denetlenecek. Denetleyen şirket ve müteahhit inşaattan 15 yıl sorumlu tutulacak. 
     
     

</TEXT>
</DOC>
