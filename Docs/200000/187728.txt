<DOC>
<DOCNO> 187728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun13.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar Nikiforos tatbikatını iptal etti... 
</HEADLINE>
<TEXT>

     Kıbrıs Rum yönetimi lideri Tasos Papadopulos, Rum Milli Muhafız Ordusu'nun RMMO yıllık planlı tatbikatı olan ve bu ay içinde icra edileceği duyurulan Nikiforos tatbikatının iptal edildiğini açıkladı. 
     Papadopulos, Türkiye ile Yunanistan'ın Doğu Akdeniz'de yapılacak tatbikatları iptal etmelerinin ardından, Rum yönetiminin de Nikiforos tatbikatını iptal kararı aldığını söyledi. 
     Papadopulus, Türkiye ve Yunanistan'ın tatbikatları iptal ettikleri konusunda ''resmen bilgilendirildiklerini'' kaydetti. 
     Rum basınında bir süre önce, ABD'nin, ''Kıbrıs'ta karşılıklı tatbikatların iptal edilmesi'' için Ankara ve Atina nezdinde girişimde bulunduğu yönünde haberler yer almıştı. 
     
</TEXT>
</DOC>
