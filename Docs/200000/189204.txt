<DOC>
<DOCNO> 189204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/spor/spo15.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   FIFA zirvesi    MİLLİ Takımlar Sorumlusu Selami Özdemir ile Genel Sekreter vekili Metin Kazancıoğlu, FIFA Olağanüstü Genel Kurul Toplantısı'na katılacak. Katar'da 19-20 Ekim'deki genel kurulda, öncelikle statü değişikliklerinin görüşüleceği bildirildi. 
   
   Kral kurtuldu    HOLLANDA'NIN PSV Eindhoven takımında oynayan Mateja Kezman'ın fidye için kaçırılmak istendiği, ancak polisin olayı son anda önlediği bildirildi. Geçen yılın gol kralı olan Sırp yıldızın kaçırılmasıyla ilgili bir kişinin gözaltına alındığı, fakat delil yetersizliğinden serbest bırakıldığı öğrenildi. 
   
   Gençlik yarışı    17 Yaşaltı Balkan Badminton Şampiyonası, bugün İstanbul'da 09.30'da başlayacak. Bağcılar Olimpik Salonu'nda 3 gün sürecek şampiyonaya Türkiye, Bulgaristan, Yunanistan, Moldova, Romanya ve Sırbistan - Karadağ katılacak. 
   
   Doping illeti    PARMA'NIN orta sahasında oynayan Blasi'nin doping yaptığı açıklandı. İtalya Olimpiyat Komitesi'nin Parma - Perugia maçı sonrası yaptığı testin sonucunda yıldız futbolcuda "norandresterone" maddesine rastlandığını belirtirken, Sarı - Lacivetliler'in bir test daha yapılmasını isteyecekleri öğrenildi. 
   
   Rusya sınavı    16 Yaşaltı Milli Futbol Takımı aday kadrosu, bugün İstanbul'da toplanacak. Milliler, 23-25 Ekim'de Karabük'te Rusya ile iki özel maç oynayacak. 
   İşte kadro 
   Volkan, Necati, İbrahim Fenerbahçe , Erhan, Harun, Serdar, Dinçer, Mehmet, Özgürcan Galatasaray , Cengiz, Münir Trabzon , Murat, Kenan Ankaragücü , Mehmet Bursa , Emir Adana Demir , Hakan Beşiktaş , Soner Urla Gençlik , Tevfik Bayer Leverkusen . Yedekler Barkın, Aydın Galatasaray , Yaser Beşiktaş , Mehmet Sakarya , Fatih Zeytinburnu . 
   
   
</TEXT>
</DOC>
