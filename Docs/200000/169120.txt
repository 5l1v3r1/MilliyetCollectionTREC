<DOC>
<DOCNO> 169120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/soneko04.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en büyük şirketi Royal Dutch Shell Group 
</HEADLINE>
<TEXT>

     ABD Fortune Dergisi, Avrupa'nın 2002 yılında elde ettiği gelir bakımından en büyük şirketlerini belirledi. 
     Ünlü ekonomi dergisi Fortune'na göre, ''Dünya'nın En Büyük 500 Firması'' sıralamalasında yer alan Avrupa şirketlerinin başında, Royal Dutch Shell Group geliyor. 
     İngiliz-Hollanda petrol şirketi Royal Dutch Shell, 179.4 milyar dolarlık geliri ile dünyanın en büyük şirketleri arasında 4. sırayı alırken, Avrupa'nın en büyük firması sıralamasında başı çekiyor. 
     İngiliz Petrol Şirketi BP, 178.7 milyar dolarlık geliri ile Avrupa sıralamasında ikinci, Alman otomobil şirketi DaimlerChrysler ise 141.4 milyar dolarlık geliri ile üçüncü sırada yer alıyor. 
     Derginin ''Bir önceki yıla göre gelirlerin 281 milyar dolar, karın yüzde 56 oranında, çalışanların ise 13 milyon azaldığı yıl'' olarak tanımladığı 2002 yılında, Alman Allianz Firması, 101.9 milyar dolar, Fransız Total firması ise 96.9 milyar dolar gelir elde etti. 
     
     EN ÇOK KİM ZARAR ETTİ 

     Şirketlerin kar-zarar durumuna da yer verilen dergide, Avrupa firmalarından en çok Deutche Telekom zarar ettiği bildirildi. 
     Alman Telekomünikasyon şirketinin gelirinde bir önceki yıla göre 23.2 milyar dolarlık azalma görülürken, şirketin Avrupa sıralamasında 21. sıraya dünya sıralamasında ise 55. sıraya düşmesi dikkati çekti. 
     Öte yandan, aynı yıl içinde Vivendi Universal'ın geliri 22 milyar dolar, Fransız Telekom'un geliri ise 19.6 milyar dolar azaldı. 
     
     DÜNYANIN EN BÜYÜKLERİ SIRALAMASINDA AVRUPA 

     Fortune Dergisi'nin elde edilen gelirleri dikkate alarak hazırladığı ''Dünyanın En Büyük 500 Firması'' sıralamasında Avrupa şirketlerinin konumu ve 2002 yılı gelirleri şöyle 
     

Sıralama Firma Menşei 2002 yılı toplam geliri milyon dolar 4 Royal Dutch Shell Group Hollanda-İngiltere 179,431.00 5 BP İngiltere 178,721.00 7 DaimlerChrysler Almanya 141,421.10 12 Allianz Almanya 101,930.20 14 Total Fransa 96,944.90 17 ING Group Hollanda 88,102.30 20 Volswagen Almanya 82,203.70 21 Siemens Almanya 77,205.20 29 Carrefour Fransa 64,978.60 31 AXA Fransa 62,050.80 35 Royal Ahold Hollanda 59,454.60 38 Nestle İsviçre 57,279.10 42 Vivendi Universal Fransa 54,977.10 44 Assicurazioni Generali İtalya 53,598.90 46 Fiat İtalya 52,612.50 47 Deutche Bank Almanya 52,133.20 48 Credit Suisse İsviçre 52,121.70 49 Munich Re Group Almanya 51,980.00 52 Peugeot Fransa 51,465.70 54 BNP Paribas Fransa 51,127.30 55 Deutsche Telekom Almanya 50,759.50 71 France Telekom Fransa 44,085.70 111 Renault Fransa 34,353.30      
</TEXT>
</DOC>
