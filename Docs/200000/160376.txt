<DOC>
<DOCNO> 160376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sonspo11.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, dünya sıralamasında 6 sıra yükseldi... 
</HEADLINE>
<TEXT>

     Birinci Süper Futbol Ligi'nde 2002-2003 sezonunu zirvede kapatarak 100. kuruluş yılında şampiyonluk sevincini doyasıya yaşayan Beşiktaş, dünya sıralamasında da 6 basamak yükselerek 31. sıraya çıktı. 
     Uluslararası Futbol Tarihi ve İstatistikleri Federasyonu'nun IFFHS mayıs ayı değerlendirmesinde, 174.5 puana ulaşan Beşiktaş, geçen aya göre 6 sıra daha yükselerek ''Dünyanın En İyi Takımları'' sıralamasında 31. sırada kendine yer buldu. 
     
     ''CİM-BOM'' YİNE İLK 100'ÜN DIŞINDA 
     UEFA Kupası ile Avrupa Süper Kupası'nı müzesine götürdüğü 2000 yılında dünya sıralamasının zirvesine dek çıkan ve o yılı 2. sırada tamamlayan Galatasaray, IFFHS'nin mayıs ayı sıramasında yine ilk 100 içine giremedi. 
     Nisan ayı değerlendirmesinde yıllar sonra ilk 100'ün dışında kalan sarı-kırmızılı takım, mayıs ayında 3 sıra yükselmesine karşın, bir diğer Türk ekibi Gençlerbirliği ile birlikte 102. sırayı paylaşmak zorunda kaldı. 
     Değerlendirmede ayrıca, 4 sıra yükselen Trabzonspor 110., 2 sıra gerileyen Denizlispor 122., 13 sıra gerileyen Fenerbahçe 174. ve 4 sıra gerileyen Malatyaspor da 211. sırada yer aldı. 
     
     AC MILAN ZİRVEDE 
     Avrupa Şampiyonlar Ligi finalinde FC Juventus'u penaltı atışları sonrası eleyerek futbolda adını Avrupa'nın zirvesine yazdıran AC Milan, IFFHS sıralamasında dünyanın da zirvesinde kendine yer buldu. 
     Mayıs ayı değerlendirmesinde, 299 punla ilk sıraya çıkan İtalyan devi AC Milan, Real Madrid'i koltuğundan ederken, bir diğer Avrupa Şampiyonlar Ligi finalisti FC Juventus ise 1 sıra çıkarak 6. oldu. 
     
     İLK 10 
     IFFHS'nin Mayıs ayı değerlendirmesine göre zirvedeki ilk 10 takım ve Türk ekiplerinin sıralaması şöyle oluştu 
     
     
Sıra Takım Ülke Puan 1. Milan İtalya 299 2. Real Madrid İspanya 289 3. Manchester United İngiltere 277 4. Arsenal İngiltere 273 5. Barcelona İspanya 264 6. FC Juventus Torino İtalya 2 - Inter İtalya 2 8. Celtic İskoçya 251 9. Porto Portekiz 247,5 10. Lazio İtalya 240 31. Beşiktaş Türkiye 174,5 102. Galatasaray Türkiye 106,5 - Gençlerbirliği Türkiye 106,5 106. Trabzonspor Türkiye 105 122. Denizlispor Türkiye 96,5 174. Fenerbahçe Türkiye 83,5 211. Malatyaspor Türkiye 73,5 
     
</TEXT>
</DOC>
