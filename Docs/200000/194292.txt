<DOC>
<DOCNO> 194292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/ekonomi/eko10.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AIG'nin temsilcileri yeniden GS'de 
</HEADLINE>
<TEXT>

   EKONOMİ SERVİSİ 
   
   AIG firmasına Galatasaray yönetimine katılma hakkı tanındı. Tahkim heyeti, AIG'in şirketin yönetim kurulu toplantılarına 2 temsilciyle katılmasına ve önemli kararlarda onay hakkının bulunmasına karar verdi. 
   Galatasaray'dan yapılan açıklamada, şirket ortaklarından AIG Blue Voyage Fund ile AIG Global Sports and Entertainment Fund'un birlikte uluslararası tahkim istemiyle ICC International Court of Arbitration'a başvurduğu hatırlatıldı. 
   
   Yönetime iki temsilci 
   Buna göre, tahkim heyeti, AIG'in şirketin tüm yönetim kurulu toplantılarına katılabilecek 2 temsilci adayı göstermesine karar verdi. Temsilciler, konuları gündeme getirip tartışabilecek ve sorularının cevaplanmasını isteyebilecek. 
   
   Onay hakları olacak    AIG temsilcileri, kendi seçecekleri bir tercümanı toplantılarda bulundurabilecek ve ara rejim sırasında temsilcilerini kendi inisiyatifinde belirleyecek. Galatasaray yönetim kurulu toplantıları 15 gün önceden AIG'e bildirilecek. Şirketin gelir gider tabloları, tüm finansal bilgiler AIG'e verilecek. Şirketin üzerinde önemli etki yaratabilecek tüm eylemlerde AIG temsilcilerinin onay hakkı olacak. 
   
   
</TEXT>
</DOC>
