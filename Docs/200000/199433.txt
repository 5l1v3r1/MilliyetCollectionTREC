<DOC>
<DOCNO> 199433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/spor/ygokce.html </URL>
<DATE> 2003/12/03/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
UEFA'da kader günü 
</HEADLINE>
<TEXT>

      UEFA Başkanı Lennart Johansson bıçak altına yatıyor. Yıllardan beri kalbindeki pille yaşayan İsveçli spor adamı, Tanrı şifa versin, bugün barsaklarındaki polip nedeniyle ameliyat edilecek. Doktorlar, Başkan'ın yıl sonuna kadar kesin dinlenmesini, uçakla seyahat dahil, rizikolu programlardan uzak durması gerektiğini ameliyat öncesi kesin bir dille açıklamışlar. 
   Ameliyat sürecinde Johansson'un UEFA'daki bütün işleri doğal olarak "First Vice President" e "Birinci Asbaşkan" a yükleniyor. 
   O nedenle UEFA Birinci Asbaşkanı Şenes Erzik, hayatının en yoğun ve dramatik günlerini yaşıyor. 
   
   "Yanlış yaptınız" 
   Erzik, geçen hafta Abu Dabi'deki Dünya Gençler Şampiyonası'na UEFA adına "Başkan vekaletiyle" katıldı. Orada maçlar devam ederken, Portekiz'e uçup, Lizbon'daki 2004 Avrupa Şampiyonası finallerinin kura çekimine başkanlık etti. Portekiz'deki işi biter bitmez, Frankfurt'a geçti. Önce İcra Kurulu'na başkanlık edecek, cuma günü de 2006 Dünya Kupası elemelerinin kura çekimini yönetecek. 
   Erzik, Abu Dabi'de iken UEFA Acil İşler Panel'i, Juventus yöneticisi Moggi'nin isteğiyle toplandı. Johansson, İsveç'ten telefonla katıldı. Erzik, panelin doğal üyesi olduğu halde, konu Türkiye'yi ilgilendirdiği için, kurallara uyarak toplantı dışında kaldı. Onun yerine Norveçli Başkan Yardımcısı, Hollandalı İcra Kurulu üyesi ve UEFA'nın CEO'su Gerhard Aigner'le Başkan'ın atadığı Maltalı yönetim kurulu üyesi, Türkiye'deki terörist saldırıları değerlendirdiler. 
   Sonucu biliyorsunuz. Panel, Şampiyonlar Ligi'ndeki Galatasaray - Juventus, Beşiktaş - Chelsea maçlarıyla, İzmir'de oynanması gereken Hapoel Hayfa - Valencia müsabakasını tarafsız ülkelerde oynatma kararı aldı. 
   Erzik, kararı öğrenir öğrenmez Panel'deki arkadaşlarını arayarak, "Maalesef yanlış yaptınız" dedi, "Sayenizde UEFA politik baskılarla sportif bir karar almış bulunuyor. Yanlış karar bu. Gelecekte UEFA'nın da başını derde sokacak bir karar... Bu karar hukuken yürürlükte kalırsa, örneğin İngiltere'deki olası bir terör saldırısından sonra biz hiçbir takıma Oraya gidin diyemeyiz. Bu karar kaos yaratır beyler " 
   
   "Hatayı düzeltin" 
   Erzik' in yorumuna katılmamak mümkün mü Gerçi UEFA'da işlerin nasıl yürüdüğünü bilmeyenler, ya da bildiği halde içe dönük popülizmi tercih edenler Erzik'i eleştirmek, ona sitemde bulunmaktan geri durmadılar ama, O, UEFA'ya üye 52 ülke temsilcisinin çoğunun desteğini sağladı. İspanyol, İzlandalı ve Kıbrıs Rum delege dahi, Panel'in kararını yüksek sesle protesto ettiler. 
   Şimdi konu Uluslararası Spor Temyiz Mahkemesi CAS'da. CAS, kararını bugün verecek. Büyük olasılık, yürütmenin durdurulması... Bu durumda UEFA ağır yara alacak. O zaman Acil İşler Paneli yeniden toplanacak ve Erzik bu defa Başkan Vekili olarak toplantıya katılıp şunları söyleyecek "Beyler, yaptığınız bu hatayı düzeltin " 
   Erzik'e sordum "Ya aynı karar çıkar da Beşiktaş, Chelsea ile yine yurtdışında oynamak zorunda kalırsa " 
   UEFA Asbaşkanı kesin bir dille konuştu "O zaman ortada UEFA kalmaz... Şenes Erzik de orada olmaz " 
   
   Erzik'in dramı    Şenes Erzik, Lizbon'daki Avrupa Şampiyonası finallerinin kura çekiminde hayatının belki de en duygulu anlarını yaşadı. Orada öksüz bir çocuk gibi yalnızdı. 
   Nasıl duygulanmasın Türkiye finallere gitseydi seribaşı olarak gruplarda yer alacaktı. Türkiye'yi eleyerek finallere katılan Letonya 16. sıradan dördüncü torbada kura çekimine girdi. 
   Hakemi ve UEFA'yı suçlayıp, buzlu sahalarda bahane arayanlara şimdi bir soru soralım 
   Bu da mı Erzik'in kabahati 
   
   Futbolda linç    Fenerbahçe - Beşiktaş maçının skoru, tartışmaları unutuldu, bütün yük genç kaleci Recep'in sırtına yüklendi. 
   Evet, Recep yediği gollerde boyunca hatalı O oyunun savunulacak yanı yok. 
   Ama el insaf... Hangi kaleci böyle hatalı goller yemedi. Pişene kadar takımını yakmadı ki 
   Futbol kültürümüzdeki sabırsızlık ortak bir sadizmle linç ortamına dönüşüyor. Bunun nedenini de genç sporcular ödüyor. En çok da kaleciler. 
   Şimdiden "Recep'ten kaleci olmaz " diye acele ahkam kesenlere soruyorum 
   Ne çabuk unuttunuz, bir zamanlar Yasin Özdenak, Simoviç, Şenol Güneş, Rasim Kara da komik goller yemediler mi 
   
   İmmel'e dikkat 
   Enke'ye bir maçta sabır gösteremeyip korkunç bir dışlamayla gönderenler, şimdi giyotine Recep'in kafasını sokuyorlar. Hayatını futbol üzerine kurmuş, geleceği olan genç bir adamın ekmeğiyle ve hayatıyla oynuyorlar. 
   Daum da bu yangına körükle gidiyor. 
   Kimsenin aklına gelmiyor, kaleci antrenörü Eike İmmel, Fenerbahçe'de ne iş yapıyor 
   
      
   
</TEXT>
</DOC>
