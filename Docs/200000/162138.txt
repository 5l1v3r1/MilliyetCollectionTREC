<DOC>
<DOCNO> 162138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/guncel/gun20.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Yunanistan diye Van Gölü’ne getirdiler      Yurda kaçak giriş yaptıktan sonra umut tacirlerince bir süre Van Gölü kıyılarında dolaştırılıp Bitlis Adilcevaz’a bırakılan 41’i Pakistan, 12’si de Afganistan uyruklu 53 kişi yakalandı. Evrenpaşa Mahallesi’nde ele geçen kaçaklardan Pakistanlılar ifadelerinde, önce İstanbul’a, ardından Yunanistan’a gitmek için 3 bin dolar alan bazı şahısların kendilerini tekneyle Van Gölü’nde bir süre dolaştırıp "Yunanistan’a geldik" diye Adilcevaz’a bıraktıklarını söyledi. Kişi başına 700 dolar ödediklerini belirten Afganistanlılar da Başkale’den ülkeye giriş yaptıklarını, tekneyle Adilcevaz’a getirildiklerini söyledi. Kaçaklar, ülkelerine iade edilmek üzere sınır dışı edildi. 
     
Sanal imza’ tasarısı Meclis’e sevk edildi      Elektronik imzayı da, "imza" gibi yasal temele ve güvenceye kavuşturan yasa tasarısı TBMM’ye sunuldu. Tasarıya göre bilgisayar ortamında kullanılacak olan elekronik imza, elle atılan imza gibi aynı hukuki sonuçları doğuracak. Tasarıya göre, "Başka bir elektronik veriye eklenen veya elektronik veriyle mantıksal bağlantısı bulunan ve kimlik doğrulama amacıyla kullanılan elektronik veri" elekronik imza olacak. Elektronik sertifika hizmet sağlayıcılarınca hazırlanacak elektronik imzayı izinsiz oluşturanlar 1-3 yıl hapis ve para cezasıyla cezalandırılacak. Zarar da tazmin edilecek. Güvenlik şartlarını ihlal edenlere 8-20 milyar para cezası, suçun üç kez tekrarında ise kapatma verilecek. 
     
Rize’de kır çiçekli’ slogana gözaltı      Rize’nin Ayder Yaylası’nda çimlerin üzerine kır çiçekleriyle "tek yol devrim" yazdıkları öne sürülen iki genç gözaltına alındı. Yayladaki şenlikleri izlemek üzere pazar günü Ayder’e çıkan Yalçın Solmaz 24 ile amcasının oğlu İmdat Solmaz 23 , kır çiçekleriyle şenlik alanının üst tarafındaki açıklığa "Tek yol devrim" diye yazdı. Bunun üzerine jandarman iki genci gözaltına aldı. Mahkemeye çıkarılan gençler, tutuksuz yargılanmak üzere serbest bırakıldı. 
     
Mısır’dan Türkiye’ye vize uygulaması      Mısır’ın Türk vatandaşları için sınır kapılarında "bandrol vize" uygulamasına son vererek, 1 Haziran’dan itibaren dış temsilciliklerinden vize alma zorunluluğu getirdiği bildirildi. Türkiye’nin Kahire Konsolosu Burç Ceylan, son yıllarda Türkiye’den Mısır’a gelen bazı vatandaşların çalışma amacıyla İsrail’e kaçak yollardan girmeleri nedeniyle böyle bir önlemin alınmış olabileceğini belirtti. 
     
Taksitli haraç çetesi yakalandı      İstanbul’da işadamlarını ölümle tehdit ederek zorla para tahsil ettiği iddia edilen beş kişi, Yenibosna’da kumaş boyama fabrikası bulunan Yaşar ve Yusuf Göl’den 150 bin dolarlık haraçlarının ilk taksidini alırken gözaltına alındı. Silahla yaralama, zorla para tahsilatı gibi suçlardan çok sayıda sabıkaları bulunan zanlılar Yakup Güngör, Yusuf Yılmaz, Alper Öztürk, Güven Sönmez ve Bülent Baba’nın iki kardeşten önce 500 bin dolar istedikleri, pazarlık sonucu 150 bin dolara razı oldukları, daha sonra bu parayı takside bağladıkları belirtildi. 
     
Dolu, Alaşehir’de yaşamı felç etti      Manisa’nın Alaşehir ilçesinde dün akşam yağan dolu, kentte yaşamı felç etti. 5 dakika süren dolu, 10 santimetre kalınlığında kar görüntüsü oluşturdu. Dolu, 10 bin dönümlük alanda bulanan üzüm ve kiraz bahçeleri ile tütün ekili arazilerde etkili oldu. Ziraat Odası Başkanı Mehmet Musal ise, dolunun bağlara büyük zarar verdiğini belirterek, "Zarar yüzde 100’e ulaştı. Alaşehir’den üzüm çıkmaz. Alaşehir, afet bölgesi kapsamına alınmalı" dedi. 
     
Komisyon üyeleri oğullarını işe aldı      Eskişehir’de doğalgaz dağıtımını yapan ESGAZ şirketinin alacağı 13 geçici işçi için açtığı sınavı kazananlardan 2’sinin sınav komisyonunda görev alan üyelerden Personel İdari İşler Müdürü Osman Uzunkaya’nın oğlu Oğuzhan Uzunkaya ile diğer üyelerden Mali İşler Müdürü Zeki Aydın’ın oğlu Ali Fuat Aydın olduğu ileri sürüldü.İddiayı gündeme getiren BBP İl Başkanı Avukat Zafer Uğur, sınavı kazanan 13 işçiden bir kısmının AKP yöneticilerine yakın olduğunu öne sürdü. 
     
Vahşeti seyreden’ polislere beraat      Adana’da 9 ay önce Aydın Kara’nın nik hsız eşi Ayşegül Porsuk’u yere yatırıp 64 yerinden bıçaklamasını seyrettiği iddiasıyla 1 yıl hapis cezası istemiyle yargılanan 1’i emniyet amiri, 1’i başkomiser, toplam 10 emniyet görevlisinin 8. Asliye Ceza Mahkemesi’ndeki dünkü duruşmada karar çıktı. Savunmalarını yapan polisler, "Olayda herhangi bir ihmalimiz olmamıştır" dedi. Mahkeme, polislerin görevlerini ihmal etmediklerine kanaat getirerek, beraatlerına karar verdi. 
     
Örtünme, D vitamini eksikliği yapıyor      AYŞEGÜL AYDOĞAN İstanbul 

     Osteoporoz ve pek çok kemik hastalığına yol açan D vitamini eksikliği, örtünen kadınlarda daha çok görülen bir sorun. Ancak bu sorun, sadece onlarla sınırlı kalmıyor. Hamileliği boyunca güneş ışığı alamayan bu anne adaylarının çocukları da, D vitamini eksikliğiyle dünyaya geliyor. İstanbul Tıp Fakültesi Sağlam Çocuk Bölümü’nden Prof. Dr. Gülbin Gökçay, D vitamini eksikliğinin en önemli sorunlardan biri olduğunu belirterek, şunları söyledi 
     ÇOCUK DA ETKİLENİYOR 
     "Gebelikte annenin sağlığı aynen çocuğa geçiyor. Kadın ne kadar sağlıklı olursa çocuk da o kadar sağlıklı doğuyor. Anne karnındayken kanında D vitamini yüksekse bebekte de yüksek oluyor. Annenin gebeyken güneş alması gerekiyor. D vitamini eksikliği ve raşitizm, Arap ülkelerinde daha yaygın görülüyor." 
     

</TEXT>
</DOC>
