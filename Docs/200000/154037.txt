<DOC>
<DOCNO> 154037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo04.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, tarihi sınavda... 
</HEADLINE>
<TEXT>

     Fenerbahçe, yarın Bursa'da, her iki takım açısından da çok büyük önem taşıyan bir maça çıkacak. 
     Birinci Süper Futbol Ligi'nde şampiyonluk iddiasını haftalar önce yitiren, UEFA Kupası'na katılan umutlarını da zora sokan sarı-lacivertliler, ligden düşmeme mücadelesi veren Bursaspor karşısında galip gelerek, 8 maçlık 3 puan özlemini dindirmeyi amaçlıyor. 
     
     KAZANAMAZSA, TARİHE GEÇECEK 
     1986-87 sezonuyla birlikte, ligde üstüste 8 maç kazanamayarak, başarısız bir görüntü çizen Fenerbahçe, yarınki maçı da kazanamaması durumunda, 45. sezonu yaşadığı lig tarihinde 9 kezle, üstüste en fazla maç kazanamayarak, en başarısız sezonunu geçirecek. 
     Bu sezon ligdeki son galibiyetini 22. haftada, 28 Şubat 2003'de Kadıköy'de Malatyaspor'u 2-0 yenerek elde eden Fenerbahçe, daha sonraki 8 lig maçında galip gelemedi. 
     Son 8 lig maçında 4'ünü kazanıp, 4'ünde yenilen sarı-lacivertliler, attıkları 9 gole karşılık, filelerinde 16 gol gördü. 
     
     3 PUANI UNUTTULAR 
     Fenerbahçe'nin, galibiyete hasret kaldığı son 8 lig maçı şöyle 
     
     
Tarih Maç Sonuç 08.03.2003 Galatasaray-Fenerbahçe 2 - 0 15.03.2003 Elazığspor-Fenerbahçe 3 - 3 22.03.2003 Fenerbahçe-Altay 0 - 1 06.04.2003 Adanaspor-Fenerbahçe 3 - 1 13.04.2003 Fenerbahçe-Gençlerbirliği 3 - 3 16.04.2003 Denizlispor-Fenerbahçe 1 - 1 Erteleme maçı 20.04.2003 Beşiktaş-Fenerbahçe 2 - 0 26.04.2003 Fenerbahçe-Samsunspor 1 - 1 
     
     1986-87 SEZONU 
     Fenerbahçe, 1986-87 sezonunun 27. haftasında, 5 Nisan 1987'de Bursaspor'u deplasmanda 1-0 yendiği maçın ardından üstüste yaptığı 8 lig karşılaşmasını da kazanamamıştı. 
     Sarı-lacivertli ekip, 6 Haziran 1987'de, sezonun 36. ve son hafta maçında evinde Kocaelispor'u 2-1 yenerek, 8 maç sonra galibiyetle tanışmıştı. 
     Bu süre içinde 5 yenilgi, 3 beraberlik alan sarı-lacivertli takım, attığı 8 gole karşılık, filelerinde 17 gol görmüştü. 
     Fenerbahçe'nin, 1986-87 sezonunda üstüste kazanamadığı 8 lig maçı şöyle 
     
     
Tarih Maç Sonuç 12.04.1987 Fenerbahçe-Samsunspor 0 - 1 İzmir'de 19.04.1987 Boluspor-Fenerbahçe 2 - 1 25.04.1987 Fenerbahçe-Zonguldakspor 2 - 2 Sakarya'da 02.05.1987 Sarıyer-Fenerbahçe 3 - 1 09.05.1987 Fenerbahçe-Ankaragücü 1 - 1 16.05.1987 Beşiktaş-Fenerbahçe 4 - 0 24.05.1987 Fenerbahçe-Altay 2 - 2 31.05.1987 Rizespor-Fenerbahçe 2 - 1 
     
     DEPLASMAN KABUSU DA CABASI 
     Ligde 8 maçtır galibiyete hasret kalan Fenerbahçe, aynı zamanda uzun süredir deplasmanda da maç kazanamıyor. 
     Fenerbahçe, Birinci Süper Futbol Ligi'nde son deplasman galibiyetini yaklaşık 5 ay önce, Alman çalıştırıcı Werner Lorant döneminde elde etti. 
     23 Kasım 2002 tarihinde Kocaelispor'u 2-1 yenen sarı-lacivertli ekip, bu galibiyetten sonra rakip sahalarda yaptığı 7 lig maçını da kazanamadı. 
     Sarı-lacivertliler ayrıca, bu sezon deplasmanda yaptığı 14 maçta sadece 3 galibiyet elde etti. Deplasman maçları adeta kabus olan Fenerbahçe, 5 karşılaşmada yenilmekten kurtulamazken, 6 maçta da eşitliği bozamadı. 
     
     SON 7 DEPLASMAN MAÇI 
     Fenerbahçe'nin bu sezon deplasmanda yaptığı ve galip gelemediği son 7 maç şöyle 
     
     
Tarih Maç Sonuç 07.12.2002 Diyarbakırspor-Fenerbahçe 3 - 0 09.02.2003 Ankaragücü-Fenerbahçe 0 - 0 08.03.2003 Galatasaray-Fenerbahçe 2 - 0 15.03.2003 Elazığspor-Fenerbahçe 3 - 3 06.04.2003 Adanaspor-Fenerbahçe 3 - 1 16.04.2003 Denizlispor-Fenerbahçe 1 - 1 erteleme maçı 20.04.2003 Beşiktaş-Fenerbahçe 2 - 0 
     




</TEXT>
</DOC>
