<DOC>
<DOCNO> 195233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sondun24.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci soygunları objektife takıldı 
</HEADLINE>
<TEXT>

     Soyguncular, aynı kuyumcuyu ikinci kez soyarken bir yaya tarafından kare kare görüntülendi. 
     Soygun fotoğrafla belgelendi. İki kafadar, soygunları yoldan geçen bir yaya tarafından kare kare görüntülenince yakayı ele verdi. 
     Londra'nın ünlü mücevher mağazası Kutchinsky'ye dadanan iki soyguncu Mark Needham ve Troy Benjamin, 19 Şubat tarihinde gerçekleştirdikleri ilk soygunlarında başarılı oldu. Çaldıkları mücevherlerle ortadan kaybolan ikili geride hiç delil bırakmadıkları için yakalanamadı. Ancak 21 Mart'taki ikinci soygun girişiminde şans yüzlerine gülmedi. 
     Çalıntı bir motosikletle mağazanın önüde gelip camı kırarak mağazayı soyan ikiliyi bir yaya suçüstü görüntüledi. Ayrıca soygunda kullanılan kask ve eldivenleri bulan polisin 24 yaşındaki Needham ve 25 yaşındaki Benjamin'in kimiklerini tespit etmesi uzun sürmedi. Toplam 1 milyon dolar 1.5 trilyon lira değerinde mücevher çalan soyguncular hakkında açılan dava sürüyor. 
     
</TEXT>
</DOC>
