<DOC>
<DOCNO> 177909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/magazin/mag05.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Defilede gülme krizine girdiler 
</HEADLINE>
<TEXT>

   Şile bezi koleksiyonunu tanıtan mankenler, Ayşe Hatun Önal'ın esprileri karşısında podyumda olduklarını unutup kahkahalarla güldüler 
      ABDULLAH MALKOÇ 
   
   75 takımlık koleksiyon 
   EROL Albayrak'ın Şile bezinden oluşan "Şile 2003 Koleksiyonu", önceki gün Şile Stadyumu'nda yapıldı. 75 takımdan oluşan koleksiyonu Tuğba Özay, Şenay Akay, Özgül Kavruk, Çağla Şıkel, Ebru Ürün, Ayşe Hatun Önal, Tülin Şahin, Irmak Atuk, Tuğçe Güder ve Tolgahan Sayışman tanıttı. Defilenin finalinde Tuğçe Güder, gelinlik giyerek podyuma çıktı. 
   
   Tost olayını unutmadı 
   DEFİLE kadrosunda ismi bulunan Yüksel Ak, geçen yıl eşi Şenol İpek'le adı 'tost olayı'na karışan Çağla Şıkel olduğu için podyuma çıkmadı. Defilenin sonunda Şile Belediye Başkanı İhsan Çayıroğlu, koreograf Uğurkan Erez ve Erol Albayrak'a teşekkür plaketi verdi. Bu sırada podyumda bulunan Şahin, Şıkel, Önal, Özay ve Ürün gülme krizine girdi. 
   
   Ayşe Hatun güldürmüş 
   SEYİRCİLERİN tepkisini alan mankenler, daha sonra havai fişek gösterisini izledi. Defile sonrasında Tülin Şahin, gülme olayına şu sözlerle açıklık getirdi "Biz arkada dururken Ayşe boş boş konuşuyor, bir şeyler söylüyordu. Biz de gülmeye başladık." Defilenin ardından sahneye çıkan İzel'e stadyumu dolduranlar hep bir ağızdan eşlik etti. 
   
</TEXT>
</DOC>
