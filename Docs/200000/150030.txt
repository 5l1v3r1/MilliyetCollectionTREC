<DOC>
<DOCNO> 150030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur04.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vural Savaş DSP'den istifa etti... 
</HEADLINE>
<TEXT>

     Yargıtay eski Cumhuriyet Başsavcısı Vural Savaş, DSP'den istifa etti. 
     Savaş, DSP Genel Başkanlığı'na gönderdiği yazıda, şunları kaydetti 
     ''Büyük Atatürk'ün ölümünden sonra Türkiye Cumhuriyeti'nin ekonomik ve politik çöküşünde ve 'karşı devrim'in başarı kazanmasında, şimdiye kadar iktidara ortak olmuş tüm partilerin ve liderlerinin rolü olduğunu bilmeme rağmen, son seçimlerden önce dış güdümlü kişi ve kurumların, iktidarın el değiştirmesi için oynadıkları oyunlar ve akıl almaz ihanet eylemleri devam ederken, sayın Ecevit'in yaptığı 'ulusal çağrı'ya kayıtsız kalamadım ve DSP'ye girdim. 
     O tarihten bugüne kadar başta sayın Bülent Ecevit ve Rahşan Ecevit olmak üzere tüm DSP'lilerin bana verdikleri değer ve gösterdikleri yakınlıktan dolayı teşekkür ederim. 
     Ancak, bundan sonra yaşantımı ve mücadelemi, herhangi bir siyasi partiye kayıtlı olmadan devam ettirmek kararlılığında olduğumdan, DSP'den istifa ediyorum.'' 
     





</TEXT>
</DOC>
