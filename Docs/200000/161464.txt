<DOC>
<DOCNO> 161464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/soneko12.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB... Petkim tahtası geçici kapalı... 
</HEADLINE>
<TEXT>

     Petkim hisselerinin Borsa'daki sırası geçici olarak işleme kapatıldı. 
     Borsa Başkanlığı duyurusunda, Özelleştirme İdaresi Başkanlığı'nın sahip olduğu ve Petkim Petrokimya Holding A.Ş'nin sermayesinin yüzde 88.86'sına karşılık gelen hisse senetlerinin blok satış yöntemiyle özelleştirilmesine ilişkin Borsa Başkanlığı'nca Özelleştirme İdaresi'nde pazarlık görüşmelerinin bitimini takiben ihale sonucuna ve bundan sonra izlenecek prosedür hakkında açıklama istendiği kaydedildi. 
     ÖİB'den konu ile ilgili açıklama Borsa Günlük Bülteni'nde ilan edilinceye kadar Petkim'in sırasının birinci seans öncesi işleme kapatıldığı belirtilen duyuruda, ÖİB açıklamasının Borsa Günlük Bülteni'nde ilanını izleyen iş günü Petkim'in sırasının yeniden işleme açılacağı bildirildi. 
     Petkim hisseleri, dünkü 2. seansı 7.900 liradan kapamıştı. 
     
</TEXT>
</DOC>
