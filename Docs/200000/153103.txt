<DOC>
<DOCNO> 153103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/ekonomi/aeko.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Logo ve mal kaçırmayı takipteyiz 
</HEADLINE>
<TEXT>

Dinç Bilgin önce spor gazetesi Pas'ı Fotomaç'la birleştirdi. Önceki gün de Günaydın'ın logosunu Sabah'a benzetti. Her iki operasyonda da amaç devletten mal kaçırmaydı. Şimdi BDDK bu operasyonları takibe aldı 
     EKONOMİ SERVİSİ 

     Devlete 1.2 milyar dolar borcu olan Etibank'ın eski sahibi Dinç Bilgin, Pas ve Fotomaç'ı Pasfotomaç adıyla birleştirerek Turgay Ciner'e devretme operasyonundan sonra şimdi de aynı operasyonu Sabah için planlıyor. Günaydın Gazetesi'nin logosunu Sabah gazetesinin logosuna benzeten Bilgin, 'Sabah'la Günaydın' adı altında önümüzdeki günlerde yapacağı operasyona hazırlanıyor. 
     Bankacılık Düzenleme ve Denetleme Kurumu BDDK , sahibi olduğu bütün malvarlığı ve gazetelerin gelirleri üzerinde tedbir bulunan Bilgin'in bu işlemlerinin yasal takibe alındığını bildirdi. 
     Sahibi olduğu gazete, dergi, şirket ve tesisleri yasal olmayan yollardan tek tek Ciner'in kurduğu Merkez Grubu şirketlerine devreden Bilgin'in yeni bir mal kaçırma operasyonu olarak değerlendirilen bu logo değişimi, Sabah Gazetesi'nin de mal kaçırma yoluyla Merkez Grubu'na devredilme planlarının yapıldığını gösteriyor. 
     
'Bilgi ve belgelere ulaşılamıyor'      ANKARA Milliyet 

     Bankacılık Düzenleme ve Denetleme Kurulu BDDK , TMSF'ye alınan bankaların eski sahiplerince kullanılan kredilerde bankacılık ilke ve teamüllerine aykırı hareket edildiği için yeterli bilgi ve belgeye ulaşılamadığını bildirdi. 
     BDDK'dan dün yapılan açıklamada, TMSF'nin mevcut yasal düzenlemeler altında Fon bankalarına ilişkin alacakları mümkün olan en kısa sürede tahsil etme çabası içinde olduğu belirtildi. Açıklamada, tahsil sürecinde yaşanan sorunlar şöyle dile getirildi 
     "Ancak mahkemelerin aşırı yoğunluğu, başlatılan tüm takiplere somut kanıt olmadan borçluların itiraz edebilmesi, banka h kim ortakları tarafından kullanılan kredilerde bankacılık ilke ve teamüllerine aykırı hareket edilmesi nedeniyle yeterli bilgi ve belgeye ulaşılamaması ile hakim ortaklara kullandırılan kredilerde ispat yükünün davacıda olması gibi unsurlar davaların hukuki sürecini uzatmaktadır." 
     
     TMSF'den önce alacaklılar var 
     BDDK ve TMSF'nin tahsil sürecini kısaltmak için yasal yolları kullanmaya özen gösterdiği belirtilirken, bankaların eski sahiplerinin ipotek, rehin gibi ayni teminatları ve haciz edilmiş görünen malvarlıkları bulunduğu ifade edildi. Bununla birlikte varlıklar üzerinde TMSF'den önce büyük miktarda ipotek, rehin ve hacizler bulunduğu için tahsilatta sorunlar yaşandığı kaydedildi. 
     


EKONOMİ 



















</TEXT>
</DOC>
