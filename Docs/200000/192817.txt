<DOC>
<DOCNO> 192817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/soneko03.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Salı günü iki ihale düzenleyecek... 
</HEADLINE>
<TEXT>

     Hazine, bu hafta salı günü biri 259 gün vadeli bono, diğeri 406 gün vadeli tahvil olmak üzere iki ayrı ihale düzenleyecek. 
     İhraç tarihi 5 Kasım 2003 olan ihalelerden 259 gün vadeli bono ihalesinde itfa tarihi 21 Temmuz 2007, 406 vadeli tahvil ihalesinde ise itfa tarihi 15 Aralık 2004 olarak belirlendi. 
     Hazine Müsteşarlığı'ndan yapılan açıklamaya göre, ayrıca 12 Kasım 2003 valörlü 91 günlük referans bono ihalesi yapılacak. Söz konusu ihalede net 1 katrilyon 826 trilyon lira tutarında bono ihraç edilecek. Bu miktar Kasım ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 15'ine denk geliyor. 
     Geri ödeme tarihi 11 Şubat 2004 olarak belirlenen bu ihalede ROT ve ihale sonrası teklif yoluyla satış yapılmayacak. 
     Bu arada, iç borçlanma ihaleleri genelde Salı günleri düzenlenecek ancak Hazine, piyasalar uygun olduğunda diğer günlerde de ihale düzenleyebilecek. 
     Düzenlenecek ihalelerin detayları ihale gününden en az bir gün önce kamuoyuna duyurulacak. 
     
</TEXT>
</DOC>
