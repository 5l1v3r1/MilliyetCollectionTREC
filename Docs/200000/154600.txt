<DOC>
<DOCNO> 154600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/soneko11.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kişi başına düşen savunma harcaması 3 dolar... 
</HEADLINE>
<TEXT>

     Savunma Sanayi Müsteşarı D. Ali Ercan, Türkiye'de kişi başına savunma sanayii harcaması tutarının sadece 3 dolar olduğunu vurgularken, ''bu 70 milyon nüfus ile çarpıldığında, 210 milyon dolar eder'' dedi. 
     Ercan, TÜBİTAK, Ferza Gürsoy Salonunda düzenlenen ''Savunma Sanayi istişare Platformu'' toplantısının açılışında yaptığı konuşmada, düzenledikleri platformun, açıklık politikaları ve yaptıkları işlerin hesabını verebilmenin, hissetmenin, düşünmenin bir sonucu olduğunu vurguladı. 
     Ercan, ''bu platformun ayrıca, özellikle son zamanlarda büyük ihalelerle ilgili yapılan polemikler, Müsteşarlığın hak etmediği bir çerçevenin yansıtılmasının düzeltilmesi fırsatı olduğu görüşündeyim'' dedi. 
     Sanayisi gelişmemiş bir ülkenin savunma sanayisindeki gelişmişliğin, suni olarak ileri gitmeden öteye birşey ifade etmediğine işaret eden Ercan, Dünyada savunma sanayinde 40 milyar dolarlık bir pastanın olduğunu vurguladı. 
     Ercan, bunun yüzde 50'sinin ABD'de olduğunu, bu ülkeyi, İngiltere, Fransa, Almanya, İsrail ve Çin'in izlediğini kaydetti. 
     Ercan, savunma sanayii harcamalarında Türkiye'de kişi başına 3 dolar düştüğünü belirtirken, bunu 70 milyon nüfus ile çarpıldığında 210 milyon dolar ettiğini bildirdi. 
     Türkiye'de yatırımların yüzde 30-40'nın gerçek anlamda üretime dönüştüğünü ifade eden Ercan, ''Türkiye yatırım çöplüğüne dönüştürülmüştür. Türkiye'de lüzumundan fazla tezgah var '' dedi. -EN ÖNEMLİ MALZEME, ENTELLEKTÜEL POTANSİYEL Türkiye'nin en önemli malzemesinin, entellektüel potansiyelin olduğunu anlatan Ercan, gelecek 20 yılda yazılım ve bioteknik alandaki çalışmaların önem kazanacağını bildirdi. 
     Ercan, Türkiye'nin yurt dışından aldığı malzemenin oranını ise yüzde 60 olarak vurguladı. 
     
</TEXT>
</DOC>
