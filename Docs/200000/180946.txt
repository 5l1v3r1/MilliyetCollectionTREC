<DOC>
<DOCNO> 180946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/siyaset/siy03.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öylece oturup kalmayız' 
</HEADLINE>
<TEXT>

      
   Gül'ün, AB dışişleri bakanlarıyla yaptığı görüşmelerde verdiği mesajlar da Irak'a asker gönderme konusunda Ankara'nın yaklaşımını tamamlayıcı nitelikteydi. Örneğin, Gül'ün Alman Dışişleri Bakanı Ficher'e söylediği şu sözler "Irak'tan en çok etkilenen ve etkilenecek ülke olduğumuz gibi Irak'a en fazla katkıda bulunabilecek ülke de biziz. Bizim özel bir konumumuz var. Savaştan önce ne yaptığımızı biliyoruz, şimdi ne yaptığımızı bilerek hareket ediyoruz. Ama böyle oturamayız. Bunu her halükarda Irak'a gideriz anlamında söylemiyorum. Ama Irak'ın bütünlüğüne, istikrarına katkıda bulunacağımız kanaatine varırsak, gideriz. O zaman bize engel çıkarmayın. Bizim Irak'a gitmekten de bir çıkarımız yok. Tek çıkarımız bölgede güvenlik ve Irak'ta istikrarın oluşması. Biz gitmeyi de tercih etmeyiz ama koşullar bizim katkımız olacağını ortaya koyar ve biz de bu kanıya varırsak, öylece oturamayız." 
   Gül'ün bu açık mesajına Ficsher'in yanıtı olumlu. Alman Bakan, Gül'e, sizi ve Türkiye'nin konumunu anlıyorum, anlayışla karşılıyoruz yanıtını vermiş. Bu da Gül'ü memnun etmiş görünüyor. Ayrıca, Ficsher'in, BM kararı konusunda Rusya ve Fransa'nın sorun çıkarmayacağına ilişkin sözleri de Gül'ü rahatlatan diğer bir faktör. Gül'ün bu görüşmeden edindiği önemli bir izlenim de Almanya'nın Irak'ta NATO şemsiyesi istemediği yolunda.. 
   
</TEXT>
</DOC>
