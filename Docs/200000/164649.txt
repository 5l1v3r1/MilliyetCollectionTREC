<DOC>
<DOCNO> 164649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/guncel/gun00.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mütevazı milyonerler 
</HEADLINE>
<TEXT>

Amerikalı dolar milyonerlerinin mek nı Stamford'da yaşayan dört kişiden biri 'kaymak tabaka'dan. Ama onlar tüm zenginliklerine rağmen alçakgönüllülüğü elden bırakmıyorlar 
     CAN KAMİLOĞLU Stamford DHA 

     Amerikan Demographics dergisi, haziran sayısında dolar milyoneri 6 milyon 100 kişinin hobilerini, alışkanlarını, yaşadıkları yerleri ve otomobillerini inceleyen bir araştırmanın sonuçlarını yayımladı. Zenginlerin yaşadığı Connecticut Eyaleti Stamford kenti ve yakın kasabaları Beverly Hills'i bile geride bıraktı. 
     Burada yaşayan her dört ev sahibinden birinin en az 2 milyon dolarlık malvarlığı veya parası var ve yıllık gelirleri en az 250 bin dolar. Ev sahipleri arasında yapılan araştırmaya göre, bölgede yaşayanların yüzde 25.3'ü "Upper Crust" olarak adlandırılan kaymak tabaka arasında. Bu insanların çoğu evli ve çocuklu yaş ortalaması 53. Kaymak tabakanın sadece yüzde 11'inin kendi işyeri var. Diğerleri özel şirketlerde yönetici. Tercih ettikleri " otomobiller Jaguar, Lexus, Volvo, BMW, Mercedes. İçki tercihlerinin başında ithal şarap ve koyu renk bira olan Samuel Adams geliyor. Golf ve tenis en fazla yaptıkları spor. Yatçılık da en büyük tutkuları. NBA, Amerikan futbolu ve US Open tenis turnuvasını beğenerek izliyorlar. Wimbledon ve Buick Tenis Turnuvaları'nı kaçırmamaya özen gösteriyorlar. 
     
     BÖLGEDE 500 DE TÜRK YAŞIYOR 
     Araştırmaya göre üst gelir grubunun toplandığı Stamford, Greenwich, Westport, Norwolk, Darien ve New Canaan bölgelerinde yaklaşık 500 Türk yaşıyor. Türklerin çoğu bölgeye yıllar önce yerleşmiş ve kendi işyerlerinde çalışıyorlar. Müge Bay Büyüklü, 9 yıl önce İMKB'deki brokerlık işini bırakarak Milford'a yerleşmiş. Eşi, kurduğu mermer atölyesiyle lüks evlerin dekorasyonunu yaparken, Müge Bay da tasarımlara başlamış. Açtıkları dükk nlarda ise Buldan'dan getirdikleri tekstil ürünlerini satıyorlar. Müge Büyüklü, "Kaymak tabakayla yaşamak oldukça hoş. En ufak bir şımarıklıkları veya bir aşırılıkları yok" diyor. 
     
     ÖĞRENCİLERİN İŞİ DAHA ZOR 
     Connecticut Universitesi'nde de çok az sayıda Türk öğrenci var. Master için ABD'yi tercih eden İlgen Güldoğan, Stamford'un göbeğinde oturuyor. Bir şirketin finans bölümünde çalışan Güldoğan, "Zengin insanlar gayet mütevazı ve sıradan yaşıyorlar" diyor. Stamford'a yerleşen öğrenci Alp Tulga Türkkan da pahalılıktan şik yetçi ve geçinebilmek için birkaç işte çalıştığını söylüyor. 
     

</TEXT>
</DOC>
