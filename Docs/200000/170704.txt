<DOC>
<DOCNO> 170704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sondun18.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum'un evinde misafir olan 2 Türk tutuklandı 
</HEADLINE>
<TEXT>

     Kıbrıs Rum kesiminde, bir Rumun evinde misafir olan Türkiye kökenli 2 Türk ile ev sahibi Rum, tutuklandı. 
     Rum basınında yer alan haberlere göre, Türkiye kökenli olduğu belirtilen İsmail Mahmut 35 ve Sertap Ertap 19 adlı 2 KKTC vatandaşı ile bu kişileri evinde misafir eden 40 yaşındaki Rum, Rum polisi tarafından tutuklandı. 
     Adı belirtilmeyen Rum, Lefkoşa yakınlarındaki Alayköy'de bulunan ve 1974'te terkettiği eski evinde oturan iki Türkü, Rum kesimindeki evinde konuk etti. Türk konuklarını, KKTC'ye dönmeleri için dün Metehan Sınır Kapısı'na aracıyla getiren Rum, Rum polisi tarafından tutuklanarak ellerine kelepçe takıldı. 
     Habere göre, İsmail Mahmut ve Sertap Ertap isimli iki Türk de tutuklandı ve aleyhlerine, '' Kıbrıs Cumhuriyeti topraklarına yasadışı giriş yapmaktan'' soruşturması başlatıldı. Bir Rum ve iki Türkün bugün Rum kesiminde mahkemeye çıkarılması bekleniyor. 
     Rum polisi, ''bundan böyle KKTC'den dönüş yapacak Kıbrıslı Rumların sıkı bir yoklamaya tabi tutulacağını'' açıkladı. 
     Bu arada, Kıbrıslı Rumların 20 Temmuz'da, önceki günlere oranla az da olsa KKTC'ye geçmelerine sözde Girne Metropoliti Pavlos sert tepki gösterdi. Pavlos, ''Gidenler için çok ayıp, acınmaya layıktırlar, orada kutlamalar olduğu sırada ne yapmaya gittiler'' dedi. 
     Sözde kayıp yakınlarının Ledra Palace Sınır Kapısı'ndaki eylemine katılan, Sosyal Demokratlar Hareketi KS-EDEK Başkanı Yannakis Omiru da, Kıbrıslı Rumların 20 Temmuz'da KKTC'ye geçmesini yorumlaması istenince, şunları söyledi 
     ''Olaylar hakkında herhangi birisini kınamaya yetkili olduğum görüşünde değilim. Önemli olan ve vurgulanması gereken şudur Dolaşımdaki sınırlamaların kısmen kaldırılması Kıbrıs sorununa çözüm oluşturmadığı gibi 'işgalin' sona ermesi anlamında da değildir. Kıbrıs sorunu kapsamlı çözümünü arıyor. Bunun koşulu ise 'işgalin' sona ermesi ve Türk askerlerinin ayrılmasıdır. Vizyonumuzun gerçek olması için ulusal ruh birliği içinde çalışacağımızı vurguluyoruz.'' Rum radyosu, bu sabahki haber bülteninde, dün gece yarısına kadar 2700 dolayında Rumun KKTC'ye, 4 bin dolayında Türkün de Rum tarafına geçtiğini duyurdu. 
     
</TEXT>
</DOC>
