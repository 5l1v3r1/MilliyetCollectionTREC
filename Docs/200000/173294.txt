<DOC>
<DOCNO> 173294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/yasam/yas05.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayna ayna, söyle bana 
</HEADLINE>
<TEXT>

   Jimnastik ve dans salonlarındaki aynaların kadınların şevkini kırarak egzersiz yapmayı bırakmalarına yol açtığı ortaya çıktı 
      DIŞ HABERLER SERVİSİ 
   
   Bir işe yaramıyor 
   KANADA'DAKİ McMaster Üniversitesi'nden araştırmacılar jimnastik salonları ve dans stüdyolarındaki aynayla kaplı duvarlarda vücutlarını gören kadınların, çalışmalarının işe yaramadığını düşünerek kendilerini yorgun hissettiklerini ve egzersiz yapmaktan vazgeçtiklerini söyledi. Araştırmacılar, bu sonuca yirmili yaşlardaki 58 kadını inceleyerek vardı. 
   
   Ayna yoksa rahat 
   ARAŞTIRMA sonucunda egzersiz yaparken karşısında ayna olmayan kadınların kendilerini aynaya bakarak çalışanlardan daha iyi ve rahat hissettiği gözlemlendi. Kadınların aynaya bakınca olumsuz yönlerine odaklandığını söyleyen araştırmacılar egzersiz için spor salonlarına gitmek gerekmediğini, 30 dakikalık yürüyüşün de işe yarayacağını belirtti. 
   
   
</TEXT>
</DOC>
