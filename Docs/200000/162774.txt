<DOC>
<DOCNO> 162774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo39.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Nedved Kariyerimi Juventus'ta tamamlamak istiyorum 
</HEADLINE>
<TEXT>

     İtalya'nın FC Juventus takımında oynayan Çek futbolcu Pavel Nedved, kariyerini Juventus'ta tamamlamak istediğini açıkladı. 
     La Gazzetta dello Sport gazetesinde bugün yer alan demecinde Nedved, ''Uzun zamandır dışarıda kaldıktan sonra ülkeme dönmeyeceğim. Artık Torino'da kendimi evimde gibi hissediyorum. Kulüp ile aramızda çok özel bir ilişki var. Eğer kulüp tarafından aksi olmazsa kariyerimi burada tamamlamak istiyorum. Siyah beyazlılarla her şeyi kazanmak istiyorum'' dedi. 
     2 sezon önce Lazio'dan Juventus'a transfer olan 30 yaşındaki yıldız oyuncu, penaltılarda Milan'a karşı kaybettikleri Şampiyonlar Ligi finalinde kart cezalısı olmasından dolayı oynayamamasının acısını halen içinde hissettiğini belirtti. 
     İtalyanların bu sezon ısrarla Altın Top'a aday gösterdikleri Nedved, ''Bunun değerlendirmesini ben yapamam. Teknik beklentilerin yanı sıra unvan sahibi de yapan çok istenilen bir başarı. Başta bunu düşünmediğimden şimdi de dramatik bir olay yapmıyor. Nasılsa öyle olacak. Uzun zamandır Raul'un bu ödüle layık olduğunu söylüyorum. Onun klasında oyuncular etrafta az görülüyor'' değerlendirmesinde bulundu. 
     Çek futbolcu, gelecek vaat eden oyuncu olarak Sparta Prag'da oynayan 23 yaşındaki Zdenek Grygera'yı gösterirken Juventus'a da bu oyuncuyu önerdiğini kaydetti. 
     
</TEXT>
</DOC>
