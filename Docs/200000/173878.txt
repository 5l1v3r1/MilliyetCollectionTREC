<DOC>
<DOCNO> 173878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/spor/spo10.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluk Kupası'nda olay 13 yaralı 
</HEADLINE>
<TEXT>

      
   İZMİR'İN ezeli rakipleri Göztepe ile Karşıyaka'nın karşı karşıya geldiği TSYD Dostluk Kupası maçında olaylar çıktı, 2'si ağır 13 kişi yaralandı. 1 - 1 sona eren karşılaşmanın öncesinde iki takım taraftarları birbirine girdi. Bıçak ve sopaların kullanıldığı olayı polis havaya ateş açarak güçlükle önledi. Çıkan arbede 8'i polis 11 kişi yaralandı. Ardından olaylar maç sırasında da sürdü. Karşılaşmanın hakemi büyük gerginlik içinde geçen maçta altı kez anons yaptırırken 86. dakikada ise saha karıştı. 
   KORNER kullanmaya giden Evren'in üzerine Göztepe tribünlerinden yabancı madde yağdı. Yüzüne gelen cisimle Evren yere düşerken, Karşıyakalı taraftarlar da koltukları söküp polislere fırlatmaya başladı. Karşılaşma, olaylar nedeniyle bir süre durdu. Bu arada Karşıyaka taraftarlarının bulunduğu tribünde Murat Kango ve Bora Şendil isimli iki taraftar bıçakla ağır yaralandı. Olayla ilgili üç kişi gözaltına alındı. Günün ilk maçında ise Bucaspor - İzmirspor ile 1 - 1 berabere kaldı. 
   
   
</TEXT>
</DOC>
