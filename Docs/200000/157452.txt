<DOC>
<DOCNO> 157452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/sondun04.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi "Avrupa, Türkiye ve Rusya'ya genişlemeli" 
</HEADLINE>
<TEXT>

     İtalya Başbakanı Silvio Berlusconi, büyük Avrupa için sadece ekonomik değil askeri güce de sahip olmak gerektiğini, bu yüzden Avrupa'nın özellikle Türkiye ve Rusya'ya genişlemek zorunda olduğunu söyledi. 
     Berlusconi, İtalyan haber ajanslarının yayımladığı açıklamasında, büyük Avrupa'nın oluşması için Avrupa'nın askeri sektöre daha fazla yatırım yapmasını savundu. 
     Avrupa'nın kendisini ABD'nin gücüyle dengelemesi için büyük Avrupa olmaktan başka bir seçeceğinin bulunmadığını ifade eden İtalya Başbakanı, ''Daha fazla hesaba katılmak için ekonomik güce sahip olmak gerekir. Ama aynı zamanda askeri güç de lazım. Avrupa buna, sınırlarını özellikle Türkiye ve Rusya'ya genişleterek ve askeri strateji ile orduya daha fazla ödenek ayırarak ulaşabilir. Biz, Amerikalıların askeri harcamaları sayesinde büyüdük'' dedi. 
     
</TEXT>
</DOC>
