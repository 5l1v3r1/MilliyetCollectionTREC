<DOC>
<DOCNO> 152226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/magazin/mag01.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Meltem Cumbul, yıldırım aşkıyla dünya evine girdi 
</HEADLINE>
<TEXT>

Üç aydır birlikte olduğu içmimar Çağlayan Tuğal ile evlenen Meltem Cumbul, işlerinin yoğunluğundan balayı yapmayacak 
     DENİZ ALTUNTAŞ 

     Oyuncu Meltem Cumbul 33 , üç aydır birlikte olduğu içmimar Çağlayan Tuğal 37 ile dün evlendi. Bodrum'da baş başa düğün yapmayı planlayan çift, Tuğal'in boşanma ilanının kayıtlara geçmemesi sebebiyle evlenememişti. Tuğal'in annesinin Çengelköy'deki villasında yapılan düğünde damadın şahitliğini Erol Dostal, gelinin şahitliğini ise Yılmaz Katmerci yaptı. 
     İKİ tarafın ailelerinin de katıldığı düğünde Meltem Cumbul'un sanat camiasından hiçbir arkadaşının bulunmaması dikkatlerden kaçmadı. Çift, yoğun işlerinden dolayı balayı yapmayacaklarını açıkladı. Kısa vadede çocuk yapmayı düşünmediklerini açıklayan Cumbul, oyunculuğa ara vermeyeceğini belirtti. 
     


MAGAZİN 















</TEXT>
</DOC>
