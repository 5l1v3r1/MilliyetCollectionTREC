<DOC>
<DOCNO> 185105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sondun02.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ay'a ilk roketini gönderdi... 
</HEADLINE>
<TEXT>

     Avrupa'nın, Ay'a ilk roketini gönderdiği bildirildi. 
     Avrupa Uzay Ajansı'nın AUA Fransız Guyanası'ndaki Kourou uzay merkezinden yetkililer, SMART-1 adlı insansız uzay inceleme aracı ile 2 ticari uydu taşıyan Ariane-5 tipi roketin, Kourou'dan yerel saatle 20.14'te TSİ 02.14 fırlatıldığını belirttiler. 
     SMART-1'in yerel saatle 20.55'te TSİ 02.55 Ariane-5 roketinden ayrılarak uzaya bırakılacağını kaydeden yetkililer, 370 kilogram ağırlığındaki insansız uzay aracının, ay yörüngesine 15 ayda ulaşacağını ifade ettiler. 
     Aracın, konduğu yerden ay yüzeyini tarayarak AUA'ya 30 ay boyunca veri göndereceği, ayrıca daha uzun mesafeli uzay yolculuklarında kullanılacak bazı yeni teknolojilerin geliştirilmesine katkı sağlayacağı belirtildi. 
     AUA Bilimsel Programlar Direktörü David South, Ariane roketinin fırlatılmasından önce düzenlediği basın toplantısında, Ay'dan sonra Mars'a da uzay aracı göndermeyi amaçladıklarını kaydetti. 
     
</TEXT>
</DOC>
