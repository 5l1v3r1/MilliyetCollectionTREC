<DOC>
<DOCNO> 164071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/yazar/heper.html </URL>
<DATE> 2003/06/19/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Cem Uzan'ın üslubu Başbakan'ın tutumu 
</HEADLINE>
<TEXT>

     Ama gerçeğin bu olmadığı çok çabuk anlaşıldı. Cumhurbaşkanı Sezer'in de onayladığı, Çukurova ve Kepez'e el konulması olayı Cem Uzan'ın gerçek kimliğini ortaya çıkardı. Cem Uzan hem politika yapıyor, hem de ticaretle iç içe yaşıyor. 
     Uzanlar'ın ekonomik çıkarlarını korumak amacıyla siyasi parti kurdukları da artık açıkça görülüyor. 
     Bu açıdan bakınca, ticari menfaati zedelenen Cem Uzan'ın, bir politikacıya yakışmayan saldırgan üslubunu gören vatandaşların, Genç Parti ve Uzan hakkında bundan böyle daha dikkatli olacaklarını düşürmek yanlış olmaz. 
     Aksi halde etrafa korku salmayı hukuka tercih eden zihniyetin, imk n bulması halinde neler yapmaya kalkışacağını tasavvur bile ürkütücü olacaktır. 
     Cem Uzan'ın nezaket sınırlarını aşan Bursa konuşmasına Tayyip Erdoğan'ın cevabı ilginçti. "Gereken ders hukukla verilecektir" diyen Erdoğan, dün yargıya başvurdu. Başbakan, bir parti liderine yakışan ağırbaşlı üslup ve tutumu nedeniyle puan toplamış oldu. 
     
     AKP seçimden önce "yolsuzluk" ve "yoksulluk"la mücadeleyi ön plana aldığını açıklamış, belki de o nedenle yüksek oy oranına ulaşmıştı. 
     Kepez ve Çukurova ile ilgili alınan karar bu açıdan yerinde oldu. 
     AKP, yolsuzluklarla mücadelede kararlı olduğunun ipuçlarını verdi. 
     Ama bu mücadelenin arkasının getirilmesi, yani diğer yolsuzluk iddialarına da hukukun neşterini vurma başarısının gösterilmesi gerekir. 
     
     YOLSUZLUKLA ilgili komisyonun çalışma süresi bugün sona eriyor. Ve sıra 5 Temmuz'a kadar raporların hazırlanıp bitirilmesine ve Meclis'e sunulmasına geliyor. 
     Türkiye'yi yolsuzluklar batağından kurtarmak için yapılması gereken ilk iş "dokunulmazlık" kavramını "Meclis kürsüsü" ile sınırlamaktır. 
     Onun kadar önemli ikinci aşama ise yolsuzluklarla ilgili bulguların acele mahkemelere intikal ettirilmesidir. 
     AKP bu yolda ilerlemelidir. 
     
DİPLOMA ARAÇ MI, AMAÇ MI      Üniversite diploması amaç mı, araç mı .. 
     Bana göre, Türkiye'de, para ve statü kazanmanın aracı... Çünkü üniversite bitirmeyene iş yok. 
     Peki bitirene var mı Onların da yüzde 31'i işsiz. 
     Aslında gençleri üniversitelere yığan devlet mezun olanlara iş sağlamayı da planlamalı. 
     Bu yapılmayacaksa istediğiniz kadar üniversite kurun, istediğiniz kadar diploma dağıtın ne işe yarar... 
     
HANGİ 3 YIL 3 yıl sonra cennet      "Ekonomide ilk kez umut doğdu. Devrim mahiyetinde önlemler sıra sıra dizildi. Yeni Türkiye planı ortaya çıktı. Artık "benim köylüm, benim işçim, benim esnafım' gibi riya kokan sloganları unutun. 
     Özelleştirme diye satılan bankaların içlerinin boşaltıldıktan sonra yeniden devletleştirilmelerini artık unutun. "Kayırma politikası" bitti, "gerçekçi ekonomi" geldi. 
     Türkiye 3 yıl içinde aydınlığı bulabilecek, yani 3 yıl sırat köprüsü, sonra cennet... 
     Bu yolda, Gazi Erçel'in espriyle noktaladığı sözleri ilginçti 
     'Başarılı olacağız. Bunun için 3 aracım var eldeki 26.5 milyar dolar döviz, 105 ton altın, bunlar da yetmezse bir de matbaa makinesi '" 
     Bu satırlar 1999'da bu köşede yer aldı. Vaatler hesaba kitaba dayansaydı Türkiye son bir yıldır cennet hayatı yaşıyor olmalıydı. 
     Bugün AKP de 3 yıl sonrası için cennet vaat ediyor, ilk olarak "2004'te IMF'ye ihtiyaç kalmayacak" diyor. 
     Leyleğin ömrü, "laklak"la, Türk vatandaşının da beklemekle geçiyor. 3 yıllar bitmez ki... 
     
YANLIŞ HESAP Doğalgaz kazığı      'Mavi Akım"a ilk adımlar atılırken çok eleştiri oldu. Şimdi bu eleştirilerin haklı olduğu anlaşılıyor. 
     Her şeyden önce Türkiye'nin bu kadar doğalgaza ihtiyacı yok. 
     Sonra kendi olanaklarımızın linyit gibi tümünü kullanmadan neden doğalgazla elektrik üretiyoruz 
     Elektrik üretiminde doğalgaza bağımlılık ABD'de yüzde 20, Avrupa'da yüzde 32 iken bu Türkiye'de yüzde 50 gibi yüksek bir orana varıyor. 
     Bir kaynağa bu kadar bağımlı olmak stratejik bakımdan da, ekonomik bakımdan da yanlış. 
     Üstelik Rusya 35 dolara mal olan gazı Türkiye'ye 150 dolara satıyor. Ve biz bu fahiş fiyatın farkına biraz geç varıyoruz. Rusya ile pazartesi günü başlayan pazarlıklarda ise olumlu bir gelişme gözlenmiyor. 
     Peki Türkiye'nin aleyhine olan bu durum Mavi Akım müzakerelerinin başında bilinmiyor muydu Biliniyordu da, saklandı mı 
     Doğalgaz tek başına bir araştırma konusu olabilir... 
     
     

</TEXT>
</DOC>
