<DOC>
<DOCNO> 163805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/guncel/gun03.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatro dekoruna gözaltı 
</HEADLINE>
<TEXT>

Hakk ri'de valiliğin desteklediği tiyatro oyununun bordo, sarı, turuncu, kırmızı ve yeşil renkli sinekliğini sakıncalı bulan polisler "suç aletini" söküp götürdü. Mahir Günşiray da oyunu oynamaktan vazgeçti 
     ELİF KORAP İstanbul 

     Hakk ri'de valiliğin mek n tahsis ederek desteklediği tiyatro oyunun dekorundaki renkleri beğenmeyen bir öğretmen ihbarda bulununca, polis sinekliği yerinden çıkarıp götürdü Bunun üzerine Mahir Günşiray da oyunu sergilemekten vazgeçti. 
     Mahir Günşiray'ın, "Doğuya Sanat Köprüleri Festivali" kapsamında Hakk ri'de sergileyeceği "Gavara" adlı oyunun dekorundaki sineklikte yer alan bordo, sarı, turuncu, kırmızı ve yeşil renkleri, bir öğretmen sakıncalı bularak ihbarda bulundu. 
     
     ÖĞRETMEN İHBAR ETTİ 
     Bunun üzerine Hakk ri Valiliği tarafından oyun için tahsis edilen Hakk ri Öğretmenevi'ne gelen polisler, sinekliği çıkarıp götürdü. Tutulan tutanakta ihbarın bir öğretmen tarafından yapıldığı ve sinekliğin 'suç aleti' olarak alındığı, olay yerinin incelendiği belirtildi. 
     Sinekliğin götürülmesi üzerine oyunu oynamaktan vazgeçen Günşiray, şunları söyledi 
     
     'KÜRTLERLE İLGİSİ YOK' 
     "Oyunu ilk kez oynayacaktık. Öğretmenevinde prova yapıyorduk. Öğretmenlerden biri sineklikteki renkleri Kürt bayrağına benzetip şik yetçi olmuş. Sineklikte bordo, sarı, turuncu, kırmızı, yeşil renkler vardı. Özellikle de sarı, kırmızı ve yeşili yanlış anlaşılmasın diye bir araya getirmedik. Oyundan önce sinekliği alan, oyun sırasında da gelip başka bir şeye el koyabilir. Ben de oyunu oynamıyorum. Oyun bir erkeğin sünnetinden, askerliğine kadar yaşadığı olaylardan kesitler sunuyordu. Trabzon halkının kullandığı bir kelime olan "Gavara' aniden ortaya çıkan bela anlamına gelmektedir. Oyunun yazarı da Nihat Genç Trabzonlu. Oyunun Kürtlerle hiçbir ilgisi yok." 
     Bu yıl Avrupa Birliği'nin de desteğiyle üçüncüsü gerçekleşen festivalin yöneticisi Vecdi Sayar ise şöyle konuştu 
     "Çok şaşırdık. Prova yapılırken, gelip inceleyeceklerini söyleyerek sinekliği götürdüler. İhbar tutanağı savcılığa sevk edilmiş. Savcılığın kararı da şöyle Olay yerinin incelemeye alınıp fotoğraflarının çekilmesi, söz konusu bayrak, flama ya da bez parçalarının zaptedilmesi, incelenmesine karar verildi." 
     
     FESTİVALE SANATÇI AKINI 
     "Doğuya Sanat Köprüleri Festivali"ne aralarında Ataol Behramoğlu, Işıl Özgentürk, Zeynep Aliye, Kardeş Türküler, Nur Sürer'in de olduğu 100'e yakın sanatçı katıldı. Hakk ri Valiliği'nin de desteklediği festivale Devlet Tiyatroları'nın da katılması bekleniyor. 
     
     

</TEXT>
</DOC>
