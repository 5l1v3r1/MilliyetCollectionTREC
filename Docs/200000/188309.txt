<DOC>
<DOCNO> 188309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sondun37.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'da ilk kez seçim yapılıyor... 
</HEADLINE>
<TEXT>

     Monarşiyle yönetilen Suudi Arabistan'da ilk defa belediye meclisi üyeliği için seçim yapılacağı bildirildi. 
     Resmi haber ajansı SPA'nın haberinde, bakanlar konseyinin yaptığı toplantıda, Suudi vatandaşlarının yerel ilişkilerini sürdürmek için seçimler yoluyla yönetime katılmalarını kararlaştırdığını belirtti. 
     Ajans, alınan karar gereği, belediye meclisi üyelerinin yarısının seçimlerle iş başına geleceğini kaydetti. 
     Uzmanlar, seçim kararının, Körfez ülkesi Suudi Arabistan'da siyasi alanda atılan ilk somut adım olarak değerlendirilebileceğini belirtiyorlar. 
     Suudi Arabistan'daki reform yanlıları, aydınlar, akademisyenler ve yenilik yanlısı tutumuyla dikkati çeken veliaht Prens Abdullah, siyasi katılımın artırılmasını, seçimlerin yapılmasını ve ifade özgürlüğünün geliştirilmesini istiyorlardı. 
     Kurulduğundan beri Suud ailesinin hanedanlığında yönetilen Suudi Arabistan'da, Krallığın atadığı Şura Konseyi şu ana kadar herhangi bir biçimde kamuya açık seçimlere gitmemişti. 
     
</TEXT>
</DOC>
