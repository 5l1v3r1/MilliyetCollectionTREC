<DOC>
<DOCNO> 197417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yazar/temelkuran.html </URL>
<DATE> 2003/11/23/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Biri Eleştirenleri de Gözetliyor 
</HEADLINE>
<TEXT>

   TV 8'de "Ben Evleniyorum" yarışmasının kahramanlarından Cemal ile aynı masaya oturduk. Hepimizin hocası Ünsal Oskay, "Derin Haber" programını sunan Haluk Şahin ve ben... Kadro bu olunca ister istemez olaylar da gelişti tabii 
      
   Bu bir canlı yayın hikayesidir Ünsal Oskay, Haluk Şahin ve ben arasında geçmektedir. Ancak bu "entelektüel" üçlünün karşısında bulunan rengarenk sima olayın esas oğlanıdır. "Ben Evleniyorum" programının kahramanlarından Cemal 
   Efendim biz, Ünsal hoca ile ikimiz gece saat 10.30 sularında TV 8'e doğru yola çıktık. Çağrıldığımız "Derin Haber" programında Haluk Şahin'in canlı yayın konuğu olacaktık ki olduk da zaten. Program öncesindeki sohbette Michael Moore'dan, kitaplardan, memleketin içinde bulunduğu ahval ve şeraitten, elbette bir de Ünsal hocanın yaptığı alıntılarla Karl Marks'tan söz edildi. Bu sırada "esas oğlan" Cemal, kanalda çalışan insanlarla sohbet ediyor, artık dışında olduğu evin kahramanlarıyla ilgili "içeriden" bilgiler veriyordu ki bu zaten yeterince kamera şakasını andırıyordu. Bir tarafta allemeler, diğer tarafta kelnameler Olayımızdaki Cemal, kafasını kazıtmış bir kişidir 
   Program öncesi konuşmanın en önemli bölümü, Ünsal hocanın popüler kültürü eleştirmesi, benim ise "Artık popüler kültür eleştirisi de popüler kültür oldu " dememdir ki Ünsal hoca kendi deyimiyle çok "alimane" bir cevap verdi buna 
   "Marks'ın dediği gibi insanlık bir dönüm noktasına gelir pislik öncede kalır." 
   
   Sabotaj öksürüğü    Velhasıl stüdyoya geçtik. "Ben Evleniyorum"cu Cemal bey, sigaranın sağlığa zararlı olduğundan 
   söz etti ve şöyle dedi 
   "Amcam, karaciğerinden mi, akciğerinden mi, sigara ile ilgili olan hangisi ise o sebeple hastaneye kaldırılmıştı." 
   Ünsal hoca da araya girip "Böbrek de olabilir " dedi ve Cemal bey, "Tabii tabii" diyerek devam etti. 
   Bu arada Cemal beyin üniversite mezunu olduğunu anımsatmakta yarar var. Aniden gelen bu anatomi bilgisi şoku Ünsal hocada ve bende bir "Dur bakalım ne yapacağız " gibi bir ruh haline neden olmadı değil. Ben dumura uğramakla yetindim ancak Ünsal hoca program başladığı anda bitmek tükenmek bilmeyen bir öksürük krizine tutuldu. Ben o krizin bir "sabotaj" niyeti taşıdığından şüphe duyuyorum şahsen Herhalde karaciğerle akciğerin farkını bilmeyen ve "Ben Evleniyorum" yarışmasına katılmış bir adamla aynı masada oturmak hocayı biraz sarstı. Haluk bey ise metanetini korudu ve Cemal beye bu acayip yarışmaya neden katıldığını sordu. Cevap aldı 
   "Evlenmek istemiyordum aslında. Reklamımı yapmak istedim. Reklamın iyisi kötüsü olmaz Benim de bir vizyonum olsun istedim." 
   Cemal bey muhtemelen "vizyon" kavramını görmekle ilgili değil "görünmekle" ilgili bir şey zannediyor. Neyse orayı pek kurcalamadık. Ancak söylediği diğer şeyler Ünsal hocada art arda gelen birkaç infilaka neden oldu. Cemal beyin mutaassıp bir aileden geldiğini, böyle bir programa çıkan kızlara "iyi gözle bakılmayacağını", anneannesinin oradan alacağı kızı kabul etmeyeceğine dek varan bir dizi bombasının ardından Ünsal hoca şu tespiti yapmaktan kendini alamadı 
   "Görüyoruz ki sizin için en önemli kriter anneanneniz " 
   O andan itibaren artık Ünsal hocayı kimse engelleyemezdi. Bana kalırsa hiç de öyle bir niyeti olmamasına rağmen Cemal beyi iyiden iyiye makaraya sarmaya başladı. Trajik olan şey makaraya sarılan kişinin bunu bile anlamaması oldu. O h l sabahları yayınlanan kadın programlarındaki klişeler diyarında dolanıyor, dürüst bir insan olduğunu bütün Türkiye'nin gördüğünü, bu yüzden Sabancı Holding'in kendisini işe alacağını söylüyordu. 
   
   Cemal'den nasıl etkilendim    Ben ne yaptım İlk kez hakkında söz söylediğim bir popüler kültür öznesi nesnesi ile karşı karşıya geldiğim için cümleleri kurmadan önce Cemal beye konunun kendisiyle ilgili olmadığını, bizim daha soyut bir düzeyde konuştuğumuzu geveledim. Buna karşın, reklamın iyisi kötüsü olmaz diye düşünen Cemal bey programın sonunda yüzünde güller açarak ve hepimizden daha popüler olmanın verdiği kendine güvenle bana "Çok üstüme geldiniz. Hi hi hi " dedi. Bu arada insanların sanırım "Siyaset Meydanı" yıllarında öğrendiği bir tür "ekranda kavga olur ama o ekran içindir, kamera kapandığında sarılıp öpüşülür" profesyonelliğini kazanmış olarak elimi sıkmayı ihmal etmedi. Bir yandan da şöhretin dayanılmaz bir cazibesi olduğuna duyduğu müthiş güvenle hülyalı bir biçimde gözlerime bakmayı ihmal etmedi tabii Tahmin edeceğiniz üzere bilhassa engin anatomi bilgisi sebebiyle Cemal beyden son derece etkilendim 
   Programdan sonra Ünsal hoca, Cemal beyi görmekten kaynaklanan motivasyonla sigara ve çay eşliğinde Frankfurt Okulu'ndan, Walter Benjamin ve Adorno'dan, elbette yine Marks'tan söz etti. Sanırım o gece maruz kaldığı "sinir gazı" sebebiyle de epey uzun süre uyanık kalmıştır. 
   Diyeceğim lafı en sona bıraktım ve bu kadar abidik gubidik mesele arasında yer kalmadı ama diyeceğim şuydu 
   Cemal bey sayesinde biz de o gece galiba biraz olsun birer popüler kültür öznesine nesnesine dönüştük. Programda bir punduna getirip açlıktan, özelleştirmelerden, kapitalizmden, sosyalizmden bahseden ben bile yani... Enteresandır. Bilmiyorum, Ünsal hoca ne düşünür... 
   
      
   
</TEXT>
</DOC>
