<DOC>
<DOCNO> 171554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/yazar/asik.html </URL>
<DATE> 2003/07/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Arif'in tarifi... 
</HEADLINE>
<TEXT>

   
   Başbakan, Erzurum Kongresi'nin 84. yıldönümü nedeniyle "Mustafa Kemal 84 yıl önce bu binada 54 kişiyle yola çıkmıştı. İşte şimdi bu noktadayız" demiş 
   - Arada bir "maalesef" kelimesi eksik kalmış. 
   
   Irak'taki sivil yönetimin başı Bremer "Türkiye'nin asker göndermesinden memnuniyet duyarız" demiş 
   - Herhalde elinde fazla çuval kaldı... 
   
   ABD, Saddam'ın oğullarını öldürdüğünü ispat için fotoğraflarını yayımlayacakmış 
   - Bu kadar çok yalan söylersen sonu bu olur işte... 
   
   Başbakan'ın ve Ulaştırma Bakanı'nın oğulları ticaretle uğraşmaya başlamışlar 
   - Hiç yorulmayın... Babalarınızın din ticaretinden kazandıkları hepinize yeter... 
   Arif Ayhan 
   
   Yolsuzluk yarışı    İnternetteki "Haberx" sitesi düzenlediği ankette soruyor 
   "Haklarında Meclis soruşturması istenen 25 eski bakandan hangileri en fazla şaibeli görünüyor " 
   Dünkü durum şöyleydi 
   1 Mesut Yılmaz Yüzde 93.1 
   2 Cumhur Ersümer Yüzde 78 3 Hüsamettin Özkan Yüzde 75.6 
   4 Koray Aydın Yüzde 74.5 
   5 Güneş Taner yüzde 73.14 ... 
   Ecevit yüzde 37 ile 21'inci sıradaydı... 
   
   Machiavelli yorumu...    Ereğli'de bir minibüsçüden 5 milyon rüşvet alırken suçüstü yakalanan trafik polisi Necati Topçu parayı yutmaya kalkışmış. Yutamayınca fenalaşmış. Hastanede çekilen filmde para trafik memurunun yemek borusunda aynen görünüyordu. Topçu 12 yıla kadar hapis istemiyle yargılanıyor 
   Okurumuz Doğan Çelebi bu haberi okuyunca Machiavelli'nin şu sözünü hatırlamış 
   - Üst kademedeki hırsızlıkların boyutu büyüdükçe alt kademede hırsızlık yapanların cezaları daha acımasız hale gelir. 
   
   Beyoğlu'nu yazıyor    Beyoğlu Gazetesi bugün piyasaya çıkıyor. Celal Başlangıç, Yurdaer Erkoca ve Mehmet Güç'ün yönetimindeki gazetenin ilk sayısı 56 sayfa, 1 milyon lira. Kapkaç terörüne karşı Beyoğlu'nda tasarlanan önlemler, Yılmaz Erdoğan'ın Beyoğlu günleri, Tayyip Erdoğan'ın Okmeydanı'nda uğradığı ok saldırısı dahil... Eğlenceli haber ve yazılarla süslü ilk sayı... Doğan HIZLAN, Haldun DORMEN, Vecdi SAYAR, Deniz TÜRKALİ, Figen ŞAKACI, Hasan KAÇAN, Murathan MUNGAN, Yıldırım TÜRKER, Mıgırdıç MARGOSYAN, Tuğrul ERYILMAZ, Ersin SALMAN, Ersin KALKAN, Korhan GÜMÜŞ yazılarıyla katkıda bulunuyorlar... Bütün emekler siz okurlar için.... 
   
   Ticari takiye...    Recep Tayyip Erdoğan partisinin kapalı grup toplantısında kafalarda uyanan soru işaretlerini gidermeye çalışıyor 
   - Biz yıllardan beri Ülker'in bayisiyiz. Siyasete atılınca işimi oğluma bıraktım... 
   Daha sonra sarf ettiği bir cümle ise usta gazeteci Cüneyt Arcayürek'in dikkatinden kaçmıyor. Diyor ki RTE 
   - Ülker bayisi olduğumuz için Cola Turka'yı da satıyoruz... 
   Üslup "Oğlumla ayrımız gayrımız yok" mesajını açıkça ortaya koyuyor. 
   Ulaştırma Bakanı Binali Yıldırım da Grup toplantısında Tayyip Erdoğan'a benzer bir savunma yapıyor. Aslında işi kendisinin yürüttüğü ama oğlunu mecburen işin içine soktuğu sözlerinden anlaşılıyor. 
   Toparlarsak söyledikleri şu 
   - Ticaretle ilişkimizi kesmedik... Sadece işi oğlanın üzerinde gösteriyoruz... 
   Siyasette takiye.. Ticarette takiye... 
   Böylece gelecekte "Nereden buldun " sorusunun cevabı da hazır 
   - Oğlan kazandı... 
   Bir hanım okurumuz gönderdiği notta diyor ki 
   - Bu kadro 5 yıllığına tek başına iktidara geldi. Eğer iyi bir gelecek yaratacaklarına kendileri inansalar acele zengin olma yollarına tevessül ederler miydi 
   Tayyip Erdoğan sık sık kendilerine AK Parti denmemesinden yakınıyor. Peki ama neden 
   
   Anında destek..    Manisa Alaşehir Bakkallar Odası Başkanı Halil Günay, dün Alaşehir Milli Eğitim Müdürlüğü'ne bir dilekçe verdi. Aralarında Sümer Oral' ın da bulunduğu 25 eski bakan hakkında soruşturma komisyonu kurulduğunu anımsatan Halil Günay şöyle dedi 
   "Yolsuzlukla mücadeleye ve TBMM Yolsuzlukları Araştırma Komisyonu'nun çalışmalarına desteğimizin bir ifadesi olarak adını Sümer Oral koyduğumuz Çıraklık Eğitim Merkezi'nin adının Yıldırım Beyazıd olarak değiştirilmesi hususunda gerekeni yapmanızı saygılarımızla arz ederiz." 
   
      
   
</TEXT>
</DOC>
