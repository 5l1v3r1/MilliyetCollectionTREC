<DOC>
<DOCNO> 177651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sondun06.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Müziğin "olay" kadınları aynı sahnede.. 
</HEADLINE>
<TEXT>

     Müzik dünyasının ''üç büyükleri'', MTV Video Müzik Ödülleri töreninde izleyiciye sürpriz yapacak. Britney Spears, Madonna ve Jennifer Lopez, aynı sahneyi paylaşmayı planlıyor. 
     Internetteki ''imdb'' sitesinde yer alan habere göre, üç yıldızın sürprizi MTV müzik kanalının bazı çalışanları tarafından sızdırıldı. 
     MTV kaynağına göre pop müziğin üç ünlü yıldızı gelecek hafta gerçekleştirilecek törende Madonna'yı üne kavuşturan ''Like a Virgin'' adlı parçayı seslendirecek. 
     Birbirinde fazla hoşlanmadığı bilinen üç ünlü yıldız, geçen hafta Madonna tarafından ünlü yıldızın 45. yaşgünü partisinde biraraya gelmişti. İki güzel rakibesini evinde buluşturan Madonna, Lopez ve Spears ile birlikte öğle yemeği de yemişti. Üçlünün başka projeler üzerinde de çalıştığı ve bunu da sır gibi sakladığı ifade edildi. 
     Madonna, ''Like a Virgin'' adlı şarkıyı 20 yıl önce henüz 20'li yaşlardayken MTV Müzik Ödülleri töreninde seslendirmişti. 
     
</TEXT>
</DOC>
