<DOC>
<DOCNO> 170372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/yasam/yas06.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zayıfım, hastayım 
</HEADLINE>
<TEXT>

Son yıllarda özellikle genç kızlar arasında hızla yayılan 'zayıflık modası', depresyondan hafıza kaybına kadar birçok hastalığa davetiye çıkarıyor 
     AYŞEGÜL AYDOĞAN İstanbul 

     Güzellik yerine kötü görüntü 
     KİLO vermeyi, hatta fazla kilolardan kurtulduktan sonra da kilo almamayı başarı sayan 'çiroz' ve 'sıska' modası, son birkaç yılda özellikle genç kızlar arasında gittikçe yaygınlaşıyor. Ancak uzmanlar adeta aç dolaşmaya neden olan bu 'zayıflık modası'nın güzellik yerine sağlıksız ve kötü bir görüntüyü beraberinde getirdiğini söylüyor. 
     
     Yararından çok zararı var 
     AMERİKAN Hastanesi Beslenme ve Diyet Uzmanı Dilara Koçak, "Düşük kalorili beslenme başağrısı, bulantı, ishal ve halsizlik gibi sık görülen şik yetlere neden oluyor" diyor ve ekliyor "Uzun dönemde özellikle genç kızlarda saç dökülmesi, tırnak kırılmaları, depresyona eğilim, halsizlik şik yetleri çok sık ortaya çıkmaktadır." 
     
     Tek yönlü diyetlerin sonu 
     MANKEN diyetleri ya da sebze meyve diyetleri gibi tek yönlü diyetlerin çok düşük kalorili olduğunu söyleyen Koçak, şöyle devam etti "Düşük kalorili diyetler kalıcı olmadığı ve daha fazla kilo almaya davet ettiği gibi kas ve su kaybedilmesine, yağ deposu olan karın - kalça bölgesinin değil, yüz ve kolların incelmesine neden olur." 
     
     Hastalık haline gelirse... 
     ÇOCUK Sağlığı ve Hastalıkları Uzmanı Prof. Aysel Ekşi de yarı açlığın sonucunda meydana gelen değişimleri, kalp atımı, solunum hızı ve oksijen tüketiminin azalması, saçlarda dökülme, kabızlık olarak sıraladı. Ekşi, "Kilo kaybı hastalık haline gelirse kemik kırılmalarından hafıza kaybına kadar ciddi sorunlar doğurur" dedi. 
     
Günlük 600 kalorilik yanlış diyet örneği      25 yaşında 58 kilo olan bir kadının sağlıklı zayıflamak için yaklaşık 1400 kalori alması gerektiğini belirten Koçak'ın yanlış diyet örneği 

</TEXT>
</DOC>
