<DOC>
<DOCNO> 196773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sondun04.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta Ramadi belediye binasına bombalı saldırı 7 ölü 
</HEADLINE>
<TEXT>

     Irak'ın Ramadi kasabasında 7 kişinin öldüğü saldırının bir intihar eylemi olduğu ve patlamanın olduğu aracın içindeki bir kişinin de öldüğü bildirildi. 
     Başkent Bağdat'ın 100 kilometre batısındaki Ramadi'de bir hastane yetkilisi 7 kişinin öldüğünü söylerken, patlamayı doğrulayan bir Amerikan askeri sözcüsü başka ayrıntı vermedi. 
     Bir polis 6 ceset gördüğünü söylerken, patlamanın olduğu yere yakın bir evde oturan bir görgü tanığı, ''Araç hızla geldi ve şoförü arabanın içinde kendini havaya uçurdu'' dedi. 
     Ramadi'de dün gece düzenlenen başka bir saldırıda ise, Amerikalılarla işbirliği yapan bir aşiret lideri Mahmud Cabir vurularak öldürüldü. 
     Ramadi bölgesi polis şefi Cadan El Avani'nin oğlu ise, evlerine makineli tüfek ve el bombalarıyla düzenlenen saldırıda ağır yaralandı. 
     
</TEXT>
</DOC>
