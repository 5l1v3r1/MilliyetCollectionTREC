<DOC>
<DOCNO> 160514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sondun25.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan vatandaşı olmak isteyenlerde rekor artış.. 
</HEADLINE>
<TEXT>

     Avrupa Birliği'ne 2007 yılında tam üye olması öngörülen Bulgaristan'da vatandaşlık talebinde bulunan yabancıların sayısında rekor düzeyde artış olduğu bildirildi. 
     Cumhurbaşkanı Yardımcısı emekli general Angel Marin, bu yılın ilk 3 ayında toplam 10 bin vatandaşlık başvurusu yapıldığını açıkladı. 
     Marin, 2002'de 12 bin vatandaşlık başvurusu olduğunu hatırlatarak, bu yılın ilk üç ayında başvuru sayısının 10 bine ulaşmasının son derece düşündürücü olduğunu söyledi. 
     Angel Marin, Bulgar vatandaşlığına geçmek isteyenlerin büyük bölümünün Moldovya, Makedonya ve Ukrayna'da yaşayan etnik Bulgarlar olduğunu bildirdi. 
     Bulgaristan'da yıl sonuna kadar vatandaşlık talebinde bulunanların sayısının 30 bine ulaşması bekleniyor. 
     Adalet Bakanlığı, vatandaşlık konusunda, başka ülkelerde yaşayan etnik Bulgarlara öncelik veriyor. 
     
</TEXT>
</DOC>
