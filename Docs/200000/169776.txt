<DOC>
<DOCNO> 169776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko19.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin 3 aylık turizm geliri 2.258 milyar dolar 
</HEADLINE>
<TEXT>

     Devlet İstatistik Enstitüsü DİE , bu yılın 2. döneminde Nisan-Mayıs-Haziran Türkiye'nin turizm gelirlerini 2 milyar 258 milyon 888 bin 710 dolar, giderlerini ise 448 milyon 389 bin 187 dolar olarak hesapladı. 
     DİE'nin ''2003 Yılı 2. Dönem Çıkış Yapan Ziyaretçiler Anketi''nin sonuçları açıklandı. 
     Buna göre, söz konusu dönemde yurt dışında ikamet eden vatandaşların Türkiye'ye yaptığı ziyaretler sırasında elde edilen turizm gelirinin 397 milyon 179 bin 447 dolar, yabancı ziyaretçilerden elde edilen gelirin de 1 milyar 861 milyon 709 bin 263 dolar olduğu hesaplandı. 
     Bu dönemde 2 milyar 258 milyon 888 bin 710 dolar olan turizm gelirinin 1 milyar 786 milyon 164 bin 879 doları kişisel harcamalardan, geriye kalan 472 milyon 723 bin 832 doları paket tur harcamalarından sağlandı. 
     Söz konusu dönemde Türkiye'nin turizm giderlerinin ise 448 milyon 389 bin 187 dolar olduğu belirlendi. 
     DİE'nin ''2003 Yılı 2. Dönem Nisan-Mayıs-Haziran Vatandaş Giriş Anketi''nin sonuçlarına göre ise söz konusu giderlerin 436 milyon 875 bin 261 doları kişisel harcamalardan, 11 milyon 513 bin 926 doları paket tur harcamalarından sağlandı. Yurt dışından toptan alınarak Türkiye'ye getirilen mallar için yapılan harcamalar ise 30 milyon 692 bin 234 dolar olarak hesaplandı. 
     
</TEXT>
</DOC>
