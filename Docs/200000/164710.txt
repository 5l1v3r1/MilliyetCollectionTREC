<DOC>
<DOCNO> 164710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/yazar/pulur.html </URL>
<DATE> 2003/06/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bizim komşu ve Rıza Bey... 
</HEADLINE>
<TEXT>

     
     1974'te, tren raydan çıkıp buzla kaplı nehre uçmuş, 17 kişi ölmüş, bizim komşu kazayı ufak tefek yaralarla, bir de kolu kırılarak atlatmış... 
     Bir yıl sonra, uçağın kapısı açılmış, 19 kişi boşluğa uçmuş, 18 kişi yere çakılıp can verirken, bizim komşu ot yığınına düşmüş, paçayı kurtarmış... 
     1966'da bindiği otobüs nehre uçmuş, bizim komşu hafif yaralanmış... 
     
     1970'te otoyolda arabası ateş almış, araba cayır cayır yanarken, bizim komşu kendisini dışarı atıp kaçmış, birkaç saniye sonra benzin deposu patlamış... 
     Üç yıl sonra benzin alırken, benzin motora damlamış, parlamış, bizim komşunun saçları yanmış... 
     1995'te Zagreb'de karşıdan karşıya geçerken bir otobüs çarpmış, bizim komşu kazayı sıyrıklarla geçiştirmiş... 
     1996'da dağ yolunda karşısına çıkan kamyondan kaçarken direksiyonu kırınca, araba uçuruma uçmuş, bizim komşu bir ağaca sarılıp, yine yırtmış 
     
     BU kadar mı 
     Hayır hayır, bizim komşu dört felaket daha atlatmış ki 
     Dört defa evlenmiş, dördünden de boşanarak kurtulmuş... 
     Ve şimdi bir talih oyunundan 1.5 trilyon lira kazanmış 
     Eee "Hak etmiş " diyeceksiniz. 
     Haklısınız 
     Ya bizim "Rıza Bey"in başına gelenler .. 
     İlk uçakla Ankara'ya gidecek, tam uçağa biniyor kulağında ses 
     "Binme, bu uçak düşecek " 
     Binmemiş, uçak düşmüş... 
     Haydarpaşa'ya koşmuş, trene binecek, tam vagona ayağını atarken yine aynı ses 
     "Binme, raydan çıkıp, devrilecek " 
     Binmemiş, yarım saat sonra haber gelmiş, tren Pendik'te raydan çıkmış... 
     Koşmuş otobüse, tam biniyor aynı ses 
     "Binme rot'u çıkacak " 
     Binmemiş, haber gelmiş, otobüs devrilmiş... 
     Ankara'ya gitmek zorunda, en iyisi taksi tutayım, demiş, arabaya binerken, malum ses müjdeyi vermiş 
     "Binme, ön lastikler kabak, patlayacak " 
     Hırsla, dönmüş geriye, kimse yok 
     "Kimsin ulan sen " 
     "Ben senin iyilik meleğinim " 
     Daha çok kızmış 
     "Ulan evlenirken neredeydin " 
     
     Diyeceksiniz bu kadarı da fazla 
     Niye 
     Hırvat Frane Selak'ın başına gelenleri gördünüz, bizim "Rıza Bey"'in başına gelenlere niye inanmıyorsunuz 
     
     

</TEXT>
</DOC>
