<DOC>
<DOCNO> 151594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun44.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
4 ABD'li asker 1 milyon dolar çalarken yakalandı 
</HEADLINE>
<TEXT>

     Irak'ın devrik lideri Saddam Hüseyin'in ortaya çıkarılan malvarlığını korumakla görevli Amerikalı erlerden 4'ü, Bağdat'taki çeşitli binalarda el koyulan 700 milyon doların yaklaşık 1 milyon dolarını çalmaya teşebbüs ettikleri gerekçesiyle tutuklandılar. 
     New York Post gazetesinin haberine göre, kimlikleri saklı tutulan askerler 64. zırhlı tümene bağlı 4. taburda görev yapıyorlar. 
     Olayı doğrulayan binbaşı Kent Rideout, ''askerlerin savaş mahkemesine verileceklerini'' söyledi. 
     Amerikalı yetkililer, ''el koyulan paraların Irak halkının yararına kullanılacağını'' sık sık tekrarlıyorlar. 
     Para çalarken yakalanan istihkam erlerinden 3'ünün para destesinden 600 bin dolar aldıkları ve bunu kutulara koyarak bir ağacın altına kazdıkları çukura gömdükleri belirlendi. 
     Burada yapılan aramada 37 çelik kutu ortaya çıkarıldı. Şoför olarak görev yapan 4. erin ise paradan 300 bin dolar çalarak bunu bir torbaya koyduğu ve kamyonuna sakladığı saptandı. 
     





</TEXT>
</DOC>
