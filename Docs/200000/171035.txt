<DOC>
<DOCNO> 171035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/ekonomi/eko06.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEAŞ'ta 20 trilyon Uzanlar'da kaldı 
</HEADLINE>
<TEXT>

   ÇEAŞ'ın 5 bin 781 abonesinden depozito olarak alınan toplam 20 trilyon iade edilmedi. TEDAŞ ise abonelerden yeniden güvence bedeli istedi 
      ADANA DHA 
   
   İmtiyaz sözleşmesi 12 Haziran'da iptal edilip, devletin el koyduğu Çukurova Elektrik A.Ş.'nin ÇEAŞ 5 bin 781 abonesine 'depozito' olarak bilinen güvence bedellerinin iade edilmemesi ve TEDAŞ tarafından yeniden güvence bedeli istenmesinin yarattığı tepkiler artarak devam ediyor. 
   
   'Güvence bedelleri güncellenmeli' 
   ÇEAŞ'ta abonelerin güvence bedeli olarak Uzanlar'a yaklaşık 20 trilyon lira nakit ve teminat mektubu verdiğini belirten Elektrik Mühendisleri Odası EMO Adana Şube Başkanı Ahmet Sarı, şöyle konuştu 
   "TEDAŞ abone sözleşmelerini yenilerken, nakit güvence bedelleri güncellenmelidir. Abonelerin ÇEAŞ'la sözleşmeleri hukuken sona erdiğinden, önceki verdikleri teminat mektuplarının iadesi veya iptal edilmesi için hukuksal düzenleme yapılmalıdır. ÇEAŞ'ın 12 Haziran öncesi müşterileri, hiçbir şekilde mağdur ve taciz edilmemelidir." 
   
   'Yatırımcı zarara uğradı' 
   Enerji Bakanlığı'nın ÇEAŞ'a kamu adına el koyduğunu vurgulayan Ahmet Sarı, "41 gün geçmesine rağmen ileriye ve geriye dönük hiçbir hukuksal, ekonomik, sosyal öngörü ve planlamanın yapılmadığını kaygıyla izliyoruz" diye konuştu. ÇEAŞ'ın hisse senetlerine sahip küçük yatırımcıların zarara uğramaması için çalışma yapılmadığını da iddia eden Sarı, şunları söyledi 
   "Hisse senetlerinin 12 Haziran tarihinde işlem gördüğü fiyat olan 1 milyon 30 bin liradan, devlet güvencesi altına alınması gerekir. Ayrıca ÇEAŞ'ta çalışan meslektaşlarımızın geriye dönük özlük haklarının tamamının ne olacağı h l belirsizdir." 
   
   
</TEXT>
</DOC>
