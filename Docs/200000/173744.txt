<DOC>
<DOCNO> 173744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/soneko34.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'nın iki günde yüzde 8.27 prim yaptı... 
</HEADLINE>
<TEXT>

     İyimser beklentilerle yükselişi devam eden Borsa'da hisse senetleri iki günde ortalama yüzde 8.27 değer kazandı. 
     IMF'nin 5. gözden geçirmeyi onaylaması ve 2004-2005 yıllarındaki geri ödemeleri ileri tarihe kaydırmasının yanı sıra düşük enflasyon rakamlarının da etkisiyle oluşan iyimser hava, Borsa'da bugün de etkili oldu. 
     İstanbul Menkul Kıymetler Borsası İMKB Ulusal 100 endeksi, bugün 387.77 puan ve yüzde 3.49 artışla, 11,499.89 puandan günü tamamladı. 
     Dün de 490.97 puan ve yüzde 4.62 artış kaydeden Borsa'da endeksin iki günlük yükselişi 878.74 puan olarak hesaplandı. 
     Borsa'da işlem gören hisse senetleri de, geçtiğimiz Cuma günkü kapanışa göre, ortalama yüzde 8.27 değer kazandılar. 
     
     BORSA'DA 2002'DEKİ ÖNEMLİ YÜKSELİŞLER 
     Geçen yıl 3 Kasım seçiminden AK Parti'nin tek parti iktidarı olarak çıkması da piyasalarda iyimser hava estirmişti. 
     Seçimin ardından İMKB'de işlem gören hisse senetleri bir haftada ortalama yüzde 29.41 oranında değer kazanmıştı. 
     2002'nin Temmuz ayında da koalisyonu oluşturan partilerin liderlerinin 3 Kasım 2002 tarihinde erken seçim yapılması konusunda görüş birliğine varması, Borsa'da büyük yükselişle sonuçlanmıştı. 
     Siyasi belirsizlik nedeniyle zorlanan piyasalar seçim tarihinin belli olmasıyla rahatlarken, 17 Temmuz 2002'de, hisselerin değer artışı yüzde 10.13'e ulaşmıştı. 
     
</TEXT>
</DOC>
