<DOC>
<DOCNO> 164278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/siyaset/siy20.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Komutanlık lağvediliyor      NATO Savunma bakanlarının geçen hafta yaptığı toplantıda, NATO'nun İzmir'deki kararg hında yer alan deniz unsurlarının İtalya Napoli Üssü'ne taşınması, kara birliklerine ilişkin komutanlığın da İspanya Valencia'ya yerleştirilmesi kararlaştırıldı. Bu karar sonrası NATO Güneydoğu Avrupa Müşterek Kuvvet Komutanlığı'nın gelecek yıl lağvedilmesi benimsendi. Geçen yıl göreve getirilen Orgeneral Oktar Ataman'ın bir yıl daha görevini sürdürmesi, ardından kararg hın ortadan kaldırılması kabul gördü. Boşa çıkacak orgeneral kadrosunun da, korgeneral kadrosu yükseltilecek Eğitim ve Doktrin Komutanlığı'na EDOK getirilmesine karar verildi. 
     
İrtica raporu görevden etti      Hazırladığı irtica raporunda Milli Görüş ve Fethullah Gülen grubuna yer veren Başbakanlık Müsteşarı ve Başbakanlık Takip Kurulu Başkanı Fikret Üçcan, OECD bünyesinde görevlendirilecek. "İrticai Unsurların Yurtdışı Faaliyetlerinin Önlenmesine Dair" talimatı, AKP içinde huzursuzluk yaratan Üçcan'ın yerine, İçişleri Bakanı Abdülkadir Aksu'ya yakınlığıyla bilinen Mersin Valisi Atilla Osman Çelebioğlu getiriliyor. 
     
Sekretersiz 'Savunma'      Hükümet, hazırladığı kamu yönetimi reformu tasarısıyla kadrolarında askerlerin çalıştığı savunma sekreterliklerini kaldırıyor. Milli Savunma Bakanlığı'na bağlı çalışan ve bulundukları bakanlık içindeki sakıncalı personelin izlenmesi, harp planlaması, olağanüstü hallere karşı planlama yapmak gibi görevleri yerine getiren sekreterliklerin kaldırılmasıyla asker kökenli bürokratlar açığa çıkacak. 
     
Gül, Powell'la görüşecek      Dünya Ekonomik Forumu, yarın Ürdün'de Ortadoğu konulu olağanüstü toplantı yapacak. Toplantıya basın, siyaset, ekonomi ve din alanında 20'şer önemli ismi davet eden Forum, ABD Dişişleri Bakanı Colin Powell'ın yer aldığı 20 siyasi lider arasına Dışişleri Bakanı Abdullah Gül'ü de dahil etti. Katılacağı iki panelde "İslam Dünyası - Batı uzlaşması" ve "Türkiye'nin Ortadoğu'daki rolü" konulu konuşma yapacak olan Gül, pürüz çıkmazsa Powell'la bir araya gelecek. 
     
Baykal'dan MGK yorumu      Alman Sosyal Demokrat Parti Milletvekili Gerd Andres dün görüştüğü CHP lideri Deniz Baykal'a sivil MGK'ya ilişkin tartışmaları sordu. "AB ölçütlerine göre Türkiye'de asker fazla güçlü" diyen Andres, "Bu durum, 7. Paket'te yeniden düzenlenecek, ne düşünüyorsunuz " diye sordu. MGK Genel Sekreteri'nin sivil olabileceğini belirten Baykal da, "Paket, önümüze gelince değerlendiririz" yanıtını verdi. 
     

</TEXT>
</DOC>
