<DOC>
<DOCNO> 154681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/astro/index.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İlerleme sağlayabiliriz 
</HEADLINE>
<TEXT>

     Gün içinde Güneş ve Ay'ın uyumu daha rahat ilerleme sağlayabileceğimizi gösteriyor. Geçmiş birikimlerimizi kullanmak ve riskleri iyi değerlendirmek bize maddi kazançlar sağlayabilir. Koç'lar ev ve aile konusunda yapıcı hareket edebilecekler. Yakınların duygusal ihtiyaçlarına daha fazla ilgi gösterebilirsiniz. Boğa'lar hareket ve iletişim açısından daha akıcı bir gündeler. Duyguları ifade etmek ve paylaşmak kolay olacak. Olumlu haberler de iyimserlik getiriyor. İkizler parasal konularda daha akılcı davranabilirler. Tasarruf yapmak ve birikimleri daha akılcı değerlendirmek ve iyi bir alışveriş için olanaklar var. Yengeç'ler Ay sayesinde hareketli ve hevesliler. Duygularını daha iyi anlatabilecekler. Ailevi ya da anne ile ilgili konular da gündeme gelebilir. Aslan'lar süregelen işlerini tamamlamalılar ama büyük projelere girmemeliler. Bekleyerek olayları izlemek onları daha avantajlı bir duruma getirecek. Başak'lar üstlerindeki yorgunluğu atabilecekleri ve daha verimli çalışabilecekleri bir gündeler. Sosyal konularda pratik çözümler ve maddi kazançlar mümkün gözüküyor. 
     Terazi iş hayatında olumlu bir günde. Üstleri ile daha iyi geçinebilir ve kendini daha rahat ortaya koyabilir. Alacağı yeni sorumluluklar ona güç vermekte. Akrep'ler gün içinde çok şey öğrenebilirler. Yabancılarla bir araya gelmek, eğitim ve yolculuk açısından verimli bir gündeler. Esnek olmalılar. Yay'lar ortaklaşa konulardan fayda görecekler. Yeni maddi kaynaklar ve borçlar bulabilirler. Bu arada eşin maddi durumundan da yararlanmak mümkün. Oğlak'lar rahat hareket edemeseler de uzlaşıya vararak ilerleme sağlayabilirler. Duygusal alanda tarafsız davranmalı ve eleştirilere açık olmalılar. Kova günlük işlerini iyi organize edebilir ve iş ortamında destek bulabilir. Verimli olacakları bugün detaylara özen göstermeleri gerekiyor. Balık'lar şanslı bir gündeler. Düşüncelerini kolayca gerçekleştirebilirler. Hevesliler ve sezgilerine de güvenebilecekleri bir gündeler. 
     

</TEXT>
</DOC>
