<DOC>
<DOCNO> 195411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/magazin/amag.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaoğlu En fazla benim canım yandı 
</HEADLINE>
<TEXT>

   Çilingiroğlu'nu hastanede ziyaret eden Ağaoğlu, "Kaya yakın arkadaşım, canı en fazla yananlardan biriyim" diye konuştu 
      DİNÇER ŞEREF, BAYRAM KAYGUSUZ 
   
   Etiler'deki işyerinin önünde uğradığı silahlı saldırı sonucu bacaklarından vurulan Kaya Çilingiroğlu'nu, dün ziyaret edenler arasında en ilgi çeken isim Ahmet Ağaoğlu oldu. 
   Metropolitan Florance Nightingale Hastanesi'ne gelen Ağaoğlu, hastaneye acil servisten girdi. Ağaoğlu, 4 saat boyunca Çilingiroğ-lu'nun odasında kaldı. Ağaoğlu, saldırıya anlam veremediğini söyledi. Ağaoğlu, 2 zanlının iddiaları için şöyle konuştu 
   
   'Şoktayım' 
   "Olayı bu boyutlara taşıyacak bir olay yaşanmadı. Kaya, yakın arkadaşımdır. Yanında çok kısa kaldım, çünkü canı en fazla yananlardan biri benim. Olayın şokundayım." 
   Saldırganlardan birinin ağabeyini tanığını belirten Ağaoğlu, ancak bu kişinin hangi zanlının ağabeyi olduğunu söylemedi. 
   Çilingiroğlu'nun, futbol ve basketbol oynayamayacağının söylendiğini belirten Ağaoğlu, "Sanki Kaya Bey'in spor hayatı bitirilmek istenmiş. Sağlam vücut yapısı var. Kısa sürede iyileşeceğine inanıyorum" dedi. 
   Bu arada Koç Holding Yönetim Kurulu Başkanı Mustafa Koç, eşi ile birlikte Çilingiroğlu'nu ziyaret etti. 
   Gözaltında tutulan Şükrü Hacısüleymanoğlu ve İsmail Tabaklar için savcılıktan 2 gün gözaltı izni alındı. 
   
   Ayağa kalktı 
   Öte yandan, dün akşam saatlerine kadar eşinin başından ayrılmayan Hülya Avşar, yaptığı açıklamada, "Sağlığı her gün daha da iyiye gidiyor. Bugün ilk defa ayağa kalktı. Salı veya Çarşamba taburcu olacak" dedi. 
   
   
</TEXT>
</DOC>
