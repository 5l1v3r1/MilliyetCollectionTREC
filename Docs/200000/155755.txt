<DOC>
<DOCNO> 155755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/spor/spo03.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo’ya son mesaj 
</HEADLINE>
<TEXT>

Yönetici Özer Saraçoğlu, İsrailli futbolcunun menajeri ve avukatıyla buluştu, yaşadığı düşüşün nedenlerini sordu ve uyardı "Onu frikik atsın diye almadık" 
     HALİL ÖZER 

     Aslan’ın sancısı 
     BÜYÜK umutlarla Fenerbahçe’den Galatasaray’a transfer olan ve hayal kırıklığı yaratan Revivo için yönetim son kez kolları sıvadı. Yönetici Özer Saraçoğlu, İsrailli futbolcunun menajeri ve avukatıyla bir araya geldi. Saraçoğlu’nun toplantı sırasında, "Revivo’yu bu takıma örnek olması için aldık. Bu kadar kötü olmasının nedeni nedir " dediği öğrenildi. 
     
     Tek sorun eşi’ 
     İSRAİLLİ oyuncunun menajerinin ise, "Galatasaray’da çok mutlu. Ancak problem eşinin sıkıntılı bir hamilelik dönemi geçirmesi" yorumunu yaptığı bildirildi. Saraçoğlu ise konuşmasını şu cümlelerle noktaladı "Onu sadece frikik atması için transfer etmedik. Karakteriyle takıma çok şey katacağını da düşünmüştük. Önümüzde çok kritik dört maç var. Söyleyin, kendine gelsin." 
     
Cim-Bom kapandı      ZİRVE yarışındaki en önemli sınavlarından birine Gençlerbirliği karşısında çıkacak olan Galatasaray, hazırlıklarını dün basına kapalı olarak sürdürdü. Çalışmaya sakatlıkları süren Hasan Şaş, Batista, Lukunku, Pinto ve Berkant katılmazken, tedavilerine devam edilen Ümit Davala ve Xaiver ise düz koşu yaptığı bildirildi. Cihan’ın durumunun ise maç saatinde belli olacağı açıklandı. Cim - Bom, maçın son hazırlıklarını bugün yapacak. 
     
     Erman pazarlığı 
     GALATASARAY, sezon sonunda serbest kalacak olan Trabzonlu Erman Güraçar’ı takibe aldı. Asbaşkan Ali Dürüst’ün önceki gün tecrübeli futbolcunun menajeri ile görüştüğü öğrenildi. Samet Aybaba tarafından son haftalarda kadroya alınmayan Erman’ın net bir cevap vermediği açıklandı. 
     GELEN teklifin onur verici olduğunu söyleyen Erman, ilk görüşmeyi kulübü ile yapacağını söyledi. Başarılı oyuncu, "Sözleşmem sona eriyor. Öncelikle Trabzon’un önerisini görmek istiyorum. Eğer istediğim şartlar olmaz ve anlaşamazsam, bu kez Galatasaray’ın teklifini değerlendiririm" dedi. 
     
Yıldızlar uçtu      TÜRKİYE’DE 1359 takımla başlayan Nike Premier Cup’ta şampiyonluğa ulaşan Galatasaray, Avrupa elemeleri için dün İsviçre’ye gitti. Sarı - Kırmızılılar, 18 ülkeden 20 takımın katılacağı elemelerde ilk ikiye girip, Nike Priemer Cup Dünya Şampiyonası’na kalmayı hedefliyor. Antrenör Ali Yavaş, "Türkiye’yi en iyi şekilde temsil edip, uluslararası bir zafer kazanmak istiyoruz" dedi. 
     

</TEXT>
</DOC>
