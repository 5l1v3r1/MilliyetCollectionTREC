<DOC>
<DOCNO> 164874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun01.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da bir gemide 680 ton patlayacı yakalandı... 
</HEADLINE>
<TEXT>

     Yunanistan'ın, Marshall Adaları'na kayıtlı bir şirkete ait olan Komor bandıralı bir gemide, 680 ton patlayıcı bulduğu bildirildi. 
     Yunanistan Deniz Ticaret Bakanlığı, Yunan özel kuvvetlerinin patlayıcıları bulmasının ardından, geminin Yunanistan'ın batı kesimindeki bir limana çekildiğini açıkladı. 
     Açıklamada, patlayıcıların cinsi ya da neden ve nerede gemide arama yapıldığı gibi ayrıntılarla ilgili bilgi verilmedi. 
     
     GEMİ ALPHA GEMİCİLİĞE AİT... 

     Yunan özel kuvvetlerince 680 ton patlayıcı bulunan geminin, Alpha gemiciliğe ait göründüğü bildirildi. 
     Yunanistan Deniz Ticaret Bakanlığı'nın açıklamasında, ''Baltic Sky'' adlı geminin Alpha gemiciliğe ait olduğu, bu firmanın da Marshall Adaları'nda kayıtlı göründüğü belirtildi. 
     Açıklamada, Komor bandıralı geminin kaptan ve mürettebatın yabancı olduğu kaydedildi. 
     
</TEXT>
</DOC>
