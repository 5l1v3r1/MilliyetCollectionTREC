<DOC>
<DOCNO> 191329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/spor/ygokberk.html </URL>
<DATE> 2003/10/26/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Süleyman beyden Arif beye 
</HEADLINE>
<TEXT>

   
   Mesela 30 küsurdu galiba, frikik tam Prates'in yeri denilenden değilse de, yine de en çok Prates'likti. Mesela hiç de Arif'lik değildi. Ama yine o kullandı. Daha doğrusu yine kullanamadı. Mesela 1996'dan beri Arif oradan hiç gol atmış mıydı Peki h l niye oradan Arif atıyordu. Arif Erdem ve Hakan Şükür ikilisiyle geçen 10 küsur yılın üstelik çok da başarılı bıraktığı etkinin mesela Süleyman Demirel ve Bülent Ecevit ile geçen onlarca yılımızın bizlerde bıraktığı etkiden farkı var mı sanki Alınmasın ikisi de. Alt tarafı Süleyman ve Bülent beylere benzettik. Ya da onların alındığı kadar alınsınlar... 
   Mesela Bratu... Bence yetenekli. Ama onun Galatasaray'daki geleceği ile Demirel, Ecevit ve onların yakınındakilerin yıllarca yol vermedikleri genç ve yetenekli siyasetçi adaylarının geleceği farklı mı sanki Kimler geldi, kimler geçti. Onlar hep kaldı, onlar da... 
   Mesela 44 küsurdaki frikik, tam Prates'likti... Hoş Arif'e kalsa yine o atacaktı. Allah'tan Prates attı, seyirci de ilk 45'te bir Brezilyalı frikiği bir de Rumen şutu, hepsi o kadar seyretti hiç olmazsa... Söz seyirciye gelmişken ya da ben sözü seyirciye getirmişken, bir Ali Sami Yen'liktiler, Ali Sami Yen'de iş yaparlardı da... Olimpik stadda yok gibiydiler. Üstelik daha kış da değildi, belki kış gibiydi. Yine de gelmek onlara zor geliyordu, Doğu Avrupa ve Balkanlar'dan gelen soğuk dalgası, işte önce buralara geliyordu. Mesela ben numaralının ikinci katının en kapalısındaydım. Ama yağmur bana sanki açıktaymışım gibi geliyordu. 
   Terim, başarılarla dolu geçen dört seneyi nasıl yorumlamıştı "Müdafa yaparak yıllarca yenildik. Hücum edelim de, yenilirsek öyle yenilelim dedik ve yendik". Dünkü Terim, o Terim'di işte. Arif, Hakan, Hasan, Bratu hatta Cihan, hücumu seven herkes vardı. Samsun zaten ha var ha yoktu, rüzgarı bile yoktu. Laptopsuzdum da, yazdığım kağıt uçup gitmesin diye sıkı sıkı tutuyordum da... Galatasaray'ın futbolu da, futbolun yazıldığı o kağıttan pek farklı değildi ki. Mesela Olimpik Stat'ın rüzgarı üç puanı ha götürdü ha götürecekti. Mesela Ali Sami Yen olsa bu maç belki de ilk 45'te ne Terim'e ne de futbolculara gerek kalmadan bitecekti. Hakan'la bağlayalım. 200. golünü attı. Hem de en güzellerinden birini attı. Bu lig onun ligi. Ölüsü dirisi, sakatı sağlamı, her türlüsü iş yapıyor. Evet, bu lig onun ligi... 
   
      
   
</TEXT>
</DOC>
