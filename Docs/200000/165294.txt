<DOC>
<DOCNO> 165294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/spor/spo02.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖKDENİZ'E BASKI 
</HEADLINE>
<TEXT>

Fenerbahçe'nin almak istediği Trabzonsporlu futbolcunun, takımında kalması için Futbol Federasyonu Başkanı Haluk Ulusoy'un da devreye girdiği öğrenildi 
     Cazip teklifler 
     GALATASARAY'IN ardından Fenerbahçe'nin transfer etmek için yoğun çaba sarfettiği Gökdeniz konusunda Futbol Federasyonu Başkanı Haluk Ulusoy'un da devreye girdiği ileri sürüldü. Ulusoy'un, Konfederasyon Kupası'nda mücadele eden genç oyuncuya, "Cazip teklifler aldığını biliyorum. Ama Trabzon'dan ayrılırsan, takımını ve Başkan Özkan Sümer'i zor durumda bırakırsın" dediği iddia edildi. 
     
     "Umarım anlaşırlar" 
     FRANSA'DAKİ turnuvada Brezilya'ya beraberlik golünü atan Gökdeniz'in, Fenerbahçe'nin teklifi nedeniyle kafasının karıştığı da belirtildi. Milli futbolcunun, arkadaşlarına, "Trabzon'da kalmak istemiyorum. Ama kulübüm bonservisim konusunda zorluk çıkarıyor. İki kulübün anlaşmasını dört gözle bekliyorum" dediği öğrenildi. Fenerbahçe'nin de, baskılarını yoğunlaştırdığı vurgulandı. 
     
Abdullah da gidiyor      YÖNETİM, kadro dışı bırakılan oyunculardan Abdullah'a da bonservisini vermeyi kararlaştırıldı. Transfer komitesi dün anlaşma sağlanan tecrübeli oyuncuya maç başına belirlenen alacakları ödeyecek. Buna karşılık garanti para olarak düşünülen miktar, bonservis bedeline sayılacak. Abdullah'a, Konyaspor ve Bursaspor'dan teklifler olduğu öğrenildi. Bu arada Ogün'ün de Konyaspor'dan yanıt beklediği bildirildi. 
     
Serhat Akın terleyecek      YALÇIN TÜRK 

     FENERBAHÇE Yönetimi, Daum'un isteğiyle şans vermeyi düşündüğü genç futbolcu için sert önlemler alacak. Alman hocanın, "Onun gibi oyuncu Avrupa'da çok az. Değişik özellikleri var. Böyle bir futbolcu için büyük para vermek gerek" diye ikna ettiği Sarı - Lacivertli yöneticiler, Serhat'ı Almanya dönüşü ciddi bir şekilde uyaracak ve büyük olasılıkla tarihte görülmemiş bir para cezasına çarptıracak. 
     
Ümit mesaide      SARI - Lacivertli ekibin başarılı oyuncusu tatilden döndü ve Samandıra Tesisleri'nde işbaşı yaptı. Tesislerde 1 saate yakın antrenman yapan Ümit Özat sezon açılışına kadar aynı tempoda devam edeceğini belirtti, "Bu bende alışkanlık oldu" diye konuştu. 
     
'Tuncay'ı bırakmayız'      KONFEDERASYON Kupası'nda yıldızı parlayan Tuncay için yapılacak teklifler geri çevrilecek. Asbaşkan Nihat Özbağı, "Tuncay'ı niye aldığımızı herkes daha iyi anlamıştır. Geleceğin Fenerbahçesini yaratmak için Tuncay gibileri kulübe kazandırmaya devam edeceğiz. Avrupa'dan isteyen olursa kesinlikle bırakmayız. Tuncay, daha uzun yıllar Fenerbahçe formasını giyecek" dedi. 
     

</TEXT>
</DOC>
