<DOC>
<DOCNO> 164541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/spor/spo09.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
YİNE YOLSUZLUK 
</HEADLINE>
<TEXT>

Olimpiyat Stadı'nın yol sorunu, üzerinden bir yıl geçmesine ve verilen sözlere rağmen çözülemedi. Kaos yaşanmaması için yoğun önlem alındı 
     SERHAT OĞUZ 

     Organizasyon önemli 
     ATATÜRK Olimpiyat Stadı ilk ve son kez geçtiğimiz yıl Galatasaray - Olympiakos maçında kullanıma açılmış ve çevre yolları yetersiz kaldığı için tam bir keşmekeş yaşanmıştı. Stat bir yıl sonra, bu kez Avrupa Atletizm Milletler Kupası'na iki gün boyunca ev sahipliği yapacak, ama geçen bir yıllık sürede vaatlere rağmen yarım metre bile yeni yol yapılmadı. Stat yetkilileri, bu kez daha iyi organize olarak, aynı trafik kaosunu yeniden yaşamamayı planlıyor. 
     
     "Sorun yaşanmaz" 
     OLİMPİYAT Stadı'nda h l geçen yılki gibi üç şeritli tek yol mevcut. Vestel'in organizasyonu çeşitli reklamlarla duyurması ve belediyenin otobüs seferleri, seyirci sayısını artıracak. Stat Kontrollük Teşkilatı Başkanı Faruk Keskinel sorun yaşamayacaklarını belirterek, "İyi organize olduk. Kimse görev yerinden ayrılmayacak. Yol üzerinde araç park edilmeyecek. Gişeler öncesi açılan geçici bağlantı yolu da kullanılacak" dedi. 
     
     

</TEXT>
</DOC>
