<DOC>
<DOCNO> 151743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/ekonomi/ekoz1.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

'Türkiye'yi bu hale getiren bürokratlar da değişmeli'      Devlet Bakanı ve Başbakan Yardımcısı Abdüllatif Şener, 'Türkiye'yi bu hale getiren siyasi partilerin' Meclis dışı kalmaları gibi, bürokratların da değişmesi gerektiğini söyledi. Şener, kurulması gündemde olan ekonomi bakanlığına da talip olduğunu bildirdi. 
     NTV'nin sorularını yanıtlayan Şener, bütçenin maliye politikası aracı özelliğinin aşağı yukarı kaybolduğunu belirterek, "Çünkü hareket alanı yok" dedi. 
     
     'Değişim doğal' 
     Kadrolaşma iddialarını da yanıtlayan Şener, şöyle konuştu "Bir hükümet, güvendiği bürokratlarla işi yürütmeli. Nasıl siyaset sahnesinde yer alan partiler seçimle Meclis dışı kalmışsa Türkiye'yi bu hale getiren bürokratların değişmesi de doğal." 
     
IMF, 5. gözden geçirme için mayısta gelecek      Uluslararası Para Fonu IMF Türkiye'nin kredi programının beşinci gözden geçirmesine mayıs ayının ikinci yarısında başlayacağını açıkladı. 
     IMF'nin Dış İlişkiler Direktörü Tom Dawson, olağan basın toplatısında, "Bildiğim kadarıyla Fon'un gözden geçirmeyi yapacak veya başlayacak ziyareti en azından mayısın ikinci yarısında planlandı" dedi. n Reuters 
     
Dışbank Nederland NV satılıyor      Dışbank, Hollanda'da faaliyet gösteren Dışbank Nederland NV'deki hisselerini, Doğan Holding, Cıngıllıoğlu Holding ve Halkbank ortaklığı olan Demir-HalkBank Nederland NV'ye satacak. Ana sermayedarı Doğan Şirketler Grubu olan Dışbank'tan Borsa'ya gönderilen açıklamada, hisselerinin yüzde 100'üne sahip olunan bankanın satış bedelinin, hisse devrinin Hollanda resmi makamlarınca onaylandığı tarih itibariyle hesaplanacak net defter değeri üzerinden belirleneceği bildirildi. 
     
Finansbank'tan turizme yönelik 'destek paketi'      Finansbank, Türkiye Seyehat Acentaları Birliği'nin TÜRSAB desteği ile turizm sektöründeki işletmelere 'turizm destek paketi' uygulaması başlattı. Döviz ve TL kredisinin yanı sıra teminat mektubu, takas, POS, döviz çeki iştira kredisi ve finansal danışmanlık hizmeti verecek. Finansbank Genel Müdürü Onur Umut sektördeki küçüklü büyüklü tüm işletmelere kredi yardımı yapacaklarını söyledi. 
     "Hükümetin bizi KOBİ kapsamına alması için yalvarıyoruz" diyen TÜRSAB Başkanı Başaran Ulusoy ise bu paket ile Finansbank'ın sektörü rahatlatacağını söyledi. 
     
Reklamverenlerin yeni başkanı Dilek Erkey      Unilever Medya Müdürü Dilek Karakaplan Erkey, Reklamverenler Derneği Başkanı seçildi. 15 Nisan'da yapılan Reklamverenler Derneği'nin 6. Olağan Genel Kurul'unda yeni yönetim belirlendi. Reklamverenler Derneği'nin yeni yönetim kurulu şöyle Başkan, Dilek Karakaplan Erkey Asil üyeler, Babür Çelebi, Caner Tunaman, Deniz Güven, Esra Tarhan Civelek, F. Cana Atınc, Galya Frayman Molinas, Hakan Turalı, Hakan Uyanık, Hasan Bengü, Sedat Sözüdoğru, Ümit Ersoy, Yonca Erson Arcan. 
     


SİYASET 






















</TEXT>
</DOC>
