<DOC>
<DOCNO> 178494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sonspo14.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler 50 kilometre yürüyüşte dünya rekoru kırıldı... 
</HEADLINE>
<TEXT>

     Fransa'nın başkenti Paris'te süren 9. Dünya Atletizm Şampiyonası'nda, 5. günün ilk yarışında Polonyalı Robert Korzeniowski, erkekler 50 kilometre yürüyüşte altın madalya kazanırken, 3. kez dünyanın en iyi derecesini yaptı. 
     35 yaşındaki atlet, 3.36.03.00 ile geçen yıl Münih'teki Avrupa Şampiyonası'nda altın madalya kazandığı 3.36.39.00'lık derecesini de geliştirdi. 
     Yarışta Rus German Skurygin, 3.36.42.00 ile gümüş, Alman Andreas Erm ise 3.37.46.00 ile bronz madalya aldı. 
     Yarış sırasında zor anlar geçirdiğini belirten Robert Korzeniowski, dünya rekoru için mücadele ettiğini ve 2. olan Skurygin'in de çok güçlü bir rakip olduğunu söyledi. 
     Polonyalı atlet, Ekvadorlu Jefferson Perez'in, şampiyonanın açılış gününde 20 kilometre yürüyüşte elde ettiği dünyanın en iyi derecesinden sonra bu şampiyonada 2. kez böyle bir derece elde etmiş oldu. 
     Erkekler 50 kilometre yürüyüşe 39 sporcu katılırken, 19'u tamamlayabildi, 15'i diskalifiye oldu ve 5'i de bitiremedi. 
     Kariyerinde 2'şer Dünya, Olimpiyat ve Avrupa şampiyonluğu bulunan Robert Korzeniowsk, böylece 3. kez dünya şampiyonluğuna ulaşmış oldu. 
     
</TEXT>
</DOC>
