<DOC>
<DOCNO> 196442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/astro/index.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırsatlar var 
</HEADLINE>
<TEXT>

   
   
   Öğleden sonra 16 14 rahat açı içinde olan Ay fırsatlara işaret ediyor. Devam eden projeleri sonuçlandırabiliriz. Bu saatten sonra kararlar yeteri kadar somut sonuçlar getirmeyebilir. Koç'lar ılımlı ve iyimser olmaya bakmalı. Gözü kapalı hareket etmemek gerekiyor. Yeteri kadar bilgi sahibi olmadıkları konularda yeni riskler almamalılar. Boğa'lar verimli bir gündeler. Hafta ortasında ortaklaşa hareket onlara keyif verebilir. Bu arada ileriye yönelik planlarında değişiklikler mümkün. İkizler'in dikkatli olması lazım. Üstleri ile ilişkilerde istemedikleri konular gündeme gelebilir. Duygusal alanda yanlış anlaşılma tehlikesi var. Yengeç'ler akıcı enerjilerle karşı karşıyalar. Yenilikler ve değişiklikler problem çıkartmayacak. Yabancı kişilerle bir araya gelmek dikkat çekici olabilir. Aslan'lar duygusal alanda hareketli bir gündeler. Ortaklaşa konular, paylaşım ve borç alacak ilişkilerinde yeni başlangıçlar yapabilirler. Başak'lar denge ve düzen arıyorlar ama pek çok konuda kararsız kalabilirler. Eleştiriye açık olmaları gerekiyor. Duygusal alanda tatminsizlikten huzursuzluk duyabilirler. 
   Terazi'ler hafta ortasında değişen şartlara dikkat etmek durumunda. İş ortamında verimli olmak için konsantrasyon gerekiyor. Akrep'ler duygusal açıdan kendilerini coşkulu anlatabilecekleri hareketli bir gündeler. Zevkler uğruna abartıya kaçabilirler. Yay'lar ise sıkı bir tempodalar. Sabırlı olmaları gerekiyor. Aynı anda birden fazla iş yapmak durumunda olabilirler. Evle ilgili konular öne çıkabilir. Oğlak'lar çok konuşup hareket edebilecekleri bir gündeler. Yeni haberler, kısa yolculuklar ve iletişim onları fazlasıyla canlı tutacak. Kova'lar harcamalarını kontrollü yapmalılar. Yeni kazanç yolları elde etmek mümkün ama ihmalkar davranışlar yüzünden bazı kayıplar da söz konusu olabilir. Balık'lar burçlarındaki yeniayla dikkat çekecekler. Kişisel alanda yeni adımlar ve planlar söz konusu. İstediklerini elde etmek pek de zor değil. 
   
   
</TEXT>
</DOC>
