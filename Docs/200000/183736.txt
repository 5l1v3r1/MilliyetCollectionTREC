<DOC>
<DOCNO> 183736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sondun10.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Düzgün giyin, elmas ya da altın kolyeyi al.. 
</HEADLINE>
<TEXT>

     Tayland'da Bangkok Üniversitesi, çok dar ve kısa kıyafetler giyen kız öğrencilere düzgün giyinmeleri için altın ve elmas mücevher dağıtacak. 
     Bangkok Post gazetesinin haberine göre, Bangkok Üniversitesi Rektör Yardımcısı Suree Buranathanit, iyi ve düzgün giyinen kız öğrencilerin her ay saptanacağını ve yıl sonunda en iyisinin ödüllendirileceğini söyledi. 
     Buranathanit, çoğu öğrencinin dar bluz ve kısa etek tercih etmesi üzerine üniversitenin daha az ''kışkırtıcı'' giyinmeye teşvik için kız öğrencilere 4800-6500 baht 150-200 milyon lira değerinde 3 elmas pandantif ve altın kolye seti vermeyi planladığını belirtti. 
     Rektör yardımcısı, kızların giyiminin ''uygun olmadığını ve erkek öğrencilerin dikkatini dağıtabildiğini'' kaydetti. 
     Öte yandan, Bangkok Post gazetesinin öğrencilerle görüşmesiyse, öğrencilerin bu tekliften etkilenmediklerini ve modaya uygun dar giysiler giymeye devam edeceklerini gösteriyor. 
     
</TEXT>
</DOC>
