<DOC>
<DOCNO> 171714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/guncel/gun06.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşünce 'özgür' değil 
</HEADLINE>
<TEXT>

   AB sürecine rağmen düşünce özgürlüğüne yönelik ihlaller sürüyor. Türkiye İnsan Hakları Vakfı'nın hazırladığı rapora göre ülkemizde halen kitap toplatılıyor... 
   ŞERİF ÇIRAY Ankara 

   
   Türkiye İnsan Hakları Vakfı'nın TİHV 2002 İnsan Hakları raporu, AB sürecine rağmen düşünce özgürlüğüne yönelik ihlallerin sürdüğünü gösterdi. Rapora göre geçen yıl 77 kitap toplatıldı, sözlü ya da yazılı ifade edilen görüşlerle, kitap ve dergilerde yer alan yayınlar nedeniyle 132 mahk miyet kararı çıktı. Çoğu Kürt sorunuyla ilgili 42 kitap hakkında da dava açıldı. 
   Raporda yer alan diğer iddia ve saptamalar şöyle sıralandı 
   1990 - 2002 döneminde Olağanüstü Hal bölgesindeki uygulamalar nedeniyle 933 kişi öldü. Aynı dönemde 1774 faili meçhul cinayetin 1650'si OHAL'de işlendi. Bölgede mayın ya da sahipsiz bomba patlaması sonucu 575 kişi öldü. Sadece 2002'de mayın ya da bomba patlaması nedeniyle 22'si çocuk 38 kişi hayatını kaybetti. 1990 - 2002 döneminde bölgede 4000 köy boşaltıldı, 3 milyon insan göç ettirildi. 
   
   İşkence ve ölüm oruçları 
   2002'de öğretim üyesi Necip Hablemitoğlu ile birlikte yedi kişi faili meçhul cinayet nedeniyle yaşamını yitirdi. 1997 - 2002 döneminde 155 kadın "gözaltında cinsel taciz ve tecavüze uğradığı" iddiasıyla şik yette bulundu. 2002'de emniyet müdürlüklerinde, karakollarda ve ıssız yörelerde 988 kişi işkence gördü. 2002'de F tipi cezaevlerine karşı ölüm oruçlarında 21 kişi, hayata dönüş operasyonuna karşı ölüm oruçlarında da 62 kişi öldü. Anadilde eğitim kampanyasına katılan 2060 öğrenci ve 1265 veli gözaltına alındı. 1169 öğrenciye uzaklaştırma cezası verildi, 57 öğrenci okuldan atıldı. 2002'de çocuklara verilen Kürtçe adların iptali istemiyle 76 dava açıldı. 
   
   
</TEXT>
</DOC>
