<DOC>
<DOCNO> 163077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/ekonomi/eko06.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Döviz kuru zorlamayla değişmez' 
</HEADLINE>
<TEXT>

Bossa Denim Genel Müdürü Murat Karadut, beklentilerin aksine, kurdaki zorlamaların sektöre fayda getirmeyeceğini söyledi 
     EKONOMİ SERVİSİ 

     Bossa Denim ve Spor Giyim İşletmeleri Genel Müdür Yardımcısı Murat Karadut Türk lirasının değerlenmesinin k rlılık ve rekabet gücünü azalttığını ancak kurun zorlanmaması gerektiğini söyledi. 
     Sabancı Holding Tekstil Grubu Başkanı Yakup Güngör'le birlikte, bu yıl ikincisini düzenleyecekleri, dünyanın ünlü markalarının katılacağı Diyalog Toplantısı'yla ilgili basın toplantısı düzenleyen Karadut, "Bazı tekstil kuruluşlarının kur konusunda hükümetten beklentileri var. Bu tür zorlamalarla birtakım şeylerin değiştirilmesi orta vadede sektöre fayda getirmez. Dövizin değeri arz - talep dengesi içinde belirlenmeli" dedi. 
     Üretimlerinin yüzde 70'ini ihraç ettiklerini kaydeden Karadut, önümüzdeki yıl bu oranı yüzde 100'e çıkartacaklarını ve bu yıl 135 milyon dolar ihracat hedeflediklerini belirtti. Yakup Güngör de hammadde fiyatlarında döviz bazında yüzde 30 artışı olduğunu belirterek, "Bugün biraz canımız yanacak. Ama biz iyi günleri beklemek yerine, iyi günleri yaratmaya çalışıyoruz" dedi. Güngör, Sabancı Holding'in iki yıl önce tekstilden çekilme görüşünde olduğu hatırlatılınca "Geçen sürede tekstil grubu, k rlılık ve büyüklük kriterlerini aştı. Tekstil artık kalıcı bir iş olan sektör tarifine girmiş durumda" diye konuştu. 
     
     Şan Tiyatrosu'nda defile 
     Bossa Denim, bugün Diesel, Carrera, Versace, Mustang, Esprit, Calvin Klein, Tommy Hilfiger, GAP, Levis gibi markaların temsilcilerine 1986'daki yangından beri atıl olan Şan Tiyatrosu'nda defile sunulacak. 
     

</TEXT>
</DOC>
