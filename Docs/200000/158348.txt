<DOC>
<DOCNO> 158348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/guncel/gun00.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'ün web sitesine mesaj yağmuru 
</HEADLINE>
<TEXT>
Bedelli yoksa arabam olsun 
Başbakan Yardımcısı Gül'ün sitesi bedelli askerlik taleplerini içeren mesajlarla doldu 
     GÜNSELİ ÖNAL Ankara 

     Başbakan Yardımcısı Abdullah Gül'ün web sitesine, bedelli askerlik talebine ilişkin mesaj yağıyor. Gül'ün "Kayseri Milletvekili Abdullah Gül" başlığıyla açılan web sitesindeki ziyaretçi defterine giren vatandaşlardan Adem Kılıç adlı bir tüpçü, "Bakanım, bedelli çıkmayacaksa haber verin, araba alacağım. Ben bedelli askerliği bekliyorum" mesajını gönderdi. 
     Asrın adlı bir vatandaş gönderdiği e-postada "Bedelli askerlik bekliyoruz" derken "imza" bölümüne, "Bedelli askerlik gönüllüleri" diye yazdı. Bülent Öner, "Sitenizdeki mesajları hep takip ediyorum. Bedelli askerlik konusunda fazlasıyla talep olduğunu görüyorum. Sizden hiçbir açıklama gelmiyor. Bedelli askerliğin tahmininizden daha fazla bir kaynak sağlayacağından eminim. Birçok genç bu konuda sizlerden bir açıklama bekliyor" mesajını gönderdi. 
     Vedat Güral adlı bankacı ise mesajında şunları kaydetti 
     "Mantıklı bir insan olarak bakınca, Türkiye'nin içinde bulunduğu durum malum. İşler şu anda olumlu gidiyor gibi görünse de, Türkiye'nin h l çok büyük miktarda iç ve dış borcu var. Direkt ve dolaylı yoldan kaynak getirecek yatırımlar yapılmadığı sürece Türkiye'nin düzlüğe çıkması imk nsız. Akla gelen en basit kaynaklardan biri bedelli askerliktir." 
     
     Türkiye'ye kaynak lazım 
     Gelişmiş ülkelerin profesyonel ordu sistemine geçtiğini belirten Güral, "Bu ülkeler arasına girmeye çalışan Türkiye'nin h l bu kadar geri kalmış ve bu kadar masraflı bir sistemle varlığını sürdürmesi son derece anlamsızdır. Bedelli askerliğin modern bir Türk ordusu için ilk adımlardan biri olacağına inanıyorum" dedi. A. Rahman adlı vatandaş da, "Kısaca bedelli bekliyorum. Başka bir diyeceğim yok, gerisi size kalmış" şeklinde mesaj gönderdi. 
     
     

</TEXT>
</DOC>
