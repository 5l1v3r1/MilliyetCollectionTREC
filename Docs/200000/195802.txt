<DOC>
<DOCNO> 195802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur42.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki bombalı saldırılarla ilgili gelişmeler... 
</HEADLINE>
<TEXT>

     Şişli'deki bombalı saldırıda şehit olan polis memuru Bülent Bostanoğlu'nun 29 , Şişli İlçe Emniyet Müdürlüğü'nde görevli olduğu öğrenildi. 
     Alınan bilgiye göre, Nakiye Ergün Sokak'taki Betyaakov Sinagogu'nun önünde meydana gelen patlamada şehit olan Bostanoğlu, Şişli İlçe Emniyet Müdürlüğü Şişli Polis Merkezi Amirliği'nde görev yapıyordu ve sinagogda yapılacak törene takviye kuvvet olarak gönderilmişti. 
     Evli olan Bostanoğlu'nun, 24 Haziran 1998 tarihinde İstanbul'da göreve başladığı öğrenildi. 
     Kuledibi'ndeki Neva Şalom Sinagogu önündeki patlamada ağır yaralanan polis memuru Hamdi Aslan'ın 32 ise Beyoğlu İlçe Emniyet Müdürlüğü Ekipler Amirliği'nde görevli olduğu ve 30 Haziran 1999 tarihinde İstanbul'da göreve başladığı belirtildi. 
     Bekar olan ve patlamada bacaklarından yaralanan Aslan'ın, İstanbul Tıp Fakültesi Hastanesi'ndeki tedavisi sürüyor. 
     Şişli'deki patlamada yaralanan çarşı ve mahalle bekçisi Hasan Özsoy'un 41 ise 5 Eylül 1985 tarihinde bekçiliğe başladığı ve 3 çocuğu olduğu kaydedildi. 
     
     OLAY YERİNDE İNCELEMELER SÜRÜYOR 
     Öte yandan, olay yerlerinde İstanbul polisi ile Ankara'dan gelen ekiplerin incelemeleri sürüyor. 
     Şişli ve Beyoğlu'ndaki bombalı saldırıların ardından olay yerlerinden toplanan yanmış ceset parçaları ile insan uzuvları torbalara konularak Adli Tıp Kurumu'na gönderildi. 
     Cesetlerden birinin, 8-10 yaşlarında bir kız çocuğuna ait olduğu ifade edildi. 
     
</TEXT>
</DOC>
