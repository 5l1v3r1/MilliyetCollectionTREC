<DOC>
<DOCNO> 189297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/soneko10.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
S P Analisti 'Türkiye'de sıcak para riski çok az' düşüncesindeyiz 
</HEADLINE>
<TEXT>

     Standard and Poor's S P Analisti Ala'a Al-Yusuf, Türkiye'de, sıcak para riskinin çok az olduğunu düşündüklerini söyledi. 
     Ala'a Al-Yusuf, ''sıcak para'' olarak da tabir edilen kısa vadeli dolaylı yatırımların, ağırlıklı olarak Türk yatırımcısı tarafından talep edildiğini kaydetti. 
     Türk yatırımcısının, ekonomiye olan güveninin artması sebebiyle, Hazine bonosu başta olmak üzere, TL cinsinden varlıklara talebin artış gösterdiğini, TL cinsinden mevduatların arttığını belirten Ala'a Al-Yusuf, döviz kuru politikası ve Merkez Bankası'nın güçlü rezervlerinin, sıcak para riskini sınırlı hale getirdiğini bildirdi. 
     Ala'a Al-Yusuf, Merkez Bankası döviz rezervlerindeki artışın da TL'nin değerlenmesinde etkili olduğunu ifade etti. 
     
</TEXT>
</DOC>
