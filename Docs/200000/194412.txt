<DOC>
<DOCNO> 194412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sonspo18.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Antep'e evinde Denizli'den soğuk duş 1-2 
</HEADLINE>
<TEXT>

     Birinci Süper Futbol Ligi'nde Gaziantepspor, sahasında Denizlispor'a 2-1 yenildi. 
     Gaziantepspor maça hızlı başladı. Baskılı oynayan ve üst üste ataklar geliştiren Gaziantepspor penaltıdan kaydedilen golle soyunma odasına mutlu döndü. Denizlispor ise oyunu kendi yarı alanında kabul edip kontrataklarla gol aradı. 
     Karşılaşmayı Devlet Bakanı Kürşad Tüzmen ve Ak Parti Gaziantep milletvekilleri de izledi. 
     8. dakikada, Bülent'in sol kanattan ortaladığı meşin yuvarlakla ceza yayı önünde Jaziri buluştu ve meşin yuvarlağı daha uygun durumdaki Erhan Namlı'ya aktardı. Erhan Namlı, meşin yuvarlağı kaleci Souleymanou'ya teslim etti. 
     10. dakikada, Lazarov'un köşe atışından ceza sahasına indirdiği meşin yuvarlak kaleci Souleymanou'yu aşıp Jaziri'nin önünde kaldı. Bu futbolcunun sert şutunda top yandan auta gitti. 
     23. dakikada, Jaziri meşin yuvarlağı ceza sahası içinde bekleyen Lazarov'a aktardı, bu futbolcunun vuruşunda top kaleyi bulmadı. 
     25. dakikada, Denizlispor'un ani gelişen atağında, Ersen Martin İlyas'ı topla buluşturdu. İlyas'ın ayağından fazla açtığı meşin yuvarlağı kalesini zamanında terk eden Ömer kontrol etti. 
     29. dakikada, Çağdaş'ın yaklaşık 30 metre mesafeden Gaziantepspor kalesine gönderdiği top kaleci Ömer'de kaldı. 
     34. dakikada, Erhan Namlı'nın Denizlispor savunma oyuncularının ardına attığı topu Jaziri kontrol etti, aşırtma vuruşunda meşin yuvarlak auta gitti. 
     37. dakikada Gaziantepspor gole kavuştu. Topla birlikte ceza sahasına giren Lazorov, Çağdaş'ın müdahalesiyle yerde kaldı. Hakem Cüneyt Çakır, pozisyonu penaltı olarak değerlendirdi. Penaltı atışını kullanan Lazarov, Souleymanou'nun solundan topu ağlara yollayarak, takımını 1-0 öne geçirdi. 
     Karşılaşmanın ilk yarısı 1-0 ev sahibi ekibin üstünlüğü ile sona erdi. 
     
     İkinci yarı 

     53. dakikada Mikka'nın serbest atışında, Gaziantepspor ceza sahasına indirdiği topa iyi yükselen Ersen Martin kafasıyla vurdu, Ömer, meşin yuvarlağı gol çizgisi üzerinden çevirdi. 
     61. dakikada, Mikka'nın sol kanattan Gaziantepspor ceza sahasına ortaladığı topa Denizlisporlu futbolcular dokunamadı, Ömer, meşin yuvarlağı son anda kornere çelerek tehlikeyi savuşturdu. 
     65. dakikada, Mehmet'in ileri uzattığı topa ceza sahası içinde Ersen Martin kafasıyla vurdu, meşin yuvarlak üst direğin üzerinden auta gitti. 
     71. dakikada, Erhan Namlı'nın ceza sahasına kestiği topla Jaziri buluştu, sert şutunda meşin yuvarlak kaleyi tutmadı. 
     73. dakikada Denizlispor skoru eşitledi. Ceza yayı önünden serbest atış kullanan Çağdaş, meşin yuvarlağı kaleci Ömer'in yanından ağlarla buluşturdu 1-1 
     75. dakikada Mikka, Veysel'in pasında ceza sahası içinde kaleci Ömer ile karşı karşıya kaldı. Mikka, yerden sert bir şutla meşin yuvarlağı Gaziantepspor kalesinin ağlarıyla bir kez daha buluşturdu 1-2 
     78. dakikada, Lazarov'un pasında Preko ceza sahası içinde topla buluştu, bu futbolcunun sert şutunda meşin yuvarlak Souleymanou'dan döndü, İbrahim Toroman'ın yeniden kaleye gönderdiği top Souleymanou'da kaldı. 
     Kalan dakikalarda başka gol olmayınca, karşılaşma konuk ekibin 2- 1'lik üstüğüyle sona erdi. 
     MAÇIN KARNESİ 
     

GAZİANTEPSPOR 1 - DENİZLİSPOR 2 Stat Kamil Ocak Hakemler Cüneyt Çakır xx, Bülent Gökçü xx, Orhan Aktaş xx Gaziantepspor Ömer xx, Bouazizi x Dk. 76 Preko x , İbrahim Toroman xx, Mehmet Polat x Dk. 38 Hüseyin x , Bülent xx, Devran xx Dk. 62 Erdal x , Erhan Namlı xx, Johnson xx, İlhan xx, Lazarov xxx, Jaziri xx Denizlispor Souleymanou xx, Çağdaş xxx, Kratochvil xx, Ali Akdeniz xx, Mustafa Keçeli x Dk. 67 Göksel x , Levent xx, Serhat xxx, Timuçin xx Dk. 89 Mustafa Sert , İlyas xx Dk. 60 Coşkun xx , Mikka xxx, Ersen Martin xxx Gol Dk. 37 Lazorov Penaltıdan , Dk. 73 Çağdaş, Dk. 75 Mikka Sarı kart Dk. 6 Çağdaş, Dk. 58 İlyas Denizlispor , Dk. 85 Lazarov Gaziantepspor      
</TEXT>
</DOC>
