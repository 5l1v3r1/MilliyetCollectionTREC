<DOC>
<DOCNO> 171952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/soneko04.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ilk OECD Türkiye Masası Şefliği'ne bir Türk getirildi... 
</HEADLINE>
<TEXT>

     Ekonomik İşbirliği ve Kalkınma Örgütü OECD Türkiye masası şefliğine Rauf Gönenç'in getirildiği öğrenildi. 
     ilk kez, OECD'de Türkiye Masası Şefliği'ne bir Türk getirildi. 
     Rauf Gönenç'in, uzun bir süreden buyana OECD'de çalıştığı, çalışmalarının, yapısal reformlar ve rekabet gücü üzerinde yoğunlaştığı, özellikle de düzenleyici reformlar konusunda başarılı bir uzman olduğu belirtiliyor. 
     Paris Üniversitesi'nde Uluslararası Ekonomi ve Finans eğitimi alan Gönenç'in, çok sayıda ekonomik araştırması da bulunuyor. 
     Türkiye Masası Şefliğini, uzun bir süredir Alexandra Iwanchuk Bibbee yürütüyordu. 
     Yetkililer, bu yeni atamanın, OECD'nin Türkiye'ye güveninin bir yansıması olduğunu belirtiyorlar. 
     Dünya Bankası Türkiye Direktörlüğüne de, Türkiye'de eğitim görmüş ve Türkçe bilen Andrew Vorkink getirilmişti. 
     
</TEXT>
</DOC>
