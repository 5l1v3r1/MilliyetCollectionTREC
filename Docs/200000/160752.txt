<DOC>
<DOCNO> 160752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sondun15.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Evin garajında 4 milyar liraya Cruise füzesi nasıl yapılır 
</HEADLINE>
<TEXT>

     Bruce Simpson adlı Yeni Zelandalı, internet aracılığıyla satın aldığı yüksek teknoloji ürünü parçalarla garajında cruise füzesi yapmakta olduğunu, bunun için de süper zeki olmaya gerek bulunmadığını söyledi. 
     New Zealand Herald gazetesinin haberine göre, Simpson, 100 kilometrelik mesafeyi 15 dakikada alabileceğini öne sürdüğü jet motorlu füzenin nasıl yapılacağına ilişkin, adım adım süreci anlatan bir talimatı da internetteki sitesinde yayınlamayı planlıyor. 
     Simpson, füzesinin 10 kilogramlık küçük bir savaş başlığı taşıyabileceğini, Hava Kuvvetleri'nin bunu durduramayacağını iddia ediyor. 
     49 yaşında olan Simpson, 5000 Yeni Zelanda dolarından yaklaşık 4 milyar TL daha ucuza mal olacağını söylediği füze projesinin, hükümetlere teröristlerin bunu nasıl kolayca yapabileceği uyarısı taşıdığını belirtti. 
     Simpson, gazeteye yaptığı açıklamada, cruise füzesiyle ilgili bilginin yer aldığı sitenin 2 haftada 250 bin kez tıklandığını söyledi. 
     Yeni Zelanda polisiyse durum hakkında bilgileri olduğunu açıklarken, soruşturma açılıp açılmadığı konusunda bilgi vermedi. 
     Simpson'ın internet adresi 
     http www.interestingprojects.com 
     
</TEXT>
</DOC>
