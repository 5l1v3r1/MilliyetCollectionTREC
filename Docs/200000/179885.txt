<DOC>
<DOCNO> 179885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/ekonomi/aeko.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
HAYROLA CELL-O .. 
</HEADLINE>
<TEXT>

   Turkcell'in dün 30 Ekim'de olağanüstü genel kurul toplantısı yapacağını açıklaması gündeme bomba gibi düştü. Yabancı ortak Sonera, 'Bizim için sürpriz oldu' dedi 
      EKONOMİ SERVİSİ 
   
   Financial Times Gazetesi, Turkcell'in Türk ortaklarının olağanüstü genel kurul çağrısının, yabancı ortak TeliaSonera'nın etkisini hafifletme amacıyla yapıldığını ileri sürdü. Yapılan olağanüstü genel kurul çağrısının yabancı ortak TeliaSonera için "sürpriz" olduğunu yazan gazete, şirketin Türk ortaklarının TeliaSonera'nın kilit kararlarını engellemekle ve Türk pazarını anlamamakla suçladıklarını kaydetti. 
   Turkcell'in yüzde 37.3'üne sahip olan TeliaSonera'nın olağanüstü genel kurul çağrısı yapıldığının Turkcell'den önceki gün yapılan açıklamaya kadar haberi olmadığını belirten TeliaSonera sözcüsü Samppa Seppala, olağanüstü genel kurul toplantısı hakkında "Bizim için sürpriz oldu" açıklamasını yaptı. Turkcell ile yaşadıkları anlaşmazlık konusunda ayrıntılı bilgi vermeyen Sappala, genel olarak TeliaSonera, yönetimin aldığı kararlarda anlaşmazlık içinde olmadıklarını ve genel kurula iştirak edeceklerini söyledi. 
   
   Yabancı ortağın haberi yok 
   Financial Times gazetesi, şirketin Türk ortaklarınca yapılan olağanüstü genel kurul çağrısının, kilit kararları engellemekle suçlanan yabancı ortak TeliaSonera'nın etkisini hafifletmeyi amaçladığını öne sürdü. Haberde, Turkcell'in Türk ortaklarının yabancı ortağı TeliaSonera'nın etkisini hafifletmek amacıyla 30 Ekim için olağanüstü genel kurulu çağrısını yaptığını bildirdi. Haberde ayrıca, İsveç - Finlandiya kökenli TeliaSonera'nın, kilit kararları engellemekle ve Türk piyasasını anlamamakla suçlandığı ve bu yüzden olağanüstü genel kurul toplantısı kararı alındığı belirtildi. 
   
   Sonera kararları bloke edebiliyor 
   Financial Times'e bilgi veren üst düzey bir Turkcell yetkilisi de "Kurulun yapısı Turkcell'in halka açılmasından önce oluşturuldu ve şirketin şimdiki ihtiyaçlarına uygun değildir. Türkler icra kurulunun etkili olmadığına inanıyor. Şirketi frenlediğine inanıyorlar çünkü TeliaSonera tüm kararları bloke edebiliyor" dedi. 
   TeliaSonera'nın yedi kişilik icra kurulunda üç üyeliği olduğuna ancak karar almak için asgari beş oy gerektiğinde şirketin kararları veto edebildiğine işaret edilen haberde, icra kurulunun diğer üyelerinin çoğunluk hisseleri elinde tutan Çukurova grubu veya gruba yakın isimlerden oluştuğu vurgulandı. 
   
   Sürpriz karar Telsim'i hatırlatıyor    Turkcell'in ardından 7 milyona yakın abonesiyle Türkiye'nin ikinci büyük cep operatörü olan Telsim de geçmişte olağanüstü genel kurul çağrısı yaparak, yabancı ortaklarından hisse kaçırmıştı. Firma, 1998 yılında Telsim'in altyapı yatırımlarını gerçekleştirmek üzere ABD'li Motorola ile anlaşmasının ardından, Motorola'dan satıcı finansmanı yoluyla 2 milyar dolar kredi almış, kredi karşılığı olarak ise firmaya Telsim hisselerinin yüzde 66'sını teminat olarak verdi. Aynı yönde bir anlaşmayı Nokia'yla da yapan Uzanlar, bu şirkete de Telsim hisselerinin yüzde 7.5 i teminat gösterdi. Bir süre sonra Uzan Ailesi Türkiye'de yaşanan depremi ve ekonomik krizi neden göstererek borçları ödememeye başladı, taraflar arasında süren görüşmelerde bir anlaşma sağlanamayınca da ipler koptu. Bu gelişmenin ardından Uzanlar, Telsim de olağanüstü genel kurul kararı aldı. Ankara'da gerçekleştirilen genel kurulda Telsim, sermayesini 41.4 milyardan, 25.7 trilyona çıkardı. Uzan Ailesi, Telsim'in sermaye artırımına katılmayınca, yine gruba ait Standart Telekom, aralarında Motorola ve Nokia'nın da bulunduğu diğer ortakların kullanmadığı rüçhan hakkını da kullanarak şirketin yüzde 50'den fazlasını eline geçirdi. Motorola ve Nokia nın payları da sermaye artırımına katılamadığı için de küçüldü. 
   
   Şirket zarardan k ra geçti    Geçmiş yıllarda yüksek zarar eden Turkcell, Haziran 2003 tarihli bilançosunda 335.1 trilyon lira net dönem k rı açıkladı. Ancak bilançosunda 751.6 trilyon liralık geçmiş dönem zararı bulunuyor. 
   İMKB'ye gönderilen Haziran 2003 sonuçlarına göre şirket, 2001 yılında 104.8 trilyon, 2001 yılında da 646.8 trilyon lira zarar etti. Şirket geçen yılın ilk altı aylık dönemini 114.9 trilyon k rla tamamladı. 
   
   TURKCELL 17.2 milyon abone 
   2003 Haziran Pazar payı Yüzde 66 Aktif toplamı 4.1 katrilyon Net k r 335. trilyon TL Sermaye 500 trilyon TL Kısa vadeli borç 2 katrilyon TL Uzun vadeli borç 1.2 katrilyon TL 
   
   Sonera'nın Turkcell'deki payı yüzde 37.09 Ortak adı 30 Haziran 2003 Çukurova grup şirketleri 42.34 Sonera Holding BV 37.09 MV grup şirketleri 6.32 Diğer 0.29 Halka açık 13.96 Toplam 100.00 
   
   
</TEXT>
</DOC>
