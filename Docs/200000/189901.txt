<DOC>
<DOCNO> 189901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/soneko32.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura ilk altı ay için yüzde 6 zam... Kim ne kadar alacak 
</HEADLINE>
<TEXT>

     Maliye Bakanı Kemal Unakıtan, memur maaşlarına Ocak ve Temmuz aylarında yapılacak yüzde 6'lık zamlar sonucunda, maaş artışlarının enflasyonun üzerinde gerçekleşeceğini söyledi. Bakan Unakıtan, çalışanlara yapılacak 160 milyon liralık ek ödemenin de ikiye bölüneceğini açıkladı. 
     Unakıtan, 2004 yılı bütçe büyüklükleri konusunda düzenlediği basın toplantısında, 2004 yılının ilk ve ikinci yarı maaş katsayılarının bütçe imkanları ve enflasyon hedefleri dikkate alınarak belirlendiğini belirtti. 
     Buna göre, memurlara yılın ilk yarısında yüzde 6, ikinci yarısında da yüzde 6 zam yapılmasının kararlaştırıldığını hatırlatan Unakıtan, bu çerçevede 1 Ocak 2004 tarihinden itibaren aylık katsayının 34 bin 300'den 36 bin 420'ye, taban aylık katsayısının ise 395 bin 250'den 429 bin 250'ye yükseleceğini ifade etti. 
     Maliye Bakanı, 1 Temmuz'da ise aylık katsayının 38 bin 610, taban aylık katsayısının ise 455 bin 50 olacağını kaydetti. 
     Unakıtan, halen 10 bin 885 olan yan ödeme katsayısının da Ocak'ta 11 bin 550'ye, Temmuz'da da 12 bin 240'ya çıkacağını bildirdi. 
     2004'de önceki yıllardan farklı olarak ikinci yarıda uygulanacak katsayıların da Bütçe Kanunu'nda belirlendiğine dikkat çeken Maliye Bakanı, ''Bu artışlar sonucunda 2004 yılında devlet memurlarının maaşları, ortalama bazda yüzde 13.8, kümülatif bazda ise yüzde 12.4 oranında artacaktır. Ortalama TÜFE hedefi yüzde 13.7, kümülatif TÜFE hedefi ise yüzde 12'dir. Bu durumda, maaş artışları enflasyonun üzerinde gerçekleşecektir'' diye konuştu. 
     
     160 MİLYON LİRALIK İLAVE ÖDEME 

     Bakan, devlet memurlarına maktuen 160 milyon lira ilave ödeme yapılacağına da işaret ederek, bunun Bakanlar Kurulu'nca belirlenecek tarihlerde ve tutarda, iki bölüm halinde ödeneceğini söyledi. 
     Ocak'daki yüzde 6'lık zam sonucunda, en düşük dereceli memur maaşının 454.2 milyon liraya yükseleceğini kaydeden Unakıtan, memur emeklilerinin maaşlarının ise, yüzde 6.4 ile yüzde 7.9 arasında değişen oranlarda artacağını belirtti. Unakıtan, memur emeklilerinde alt sınır aylığının yüzde 7.9'luk artışla 448.5 milyon liradan 483.8 milyon liraya yükseleceğini ifade etti. 
     
     SÖZLEŞMELİ ÜCRETLERİ 

     Bu arada, yeni maaş düzenlemeleri sonrasında KİT'lerde sözleşmeli olarak çalışan personelin ücret tavanı 1 milyar 669 milyon 500 bin liradan Ocak ayında 1 milyar 779 milyon 740 bin liraya yükselecek. Ücret tavanı, Temmuz'da ise 1 milyar 886 milyon 525 bin lira olacak. 
     657 sayılı Kanun kapsamında sözleşmeli çalışan personelin halen 1 milyar 551 milyon 890 bin lira olan ücret tavanı ise Ocak'ta 1 milyar 655 milyon 73 bin liraya, Temmuz'da da 1 milyar 754 milyon 378 bin liraya yükselecek. 
     Günümüzde 1 milyar 389 milyon 950 bin lira olan kıdem tazminatı tavanı ise, 1 Ocak'dan itibaren 1 milyar 485 milyon 430 bin lira, 1 Temmuz'dan itibaren de 1 milyar 574 milyon 740 bin lira olarak uygulanacak. 
     
     MEMUR MAAŞLARI 

     Öte yandan yeni düzenleme ile halen 428 milyon 100 bin lira olan en düşük memur maaşı, Ocak ayında 454 milyon 150 bin liraya, Temmuz'da ise 481 milyon 400 bin liraya yükselecek. 
     Yeni katsayılar ile devlet memurları ile emeklilerin 2004 yılı maaşları şöyle olacak 
     
     HALEN ÇALIŞANLARIN AYLIKLARI 

     Aile yardım ödeneği dahil 
     

UNVANLAR MEVCUT MAAŞ OCAK MAAŞI ARTIŞ TEMMUZ MAAŞI Müsteşar 1 4 2.557.750.000 2.715.450.000 6.2 2.878.700.000 Genel Md. 1 4 2.315.800.000 2.458.450.000 6.2 2.606.350.000 Şb.Md. Üni. 1 4 772.500.000 819.850.000 6.1 869.100.000 Memur 9 1 443.950.000 471.000.000 6.1 499.300.000 Hizmetli 15 1 428.100.000 454.150.000 6.1 481.400.000 Öğretmen 1 4 707.750.000 751.050.000 6.1 769.200.000 Öğretmen 9 1 566.100.000 600.650.000 6.1 636.800.000 İl Valisi 1 4 2.332.550.000 2.476.150.000 6.2 2.625.100.000 Kaymakam 7 1 924.050.000 980.800.000 6.1 1.039.700.000 Hakim 1.snf 1 4 2.278.150.000 2.418.250.000 6.1 2.563.800.000 Hakim 8 1 920.000.000 976.500.000 6.1 1.035.200.000 Başkomiser 2 6 923.300.000 979.950.000 6.1 1.038.950.000 Polis Memuru1 1 1 745.650.000 791.250.000 6.1 838.850.000 Uzman Doktor 1 4 974.600.000 1.034.400.000 6.1 1.096.550.000 Doktor 8 3 766.450.000 813.400.000 6.1 862.350.000 Hemşire-lise 12 3 520.500.000 552.300.000 6.1 585.500.000 Müh. Şantiye 1 4 838.550.000 890.000.000 6.1 943.500.000 Tekns. büro 12 2 478.750.000 507.950.000 6.1 538.450.000 Profesör 1 4 1.947.300.000 2.067.150.000 6.2 2.191.500.000 Araştır.Göv. 7 1 672.850.000 714.100.000 6.1 757.100.000 Başkan.vaiz 1 4 624.450.000 662.600.000 6.1 702.450.000 Avukat 1 4 828.450.000 879.250.000 6.1 932.100.000      Not Temmuz ayı maaş artışları ise tümünde yüzde 6 olarak belirlenmiştir. 
     
     MEMUR EMEKLİ AYLIKLARI 

     

EMEKLİLER MEVCUT MAAŞ OCAKMAAŞI ARTIŞ TEMMUZ MAAŞI Müsteşar 1 4 2.095.700.000 2.232.900.000 6.5 2.367.150.000 Genel Müdür 1 4 1.839.150.000 1.960.450.000 6.6 2.078.350.000 Şube mdr-ünviv.1 4 613.950.000 659.550.000 7.4 699.200.000 Memur 3 8 531.100.000 572.150.000 7.7 606.550.000 Hizmetli 7 9 476.000.000 513.350.000 7.8 544.200.000 Öğretmen 1 4 635.900.000 682.850.000 7.4 723.900.000 İl Valisi 1 4 1.855.600.000 1.977.950.000 6.6 2.096.900.000 Kaymakam 1 4 1.305.450.000 1.393.800.000 6.8 1.477.600.000 Hakim-1. sınıf 1 4 1.924.200.000 2.050.800.000 6.6 2.174.100.000 Başkomiser 2 6 510.200.000 549.500.000 7.7 782.550.000 Uz.doktor 1 4 808.750.000 866.400.000 7.1 918.500.000 Hemşire-Lise 3 8 512.550.000 552.200.000 7.7 585.400.000 Mühendis 1 4 808.750.000 866.400.000 7.1 918.500.000 Tekniker 1 4 613.950.000 659.550.000 7.4 699.200.000 Profesör 1 4 1.736.250.000 1.851.200.000 6.6 1.962.500.000 Avukat 1 4 635.900.000 682.850.000 7.4 723.900.000      Not Temmuz'da bütün emeklilerin maaşlarında yüzde 6 artış olmaktadır. 

     
</TEXT>
</DOC>
