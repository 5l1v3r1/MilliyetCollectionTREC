<DOC>
<DOCNO> 189174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/magazin/mag01.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Konak'ta beklenen final 
</HEADLINE>
<TEXT>

   'Asmalı Konak'ın filmi, milyonların umut ettiği bir sonla bitiyor... 
      
   MİLYONLARIN merakla beklediği "Asmalı Konak" filmi nihayet beyazperdede... Dizinin sonuna yaklaşıldığı günlerde, "Asmalı Konak'ın asıl finali sinemada olacak" diyen yapımcı Abdullah Oğuz'un çektiği film, bugün vizyona giriyor. 
   Filmin galası ise Lütfi Kırdar Kongre Sarayı'nda yapıldı. Galada "Asmalı Konak"ı izleyenler "mutlu son"la karşılaştı. İşte milyonların sonunu merakla bekleği "Asmalı Konak"ın özeti 'Asmalı Konak'ın sinema filminde olaylar, dizinin final bölümünden itibaren başlıyor. 'Seymen' Özcan Deniz , lenf kanseri olduğu anlaşılan 'Bahar'ı Nurgül Yeşilçay tedavi için Amerika'ya götürür. Çok geçmeden 'Seymen' ve 'Bahar' kaybolur. Sokakta başından vurulmuş halde bulunan 'Bahar', hastaneye kaldırılır. 'Bahar' ameliyatta komaya girerken 'Seymen Ağa' ise sokaklara düşmüştür. 
   
   Hatırlıyorlar... 
   Aradan 1 yıl geçer. Ameliyatta komaya giren 'Bahar' iyileşmeye başlar. 'Seymen' ise 'Dicle'nin gördüğü rüya sayesinde bulunur. 'Bahar' iyileşirken, 'Seymen' de psikiyatr sayesinde yavaş yavaş hafızasına kavuşur. Anlaşılır ki, 'Seymen'le 'Bahar' sokakta soyguncuların saldırısına uğramış ve 'Seymen' soyguncunun elinden silahı almaya çalışırken, yanlışlıkla eşini vurmuştur. Finalde ikisi de iyileşir ve Türkiye'ye dönerler. 'Seymen' de ailesiyle beraber İstanbul'a yerleşir. 
   
   
</TEXT>
</DOC>
