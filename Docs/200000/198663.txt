<DOC>
<DOCNO> 198663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sonspo26.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor - Trabzonspor 2 - 2 
</HEADLINE>
<TEXT>

     Birinci Süper Futbol Ligi'nde Diyarbakırspor, Trabzonspor maçı 2-2 berabere tamamlandı. 
     
     İLK YARI 

     14. dakikada Trabzonspor atağında İbrahim Ege, ceza alanının dışında topu sağ kanattaki Gökdeniz'e çıkardı. Gökdeniz'in vuruşunda meşin yuvarlağı kaleci Şenol kontrol etti. 
     17. dakikada Trabzonspor öne geçti. Sağ kanattan ceza alanına giren Fatih Tekke, topu penaltı noktası üzerindeki Gökdeniz'e aktardı. Gökdeniz'in vuruşunda top kaleci Şenol'un solundan filelerle buluştu 1-0 
     28. dakikada Diyarbakırspor'un ceza alanı çizgisi üzerinden kazandığı endirekt vuruşu Murat Hacıoğlu kullandı. Bu futbolcunun vuruşunda meşin yuvarlak savunma oyuncularından geri döndü. 
     35. dakikada Hasan Yiğit'in sağ kanattan ceza alanına ortaladığı topa yükselen Çetin'in kafa vuruşunda top kaleci Petkoviç'te kaldı. 
     Kalan dakikalarda her iki takımın çabaları da sonuç getirmeyince, maçın ilk yarısı Trabzonspor'un 1-0 üstünlüğüyle tamamlandı. 
     
     İKİNCİ YARI 

     50. dakikada Murat Hacıoğlu topu, ceza alanında uygun pozisyonda olan Ümit Ozan'a gönderdi. Bu futbolcunun topu kontrol edememesi üzerine top auta çıktı. 
     60. dakikada Diyarbakırspor'un beraberlik golü geldi. Ceza alanına ortalanan topla penaltı noktası üzerinde buluşan Ümit Ozan'ın vuruşunda meşin yuvarlak filelere gitti 1-1. 
     69. dakikada Trabzonspor yeniden öne geçti. Fatih Tekke topu sol kanattaki Sommers'e gönderdi. Kaleci Şenol'un kalesini terketmesinden yararlanan Sommers yerden bir vuruşla meşin yuvarlağı filelere gönderdi 2-1 
     74. dakikada Cumhur'un ceza alanı dışındaki sert vuruşunda kaleci Petkoviç topu kontrol etti. 
     82. dakikada Çetin ceza alanına ortalanan topa rövaşata yaparak vurdu. Top az farkla üsten auta çıktı. 
     87. dakikada Burhan'ın sol kanattan ceza alanına ortaladığı topla buluşan Saffet'in vuruşunda meşin yuvarlak kaleci Petkoviç'in solundan filelere takıldı 2-2 
     Kalan dakikalarda başka gol olmayınca Diyarbakırspor, Trabzonspor maçı 2-2 berabere sonuçlandı. 
     
</TEXT>
</DOC>
