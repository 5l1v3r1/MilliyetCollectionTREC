<DOC>
<DOCNO> 172433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/ekonomi/eko12.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK tasarısına rekor kabul oyu 
</HEADLINE>
<TEXT>

   ANKARA Milliyet 
   
   Sosyal Sigortalar Kurumu'nu "başkanlık" olarak yapılandırarak, sağlık ve sigorta işlerini iki ayrı genel müdürlük biçiminde örgütleyen ve yürürlük maddelerinin oylamasında yeterli çoğunluk bulanamayan tasarı, orman arazilerinin satışıyla ilgili oylamalar öncesinde 390 oyla kabul edildi. SSK'nın yeniden yapılandırılmasına ilişkin yasayla, SSK, sigortalıların sosyal güvenliklerini sağlamak üzere kamu tüzel kişiliğine, idari ve mali özerkliğe sahip, özel hukuk hükümlerine tabi "Sosyal Sigortalar Kurumu Başkanlığı"na dönüştürülüyor. 
   
   Prim borçları 
   İşverenler ile isteğe bağlı sigortalıların SSK'ya olan prim borçları da yeniden yapılandırılıyor. 30 Haziran 2003'e kadar olan prim borçları ile buna ilişkin ceza ve faizler, işsizlik sigortası primi ve buna bağlı gecikme zamları belli bir takvim içinde ve devlet iç borçlanma senetlerine uygulanan faiz oranı uygulanarak ödenecek. 
   
   
</TEXT>
</DOC>
