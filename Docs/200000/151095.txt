<DOC>
<DOCNO> 151095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/guncel/gun21.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
12500 çocuk Anıtkabir'de 
</HEADLINE>
<TEXT>

     İSTANBUL Milliyet 

     Şişli Belediye Başkanı Mustafa Sarıgül, ekonomik durumu yetersiz olan 12 bin 500 öğrenciyle birlikte, Atatürk'e bağlılıklarını bildirmek için otobüslerle Ankara'ya gitti. Organizasyonu ilçedeki sivil toplum kuruluşları ve belediyenin birlikte yaptığını belirten Sarıgül, "Bölgemizde bulunan 25 otobüs firmasıyla konuştuk. Her firma 10 otobüs verdi" dedi. Türkiye Cumhuriyeti'nin en büyük organizasyonunu gerçekleştirdiklerini savunan Sarıgül, Şişli'deki Atatürk Evi başta olmak üzere 25 farklı noktadan hareket eden öğrenci ve ailelerinin bugün 09.00'da Anıtkabir'de olacaklarını bildirdi. Dünya tarihinde tek liderin, Atatürk'ün 23 Nisan'ı çocuklara armağan ettiğini vurgulayan Sarıgül, "Ekonomik nedenlerle Anıtkabir'e gitme durumu olmayan çocuklarımız burada Atatürk'le birleşecekler. O coşkuyu yaşayacaklar ve hayatları boyunca da o geziyi unutamayacaklar" diye konuştu. 
     
     
     


GÜNCEL 



















</TEXT>
</DOC>
