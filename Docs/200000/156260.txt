<DOC>
<DOCNO> 156260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/ekonomi/eko02.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
T.Telekom-Koç’a resmi davet 
</HEADLINE>
<TEXT>

Bulgar telekom şirketinin özelleştirme ihalesi için, Türk Telekom-Koç Holding Konsorsiyumu dün resmi olarak müzakereye davet edildi 
     EKONOMİ SERVİSİ 

     Bulgaristan Özelleştirme İdaresi, ABD’nin özel borsa şirketi Advent’e satışı geçtiğimiz hafta iptal edilen Bulgaristan telekomünikasyon şirketi BTC için Türk Telekom - Koç Konsorsiyumu’nu görüşmelere devat etti. Konsorsiyum, müzakere sürecini kısa zamanda tamamlayarak, kaynaklarını bir an önce BTC’ye yönlendirmeyi hedeflediğini açıkladı. 
     Konsorsiyum’dan yapılan açıklamada şöyle denildi 
     "Türk Telekom - Koç Konsorsiyumu olarak, bu ihalenin Bulgaristan’ın geleceği için ne kadar önem taşıdığının bilincindeyiz. Bu bilinçle, ihalenin BTC ve komşumuz Bulgaristan için sosyal, teknik ve ekonomik yönden en uygun koşullarla sonuçlandırılması için tüm imkanlarımızı seferber etmeye hazırız. Stratejik yatırımcı perspektifimiz ve sosyal yönleri cazip teklifimiz ile BTC’nin uzun dönemde finansal açıdan güçlü, Avrupa standartlarında rekabet edebilir bir şirket olmasını sağlamayı hedefliyoruz. Gerek Koç Holding gerekse Türk Telekom’un güçlü yönleri sayesinde, BTC ve komşumuz Bulgaristan için en kazançlı çözümü sunacağımıza olan inancımız tamdır." 
     
ABD’li Advent Dava açabiliriz      Advent, BTC’nin yüzde 65’inin satışı için planlanan anlaşmayı iptal etme kararına karşı mahkemeye başvurmayı düşündüğünü, hafta sonuna doğru nihai kararı açıklayacağını bildirdi. Hukukçular, Advent’in mahkeme başvurusunun, 185 milyon Euro öneren ancak daha az personelin işten çıkarılmasını öngören Türk konsorsiyumu ile görüşmeleri engelleyebileceğini söylediler. 
     

</TEXT>
</DOC>
