<DOC>
<DOCNO> 156535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/yasam/yas06.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kreşe bırakılan çocuk huysuz olmuyor 
</HEADLINE>
<TEXT>
Çalışan annelerin çocuğu aktif ve mutlu 
İngiliz bilim adamlarının araştırmasına göre, çalışan annelerin çocukları, annesi evde olan çocuklar kadar aktif, duygusal açıdan da yeterince sağlıklı 
     LONDRA Milliyet 

     DAVRANIŞLARI ve ruhsal sağlıkları açısından, çalışan annelerin çocuklarıyla ev kadınlarının çocukları arasında fark bulunmadığını savunan İngiliz bilim adamları, İngiltere'nin güneybatı kesiminde yaşayan 14 bin çocuk üzerinde bir araştırma yaptı. 
     
     Sorunları yok 
     10 yıl süren araştırma sırasında, annesi çalışan ve bu nedenle kreşe giden çocukların ruhsal değişkenlikler göstermediği, huysuzluk yapmadığı ve herhangi bir duygusal sorun sergilemediği belirlendi. 
     ARAŞTIRMANIN sonucunu yorumlayan Bristol Üniversitesi bilim adamları, "Bu çocuklar, fiziksel açıdan da en az annesi evde olan çocuklar kadar aktif" dedi. Araştırmayı yürüten ekibin başkanı Prof. Dieter Wolke, elde edilen sonuçları şöyle anlattı 
     
     Aileyi etkiliyorlar 
     "ARAŞTIRMADA bir de sürpriz sonuca ulaştık. Eğer anne babaların son derece aktif bir bebekleri varsa, çocuk üç yaşına geldiğinde anne baba da çok daha aktif hale geliyor." 
     

</TEXT>
</DOC>
