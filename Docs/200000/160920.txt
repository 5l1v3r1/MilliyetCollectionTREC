<DOC>
<DOCNO> 160920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/spor/spo09.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kortta sürpriz 
</HEADLINE>
<TEXT>

Andre Agassi, çeyrek finalde Arjantinli 7 numaralı seri başı Guillermo Coria'ya, Carlos Moya da Martin Varkerk'e yenilerek turnuvaya veda etti 
     İlk yarı finali 
     PARİS'TE süren yılın ikinci grand slam turnuvası Roland Garros'ta, dün yapılan çeyrek final mücadelesinden sürpriz sonuçlar çıktı. 21 yaşındaki Arjantinli Guillermo Coria, "idolum" dediği Amerikalı raket Andre Agassi'yi 4 - 6, 6 - 3, 6 - 2, 6 - 4'lük setlerle geçerek kariyerinin ilk grand - slam yarı finaline ulaştı. Turnuvanın 4 numaralı seri başı İspanyol Carlos Moya ise Hollandalı Martin Verkerk'e, 6 - 3, 6 - 4, 5 - 7, 4 - 6, 8 - 6 ile yenilerek elendi. 
     
     Serena rahat 
     TEK bayanların bir numaralı favorisi olan ABD'li Serena Williams, çeyrek finalde ev sahibi ülkeden Amelie Mauresmo'yu 6 - 1 ve 6 - 2'lik setlerle geçerek yarı finale yükseldi. Geçen yılın şampiyonunun yarı finaldeki rakibi Chanda Rubin'i 6 - 3, 6 - 2 mağlup eden Belçikalı Henin oldu. Diğer Belçikalı Kim Clijsters, İspanyol Conchita Martinez'i 6 - 2, 6 - 1 yenerken, yarı finaldeki rakibi vatandaşı Vera Zvonareva'yı 6 - 1, 4 - 6 ve 6 - 3'lük setlerle geçen Rus Nadia Petrova oldu. 
     

</TEXT>
</DOC>
