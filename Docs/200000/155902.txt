<DOC>
<DOCNO> 155902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/siyaset/siy10.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Demirel'den açıklama      9. Cumhurbaşkanı Süleyman Demirel, eski Genelkurmay Başkanı Emekli Orgeneral İsmail Hakkı Karadayı'nın "kendisinden merkez sağı toplamasını istediği" iddiasını içeren haberi doğrulamadı. Karadayı ile görüşmediğini vurgulayan Demirel, şu açıklamayı yaptı "Gazetenizin 8 Mayıs 2003 tarihli nüshasında yayımlanan 'Karadayı'dan Baba'ya Merkez sağı toparla' başlıklı haber doğru değildir. Genelkurmay eski Başkanı Sayın Org. İsmail Hakkı Karadayı ile uzunca bir süredir görüşmedim." 
     
'Süper müdürler'e terfi yok      TOLGA ŞARDAN Ankara 

     2003 yılı terfilerini görüşmek üzere Emniyet Genel Müdürü Gökhan Aydıner başkanlığında toplanan Terfi Komisyonu, geçen perşembe günkü ilk toplantısında, 300 personelden 82'sini 1. sınıf emniyet müdürlüğüne terfi ettirdi. Cuma günü ikinci toplantısını yapan komisyon, terfi kursuna katılarak komisyona giren İstanbul Emniyet Müdürlüğü'nde görevli ünlü polis müdürleri Adil Serdar Saçan ile Ayhan Mimaroğlu'nun terfisini ise uygun görmedi. 
     
YAŞ, yargı denetimine açılsın      Yargı denetimine getirilecek sınırlamaların anayasal dengenin bozulmasına neden olacağını ifade eden Alan, Cumhurbaşkanı'nın tek başına yaptığı işlemlerle Yüksek Askeri Ş ra YAŞ kararlarının da yargı denetimine açılması gerektiğini kaydetti. Alan, her iktidar değişikliğinde, üst düzey memurlar başta olmak üzere kamu görevlilerinin yerlerine atama yapılmasını da eleştirdi. 
     
YSK'ya 'siyaset' suçlaması      Alan, Yüksek Seçim Kurulu'nun YSK da anayasaya aykırı gördüğü seçim yasaları için Anayasa Mahkemesi'ne gidemediğini kaydederek, "Bu da YSK'yı tartışmalı hale getiriyor" dedi. Alan, YSK Başkanı Tufan Algan'ın seçimden önce bir siyasi partinin seçime katılma hakkı konusunda "İşin hem siyasi, hem hukuki boyutu var" dediğini anımsattı. 
     
Amerika Naziler gibi yargılansın      Irak operasyonu nedeniyle ABD'yi de eleştiren Alan, bu ülkenin Irak'ı günlerce bombalayarak masum insanların ölümüne neden olduğunu, müzeyi korumadığını ve yağmalamaya seyirci kaldığını söyledi. Alan, 2. Dünya Savaşı sonrasında kurulan Nürnberg Mahkemeleri'nde Nazi savaş suçlularının kültür varlıklarının çalınması ve zarar görmesi suçundan yargılandığını anımsatarak, ABD'nin aynı suçtan yargılanması gerektiğinin savunulduğuna dikkat çekti. 
     

</TEXT>
</DOC>
