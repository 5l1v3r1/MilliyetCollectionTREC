<DOC>
<DOCNO> 172918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/spor/spo01.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal sancılı 
</HEADLINE>
<TEXT>

   Beşiktaş, Avusturya kampında lige hazır bir görüntü vermedi. Lucescu kafasındaki 11'i büyük ölçüde belirlemesine karşın yenilerin uyum probleminin aşılamaması ve forvet sıkıntısı endişe yarattı 
      
   Disiplin ön planda    AVUSTURYA kampı Teknik Direktör Lucescu'nun en çok üzerinde durduğu hazırlık evresiydi. İsviçre ile G.Kore'deki kampların aksine, son etapta çabukluk ve taktik çalışmalar üzerinde duran Rumen hoca, takımını lige hazır duruma getirmek için zaman zaman sertleşti. Hazırlık maçlarında istenilen sonuçlar alınamaması rağmen, kafasındaki ilk on biri büyük ölçüde belirlemiş olmanın rahatlığıyla da kamptan ayrıldı. Ancak yenilerin uyum probleminin sürmesi, forvet mevkinde yaşanan sıkıntılar en büyük handikaplar olarak göze battı. n BİLAL MEŞE 
   
   Kamp analizi 
   CORDOBA Ancak Başkan Bilgili ile görüştükten sonra kendini toparlayabildi. Kafa olarak hazır olmasa da fizik olarak istenilen düzeye geldi. 
   RAMAZAN Beşiktaş forması altında daha ilk maçta sakatlanması büyük bir talihsizlikti. Ancak genç file bekçisi takıma çabuk uyum sağladı. 
   EMRE Uyum sorunu yaşamadı. Buna rağmen gerçek gücünü tam olarak göstermiş değil. Fakat tecrübesiyle forma için hazır bir görüntü verdi. 
   A.YILDIRIM Neredeyse tatil yapmadan çalıştı. Bunun da ödülünü aldı. Savunmanın solunda iyi işler yapıyor. Tekniğiyle göz dolduruyor. 
   RONALDO Yıllar Sambacı'yı daha da olgunlaştırıyor. Sessiz ve sakin bir şekilde sadece çalışıyor. Son adam olarak görevini yine kusursuz yaptı. 
   ZAGO Sakatlığına rağmen arkadaşlarından geri kalmamak için özel idmanlar yaptı. Tecrübesini hırsıyla birleştirdiği zaman sorun kalmıyor. 
   GÖKHAN Çok yetenekli ve kendini geliştirmek için vargücüyle çalışıyor. Tecrübesizliğine rağmen maçlarda sırıtmıyor, iyi kadame yapıyor. 
   KAAN DOBRA Tüm beklentilerin aksine yerini sağlama alanların başında geliyor. Her iki ayağını da iyi kullanıyor. Kampın yıldızlarından biriydi. 
   OKAN Bir türlü istenilen düzeye gelemedi. Forma giymesi zor gözüküyor. Sisteme ayak uyduramadı, ancak yeteneğiyle bunları aşabilecek düzeyde. 
   SERGEN Sakatlığı kanıksandı. Ancak sahaya çıktığında takımın her şeyi. Yine orta sahanın virtüözü olacak. Saha dışında da örnek davranışlar içindeydi. 
   YASİN Çok meziyetli, fakat bunları sahaya yansıtamıyor. Nedense h l Sergen'i, Oğuz'u taklit etmeye çalışıyor. Böyle olunca da gözden düştü. 
   TAYFUR Kalabalık olan orta sahada kendine yer açmasını bildi. Gençlere taş çıkartırcasına çalışıyor. Kaptanlık görevini de mükemmel yapıyor. 
   ÜMİT Orta alanda büyük bir mücadele örneği verdi. Enerjisini fazla uzun süreye yaymış durumda. Takımın yeni jokeri olma yolunda hızla ilerliyor. 
   GIUNTI İskelet kadronun anahtarı haline geldi. Savunma, orta alan ve forvet arasındaki bağlantıların kilit ismi. Sıkışan oyunu açmada üstüne yok. 
   PANCU İsviçre kampına neredeyse sıfırdan başlamıştı. Ancak kendini öyle geliştirdi ki, Avusturya'da eski gücüne tam olarak döndüğünü gösterdi. 
   İBRAHİM Beşiktaş'ın olmazsa olmazlarından. Sol kanatın alternatifsiz ismi olduğunu ortaya koydu. Tek handikapı dinlenmeye fırsat bulamaması. 
   SERDAR Sistem kurbanı. Ayrıca oynama şansı fazla bulamadığı için kafa olarak pek rahat değil. Yine de sol taraf için güçlü bir alternatif. 
   TÜMER Lucescu kendisine her maçta şans verdi. Ancak karşılığını alamadı. Forvet ters geldi, orta alanda da toplu ve topsuz oyunda yine yoktu. 
   AHMED HASSAN H l kendisine yer bulunamadı. Bazen ileride, bazen ortada, bazen de serbest adam olarak görev yaptı. Yetenekli, ancak sistem önünü tıkıyor. 
   SİNAN Tam bir kontratak oyuncusu. Eğer son vuruşlarını ve hava hakimiyetini artırırsa, Türkiye yeni bir yıldız kazanmış olacak. 
   AHMET DURSUN Gol atamadığı için biraz egoist davranıyor. Fizik olarak tam hazır değil. Ayrıca forvet bölgesinde anlaşabileceği bir partneri de yok. 
   K. SERDAR Çok yetenekli. Cesur, topla ve topsuz oyunda hep var. Ancak çok erken ön plana çıkarıldığı için şaşkınlık içinde. 
   
   Luce'den son uyarı    Rumen teknik adam, oyuncularından hazırlık döneminin psikolojisini üzerinden atmalarını istedi, "Artık hataya yer yok" mesajını verdi 
   
   "Maraton başlıyor" 
   BEŞİKTAŞ'IN tecrübeli hocası Lucescu, Avusturya'daki son antrenman öncesi bir araya topladığı futbolcularına daha çok çalışmaları gerektiğini söyledi. Mircea Lucescu, "Artık hazırlık dönemi geride kaldı. Maraton başlıyor. Burada hataya yer yok. Daha çok eksiğimiz var ve çalışmak zorundayız. Yeni sezonda geçen yıla oranla işimiz çok daha zor olacak" dedi. 
   
   "Basit oynayın" 
   ÇALIŞMA temposundan memnun olduğunu vurgulayan Siyah - Beyazlılar'ın teknik patronu, "Ancak bu daha başlangıç. Aynı tempoyu korumak lazım" diye konuştu. Lucescu, idman sonrası ise, "Basit oynayın. Tek top oynadığınız taktirde hem siz rahat olursunuz, hem de sıkıntıya düşmezsiniz. Yardımlaşın, arkadaşlarınıza boş alan yaratın" diyerek, son uyarılarını sıraladı. 
   
   İlhan Mansız baba oluyor    İTALYA'DAKİ doktorları tarafından şimdilik ameliyata gerek duyulmayan İlhan Mansız için tarihi an geldi, çattı. Yıldız futbolcu bugün bir kız çocuğu babası olmanın mutluluğunu yaşayacak. Nişanlısı Nina'nın doğumu için Berlin'de bulunan İlhan Mansız, daha sonra yeniden İtalya'ya geçerek, tedavisine devam edecek. Doktorlar milli futbolcunun iyileşmesi için üç haftalık devrenin geçmesini bekliyorlar. 
   
   Serdar idmandan kovuldu    AVUSTURYA'DAKİ son idmanda Serdar Topraktepe, Lucescu'nun hışmına uğradı. Rumen hoca, uyarmasına rağmen hatalarını sürdürmesi üzerine Serdar'ı antrenmandan çıkarıp, tesislere gönderdi. Bu arada çift kale maçta adeta gol yağmuru yaşandı. Tecrübeli isimlerle gençler arasındaki maçı Tayfur'un takımı 44'e 17 kazandı. Tayfur 14, takım arkadaşı Ahmed Hassan da 10 kez ağları havalandırdı. Karşı takımın en golcü isimleri ise Pancu 6 ve Sinan 5 oldu. 
   
   
</TEXT>
</DOC>
