<DOC>
<DOCNO> 192247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sonspo03.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Beşiktaş'ın derbi maçı kadrosunda yeni oyuncular 
</HEADLINE>
<TEXT>

     Beşiktaş ile Galatasaray takımları arasında yarın yapılacak lig derbisi öncesi her iki takımda da, teknik heyetlerin görev vermesi durumunda ezeli rekabette ilk kez forma giyecek birçok oyuncu bulunuyor. 
     Beşiktaş'ta yeni transferler Okan, Emre Aşık, Ahmed Hassan, Sinan, Gökhan, Ümit ve Ramazan, daha önce siyah-beyazlı forma altında Galatasaray'a karşı oynamamıştı. 
     Galatasaray'da ise, yeni transferlerden De Boer, Prates, Bratu, Petre, Tamas, Orhan, Ömer, Murat, Abdullah ve geçen sezonki maçlarda oynayamayan Baliç, Sabri, Suat Usta ile Aykut, ilk kez Beşiktaş'a karşı Galatasaray formasıyla mücadele etme şansı bekliyor. 
     Bu arada, geçtiğimiz sezon Galatasaray forması giyen Emre Aşık, teknik heyet görev verirse Beşiktaş'ta eski takımına karşı ilk kez oynayacak. 
     
</TEXT>
</DOC>
