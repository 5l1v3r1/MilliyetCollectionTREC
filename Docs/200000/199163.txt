<DOC>
<DOCNO> 199163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/siyaset/siy20.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Erdoğan, hangi nik ha gidecek    Genelkurmay Başkanı Org. Hilmi Özkök ile Başbakan Yardımcısı ve Devlet Bakanı Mehmet Ali Şahin'in oğullarının aynı gün evlenmesi, Başbakan Recep Tayyip Erdoğan'ı hangi nik ha katılacağı konusunda kara kara düşündürüyor. Özkök'ün oğlu cumartesi günü Ankara'da, Şahin'in oğlu Cem de İstanbul'da evlenecek. Erdoğan, Özkök'ün oğlunun Merkez Orduevi'ndeki düğününe, orduevlerindeki kıyafet yönetmeliği uygulaması nedeniyle türbanlı eşiyle katılamayacak. 
   
   Solun ittifak projesi artık bitti    Yerel seçimler öncesi solda ittifak projesi başlatan ve 30 Kasım'a kadar yanıt bekleyen SHP, sürecin bittiğini açıkladı. SHP Genel Başkanı Murat Karayalçın DSP lideri Ecevit ve CHP lideri Baykal'dan yanıt gelmemesini, önerinin reddi şeklinde düşündüklerini belirterek, "Sol oyların bölünmesinin vebali ittifakı reddedenlerin boynunadır" dedi. Karayalçın, Ankara Büyükşehir Belediye Başkanlığı'na adaylığına partisinin karar vereceğini kaydetti. 
   
   'Gül, liköre dikkat etsin'    Dışişleri Bakanı Abdullah Gül'e bayram ziyaretinde bulunan gazetecilere likör ikram edilmesiyle başlayan tartışmalar büyüyor. SP Genel Başkan Yardımcısı Lütfü Esengün, Gül'ün "İkram bilgim dahilinde yapılmadı. Ayıp ediyorlar" açıklamasına, "Asıl ayıbı kendisi yapıyor. İnsan evinde ne ikram ettiğini bilmez mi" karşılığını verdi. Esengün, "Bundan sonra dikkatli olsun ve Ramazan Bayramı'nda likör ikram etmesin. Kendisine, partisine, ülkesine yazık etme-sin" dedi. 
   
   
   
</TEXT>
</DOC>
