<DOC>
<DOCNO> 174834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sondun20.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak durulmuyor... 4 ölü, 8 yaralı... 
</HEADLINE>
<TEXT>

     Irak'ın Missan kentinde İngiliz askerlerinin, kendilerine saldıran silahlı Iraklılardan 3'ünü öldürdükleri ve 6'sını yaraladıkları bildirildi. 
     Koalisyon güçleri sözcüsü, başkent Bağdat'ın 360 kilometre güneydoğusuna düşen Missan'da son 24 saatte öldürülen kişilerin İngiliz güçlerine saldırı düzenlediklerini, İngiliz askerlerinin misillemede bulunduklarını söyledi. 
     Sözcü, İngiliz askerlerinden ölen ya da yaralanan olmadığını kaydetti. 
     Missan vilayetine bağlı El Amara'daki İngiliz askerlerinin de roketli saldırıya uğradıkları ve saldırılara karşılık verdikleri bildirildi. 
     Sözcü, bu saldırı sırasında da 6 Iraklının yaralandığını açıkladı. 
     Öte yandan, Bağdat'ta halkın İngiliz askerlerine karşı dünden beri süren protestoları sırasında bir Iraklının öldüğü, yaralı sayısının da 2'ye yükseldiği bildirildi. 
     
</TEXT>
</DOC>
