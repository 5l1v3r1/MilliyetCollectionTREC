<DOC>
<DOCNO> 154169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/spor/spo15.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Haber turu... 
</HEADLINE>
<TEXT>

Ada'da bayram      İNGİLTERE'NİN Türkiye maçındaki olaylardan sonra sadece para cezası alması sevinç yarattı. Ada gazeteleri olayı bir uyarı olarak yorumlarken, bu tür bir hatanın tekrarında EURO 2004 dışında kalabileceklerini belirtti. 
     
Lisans tanıtımı      FUTBOL Federasyonu, UEFA'nın hazırladığı ve 2004 - 05 sezonundan itibaren uygulanacak Kulüp Lisans Sistemi'ni pazartesi günü bir toplantıyla tanıtacak. Tanıtım toplantısına tüm kulüplerin temsilcileri katılacak. 
     
Henry zirvede      İNGİLTERE Futbol Yazarladı Birliği tarafından düzenlenen yılın futbolcusu yarışmasında zirveye Arsenal'in Fransız yıldızı Thierry Henry çıktı. İkinciliği M.United'ten Nistelrooy alırken, üçüncü Shearer oldu. 
     
Çalımbay gündemde      GAZİANTEPSPOR'UN yeni sezonda takımı Rıza Çalımbay'a emanet etmeyi planladığı bildirildi. Göreve devam kararı alan Başkan Celal Doğan'ın, Çalımbay ile görüşmeyi yaptığı ve prensip anlaşmasına vardığı vurgulandı. 
     
Dava sürüyor      OLAYLI Kayseri - Ç.Rize maçının gelişmeleri sürüyor. Kayserispor Kulübü Başkanı Mete Eke ve Sarı - Kırmızılılar'ın 7 yöneticisi hakkında açılan dava 2. Sulh Ceza Mahkemesi'nden Asliye Ceza Mahkemesi'ne gönderildi. 
     
Transfer atağı      LİGİN flaş ekibi Gençlerbirliği yabancı transferi için atağa geçti. Başkent ekibinin Belçika'nın Anderlect takımında top koşturan Baseggio'yu gündemine aldığı öğrenildi. 25 yaşındaki futbolcu orta sahada oynuyor. 
     
Arıca iddialı      SON sıralara demir atan Bursaspor, Fenerbahçe maçının hazırlıklarını sürdürüyor. Teknik Direktör Erdoğan Arıca, güçlü rakipleri karşısında puan kovalayacaklarını dile getirip, "Kaybetmek aklımızdan bile geçmiyor" dedi. 
     
Teniste heyecan      ULUSLARARASI Rencontres Peugeot Roland Garros Tenis Turnuvası'nın Türkiye ayağı bugün İstanbul'da başlayacak. TED Kulübü kortlarında yapılacak olan turnava yarın yapılacak olan final maçlarıyla sona erecek. 
     
Sınıfta kaldılar      TENİSTE Bayanlar Federasyon Kupası Avrupa - Afrika 2. Kategori maçlarında, grubunda 2. olan Türkiye, 1. Kategori'ye yükselme şansını yitirdi. Ay - Yıldızlılar son maçta Portekiz'e 2 - 1 yenilerek fırsatı kaçırdı. 
     


SPOR 





























</TEXT>
</DOC>
