<DOC>
<DOCNO> 199731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sondun27.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da ABD Büyükelçiliği yakınında füze patladı 
</HEADLINE>
<TEXT>

     Afganistan'ın başkenti Kabil'deki ABD Büyükelçiliği'ne 300 metre uzaklıktaki alanda bir füzenin patladığı bildirildi. 
     Afgan ordu komutanı Muhammed Eyüb Salangi, yaptığı açıklamada, olayda ölü ya da yaralı olmadığını belirtti. 
     Patlamanın, ABD Savunma Bakanı Donald Rumsfeld'in Afganistan Devlet Başkanı Hamid Karzai ile görüşmesinden sonra meydana geldiğine dikkat çekildi. 
     Bu arada Kabil'deki Türk Büyükelçiliği yetkilileri, bir patlama sesi duyduklarını, ancak patlamanın nerede olduğunu henüz kesin olarak bilmediklerini ifade ettiler. 
     Yetkililer, büyükelçilikte herhangi bir hasarın söz konusu olmadığını belirttiler. 
     
</TEXT>
</DOC>
