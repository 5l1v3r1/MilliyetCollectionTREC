<DOC>
<DOCNO> 175800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/guncel/agun.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cerrahlar 'Dudu'yu dinleyip rahatlıyor 
</HEADLINE>
<TEXT>

   Çoğu cerrah, artık gevşemek ve hastaya daha iyi konsantre olmak için müzik eşliğinde ameliyata giriyor... 

Kimi Vivaldi, kimi Türk Sanat Müziği dinliyor... Bazıları ise özellikle Tarkan'ın son şarkısı Dudu'yu tercih ediyor... 
      GÜLAY FIRAT İstanbul 

   
   Tıptaki gelişmelerle birlikte ameliyat salonlarında yaşanan manzaralar da değişiyor... Daha önce monitörden hastanın kalp atışlarını dinleyerek operasyonu gerçekleştiren ameliyat ekipleri, artık k h Vivaldi dinleyerek k h Dudu'yu mırıldanarak hastalarına müdahale ediyor. Diğer ülkelerde yaygın olan 'müzik eşliğinde ameliyat' uygulamasına, artık Türkiye'nin büyük hastanelerinde de rastlanıyor. Merkezi sistemden yapılan müzik yayınına doktorlar da başlarıyla ritm tutarak eşlik ediyor. 
   
   HASTALAR DA İSTİYOR 
   İstanbul Tıp Fakültesi Genel Cerrahi Ana Bilim Dalı Öğretim Üyesi ve Florence Nightingale Hastane Grubu Cerrahi Uzmanı Prof. Dr. Vahit Özmen, müziğin doktorlar kadar hasta üzerinde de pozitif etkisi olduğuna inanıyor. Hastaların da ameliyata girerken müzik istediklerini söyleyen Özmen, şunları söylüyor "Müzik iki tarafı da rahatlatıyor. Florence Nightingale'de soft müzik çalan FM'ler dinlenir. İstanbul Tıp Fakütesi'nde de müzik yayını var. Ameliyathanede sterilize edilmiş müzik seti vardır..." 
   
   'HALK MÜZİĞİ OLSA' 
   SSK Okmeydanı Hastanesi Genel Cerrahi Uzmanı Operatör Dr. Selahattin Karaca da müzikli ameliyattan yana... Onun tercihi Türk Sanat Müziği ve Türk Halk Müziği. Hastanede özellikle Mozart ve Beethoven çalındığını belirten Karaca, "Açıkçası arada bir halk müziği de çalınsın isterdim" diyor. 
   International Hospital Anestezi Uzmanı Gökhan Nokay da "Hastanemizde günde 15 ameliyat olur. Müzik, konsantrasyonu etkilemez, gerginliği alır. Klasik müzik de, pop müzik de dinleniyor. Ama favorimiz Tarkan'ın şarkısı Dudu" diye konuşuyor. Günde 20 ameliyat yapılan Alman Hastanesi'nde ise çoğunlukla Richard Clayderman albümleri ile Vivaldi tercih ediliyor. 
   
   Her hastanenin favorisi farklı    Acıbadem Hastanesi Vivaldi "Dört Mevsim"Alman Hastanesi Richard Claydermanİstanbul Tıp Fakültesi Hastanesi Klasik Türk MüziğiFlorence Nightingale Hastanesi Mozart "Saraydan Kız Kaçırma"International Hospital Tarkan "Dudu" SSK Okmeydanı Hastanesi Beethoven "Dokuzuncu Senfoni" 
   
   
</TEXT>
</DOC>
