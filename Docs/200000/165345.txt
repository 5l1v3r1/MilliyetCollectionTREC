<DOC>
<DOCNO> 165345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sondun20.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide zanlısı Türkler ABD gözetiminde... 
</HEADLINE>
<TEXT>

     Malavi'de El Kaide üyesi oldukları şüphesiyle yakalanan 2'si Türk 5 zanlının ülkeden çıkarıldıkları ve Amerikalı yetkililerin gözetiminde bulundukları bildirildi. 
     Zanlılarla beraber olduğunu söyleyen göçmenlerle ilgili bir yetkili, Reuters'e telefonla yaptığı açıklamada, ''Şu anda Malavi'den ayrıldıklarını ve zanlıların Malavi'nin değil ABD'nin gözetiminde olduğunu'' söyledi. 
     Malavi'deki İçişleri Bakanlığı sözcüsü de, zanlıların ABD'nin gözetiminde olduğunu teyit etti. 
     Yüksek Mahkeme'nin sınırdışı edilmelerini kabul etmediği zanlıların, bugün mahkemeye çıkarılacakları ileri sürülmüştü. 
     Malavi'de hafta sonu yakalanan El Kaide üyesi olduğu öne sürülen 5 şüpheliden 2'si Türk, 1'i Suudi, 1'i Kenyalı, 1'i de Sudanlıydı. Amerikalı yetkililerin yalanlamasına karşın, Malavili yetkililer operasyonun ABD ile ortak yapıldığını belirtmişlerdi. 
     
</TEXT>
</DOC>
