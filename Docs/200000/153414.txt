<DOC>
<DOCNO> 153414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/spor/spo15.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Bulak'tan imza      RIZA Çalımbay'ın görevden ayrılmasının ardından Denizlispor ile anlaşan Giray Bulak dün resmi sözleşmeye imza attı. Beş maçlık bir anlaşma yapan Bulak, yönetimin genel kurul sonrasında devam etmesi durumunda gelecek sezon da Yeşil - Siyahlılar'ın başında kalacak. Bulak, "Şu anda İstanbulspor maçını düşünüyorum. İlk maçta camiaya galibiyet hediye etmek istiyorum. Bana çok iyi bir ekip bırakan Rıza Çalımbay'a da teşekkür ediyorum" dedi. 
     
Rıza Çalımbay'a Antep kancası      DENİZLİSPOR'DAKİ görevinden istifa eden Rıza Çalımbay'ın, Gaziantepspor Başkanı Celal Doğan ile görüştüğü öğrenildi. Avrupa'dan da teklif aldığını, bir süre dinlendikten sonra karar vereceğini söyleyen Çalımbay, "Transfer listesini Denizlispor'un başında iken hazırlamıştım. Gelecek sezon çalıştıracağım takım, kesinlikle zirve mücadelesi verecek" dedi. 
     
Doğan ile iki yıllık anlaşma      MALATYASPOR, başarılı çalıştırıcısı Ziya Doğan ile iki yıl daha devam kararı aldı. Sözleşmeyi önümüzdeki günlerde yapacaklarını belirten Başkan Hikmet Tanrıverdi, "Malatyaspor'un büyük hedefler için yapılanmasını öncelikle ele alacak. Hocamızın istediği transferler konusunda çalışmalarımız kısa sürede başlayacak" diye konuştu. 
     
'Dekan Yanal'      GENÇLERBİRLİĞİ Başkanı İlhan Cavcav dün katıldığı panelde çarpıcı açıklamalar yaptı. Bugünlere kolay gelmediklerini açıklayan Cavcav, "Sabır ve emeğin meyvalarını topluyoruz" dedi. Ersun Yanal'ı göndermek istemediklerini de dile getiren Cavcav, "Gençlerbirliği üniversite, Yanal ise dekanımız" diye konuştu. 
     
K bus yolculuk      LETONYA'DA yarın başlayacak olan Avrupa Serbest Güreş Şampiyonası'na katılacak olan Milli Takımımız dün Letonya'nın Başkenti Riga'ya gitti. Kafilemiz zor bir yolculuk yaşadı. Almanya'dan aktarmalı olarak Riga'ya geçen Ay - Yıldızlılar yaklaşık 9 saat yollarda sefil oldu. Federasyon Teknik Kurul üyesi Yakup Topuz'un başkanlığındaki kafilede, 7 güreşçi yer aldı. 
     
Futbol gecesi      AVRUPA Şampiyonası Elemeleri'nde bugün beş karşılaşma oynanırken, 17 de özel maç yapılacak. Program şöyle Andorra - Estonya, Gürcistan - Rusya, İsrail - Kıbrıs Rum Kesimi, Letonya - San Marino, Malta - Slovenya, Finlandiya - İzlanda, İsveç - Hırvatistan, Bulgaristan - Arnavutluk, Litvanya - Romanya, Slovakya - Yunanistan, Danimarka - Ukrayna, Macaristan - Lüksemburg, S.İrlanda - Norveç, Belçika - Polonya, Libya - Arjantin, Almanya - Sırbistan, Fransa - Mısır, Hollanda - Portekiz, İsviçre - İtalya, İskoçya - Avusturya, İspanya - Ekvador. 
     


SPOR 























</TEXT>
</DOC>
