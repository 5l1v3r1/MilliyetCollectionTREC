<DOC>
<DOCNO> 173885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yasam/yas03.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor öncesi kahve iç daha çabuk kilo ver 
</HEADLINE>
<TEXT>

   Fiziksel egzersiz öncesi içilen bir fincan kahve, dayanıklılık ve gücü artırırken, spor sırasında daha hızlı kilo verilmesini sağlıyor 
      DIŞ HABERLER SERVİSİ 
   
   Daha uzun süre egzersiz yapabiliyorlar 
   AVUSTRALYA'NIN başkenti Canberra'daki Avustralya Spor Enstitüsü bilim adamlarının bulgularına göre, spor öncesi düşük miktarda kahve içenler, bu tür bir uyarıcı almayanlara göre yüzde 30 daha uzun süre egzersiz yapabiliyor, performanslarını da yüzde 3.5 oranında artırıyorlar. Uzmanlar, kahvenin ayrıca spor sırasında yağların daha hızlı yanmasını sağladığını da belirttiler. 
   
   Önce yağları yakıyor 
   NORMALDE vücut, karaciğerde glikojen olarak depolanan karbohidratları 'yakıt' olarak kullanıyor. Ancak genellikle aerobik egzersizlerinin 60 ila 90'ıncı dakikalarından sonra bu yakıt tükeniyor ve vücuttaki yağ depoları devreye sokuluyor. Son araştırmaya göre ise spor öncesi içilen kahve, yakıt olarak karbonhidratları değil, yağları kullanması yönünde kasları tetikliyor ve kilo kaybı gerçekleşiyor. 
   
   
</TEXT>
</DOC>
