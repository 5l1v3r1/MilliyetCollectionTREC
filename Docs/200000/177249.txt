<DOC>
<DOCNO> 177249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sonspo18.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Karan taburcu oldu, 1,5 ay antrenmanlara başlayacak 
</HEADLINE>
<TEXT>

     Galatasaray'ın CSKA Sofya ile oynadığı Şampiyonlar Ligi 3. ön eleme ilk maçında sakatlanan futbolcusu Ümit Karan, bugün ameliyat olduğu hastaneden taburcu oldu. 
     Kulüp doktoru Serhan Kurtulmuş, Ümit'in ameliyatını yapan doktor Ömer Taşer'in, bu futbolcunun yeniden çalışmalara başlaması için 1,5 aylık bir dönemin geçmesi gerektiğini ifade ettiğini açıklarken, Ümit Karan'ın bir süre dinlenmek için ailesinin yanına gittiği öğrenildi. 
     Serhan Kurtulmuş, Ümit Karan'ın çalışmalara başlamasına kadar geçecek sürede tedavisini yapacaklarını söyledi. 
     Sakatlığı bulunan futbolculardan Arif'in ise Bursaspor maçında oynayıp oynamayacağı maç günü belli olacak. 
     Kurtulmuş, Lukunku'nun ise Bursaspor karşısında oynama ihtimalinin bulunmadığını söyledi. 
     
</TEXT>
</DOC>
