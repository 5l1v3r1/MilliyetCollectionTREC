<DOC>
<DOCNO> 172395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sontur11.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da şarbon hastalığından 1 kişi öldü... 
</HEADLINE>
<TEXT>

     Konya'nın Seydişehir İlçesi'ne bağlı Ketenli Beldesi'nde şarbonlu bir hayvanı önce yüzen, ardından da etini yiyen anne ölürken, 2 çocuğu ise tedavi altına alındı. 
     Seydişehir'in Ketenli Beldesi'ne 12 kilometre uzaklıktaki Keşlik Yaylası'nda hayvanlarını otlanan Fadime Koyuncu 57 , ineklerinden birinin hastalanması üzerine komşulara haber verdi. 
     Komşularının yardımıyla ineğin ölmeden kesilmesini sağlayan Fadime Koyuncu, kestikleri hayvanın derisini 2 oğlu ile birlikte yüzdü. Koyuncu, etleri parçaladıktan sonra, hastalıklı hayvanın etinden yedi ve çocuklarına da yedirdi. İneğin ölmesinden 4 gün sonra rahatsızlanan Koyuncu, hayatını kaybetti. 
     Hastalığın ölen inekten bulaşmış olabileceğini düşünen vatandaşlar durumu yetkililere bildirdi. Yapılan ilk incelemede hastalığın, hayvanlardan kolaylıkla insana bulaşabilen şarbon olduğu ortaya çıktı. 
     Halsizlik ve karın ağrısı çeken ailenin oğulları, Abdullah Koyuncu 15 ve Mustafa Koyuncu 20 Konya Numune Hastanesi İntaniye servisinde tedavi altına alındı. 
     Şarbon hastalığı nedeniyle Ketenli Beldesi ve Keşlik Yaylası'nda karantina uygulaması başlatılırken, belde ve yayladaki hayvanların aşılanmasına başlandı. Bölgeye hayvan giriş-çıkışlarına izin verilmediği bildirildi. 
     İlçe Sağlık Grup Başkanı Dr. Orhan Cihanbey, Fadime Koyuncu'nda ''deri şarbon hastalığı'' olduğunu belirlediklerini, çocuklarının sağlık durumunun ise iyiye gittiğini söyledi. Dr. Cihanbey, bölgede yaptıkları taramada başka şarbon vakasına rastlanmadığını da kaydetti. 
     
</TEXT>
</DOC>
