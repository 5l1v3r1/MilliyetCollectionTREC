<DOC>
<DOCNO> 193415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/yasam/yas05.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistleri kanyon mu yuttu .. 
</HEADLINE>
<TEXT>

   Bisikletle Avrupa turuna çıkan iki Alman kadın, Antalya Köprülü Kanyon'da kayıplara karıştı 
      AHMET TURAN YENİGÜN Antalya DHA 
   
   Bisikletle Avrupa turuna çıkan Anja Höfken 34 ve Sebine Bader 43 , Antalya'da tanıştıkları Erdoğan Özdoğan'la 40 birlikte gezmeye gittikleri Köprülü Kanyon'da kayboldu. İki arkadaşı bulabilmek için Almanya'dan gelen özel dedektif Frau Bianca Lippert polise başvurdu. Yapılan araştırmada Höfken ve Bader'in kayboldukları 17 Ekim'den sonra banka kartlarını 15 kez kullandıkları belirlendi. Konya üzerinden 14 Ekim'de Kemer'e gelen iki arkadaş, Mir Pansiyon'da iki gün kaldı. Burada tanıştıkları Erdoğan Özdoğan'la 40 otomobil kiralayan Höfken ve Bader, Manavgat'ta rafting yapılan Köprülü Kanyon'a gitti. İki kadın turistle Özdoğan'dan, pansiyondan ayrıldıkları 17 Ekim'den sonra bir daha haber alınamadı. Özdoğan'ın ailesi 30 Ekim'de Antalya ve Kemer savcılıklarına kayıp başvurusu yaptı. 
   
   Banka kartları kullanılmış 
   Höfken'in anne ve babası da, Nürnberg'de özel dedektiflik yapan Bianca Lippert'i Türkiye'ye gönderdi. Üçlünün uçuruma düşmüş olabileceği ihtimali nedeniyle bölgede aramalar sürerken, Özdoğan'ın cep telefonu kayıtları inceleniyor. 
   Kadın turistlerin ortadan kaybolduğu 17 Ekim'den sonra 15 kez banka kartlarının kullanıldığı, Bader'in hesabından toplam 4958 euro çekildiğini belirlendi. 
   
   
</TEXT>
</DOC>
