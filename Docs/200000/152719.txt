<DOC>
<DOCNO> 152719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/siyaset/siy09.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarma AB'ye uydu 
</HEADLINE>
<TEXT>

     ANKARA Milliyet 

     Geçmişte başta PKK'yla mücadele ve istihbarat çalışmaları yapmak için resmi makamlarca hiçbir zaman açıktan dile getirilmeyen JİTEM Jandarma İstihbarat ve Terörle Mücadele adlı bir oluşuma giden Jandarma Genel Komutanlığı, Jandarma İnsan Haklarını Değerlendirme Merkezi'ni JİHİDEM kurdu. 
     JİHİDEM dün İçişleri Bakanı Abdülkadir Aksu ve Jandarma Genel Komutanı Orgeneral Şener Eruygur'un da katıldığı törenle açıldı. Törendeki merkezi müzik yayınında, bir dönem yurtdışında yaşamak zorunda kalan Zülfü Livaneli'nin, Louis Aragon'un "Gözlerin" isimli şiirini yorumladığı şarkı enstrümantal haliyle çalındı. 
     
     Çağdaş hizmet anlayışı 
     Bakan Aksu, insan haklarının hükümetin öncelikleri arasında bulunduğunu belirterek, "İnsanlığın bugün ulaştığı seviyede, yapılan görev ne olursa olsun hukuka uygunluğun yanı sıra insan hakları ilkelerine riayet edilmesi de çağdaş hizmet anlayışının bir gereğidir. Kamu alanında yürütülen her faaliyet insan hakları, demokrasi ve hukuk devleti ilkeleri doğrultusunda olmalıdır" dedi. 
     Jandarma Genel Komutanlığı İnsan Hakları Şube Müdürü Kurmay Yarbay Necdet Güngör de, insan hakları ihlalleriyle ilgili başvuruların ikamet edilen yerin İl Jandarma Komutanlığı'nın yanı sıra JİHİDEM'e de yapılabileceğini bildirdi. 
     


SİYASET 


















</TEXT>
</DOC>
