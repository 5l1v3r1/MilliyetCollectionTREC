<DOC>
<DOCNO> 171020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sontur34.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale'de askeri alanda yangın tehlikesi... 
</HEADLINE>
<TEXT>

     Çanakkale'nin Esenler Mahallesi yakınındaki askeri birlik içinde çıkan arazi yangını panik yarattı. 
     Otların tutuşmasıyla başlayan ve rüzgarın etkisiyle kısa sürede büyüyen yangın, tehlikeli boyuta ulaşınca bölgeye çok sayıda arazöz sevkedildi. Askerlerin de katıldığı söndürme çalışmaları sırasında birlik içinde ambulansların beklediği görüldü. 
     Yangının ormanlık alana sıçramasını önlemek amacıyla Çanakkale'de bekleyen uçaklar da havadan müdahale etti. 
     Yerleşim bölgesinin yanında bulunan askeri birliğin çevresindeki apartmanlarda oturan vatandaşlar rüzgarın yön değiştirmesi ihtimaline karşı heyecanlı dakikalar yaşadılar. 
     Yangın, yapılan yoğun müdahale sonucu ormanlık alana sıçramadan kontrol altına alındı. 
     Yetkililer, askeri birliğin nöbetçi kulübesi önünden başlayan yangına kırık cam parçalarının mercek etkisi yaparak neden olduğunun tahmin edildiğini kaydettiler. 
     Bölgede soğutma çalışmaları sürdürülüyor. 
     
</TEXT>
</DOC>
