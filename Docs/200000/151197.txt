<DOC>
<DOCNO> 151197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sonspo06.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 2 - Denizlispor 0 maç bitti 
</HEADLINE>
<TEXT>

     Birinci Süper Futbol Ligi'nde Bursaspor, Denizlispor'u 2-0 mağlup etti. 
     Karşılaşamaya hızlı başlayan Bursaspor, ilk dakikalardan itibaren rakip kaleye yüklenmeye başladı. Uyguladığı baskıyla orta alan üstünlüğünü eline alan yeşil-beyazlı takım, olumlu futboluyla ilk yarıyı 2-0 üstün kapattı. 
     Konuk Denizlispor ise Bursaspor'un presi nedeniyle ilk yarıda istediği oyunu kuramadı. Kalesinde erken gol gören yeşil-siyahlı takım, Bursaspor kalesine yüksek toplarla gelmeye çalıştı. 
     8. dakikada evsahibi Bursaspor, aradığı golü buldu. Kazanılan serbest atışta, Fatih'in önüne aktardığı topu Ömer doğrudan kaleye gönderdi. Denizlispor savunmasından dönen topu iyi izleyen Metin, yerden bir vuruşla takımını öne geçiren golü kaydetti 1-0. 
     24. dakikada Denizlispor'un kazandığı serbest atışı Kabat kullandı. Ön direğe gelen topa, Bencik uçarak kafayla vurdu. Meşin yuvarlak, direğin hemen yanından auta çıktı. 
     34. dakikada Bursaspor farkı 2'ye çıkardı. Fatih'in orta alandan çıkardığı arapasla hareketlenen Okan, Denizlisporlu bir futbolcuyu çalımladıktan sonra ceza alanına girer girmez topu yerden bir vuruşla filelere gönderdi 2-0. 
     40. dakikada Denizlispor 10 kişi kaldı. Kazanılan serbest atışta Kabat'ın penaltı noktası üzerine gönderdiği topa, kafa vurmak için yükselen Mustafa Özkan, Bursaspor kalecisi Kelemen'e faul yapınca, hakem Çetin M.Sarıgül tarafından ikinci sarı kart gösterilerek kırmızı kartla oyun dışında bırakıldı. 
     Kalan dakikalarda gol olmayınca, Bursaspor ilk yarıyı 2-0 üstünlükle kapadı. 
     Karşılaşmanın ikinci yarısı, orta alan mücadelesi biçiminde geçti. Evsahibi Bursaspor, ilk yarıyı 2-0 üstün kapatmanın avantajıyla, bu bölümde topu daha fazla orta alanda tutmaya çalıştı. Paslarla zaman geçirmeye çalışan yeşil-beyazlı takım, rakibinin savunmada verdiği açıklardan yararlanarak zaman zaman rakip kalede tehlikeli ataklar gerçekleştirdi. 
     İkinci yarıya 2-0 yenik ve 10 kişiyle başlayan konuk ekip ise ilk 5 dakikada Bursaspor kalesini adeta abluka altına aldı. Denizlispor, yeşil-beyazlı takımın savunmada iyi kapanması sonucu umduğu golü bulamadı. Denizlispor, ikinci yarıya Serdal'ın yerine Ersan x , Özgür'ün yerine de Mustafa Keçeli'yi x alarak başladı. 
     58. dakikada Bursaspor'un geliştirdiği atakta, Okan'ın pasıyla ceza yayı üzerinde buluşan Yakup'un sert vuruşunda, top üstten az farkla auta çıktı. 
     59. dakikada Denizlispor'da Bencik, yerini Asara'ya x bıraktı. 
     80. dakikada Bursaspor'da, Fatih'in yerine Mustafa Er x oyuna girdi. 
     83. dakikada Denizlispor'un sol kanattan kazandığı serbest atışı Kabat kullandı. Bu oyuncunun yerden doğrudan kaleye gönderdiği topa, kaleci Kelemen yatarak sahip oldu. 
     85. dakikada Bursaspor'un geliştirdiği atakta, sağ kanattan hareketlenen Emre, topu ceza alanı içine ortaladı. Pozisyonu iyi izleyen Mustafa Er'in sol çaprazdan kaleye gönderdiği top, üstten auta çıktı. 
     87. dakikada Bursaspor'da, Okan'ın yerine Murat Alemdar oyuna dahil oldu. 
     89. dakikada Bursaspor'da, Metin'in yerine Egemen oyuna girdi. 
     Kalan dakikalarda gol olmayınca, karşılaşma Bursaspor'un 2-0 üstünlüğüyle sona erdi. 
     
     Künye 

     Stat Atatürk. 
     Hakemler Çetin M.Sarıgül xx, Serkan Gencerler xx, Alper Ulusoy xx. 
     Bursaspor Kelemen xx, Ömer xxx, Serkan xx, Erkan xxx, Junior xx, Emre xx, Yakup xxx, Glauber xx, Fatih xxx, Okan xxx, Metin xxx. 
     Denizlispor Heinen xx, Hakan x, İsmet x, Kratochvil xx, Mustafa Özkan x, Bencik xx, Serdal x, Kabat xx, Özgür xx, Bülent xx, Servet x. 
     Goller Dk. 8 Metin, Dk. 34 Okan. 
     Sarı Kartlar Dk. 7 Servet, Dk. 15 İsmet, Dk. 35 Bencik Denizlispor . 
     Kırmızı Kart Dk. 40 Mustafa Özkan Denizlispor . 
     





</TEXT>
</DOC>
