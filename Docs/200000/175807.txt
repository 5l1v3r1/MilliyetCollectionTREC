<DOC>
<DOCNO> 175807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/guncel/gun07.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat Caddesi kadınlara teslim 
</HEADLINE>
<TEXT>

      İSMAİL POLAT İstanbul 

   
   İstanbul Bağdat Caddesi'nin güvenliği ve düzeni bundan böyle kadın trafik zabıtası ve polislerden oluşan motorize ekipten sorulacak. Kadıköy Belediyesi'nin 50 milyar liraya aldığı 10 motosikletle görev yapacak ekibin tanıtımı, Selamiçeşme'deki Trafik Denetleme Şube Müdürlüğü'nde yapıldı. Bağdat Caddesi'nde ağırlıklı olarak kültürlü insanların oturduğunu belirten Belediye Başkanı Selami Öztürk, "İnsanlara hitap etme konusunda kadınlar daha başarılı olduğu için böyle bir tercih yaptık" dedi. 
   
   'KADINLAR DAHA ETKİLİ' 
   Öztürk, "Bağdat Caddesi'nde kaldırım işgali ve park sorunları yaşanıyor. Kadın görevlilerin devreye girmesiyle bu sorunların büyük ölçüde azalmasını bekliyoruz. Bunun örneğini daha önce yaşadık. Bağdat Caddesi'nde kadın temizlik elemanları göreve başlayınca insanlar çevreyi daha az kirletir oldu" diye konuştu. 
   
   
</TEXT>
</DOC>
