<DOC>
<DOCNO> 195424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/siyaset/siy08.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğg. Hızlı YÖK'ten daha demokratız 
</HEADLINE>
<TEXT>

   ANKARA Milliyet 

   
   Disiplin suçu nedeniyle askeri okullardan atılan öğrencileri almak istemeyen YÖK'le Türk Silahlı Kuvvetleri TSK karşı karşıya geldi. Milli Savunma Bakanlığı Kanunlar Kararlar Daire Başkanı Doktor H kim Tuğgeneral Yılmaz Hızlı, bu öğrencilerin üniversitelere geçişini istemeyen YÖK Hukuk Müşavir Vekili Naime Sümer'e "Biz bu konuda YÖK'ten daha demokratız" dedi. 
   TBMM Milli Eğitim Komisyonu'nda Gülhane Askeri Tıp Akademisi'ne bağlı okullardan evlenme ve disiplin suçları nedeniyle atılanların başka üniversitelere geçişini engelleyen hükmün yasadan çıkarılmasına ilişkin tasarı tartışma yarattı. Sümer, geçişi engelleyen 42. maddenin kaldırılmasına karşı olduklarını söylerken, Hızlı "Bu tasarı hazırlanırken YÖK'ten görüş sorduk. Tasarıdan sonra görüşleri geldi" karşılığını verdi. Komisyon Başkanı AKP'li Tayyar Altıkulaç da, "Zaten hep öyle değil mi " diyerek Hızlı'ya destek çıktı. Tasarı, önerilerin asıl komisyon olan Milli Savunma Komisyonu'na aktarılması koşuluyla kabul edildi. 
   
   
</TEXT>
</DOC>
