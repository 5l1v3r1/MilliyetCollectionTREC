<DOC>
<DOCNO> 156503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/magazin/amag.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan 'uzun ince bir yol'a çıkıyor 
</HEADLINE>
<TEXT>

'Ölürüm Sana' adlı albümünde türkü okumaya niyetlenen Tarkan, ticari kaygılara yenik düşmüştü. Ancak, bu haziranda çıkaracağı single'da bir şık Veysel türküsü okumaya kararlı görünüyor... 
     Ali'ce 
Ali EYÜBOĞLU 

     İngilizce albüm çalışmalarına ara verip "ara sıcak" niyetine Türkçe şarkıların yer alacağı maxi single için Türkiye'ye gelen Tarkan, hayranlarına bir sürpriz hazırlıyor. 
     Tarkan, aslında bu sürprizi "Ölürüm Sana" albümünde yapacaktı. Öyle ki, en sevdiği türkülerden biri olan Müslüm Gürses'in yorumladığı "Şu Dağlarda Kar Olsaydım"ını stüdyoya girip okudu bile. 
     Ancak yapımcısı ve danışmanları türkünün, albümün konseptine uygun olmayacağı konusunda Tarkan'ı ikna edince "Şu Dağlarda Kar Olsaydım"ı repertuvarından çıkardı. Tarkan, "bir başka bahara" ertelediği sürprizini bu kez gerçekleştirmeye kararlı. 
     
     "Yak Bütün Fotoğrafları" 
     Tarkan, haziran ayında çıkaracağı maxi single'da söz ve müziği kendisine ait iki parçaya yer verecek. 
     İki yıl önce bir plajda çekilen çok özel fotoğraflarının medyaya yansımasıyla gündem yaratan Tarkan'ın parçalarından birinin adı "Yak Bütün Fotoğrafları". 
     Tarkan, albümünde olduğu gibi single çalışmasında da Nazan Öncel'den iki parça aldı. "Dudu Dudu Dilleri"nin sözü Öncel'e, bestesi ise Amerikalı bir müzisyene ait. Söz ve müziği Nazan Öncel'e ait diğer parçanın adı henüz belli değil. 
     
     Neşet Ertaş'tan bile okuyabilir 
     Tarkan'ın hayranları için düşündüğü sürprize gelince maxi single'nda bu kez "türkü" de olacak. Tarkan, şık Veysel'in telif haklarını elinde bulunduran Kalan Müzik'ten halk ozanının repertuvarını istedi. 
     Tarkan'ın şık Veysel'den okumak istediği türkü "Uzun İnce Bir Yoldayım". Şu günlerde sürekli şık Veysel'in eserlerini dinleyen Tarkan, bir sürpriz daha yapıp Neşet Ertaş'tan kadınların hicvedildiği köçek havası da okuyabilir. Single'ın dağıtımını ise Tarkan'ın eski yapım şirketi olan İstanbul Plak yapacak. 
     
CEZA TAHTASI      Kendi 'Cup'unda boğuldu 
     TED, tenis tutkunu Hülya Avşar'ı onurlandırmak için "Hülya Cup" adlı bir tenis turnuvası düzenledi. Avşar, adına düzenlenen turnuvaya, hem "tekler"de, hem "çiftler"de katıldı. Allah'tan Avşar, iki kulvarda da elendi. Yoksa, kendi kendine kupa vermiş olacaktı. 
     
     'Ayumi o gözlerle nasıl oynasın ' 
     'Kurtlar Vadisi' adlı dizinin başrol oyuncusu Özgü Namal, bir söyleşisinde şöyle buyurmuş "Japon Ayumi Takano'nun ne işi var sahnede Oyunculukta önemli olan şey, gözdür. Gözleri yok ki bir kere, nasıl oynayacak " 
     Demek ki, "Kurtlar Vadisi"nden bakınca, Bruce Lee, Jackie Chan ve Lucy Liu gibi sinemanın dünyaca ünlü yıldızları "çekik göz"den kaybediyor. 
     

</TEXT>
</DOC>
