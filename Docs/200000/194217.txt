<DOC>
<DOCNO> 194217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sondun28.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'dan, müslümanlara çağrı... 
</HEADLINE>
<TEXT>

     Taliban, dünyadaki Müslümanları, ''Ramazan'da Irak ve Afganistan'da Amerikan askerlerine karşı direnişin başarılı olması için dua etmeye'' çağırdı. 
     Taliban'ın sözcüsü olduğu belirtilen Sayid Hamid Ağa, Associated Press'e gönderilen kasette, başta Afganistan olmak üzere tüm dünyadaki Müslümanlara seslenerek, Ramazan ayının, Müslümanlara zafer, başarı ve mutluluk getirmesi temennisinde bulundu. 
     Ağa, ''Allah'ın tüm mücahitlere merhamet etmesi ve onları kutsaması, Ramazan'ı başarı bir ay kılması için dua ettiklerini'' belirterek, ''Allah, Afganistan, Irak ya da dünyanın herhangi bir yerindeki tüm mücahitlerin zafer elde etmesini sağlayacak'' dedi. 
     Sayid Hamid Ağa, Taliban savaşçılarının, Afganistan'da koalisyon güçlerine karşı savaşı sürdürdüğünü sözlerine ekledi. 
     Kasetin nerede ve ne zaman doldurulduğu ve konuşan kişinin gerçekten Taliban'ın sözcüsü olup olmadığının bilinmediği belirtildi. 
     
</TEXT>
</DOC>
