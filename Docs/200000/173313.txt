<DOC>
<DOCNO> 173313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sondun01.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uday ve Kusay'ın ihbarcısına 30 milyon dolar ödendi... 
</HEADLINE>
<TEXT>

     Irak'ın devrik lideri Saddam Hüseyin'in oğulları Uday ve Kusay'ın bulundukları yeri ihbar eden kişinin yurtdışında ''milyoner hayatı'' sürdüğü bildirildi. 
     ABD'nin Irak'taki sivil yöneticisi Paul Bremer, Uday ve Kusay'ın yerini ihbar eden kişiye iki haftadan daha az bir süre önce 30 milyon dolar ödediklerini ve ailesiyle yurtdışında güvenli bir yere yerleştirdiklerini belirtti. 
     Bremer, ''Saddam'ı da yakalayacağız. Sadece, kimin 25 milyon dolarlık ödülü alacağını ve yurtdışına yerleşeceğini merak ediyorum'' diye konuştu. 
     Saddam Hüseyin'in artık ''bittiğini'' söyleyen Bremer, Saddam Hüseyin'in henüz yakalanmamasına rağmen Iraklılar'ın geleceğe güvenle bakmaları gerektiğini kaydetti. 
     
</TEXT>
</DOC>
