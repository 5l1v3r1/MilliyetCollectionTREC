<DOC>
<DOCNO> 188191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sontur21.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı Bağımsız Milletvekili Cemal Kaya, AK Parti'ye katıldı... 
</HEADLINE>
<TEXT>

     Ağrı Bağımsız Milletvekili Cemal Kaya, AK Parti'ye katıldı. 
     AK Parti 1. Olağan Kongresi'nde Genel Başkan ve Başbakan Tayyip Erdoğan konuşmasını tamamladıktan sonra, Ağrı Bağımsız Milletvekili Cemal Kaya'nın AK Parti'ye katılacağı anons edildi. 
     Kaya'ya parti rozeti, Genel Başkan Erdoğan tarafından takıldı. Kaya, burada yaptığı konuşmada, demokrasiyle yönetilen ülkelerde ideolojilerin değil, iyi yönetenlerin iktidara geldiklerine inandığını belirterek, bu yüzden AK Parti'yi tercih ettiğini söyledi. 
     Başbakan Erdoğan da, Kaya'ya, ''AK Parti ailesine hoşgeldin'' dedi. 
     Kaya'nın katılımıyla, AK Parti'nin TBMM'deki sandalye sayısı 368'e yükseldi. 
     Cemal Kaya, 3 Kasım milletvekili seçimlerinde CHP'den TBMM'ye girmiş, bir süre önce istifa ederek bağımsız kalmıştı. 
     
</TEXT>
</DOC>
