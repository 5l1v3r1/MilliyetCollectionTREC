<DOC>
<DOCNO> 164870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/yazar/sazak.html </URL>
<DATE> 2003/06/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Selanik, AKP, modernite 
</HEADLINE>
<TEXT>

     Meclis’ten geçen 6’ncı uyum paketinin AB liderlerini olumlu etkilediği anlaşılıyor. Sivil MGK ile bu destek daha da artacak 
     Fransa Cumhurbaşkanı Chirac’ın yemekte Başbakan Erdoğan’a verdiği mesaj önemlidir 
     "Altıncı paketle ilgili şüphelerimiz vardı. Ancak bu paketi Meclis’ten geçirerek bizi hayran bıraktınız. Artık Türkiye’nin AB üyeliği konusunda hiçbir endişemiz yok. Desteğimiz artarak devam edecek." 
     AKP lideri Tayyip Erdoğan da Chirac ve öteki AB liderlerine şu yanıtı vermiş 
     "Sıra 7’nci pakette. Hükümet olarak AB üyeliğinde son derece kararlıyız. Bunu partimiz için değil ülkemiz ve insanlarımızın menfaati için istiyoruz. Türkiye’de AB üyeliğine karşı bazı marjinal gruplar olabilir. Türk halkının yüzde 80’i AB üyeliğinden yana. Çünkü halkımız, modern ve çağdaş bir medeniyet topluluğu içerisinde yer almayı çoktan hak etti." 
     Türkiye’de AB karşıtları marjinal’ kalıyor. 
     Erdoğan’ın saptaması doğru, ancak unutmayalım 1990’lı yıllarda Tayyip Bey’in içinde yer aldığı Milli Görüşçü’ kadrolar da bu tanıma giriyordu. AKP, Erbakan’ın siyasi mirasını’ reddederken 2000’li yılların AB vizyonunu da merkez sağ ve sol partilerin elinden aldı. 
     AKP değişim konusunda CHP’den bile önde gidiyor. 
     2004’te müzakere takvimi alması halinde Erdoğan - Gül yönetimi Türkiye’yi tarihi bir kavşaktan geçirmiş olacaklar. 
     Komşumuz Yunanistan’daki gelişmeler Türkiye’yi böyle bir hedefe zorluyor. Selanik zirvesi öncesinde The Wall Street Journal’in Avrupa baskısında Yunan mucizesi’ anlatılıyordu 
     "Batı’nın sıcaklığını kucaklayan Yunanistan son 20 yıl içinde bir mucizeyi gerçekleştirerek, birinci dünya yaşam standartlarını Üçüncü Dünya politikalarıyla buluşturdu. Yunanistan artık Avrupa’nın dışlanmış Ortodoks Hıristiyanı’ değil. 2004’teki genişlemeyle AB’nin en fakir ülkesi sıfatından da kurtulacak. 1990’lı yıllarda komşularıyla çatışan, Kosova’da Miloşeviç’i destekleyerek ABD ve Avrupa ile ters düşen Yunanistan AB sürecinde Türkiye’yi de kucaklamaya hazırlanıyor. 
     Değişim rüzgarı karşısında bazı sorunları halının altına süpürmeye’ çalışsa da Ortodoks kilisesinin moderniteye muhalefetine karşın Yunanistan’ın AB’nin merkezine doğru ilerleyişi sürüyor." 
     İlginçtir. Atina’da AB konusundaki muhalefet Ortodoks kilisesiyle özdeşleşen marjinal bir tepki olarak yorumlanırken, Türkiye’de İslamcı gelenekten gelen AKP modernitenin temsilcisi görünümüyle AB üyeliğine asılıyor. Ordu ve laikler ise bu gidişe kuşkuyla bakıyorlar 
     Bu işte bir terslik var ama nerede 
     
     

</TEXT>
</DOC>
