<DOC>
<DOCNO> 155445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sontur19.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocasının yerine sevgilisinin adını yazdı, resimleri unuttu...- 
</HEADLINE>
<TEXT>

     Afyon'un Sultandağı İlçesi'nde 21 yaşındaki kadın, cezaevindeki sevgilisini görmek için ilginç bir yöntem uyguladı. Evlilik cüzdanındaki kocasının ismini silerek, sevgilisinin ismini yazan kadını, kocasının fotoğrafı ele verdi. 
     Edinilen bilgiye göre, Sultandağı K-1 Tipi Kapalı Cezaevin'de yapılan açık görüş günü, 21 yaşındaki Beyhan Can isimli kadın ''Kocamı görmek istiyorum'' diyerek yetkililere başvurdu. Yapılan incelemede görevlilere evlilik cüzdanını gösteren Beyhan Can'ın evrakta tahribat yaptığı ortaya çıktı. 
     Kocasının ismini silerek 2 yıla hükümlü sevgilisi Eyüp Yedim'in ismini yazan Beyhan Can'ı kocasının fotoğrafı ele verdi. Kocasının fotoğrafını, sevgilisinin fotoğrafıyla değiştirmeyi unutan Can, görevliler tarafından Emniyet Müdürlüğüne teslim edildi. 
     Olayla ilgili tahkikata devam ediliyor. 
     
</TEXT>
</DOC>
