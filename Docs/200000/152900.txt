<DOC>
<DOCNO> 152900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/spor/spo04.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa beyi kayıp 0-0 
</HEADLINE>
<TEXT>

Son 3 lig mücadelesinde galibiyet yüzü göremeyen Trabzonspor, evinde Göztepe'ye de puan kaptırdı 
     Golcüler sustu 
     TRABZONSPOR, evinde Göztepe'yi kolay fırsatlar yakalamasına karşın deviremedi. Maça fırtına gibi başlayan Bordo - Mavili takım, 11'de Fatih ile ilk fırsatından yararlanamadı. Tecrübeli futbolcu 27'de kaleci Bülent ile karşı karşıya kaldığı pozisyonda da topu filelere yollayamadı. 41'de bu kez Gökdeniz kaleci ile karşı karşıya kaldı. Yıldız futbolcunun şutu Bülent'ten döndü. 
     
     Baskısı sürdü 
     İKİNCİ yarıda da etkili oynayan taraf ev sahibi Trabzonspor'du. 49'da Mehmet Yılmaz'ın sert vuruşu defanstan geri geldi. 58'de Gökdeniz, kaleci Bülent ile karşı karşıya kaldığı pozisyonu değerlendiremedi. Göztepe'nin tek tehlikeli atağı 78'de gelişti. Bu dakikada Göksel'in Petkoviç'in üzerinden aşırdığı top direkten döndü. Karşılaşma 0 - 0 sonuçlandı. 
     
     Aybaba'dan gözdağı 
     TRABZONSPOR Teknik Direktörü Samet Aybaba, Göztepe maçından sonra sert açıklamalar yaptı. Aybaba, "Bazı oyunculara şans veriyordum. Onlar ne yazık ki, Trabzonspor'un ne kadar büyük kulüp olduğunun farkında değil. Onlara artık şans vermeyeceğim" dedi. Tribünlerin boş olmasına da isyan eden Aybaba, "Trabzon taraftarı bunu yapmamalı" dedi. 
     
     


SPOR 

































</TEXT>
</DOC>
