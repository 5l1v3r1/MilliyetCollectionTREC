<DOC>
<DOCNO> 165999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yasam/yas06.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski sabıkalı, 2 polisi otomobilde vurdu... 
</HEADLINE>
<TEXT>

Biri emekli 2 polisle eski bir Dev-Solcunun bulunduğu otomobilde kan döküldü. Emekli polis öldü, diğer polis ise ağır yaralandı... 
     İSTANBUL Milliyet 

     Çatalca’da biri emekli 2 polis memuruyla eski bir sabıkalının bulunduğu otomobilde kan döküldü. Alkollü olduğu öne sürülen sabıkalının silahından çıkan kurşunlara hedef olan emekli polis ölürken diğeri, ağır yaralandı. TEM’de Çatalca’dan İstanbul yönüne gelen Mehmet Güzel’in kullandığı otomobilin arka koltuğunda oturan Seyfettin Karataş, tartışma sonucu önce sürücü emekli polis memuru Güzel’e, daha sonra da yanındaki polis memuru Öner Aktaş’a 31 ateş etti. Kontrolü kaybedilen otomobil TIR’ın dorsesine çarptıktan sonra durdu. Bu sırada turnikelerde görevli trafik polisleri olaya müdahale etti. Güzel, olay yerinde hayatını kaybederken, yaralanan Aktaş ise tedavi altına alındı. Kafasından yaralanan Aktaş’ın durumunun ciddi olduğu kaydedildi. Başka bir iddiaya göre Karataş, gözaltına alınıp İstanbul’a getirilirken, öldürülme korkusuna kapıldı ve Aktaş’ın tabancasını kaparak kurşun yağdırdı. 
     Zanlı Karataş’ın Dev - Sol’a üye olmaktan hüküm giydiği ve sabıka kaydınının çıktığı öne sürüldü. Aracın da ön plakası 34 ZAL 28, arka plakasının ise 34 UJ 3071 olduğu iddia edildi. İstanbul Valisi Muammer Güler, ise "Siyasi amaç yok, ama organize suç kapsamına giren bir operasyonla da bağlantılı olduğunu tahmin ediyoruz" dedi. 
     

</TEXT>
</DOC>
