<DOC>
<DOCNO> 162760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo25.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
New Jersey 77 - San Antonio 76... Şimdi durum 2-2... 
</HEADLINE>
<TEXT>

     ABD Profesyonel Basketbol Ligi'nde NBA , play-off final serisi 4. maçında New Jersey Nets, evinde San Antonio Spurs'ü 77-76 yenerek, seride durumu 2-2'ye getirdi. 
     Baştan sona büyük çekişme içinde geçen karşılaşmanın ikinci periyodunda rakibi karşısında üstün bir oyun sergileyen Nets, bu bölümde elde ettiği skor avantajıyla devreyi de 45-34 önde tamamlamasını bildi. 
     İkinci periyotta toparlanan Spurs, bu bölümde yakaladığı 12 sayılık farkla skoru 57-56'ya taşıyarak öne geçti. Ancak son periyotta 21-19'lük üstünlük sağlayan Nets, sahadan da 77-76'lık galibiyetle ayrıldı. 
     Nets'te forvet Kenyon Martin, 20 sayı, 13 ribaunt, bir diğer forvet Richard Jefferson ise 18 sayı ve 10 ribaunt ile oynarken, oyun kurucu Jason Kidd, 16 sayı, 9 asist ve 8 ribauntluk performansıyla galibiyette önemli rol oynadı. 
     Spurs'ta ise sahanın en skorer ismi olan forvet Tim Duncan, 23 sayı ve 17 ribauntluk performansına karşın takımını galibiyete taşıyamazken, pivot David Robinson, sahadan 14 sayı ve 7 ribaunt ile ayrıldı. Spurs'ta Emanuel Ginobili ve Speedy Claxton, 10'ar sayı kaydettiler. 
     İki takım arasındaki final serisinin 5. karşılaşması, yarın sabaha karşı yine New Jersey'de yapılacak. 
     
</TEXT>
</DOC>
