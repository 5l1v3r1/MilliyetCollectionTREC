<DOC>
<DOCNO> 179418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/magazin/mag02.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan, Hakan'a benziyor 
</HEADLINE>
<TEXT>

      YAŞAR ÇAKMAK 
   
   DİLEK Sabancı, önceki gece Tarkan'ın ağabeyi Hakan Tevetoğlu ile birlikte, Oba Restaurant'ta yemek yiyip eğlendi. Dilek Sabancı, Tevetoğlu ile bedensel engellilerle ilgili bir organizasyonda tanıştığını belirterek, "Hakan Bey, çok yakışıklı bir erkek. Şimdilik çok iyi arkadaşız. İlerde aramızda herşey olabilir. Bence Hakan Bey, Tarkan'a benzemiyor. Tarkan ağabeyine benziyor" diye konuştu. Son dönemde işletmeciliğini yaptığı Oba Restaurant'ın borçları nedeniyle morali bozuk olan Hakan Tevetoğlu ise, "Dilek Hanım çok şeker, dünya tatlısı bir insan. Kalbim zaten boş, ilerde aramızda her şey olabilir" diye konuştu. 
   
</TEXT>
</DOC>
