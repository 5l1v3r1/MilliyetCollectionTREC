<DOC>
<DOCNO> 185644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/ekonomi/eko01.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumcuların medyayı kullanmasına izin vermeyiz 
</HEADLINE>
<TEXT>

   Başbakan Tayyip Erdoğan, 'hortumcuların ellerindeki medya organlarını emme - basma tulumba gibi kullanmalarına fırsat vermeyeceklerini' söyledi 
   ANKARA Milliyet 
   
   Başbakan Recep Tayyip Erdoğan, insan unsuruna önem vermeyen medya kuruluşlarının hortumcuların karanlık çukuru olduğunu ifade ederek, "Devletin kasasını, halkın kesesini hortumlayanların ellerindeki medya organlarını emme basma tulumba gibi kullanmalarına izin vermeyeceğiz" dedi. 
   Erdoğan, Yerel Televizyoncular Birliği toplantısında yaptığı konuşmada medya kuruluşlarının teknik yeniliklerin yanı sıra insan unsuruna da yatırım yapması gerektiğini vurguladı. İnsan kalitesine önem vermeyen medyanın çağdaş toplum hedeflerine ulaşamayacağını kaydeden Erdoğan, şunları söyledi 
   
   'Yoksa karanlık çukur olur' 
   "Bu anlayış devam ederse medya hortumcu, tekelci, yargısız infazcı karanlık çukur olur. Biz bu lanetli çukurları kapatmaya kararlıyız. Ucu nereye varırsa varsın, devletin kasasından halkın kesesini hortumlayanların ellerindeki medya organlarını emme basma tulumba gibi kullanmalarına izin vermeyeceğiz." 
   Erdoğan, "Farklı amaçla medya kullanılmasına izin vermeyeceğiz. Gazeteciler bütün sosyal hakları ve alternatif iş imk nları ellerinden alınarak, tekelci yalanlar zihniyetinin üç kuruşluk çıkarı uğruna yalanlar ve komplolar üretmeye mecbur olmaktan kurtulacaklar" dedi. 
   
   
</TEXT>
</DOC>
