<DOC>
<DOCNO> 167711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/ekonomi/eko03.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçedeki revizyon milli geliri yükseltti 
</HEADLINE>
<TEXT>

IMF görüşmeleri sırasında deflatör yukarı çekilince, milli gelir 4.8 katrilyon, enflasyon 2.6 puan, kişi başına gelir 183 dolar arttı 
     Bütçedeki hedeflerinde yapılan küçük çaplı revizyon 2003 yılı hedeflerini değiştirmesine neden oldu. Yapılan değişiklikle kişi başına milli gelir, enflasyon, gayrısafi milli hasıla GSMH , kişi başına düşen gelir yükseldi. 
     Edinilen bilgiye göre IMF ile yapılan 5'inci gözden geçirme çalışmaları sırasında 2003 yılı için yüzde 24.4 olarak alınan GSMH deflatörü, yüzde 25.2'ye çıkarıldı. 
     Deflatördeki artış bu yıl için öngörülen GSMH'de yaklaşık 4.8 katrilyon liralık bir artışı beraberinde getirirken, GSMH 354 katrilyon 575 trilyon liradan, 359.4 katrilyon liraya çıktı. Bütçede 2003 yıl sonu için yüzde 17.4 olarak öngörülen TEFE oranı da yüzde 20'ye çıkarıldı. 
     Tüketici Fiyatları Endeksi'ndeki TÜFE yüzde 20 olan oran ise aynı kaldı. Ortalama dolar kuru da 1 milyon 770 bin liradan 1 milyon 685 bin liraya çekildi. 
     Öte yandan, kişi başına gelir beklentisi yeni ortalama kur ve milli gelir hesabıyla birlikte 3 bin 9 dolara çıktı. Ortalama kur ve deflatördeki değişiklikle birlikte milli gelir de dolar bazında yaklaşık 13 milyar dolar artmış olacak. 2003 yılı programında 354 katrilyon 575 trilyon lira olarak hedeflenen GSMH, eski ortalama kur hesabıyla 200.3 milyar dolara denk geliyordu. Yeni belirlenen ortalama dolar kuru ve GSMH rakamı ile birlikte dolar bazında GSMH de 213.3 milyar dolara çıkmış olacak. 
     
2004 enflasyon hedefi yüzde 12      Yüksek Planlama Kurulu YPK , 2004 yılsonu itibariyle tüketici fiyatlarındaki TÜFE artışı yüzde 12, GSMH deflatörünü yüzde 12.5, büyümeyi ise yüzde 5 olmasını beklediklerini açıkladı. 
     YPK'nın, "2004 Programı ve Mali Yıl Bütçesi Makro Çerçeve Kararı", önceki günkü Resmi Gazete'de yayımlandı. YPK, 2004'te kuruluşların yabancı para cinsinden yapacakları harcamalar için gösterge niteliğinde olmak üzere, ortalama dolar kurunu da 1 milyon 920 bin lira olarak belirledi. 
     
Kişi başına gelir hedefi 183 dolar arttı Seçilmiş gösterge Eski hedef Yeni hedef Kişi başına gelir dolar 2.826 3.009 GSMH katrilyon TL 354.6 359.4 GSMH milyar dolar 200.3 213.3 Ortalama dolar bin TL 1.770 1.685 Yılsonu TEFE 17.4 20.0      
2004'te yüzde 5 büyüme TÜFE 12 Büyüme 5 Ort. dolar bin TL 1.920 GSMH deflatörü 12.5      

</TEXT>
</DOC>
