<DOC>
<DOCNO> 170607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sontur15.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Skandal Ambulans sürücüsü alkollü çıktı... 
</HEADLINE>
<TEXT>

     Zonguldak'ın Devrek İlçesi'nden il merkezine hasta getiren ambulansın sürücüsünün, alkollü olduğu ortaya çıktı. 
     Devrek Devlet Hastanesi'ne getirilen, düşme sonucu yaralanan bir kişinin, kanaması olması nedeniyle sevki yapılarak Salih Soylu'nun kullandığı 67 NA 799 plakalı ambulansla SSK Zonguldak Bölge Hastanesi'ne gönderildi. 
     Hastane polisi, yaralı hakkında bilgi aktaran sürücünün alkollü olmasından şüphelenerek, eline üflemesini istedi. 
     Bu arada polise, acil servisin önüne park ettiği ambulansı kenara çekip geleceğini söyleyen Soylu, araca binerek buradan ayrıldı. Sürücünün hastaneden ayrıldığını fark eden polis, ekiplere telsizle anons yaparak, plakasını verdiği ambulansın sürücüsünün alkollü olduğunu bildirdi. 
     Anons üzerine Çarşı Polis Merkezi'ndeki görevli polisler, ambulansın geçeceği yolda barikat kurarak, aracı durdurdular. Daha sonra alkol ölçümü yapılması için trafik ekibi çağrıldı. 
     Yapılan ölçümde yüzde 128 promil alkollü olduğu tespit edilen Soylu hakkında yasal işlem yapıldı. 
     
</TEXT>
</DOC>
