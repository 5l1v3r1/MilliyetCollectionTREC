<DOC>
<DOCNO> 165025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/astro/index.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğle saatlerine dikkat 
</HEADLINE>
<TEXT>

     Bugün yapıcı davranmak ve yeni adımlar atmak mümkün ama bu arada dışsal etkiler nedeniyle ya da elde olmayan nedenlerle engellenebiliriz. Bu yüzden riskleri iyi hesaplamalıyız. Koç'lar maddi konularda yapıcı olmak durumdalar. Birikimleri değerlendirmek için bazı zorlayıcı kararlar almak gerekecek. Boğa'lar yeni kararların eşiğindeler ve kendilerini zorlanıyor hissedebilirler. Kişisel alanda daha katı ve kararlı olabilirler. Bu yüzden yanlış anlaşılabilirler. İkizler özellikle dikkatli olması gereken bir günde. Hesapta olmayan gelişmeler yüzünden işleri sorun haline gelebilir. Sabır göstermeleri gerekecek. Yengeç'ler ortaklaşa işlerde arabuluculuk ederek hedefe varabilirler ama bu arada olayların zorlayıcı yanlarını da görecekler. Ortaklaşa konularda daha kararlı davranacaklar. Aslan'lar iş hayatında yenilik yapmak ya da eldeki işleri tamamlamak zorunda. Üstlerle ilişkilerde daha sabırlı davranmak gerekiyor. Üsteleyici olmamalılar. Başak'lar yolculuklar ya da yabancılarla ilgili konularla ilgilenebilirler ama bu arada hızlı karar vermek ya da kendini müdafaa etmek durumunda kalabilirler. 
     Terazi'nin ortaklaşa konularda hakkını iyi savunması gerekiyor. Başkalarının ihmali ya da hataları yüzünden bazı sıkıntılarla karşılaşabilirler. Harcamalara dikkat etmeliler. Akrep'ler son derece sabırlı ve dikkatli olmaları gereken bir gündeler. Bazı düşmanlıklar ya da eleştiriler şimdi açık biçimde karşılarına gelebilir. Yay'lar sağlık gibi özen gerektiren konularla uğraşmak durumundalar. İş ortamında da sıkı çalışmak ve detaylara özen göstermek lazım. Oğlak'lar yaratıcılıklarını rahat kullanabilecekleri bir gündeler. Bu arada başkaları tarafından yanlış anlamalara kurban gidebilirler. Kova'nın yapıcı olması ve olaylar karşısında sabır göstermesi gerekiyor. Ani hareketler bazı maddi kayıplara neden olabilir. Balık'lar günlük işler, yakınlar ve kısa yolculuklarla ilgilenmek durumunda. Kısa yolculuklarda daha dikkatli olmak gerekecek. 
     

</TEXT>
</DOC>
