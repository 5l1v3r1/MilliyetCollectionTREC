<DOC>
<DOCNO> 151079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/dunya/dun04.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Dicle kıyısında 656 milyon dolar      BAĞDAT'ta devriye gezen bir grup Amerikan askerinin, Dicle kıyısında üst düzey Baas Partisi ve Cumhuriyet Muhafızları yöneticilerinin yaşadığı bir bölgede 656 milyon dolar Yaklaşık 1 katrilyon 100 trilyon TL nakit para bulduğu öne sürüldü. Los Angeles Times'ın internet sitesinde verdiği habere göre çantalar içinde bulunan Amerikan dolarları, Irak halkının yararına kullanılmak üzere güvenliğe alındı. Bu arada Bağdat'ta görevli Amerikan askerlerinin bir diğer önemli görevi de bankaların kasasında olduğu bilinen altınları korumaya almak. Iraklılar savaş başlamadan önce değerli eşyalarını, mücevherlerini bu bankaların kiralık kasalarında 'güvenceye' almıştı. 
     
42 tablo Ürdün sınırında ele geçti      ÜRDÜN gümrük görevlileri, yağmalanan Irak Ulusal Müzesi'nden çalındığına inanılan ve Saddam'ın yaşantısından kesitleri anlatan 4'ü yağlı boya tablo ile 37 fotoğrafını sınırda ele geçirdi. Yetkililer, tablo ve fotoğrafların, El Kerame sınır noktasında Irak'tan Ürdün'e giriş yapan Batılı yolculardan alındığını ve Gümrükler Dairesi'ne gönderildiğini söyledi. Yetkililer, tablo ve fotoğrafların, Irak'taki yağma sırasında çalınanlardan olduğuna inanıldığını vurguluyor. Ürdün Gümrükler Dairesi Başkanı Mahmud Kuteyşat'ın Irak Ulusal Müzesi'nden çalınanların yakalanması için önlemin alınmasını istediği belirtildi. 
     
İşçi Partililer Blair'e kızgın      NEVSAL ELEVLİ Londra 

     İNGİLİZ The Guardian gazetesi, Başbakan Tony Blair'in, partisi içindeki milletvekillerinin yeni bir isyan girişimiyle karşı karşıya kalacağını, milletvekillerinin kendisinden "Irak'ın suçunu kanıtla ve giriştiğiniz bu savaşı haklı çıkar" talebinde bulunmaya hazırlandığını öne sürdü. Haberde milletvekillerinin büyük bölümünün, Irak'ta kitle imha silahına ulaşılamamış olmasından rahatsızlık duydukları belirtilirken, bu politikacıların parlamentoda partiler arası bir komisyon oluşturulmasını ve dış istihbarat örgütü MI6 hakkında soruşturma açmasını istedikleri yer aldı. 
     
En az 7 Iraklı Suriye'ye kaçtı      ABD Savunma Bakanlığı'nın Pentagon aralarında en çok arananlar listesinde 8'inci sırada olan bir Iraklı da dahil olmak üzere en az yedi üst düzey Iraklı yetkilinin Suriye'ye kaçtığına inandığı bildirildi. New York Times'ın Beyaz Saray kaynaklarına dayarak verdiği habere göre, Amerikan istihbaratından gelen bilgiler üzerine Dışişleri Bakanlığı Şam yönetimine listesini verdiği bu isimlerin sınır dışı edilmesini istedi. Verilen listede Irak'ın eski Ankara Büyükelçisi Faruk Hicazi ve Saddam'ın ilk eşi Sacide'nin de bulunduğu sanılıyor. Suriye Iraklı yetkililerin ülkeye sokulmadığını savunuyor. 
     
ABD ambargoya formül arıyor      SEMA EMİROĞLU New York 

     RUSYA ve Fransa'nın başını çektiği Birleşmiş Milletler Güvenlik Konseyi üyeleri, Irak konusunda BM'ye daha geniş rol verilmeden bu ülkeye uygulanan ambargonun kaldırılmasına karşı çıkarken, Bush yönetimi ise çıkmazı aşmak için yaptırımların aşamalı olarak kaldırılması formülü geliştirdi. New York Times'ın haberine göre, Irak'ın yeniden inşasına başlayabilmek için 1991'den bu yana uygulanan yaptırımların sona erdirilmesine ihtiyaç duyan ABD, bunun için tek Güvenlik Konseyi kararı çıkartmak yerine, birkaç ay içinde üç ya da dört ayrı karar alınmasını sağlamayı amaçlıyor. 
     
Hastalar, yatak yerine taşta yatıyor      Bağdat'taki yağmalamadan hastaneler de nasibini aldı. Gözü dönmüş yağmacıların talan ettiği El Reşid Psikiyatri Hastanesi'nde ilaç, yiyecek, hatta yatacak yatak dahi kalmayınca hastalar artık yerde yatıyor. Çoğunun akli dengesi bozuk olan bu hastalar, yiyecek arıyor, ama nafile, çünkü tencereler bomboş. Her şeyi yağmalayan caniler, hastalara bile tecavüz emişlerdi. Doktorlarla hemşireler ise bu trajik durum karşısında çaresiz kalıyorlar. 
     


DÜNYA 














</TEXT>
</DOC>
