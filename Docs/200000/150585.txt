<DOC>
<DOCNO> 150585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/ekonomi/eko11.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güler Bulgaristan'dan elektrik almayacağız 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, Bulgaristan'dan alınan elektriğin kesilmesi için yazı yazdıklarını söyledi. AKP Ankara İl Başkanlığı'nda, esnaf odaları ve esnaf kredi kefalet kooperatiflerinin katılımı ile gerçekleşen "Esnaf sorunları ve çözüm önerileri" konulu toplantının açılışında konuşan Güler, Bulgaristan'dan alınan elektriğin, Türk müteahhitlerin bu ülkede baraj ve otoyol yapması şartıyla alındığını ifade etti. Güler, baraj ve otoyolların yapılmaması nedeniyle anlaşmanın gereğinin yerine getirilmediğini bildirdi. Bu nedenle Bulgaristan'dan alınan elektriğin kesilmesi için yazı yazdıklarını kaydeden Güler, "Ancak şu anda Dışişleri Bakanı ve Başbakan Yardımcısı Abdullah Gül'ün görüşmeleri olduğu için bunu hafta sonuna kadar erteledik" dedi. 
     


SİYASET 




























</TEXT>
</DOC>
