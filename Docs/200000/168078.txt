<DOC>
<DOCNO> 168078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sonspo21.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarkalı Jensen Borussia Dortmund'da... 
</HEADLINE>
<TEXT>

     Danimarkalı milli futbolcu Niclas Jensen, İngiltere'nin Manchester City takımından Almanya'nın Borussia Dortmund takımına transfer oldu. 
     Borussia Dortmund'un spor direktörü Michael Zorc, çok güçlü bir sol ayağı olan Jensen'in fantastik bir futbolcu olduğunu belirterek, Manchester City'de geçen sezon tüm maçlarda ve Danimarka Milli Takımı'nda da düzenli bir şekilde oynadığını söyledi. 
     Eski Almanya ve Avrupa şampiyonu kulüp, 28 yaşındaki futbolcunun transferi için 3 yıllık sözleşme karşılığında 1.25 milyon Euro harcadıklarını açıkladı. 
     Borussia Dortmund Teknik Direktörü Matthias Sammer, sol kanatta sorunları olduğunu, şimdi Jensen'le bu açığı kapatacaklarını belirtti. 
     Bu arada kulüp, takım kaptanlığına Stefan Reuter'in yerine, milli futbolcu Christoph Metzelder'in getirildiğini bildirdi. 
     
</TEXT>
</DOC>
