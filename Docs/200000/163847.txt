<DOC>
<DOCNO> 163847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yasam/yas02.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dilimin ucunda' deyip geçmeyin 
</HEADLINE>
<TEXT>

40'lı yaşlara yeni girdiniz ve hafızanız size küçük oyunlar oynamaya başladı Aman dikkat... Alzheimer hastalığı sizi pençesine alabilir 
     DIŞ HABERLER SERVİSİ 

     Orta yaşlarda başlıyor 
     LOS Angeles'teki California Üniversitesi'nden yaşlılık kürsüsü başkanı Dr. Gary Small'un yaptığı son araştırmalar, uzun bir süreç içinde oluşan Alzheimer hastalığının aslında orta yaşlarda başladığını ve küçük unutkanlıklarla kendini gösterdiğini ortaya koydu. 
     
     Önce kelimeler unutuluyor 
     ÖRNEĞİN, konuşurken bir sözcüğün hatırlanmaması ve "dilimin ucunda" diye çevreden yardım istenmesi, ya da gidilecek yerin koridorun sonuna gelindiğinde unutulması. Bu gülüp geçilen küçük unutkanlıklar, Dr. Small'un bulgularına göre, Alzheimer habercisi olabilir. 
     
Önce damar sertleşiyor      Alzheimer'e giden süreç şöyle işliyor 
     YAŞ ilerledikçe önce damar sertleşmesi başgösteriyor, ardından yüksek kan basıncı beyne daha az oksijen gitmesine yol açıyor. Sonuçta yeterli oksijen alamayan beyin hücreleri ölmeye başlıyor. Ayrıca hafıza nöronları çevresinde "amyloid plakaları" denilen ve toksik etki yapan protein parçaları birikiyor. 
     

</TEXT>
</DOC>
