<DOC>
<DOCNO> 180038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/soneko36.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İZTO'dan ilginç öneri Dükkana Dönüş Yasası çıksın 
</HEADLINE>
<TEXT>

     İzmir Ticaret Odası İZTO Meclis Başkanı Necip Kalkan, ''Dükkana Dönüş Yasası'nın çıkmasını bekliyoruz'' dedi. 
     AK Parti İzmir İl Başkanı Ali Aşlık ve yönetim kurulu üyeleri, İZTO ve İzmir Ticaret Borsası'nı İZTB ziyaret etti. 
     Kalkan, ziyarette yaptığı konuşmada, Türkiye'nin çok fazla kriz yaşadığını söyleyerek, ''Bu kriz sonucunda işyerleri kapandı, tarlalar terkedildi. Nasıl Eve Dönüş Yasası çıkarıldıysa, yakında işyerine, tarlaya, dükkana dönüş yasası bekliyoruz'' diye konuştu. 
     Kalkan, Vergi Barışı Yasası'ndan ''çok memnun'' kaldıklarını, ancak ''BAĞKUR'da ödeme kolaylığı'' ile ilgili yasanın ''ödeme kolaylığıyla hiçbir ilgisinin'' olmadığını öne sürdü. 
     Ali Aşlık ise ''Milletin rahatlığı hissedeceği yıl 2005'tir. Sivil toplum örgütleri ve iş adamlarından daha fazla yatırım bekliyoruz'' şeklinde konuştu. 
     İZTO Yönetim Kurulu Başkanı Ekrem Demirtaş da kentin altyapıya ihtiyacı olduğunu dile getirerek, şunları kaydetti 
     ''Bizim, daimi bir sergi salonu, dış ticaret merkezi ve müzeye de gereksinimimiz var. Türkiye çözülmeyecek sorunların içinde değil. Ancak yılların birikimiyle bu hale gelmiş durumda. Biz İzmir Ekonomi Üniversitesi'nde seneye 2 bin 500 öğrenci kapasitesini hedefliyoruz. Böylece, İzmir'de göçü tersine çevireceğiz.'' 
     
</TEXT>
</DOC>
