<DOC>
<DOCNO> 192333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/ekonomi/eko05.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı 'oy'una gelmedi 
</HEADLINE>
<TEXT>

   Turkcell'in olağanüstü genel kurulu karar yeter sayısına ulaşılamaması nedeniyle ertelendi. Böylece yabancı ortak TeliaSonera'nın oy hakkı ve şirket yönetimi mevcut şeklinde kaldı 
      EKONOMİ SERVİSİ 
   
   Turkcell'in, yabancı ortağı TeliaSonera'nın tüm itirazlarına rağmen dün yapacağını duyurduğu olağanüstü genel kurul toplantısı nisap toplantıda karar almak için yeterli oy sayısı yetersizliği nedeniyle ertelendi. Telekom operatörü TeliaSonera'nın Genel Müdür Yardımcısı Harri Kaponen Reuters'e yaptığı açıklamada, Turkcell'in dün yapması gereken olağanüstü genel kurul toplantısının ertelendiğini söyledi. Toplantının ertelenmesiyle TeliaSonera'nın Turkcell yönetim kurulundaki oy hakkını kaybetme riski de ortadan kalkmış oldu. Kaponen yaptığı açıklamada, "Dün aslında toplantı hiç başlamadı, benim duyduğum bilgi bu yönde. Şu anda bir sonraki toplantı konusunda ise bir plan yok" dedi. 
   Turkcell'in yaptığı açıklamaya göre ise toplantının ertelenme gerekçesi şöyle 
   "30 Ekim 2003 tarihinde gerçekleşen olağanüstü genel kurul toplantısında şirket sermayesinin yüzde 51'ini temsil eden Turkcell'in iki ayrı temsilname ile ayrı ayrı şahıslar tarafından temsil edilmesi ve iki temsilname sahibinin kendi aralarında anlaşamamaları nedeniyle toplantı nisap yetersizliği nedeniyle Bakanlık Komiserleri tarafından ertelenmiştir." 
   
   Mevcut yönetim sürecek 
   Dün yapılması gereken toplantıda Turkcell'de kararları engelleyebilen TeliaSonera'nın yönetim kurulunda devre dışı bırakılmasını sağlayacak bir formülün hayata geçirilmesi bekleniyordu. Toplantının yapılamaması nedeniyle Turkcell mevcut yapıda yönetilmeye devam edecek. Turkcell'in yönetim kurulunda dördü Türk, üçü yabancı olmak üzere toplam yedi üye bulunuyor. Karar almak için ise en az beş oy gerekiyor. 
   
   Turkcell'in yüzde 37.09'u Sonera'nın Ortak Yüzde Çukurova Grubu 42.34 Sonera Holding B.V 37.09 MV Grup Şirketleri 6.32 Diğer 0.29 Halka açık 13.96 
   
</TEXT>
</DOC>
