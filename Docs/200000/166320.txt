<DOC>
<DOCNO> 166320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/yazar/akyol.html </URL>
<DATE> 2003/06/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bosna'ya dikkat 
</HEADLINE>
<TEXT>

     Mostar tipik bir örnek... Kanuni'nin 1566'da yaptırdığı tarihi Mostar Köprüsü, 1992'de Sırp topçusu tarafından tuzla buz edilmişti Şimdi BM'nin onayıyla Türkiye tarafından yaptırılıyor. Kültür ve Turizm Bakanı Erkan Mumcu "taş koyma" törenine katıldı. 
     Hırvatlar çeşitli engellemelerle Mostar Köprüsü'nün inşasını üç yıl geciktirmiş Hala bir yığın engeller çıkarıyorlar. 
     Poçiteli, camilerle bir Boşnak şehri, ama Hırvatlar dağın tepesine 30 metre yüksekliğinde dev gibi bir haç dikmişler 
     Ve Hırvatça yazılı bir anıt 
     "Yüzlerce yıldır Hırvat toprağı olan bu topraklarda 7 Haziran 1992'de hayatlarını kaybeden Hırvat askerlerinin anısına .. 7 Haziran 1995" 
     Halbuki Boşnak toprağı İç savaşta Boşnakların en çok şehit verdiği bölgelerden biri Ve Bosna Hersek Cumhuriyeti'nin bu toprağında Hırvat bayrağı dalgalanıyor 
     
     BOŞNAKLAR ise Bosna Hersek Federasyonu'nu korumaya, iktisaden ve siyasi ilişkilerle güçlenmeye çalışıyorlar. 
     Çeşitli ülkelerle, bu arada Türkiye ile serbest ticaret anlaşmaları olmadığı için, Hırvatistan'a adeta muhtaçlar Alman sermayesi güçlü. 
     Saraybosna'daki tek Türk bankası olan Ziraat Bankası'nın Genel Müdürü Öznur Özenir diyor ki 
     - Türk olduğumuz için Boşnaklar bize güveniyor. 17 bin elit müşterim var. 1997'den beri 10 milyon mark kar ettim Yeni şubeler açmak için Ankara'dan para değil, yetki istiyorum Alman bankası Wolksbanks zarar ettiği halde, 7 şubesi ile Alman devleti tarafından ayakta tutuluyor 
     Kültürel faktör... "Bonsa Sema Eğitim Kurumları" adlı özel Türk okularının müdürü Fatih Gürsoy diyor ki 
     - İlk internet kafeyi biz açtık. 4 okulumuzda 630 Boşnak, Sırp ve Hırvat öğrenciye Türkçe ve İngilizce eğitim veriyoruz. Uluslararası matematik ve bilgisayar yarışmaları için Tokyo ve Washington'a Bosna Hersek'i temsilen bizim öğrencimiz gidecek. Okulumuz çok ilgi görüyor, sonbaharda beşincisini açacağız 
     Sordum, şimdiki büyükelçi Bayan Sina Baydur, bu Türk okullarına ilgi gösteriyormuş. 
     
     SARAYBOSNA ve Tuzla üniversitelerinde "Türk Dili ve Edebiyatı" bölümleri var. Öğretim üyeleri Türkiye'den Yardımcı doçentler Hamit Pehlivanlı, Ertuğrul Yaman ve Hüseyin Yorulmaz... Entelektüel düzeyleri de çok yüksek akademisyenler... 
     İlk geldiklerinde Türkiye büyükelçisi olan bay onları soğuk karşılamış 
     - Atalarınız beş yüz yılda Türkçe öğretememiş, şimdi siz mi öğreteceksiniz 
     Cahil bir "monşer" tipiydi anlaşılan 
     Ve, "İran Kültür Merkezi" yedi yıl önce açılmış, "Türk Kültür Merkezi" yeni açıldı 
     Halbuki ne kadar da yakınız Boşnakçada beş bin tane Türkçe kelime var Peşkir, çarşı, kuyumcu, kundura gibi... 
     Bosna Hersek, 2007'de AB üyesi AB'ye giren ilk ay yıldız, Boşnaklarınki olacak Boşnaklardan daha yakın dost bulabilir miyiz Avrupa'da 
     Türkiye hem iktisadi kurumlaşma hem kültürel ilişkilerde Bosna Hersek'e çok özel destek vermelidir. 
     
     

</TEXT>
</DOC>
