<DOC>
<DOCNO> 157160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur27.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağcılar'da bir kişi sokak ortasında öldürüldü... 
</HEADLINE>
<TEXT>

     Bağcılar'da bir kişi, sokakta uğradığı silahlı saldırı sonucu öldürüldü. 
     Hürriyet Mahallesi Mine Sokak'ta yürüyen Mehmet Gündoğdu'ya 43 , plakası henüz belirlenemeyen bir otomobilden ateş açıldı. Gündoğdu, aldığı çok sayıda kurşun yarası nedeniyle olay yerinde öldü. Saldırganlar ise, aynı araçla uzaklaşarak izlerini kaybettirdi. 
     Gündoğdu'nun cesedi, olay yerindeki incelemelerin tamamlanmasından sonra Adli Tıp Kurumu'na kaldırıldı. 
     Gündoğdu'nun, aralarında çıkan sorunlar nedeniyle eşinden boşandığı, ardından da Bağcılar'daki konfeksiyon atölyesinde sekreterliğini yapan bir bayanı kaçırarak birlikte olduğu öne sürüldü. 
     Polis, atölyesini yaklaşık 4 ay önce kapatan Mehmet Gündoğdu'nun, namus meselesi yüzünden öldürülmüş olabileceği ihtimali üzerinde duruyor. 
     
</TEXT>
</DOC>
