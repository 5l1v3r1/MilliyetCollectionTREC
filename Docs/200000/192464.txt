<DOC>
<DOCNO> 192464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/soneko09.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Köhler "Global ekonomi iyileşiyor, fakat ABD fazla güçlü" 
</HEADLINE>
<TEXT>

     Uluslararası Para Fonu IMF İcra Direktörü Horst Köhler, global ekonominin iyileşmekte olduğunu, fakat ABD'ye aşırı bağımlılığın azaltılmasına, dünya ekonomik reformunda birincil öncelik verilmesi gerektiğini söyledi. 
     Birleşmiş Milletler Genel Kurulu'nun ticaret, dış borçlar ve yatırımlar konulu toplantısında konuşan Köhler, ABD başta olmak üzere, gelişmiş ekonomilerde canlanmanın güçlendiğine dair göstergelere işaret etti. 
     Köhler, bunun yükselen piyasalar için iyi haber olmakla birlikte, risklerin bulunduğunu belirterek, "Bu riskler arasında başlıcaları, dünya ekonomisindeki büyümenin ABD'ye aşırı bağımlılığı ve bundan kaynaklanan global cari işlemler dengesizlikleri" dedi. 
     Dengesizliklerin düzenlice giderilmesinin uluslararası ekonomi politikasının ana hedefi olması gerektiğini kaydeden Köhler, "Bilhassa Avrupa ve Japonya'da büyümenin iç güçlerinin kuvvetlendirilip, yapısal reformda yeni ivme kazanılması için reformda işbirlikçi yaklaşık zorunlu" diye konuştu. 
     
</TEXT>
</DOC>
