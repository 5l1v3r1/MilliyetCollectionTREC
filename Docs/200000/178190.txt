<DOC>
<DOCNO> 178190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sondun18.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Romalılar çorap giyerler miydi 
</HEADLINE>
<TEXT>

     İngiltere'nin başkenti Londra'da bir antik Roma alanını kazan arkeologlar, Romalıların çorap giyiyor olabileceklerine dair bulgular elde ettiler. Londra'nın güneyindeki Southwark'ta bir tapınak alanında yapılan kazıda ortaya çıkarılan bronz bir heykelin ayağında çorap benzeri bir şey bulunduğu görüldü. 
     Arkeoloji uzmanı olan Nansi Rosenbeng, ayakta Akdenizlilerin giydiği türde bir sandal bulduğunu, yine ayağın üzerinde bir çeşit yün çorap olabileceğini sandıkları bir doku olduğunu söyledi. 
     İngiltere'nin çeşitli yerlerini yüzyıllarca işgal altında tutan antik Romalılar, en soğuk kış günlerinde bile sandalet giymekle yetinen son derece dayanıklı kişiler olarak biliniyor. Bu son bulgunun, bu düşünceyi tersyüz edebileceği belirtildi. 
     Arkeologlar, ayağın savaş tanrısı Mars veya bir Roma imparatoru heykeline ait olabileceğini belirttiler, ancak parçanın ne zaman ortaya çıkarıldığına dair bilgi vermediler. 
     Rosenberg, Romalıların dayanıklılıkları konusundaki ünleri göz önüne alındığında, bu bulgunun onlar açısından utanç verici olduğunu söyledi. 
     Nansi Rosenberg, ''Mazeretlerinin soğuk olacağını düşünüyorum. Antik tarihçi Tacitus'un yazılarından, İngiltere'de havanın çok kötü olduğunu biliyoruz'' dedi. 
     
</TEXT>
</DOC>
