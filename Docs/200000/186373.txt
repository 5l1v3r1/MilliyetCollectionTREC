<DOC>
<DOCNO> 186373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/siyaset/siy02.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜBİTAK, rektör desteği istedi 
</HEADLINE>
<TEXT>

      İSTANBUL Milliyet 

   
   Marmara bölgesi rektörleriyle bir araya gelen TÜBİTAK Bilim Kurulu üyeleri, başkanlık ve kurumun sorunları konusunda rektörlerden destek istedi. Rektörler de, konuyu Rektörler Komitesi ve Üniversitelerarası Kurul'a getireceklerini belirttiler. 
   İstanbul Teknik Üniversitesi'nde toplanan TÜBİTAK Bilim Kurulu üyelerinin, Başbakan Erdoğan'ın, Bilim Kurulu'nca seçilmiş olan başkan Prof. Dr. Namık Kemal Pak'ın ismini Cumhurbaşkanı'na bildirmemesi, TÜBİTAK'ın mevcut yasasının korunması konusunda rektörleri bilgilendirdikleri öğrenildi. Bilim Kurulu üyeleri, Erdoğan'ın başkanı atamaması halinde, kurumdaki çalışma yaşamının tehlikeyi gireceğini, hükümet tarafından yapılan baskıyı kabul etmeyeceklerini bildirdiler. Rektörlerin de, TÜBİTAK'a karşı olan uygulamadan ötürü duydukları rahatsızlığı dile getirdikleri iddia edildi. 
   
</TEXT>
</DOC>
