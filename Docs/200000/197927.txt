<DOC>
<DOCNO> 197927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yasam/yas15.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemer takmamak için bahane çok... 
</HEADLINE>
<TEXT>

   Emniyetin son raporuna göre, emniyet kemeri takmamak için 'çırpınıyoruz'... 
   
   Türkiye'de 1992'de takma zorunluluğu getirilen emniyet kemeri, yaralanma risklerini otomobillerde yüzde 45, kamyonetlerde de yüzde 60 oranında azaltmasına rağmen, bazı sürücülerce hala çeşitli bahanelerle kullanılmıyor. 
   Emniyet Genel Müdürlüğü Trafik Araştırma Merkezi Müdürlüğü'nce hazırlanan raporda, kemer kullananların yüzde 24.8'inin ölümlü kazaları hiçbir zarar görmeden atlattığı, bunun kemer kullanmayanlardaki oranının sadece yüzde 6.3 olduğu vurgulandı. Türkiye'de hala birçok kişinin emniyet kemeri kullanımını çeşitli nedenlerle 'gereksiz' ya da 'sakıncalı' bulduğunun anlatıldığı raporda, araştırmalarla geçersizliği kanıtlanan bahaneler şöyle sıralandı 
   
   'Fırlamak daha iyi ' 
   Kısa yolculuklarda emniyet kemeri hiçbir işe yaramaz.Kaza yapmam, ben iyi bir sürücüyüm.Emniyet kemeri, düşük hızla seyir halindeyken pek işe yaramaz.Kaza durumunda çarpma etkisini azaltabilecek güçteyim, direksiyona ya da kapı kollarına tutunurum.Kaza anında araçtan dışarı fırlamayı tercih ederim.Emniyet kemerinin kaza anında beni araç içinde kilitlemesinden korkuyorum.Emniyet kemeri rahatsız ediyor.Emniyet kemerine gerek yok, hava yastığım var. 
   
   
</TEXT>
</DOC>
