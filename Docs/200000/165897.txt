<DOC>
<DOCNO> 165897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur06.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel muayene ücretlerine zam yapıldı... 
</HEADLINE>
<TEXT>

     Özel muayene ücretlerine 1 Temmuz'dan geçerli olmak üzere yüzde 25 zam yapılırken, tetkik, tedavi ve tahlil ücretleri değişmedi. 
     Türk Tabipleri Birliği'nce belirlenen ve 1 Temmuz 2003'den 31 Aralık 2003'e kadar uygulanacak tarifeye göre, uzman hekimlerin illere göre gündüz muayene ücretlerine yüzde 25 oranında zam yapıldı. 
     Buna göre, Adana, Osmaniye, Amasya, Ankara, Antalya, Aydın, Balıkesir, Bursa, Çanakkale, Çorum, Denizli, Erzurum, Kars, Gümüşhane, Bayburt, Ardahan, Iğdır, Eskişehir, Bilecik, Gaziantep, Kilis, Giresun, Isparta, Burdur, İçel, İstanbul, Yalova, İzmir, Kahramanmaraş, Kayseri, Karabük, Kırşehir, Kocaeli, Kütahya, Manisa, Muğla, Ordu, Rize, Artvin, Samsun, Sinop, Şanlıurfa, Tekirdağ, tokat, Uşak, Van, Muş, Bitlis, Hakkari ve Ağrı'da 33 milyon lira olan muayene ücreti, 41 milyon 250 bin liraya çıktı. 
     Adıyaman, Bartın, Batman, Diyarbakır, Siirt, Kastamonu, Çankırı ve Sakarya'da 28 milyon lira olan muayene ücreti 35 milyon lira oldu. 
     Afyon, Nevşehir, Malatya, Sivas, Erzincan, Yozgat ve Tekirdağ'da 32 milyondan 40 milyona, Aksaray, Bolu, Düzce, Elazığ, Tunceli ve Bingöl'de 37 milyon 500 bin liraya çıktı. 
     Edirne, Kırklareli, Konya, Karaman ve Zonguldak'ta 31 milyon lira olan muayene ücreti 38 milyon 750 bin, Hatay ve Kırıkkale'de 29 milyon lira olan ücret 36 milyon 250 bin lira oldu. 
     Muayene ücretleri, Mardin, Şırnak ve Niğde'de ise 27 milyon iken, 33 milyon 750 bin liraya yükseldi. 
     
</TEXT>
</DOC>
