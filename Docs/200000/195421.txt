<DOC>
<DOCNO> 195421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/siyaset/siy05.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Loizidu'ya para yok 
</HEADLINE>
<TEXT>

   Avrupa Konseyi'nin Kıbrıslı Rum Loizidu'ya tazminat ödenmesi kararını ciddiye almayan Ankara, Yunanistan ve Rumlardan uzlaşma yönünde adım bekliyor... 
      UTKU ÇAKIRÖZER Ankara YORGO KIRBAKİ Atina 

   
   Türkiye, Avrupa Konseyi'nin AK Kıbrıslı Rum vatandaşı Titina Loizidu'ya 900 bin dolarlık tazminatının 19 Kasım'a kadar ödenmesi yönündeki uyarısını önemsemedi. Dışişleri Bakanı Abdullah Gül, "Bu alınan 4. ara karar. Görüşmeler devam edecek" diyerek, tazminatla ilgili karşı taraftan adımlar bekledikleri mesajı verdi. Bir Dışişleri yetkilisi de "Kıbrıs sorunu siyasi. Bu çözülmeden toprak - tazminat konuları çözülemez. Parayı, Kıbrıs sorununun çözümüne ilişkin müzakereler sürerken konunun Türkiye'nin karşısına çıkarılmaması şartıyla ödeyeceğimizi bildirdik" dedi. 
   AK'nin daha önce benzer üç karar aldığını, her kararda bir tarih sınırı koyduğunu anımsatan yetkililer, "Yunanistan, Rum tarafı ve arkalarındaki grup uzlaşma adımı atmazsa 19 Kasım'a kadar ödeme olmaz" dedi. Türk diplomatlar da, "Kıbrıs yüzünden bizi ne konseyden çıkarabilirler, ne de üyeliğimizi askıya alabilirler. Atacak olsalar baştan atarlardı" diye konuştu. Rum Dışişleri Bakanı Yorgos Yakovu, Türkiye'nin karara uyacağını sanmadığını belirterek "Türkiye, ihraç edilmez. Çünkü bu Türkiye'nin ölüme mahk m edilmesi anlamına gelir. Yaptırım muhtemelen Türkiye'nin AK'nin bazı organlarında temsil edilmemesi olur" dedi. 
   
   'Temsil hakkı askıya alınır'    BELMA AKÇURA 

   İstanbul Üniversitesi Siyasal Bilgiler Fakültesi Anayasa Hukuku Anabilim Dalı Başkanı Prof. Dr. Bakır Çağlar, Türkiye'nin Loizidu davasına ilişkin tazminatı bir hafta içinde ödememesi halinde Parlamenter Asamble'de temsil hakkının askıya alınabileceğini söyledi. Çağlar, şu değerlendirmeyi yaptı "Avrupa Konseyi iki şey yapabilir. Türkiye'nin üyeliğini askıya alırsa, bu hafif yaptırımdır. Ya da konsey üyeliğinden çıkarabilir. Ekonomik yaptırım uygulayabilir." 
   
   
</TEXT>
</DOC>
