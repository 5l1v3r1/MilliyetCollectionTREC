<DOC>
<DOCNO> 182964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sonspo24.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Bayram 2 hafta daha yok... 
</HEADLINE>
<TEXT>

     Trabzonspor'a sezon öncesi transfer olan Bayram'ın, 2 hafta daha forma giyemeyeceği açıklandı. 
     Teknik Direktör Samet Aybaba, ligin ilk 5 haftasında sakatlığı nedeniyle forma giyemeyen Bayram'ın henüz hazır olmadığını ve 15 günlük bir süreye daha ihtiyacı bulunduğunu söyledi. 
     Kulüp doktoru Mesut Çelebi ise Bayram'ın yaklaşık 1 yıl önce ağır bir sakatlık geçirdiğini belirterek, ''Bayram'ın sağ dizine kıkırdak nakli yapıldı. Tam hazır olması için epeyce bir zamana ihtiyacı vardı. Şu anda tam olarak hazır değil'' diye konuştu. 
     Öte yandan, Trabzonspor'da ayak bileğinden sakatlığı olan ve Ankara'da bulunan Augustine'nin de Samsunspor maçında büyük olasılıkla forma giyemeyeceği öğrenildi. 
     
</TEXT>
</DOC>
