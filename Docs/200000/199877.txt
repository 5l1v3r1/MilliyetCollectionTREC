<DOC>
<DOCNO> 199877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/dunya/dun02.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un hindisi "poz" içinmiş 
</HEADLINE>
<TEXT>

      SEMA EMİROĞLU New York 

   
   ABD Başkanı George W. Bush'un, geçtiğimiz hafta Irak'ın başkenti Bağdat'a yaptığı Şükran Günü ziyareti sırasında çekilip gazetelerde yayımlanan fotoğrafında kucağında taşıdığı hindi, "halkla ilişkiler malzemesi" çıktı. Washington Post gazetesi, Bush'un, askerlere sunmaya hazırlanırmış gibi kucaklayarak poz verdiği garnitürlü hindinin fotoğraf çekimi için dekor olarak hazırlandığını, ABD askerlerine, yemekhane usulü tepsilerle yemek verildiğini yazdı. Bush'un Bağdat ziyaretiyle ilgili tek "halkla ilişkiler falsosu" bu değildi. Bağdat yolunda Başkan'ın uçağını gören bir İngiliz Havayolları pilotunun, "Air Force One mı gördüm " diye sorduğu, Air Force One pilotunun, "Hayır bu Gulfstream 5" diye yanıtladığı öne sürülen diyalog da, İngiliz Havayolları tarafından yalanlandı. Beyaz Saray'ın, medyaya "abartılı ve asılsız haber" sızdırdığı yorumu yapıldı. 
   
   
   
   
   
</TEXT>
</DOC>
