<DOC>
<DOCNO> 177441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/soneko15.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Babacan, Eylül'de ABD turuna çıkacak... 
</HEADLINE>
<TEXT>

     Devlet Bakanı Ali Babacan'ın Eylül ayı başında ABD turuna çıkması bekleniyor. 
     Edinilen bilgiye göre, muhtemelen 8 Eylül'de başlayıp bir hafta sürmesi beklenen Bakan Babacan'ın ABD turu, Washington, New York, Boston, Şikago ve Los Angeles'i kapsayacak. 
     Bakan Babacan'ın Washington'da, ABD Hazine Bakanlığı, IMF ve Dünya Bankası yetkilileriyle görüşmesi bekleniyor. 
     Babacan'ın New York'ta, reyting kuruluşları, uluslararası yatırım bankaları, büyük fon yöneticileriyle görüşerek, türkiye ekonomisindeki son gelişmeler ve programın geleceği konusunda ayrıntılı sunum yapacağı belirtiliyor. 
     Devlet Bakanı Babacan, Boston, Şikago ve Los Angeles'ta ise büyük yatırım fonları ve şirket yöneticilerine, Türkiye'deki, doğrudan yatırım konusundaki yasal düzenmeler ile yatırım açısından cazip koşulları anlatarak, bu yatırımcıları Türkiye'de yatırım yapmaya davet edecek. 
     Avrupa ülkelerine yönelik olarak ta yatırımcı bilgilendirme toplantıları gerçekleştirmesi beklenen Babacan, Eylül ayı sonunda da, Birleşik Arap Emirlikleri'nin ticari merkezi Dubai'deki Uluslararası Para Fonu IMF -Dünya Bankası yıllık toplantılarına katılacak. 
     Daha önce hem doğrudan yatırımcıya yönelik hem de Türkiye'den hisse senedi ya da kamu kağıdı almak isteyen kuruluşlara yönelik programlar olacağını açıklayan Babacan, Yatırımcı Konseyi toplantısının da Kasım sonu ya da Aralık başında gerçekleştirilebileceğini söylemişti. 
     
</TEXT>
</DOC>
