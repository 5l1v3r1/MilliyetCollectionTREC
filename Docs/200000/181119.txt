<DOC>
<DOCNO> 181119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sontur28.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazıcıoğlu'nun vefatı annesinden gizleniyor... 
</HEADLINE>
<TEXT>

     Denizli Valisi Recep Yazıcıoğlu'nun ölüm haberinin, Aydın'ın Söke İlçesi'nde oturan annesinden gizlendiği bildirildi. 
     Yazıcıoğlu'nun ölüm haberi Söke'de büyük üzüntüye neden olurken, cenaze töreni için bilgi almak isteyenlerin araması sonucu Söke Kaymakamlığı'nın telefon santralı kilitlendi. 
     Recep Yazıcıoğlu'nun ölüm haberinin, Söke'de yaşayan annesi Fatma Yazıcıoğlu'na hala duyurulmadığı öğrenildi. 
     Yazıcıoğlu'nun, AK Parti Söke İlçe Yönetim Kurulu üyesi olan damadı Kenan Özcan ve yakınları, Asri Mezarlık'ta cenazenin toprağa verileceği yeri belirlediler. 
     Vali Muharrem Göktayoğlu'nun da Aydın Valiliği önünde cenaze töreni düzenlenmesini talep ettiği öğrenildi. 

     
</TEXT>
</DOC>
