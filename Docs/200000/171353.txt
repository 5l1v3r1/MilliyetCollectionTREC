<DOC>
<DOCNO> 171353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun12.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'nın en kötü sübyancısı... 
</HEADLINE>
<TEXT>

     Avustralya'da, evine kamera koyarak, kendisini, aralarında 1 yaşındakilerin de olduğu onlarca çocuğa tacizde bulunurken filme alan bir bilgisayar teknisyeni, süresiz hapsedildi. 
     Süresiz hapis cezası, muhkumun, genellikle ömür boyu hapis cezasına çarptırılanlara tanınan 15 yıl sonra şartlı tahliye hakkından yararlanamaması, bu konuda Yüksek Mahkeme'ye özel bir başvuru yapması gerektiği anlamına geliyor. 
     Savcı, 27 yılda 62 kız çocuğuna tacizde bulunan Geoffrey Robert Dobbs'ı 48 , ''Avustralya'nın en kötü sübyancısı'' ilan etti ve Dobbs'ın tüm yaşamının çocukları kendi zevki için kullanmakla geçtiğini söyledi. 
     Dobbs, 1972 ile 1999 arasında, cinsel taciz ve tecavüz olayları ile bunları filme aldığı 116 ayrı suç işlediğini itiraf etmişti. 
     Sübyancının video kasetlerinde kızların çoğu duş alırken ya da soyunurken görülüyor. 
     
</TEXT>
</DOC>
