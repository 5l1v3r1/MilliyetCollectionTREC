<DOC>
<DOCNO> 190315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/spor/spo01.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey Prag için 
</HEADLINE>
<TEXT>

   Mircea Lucescu, bugünkü mücadelenin Chelsea maçından bile önemli olduğunu söyledi, "Prag karşılaşması için Diyarbakırspor'a yenilmeyi bile göze almıştım" dedi 
      ORHAN YILDIRIM 

   
   'Dengeler eşit' 
   BEŞİKTAŞ Teknik Direktörü Lucescu, Sparta Prag maçının zor geçeceğini ancak futbolcularına güvendiğini belirtti. Karşılaşmanın oynanacağı Toyota Arena Stadı'nda bir basın toplantısı düzenleyen Rumen çalıştırıcı, grupta güç dengelerinin eşit olduğunu söyleyerek, "Başlarken herkes, Chelsea ve Lazio kuvvetli dedi. Ancak, ilk iki maç sonunda grubun dengeli olduğu görüldü. Yarışın son ana kadar süreceğine inanıyorum" ifadesini kullandı. 
   
   'Chelsea'den önemli' 
   ÇEK temsilcisi Sparta Prag'ın güçlü ve disiplinli bir ekip olduğuna dikkat çeken Lucescu, bu maçın Chelsea karşılaşmasından daha önemli olduğunu belirtti. Beşiktaş Teknik Direktörü, sözlerine şöyle devam etti "Poborsky ve Zelenka en tehlikeli oyuncuları. Ancak, bazı zayıf noktaları var. Sabredip, bunları değerlendireceğiz. Rakibe saygı duyuyoruz. Onların son şansları ama biz de sahadan iyi bir sonuçla ayrılmak istiyoruz." 
   
   'İbrahim dinlendi' 
   ŞAMPİYONLAR Ligi'ne verdiği önemi Diyarbakırspor maçıyla vurgulayan Rumen teknik adam, Diyarbakır maçının çok sert geçeceğini biliyordum. Bu nedenle İbrahim'i dinlendirdim. Çünkü Galatasaray'dayken yine bir Diyarbakır maçında iki oyuncumu kaybetmiştim. Biz belki Diyarbakırspor maçında yenilebilirdik ama Sparta Prag maçı için ben bunu göze almıştım" diye konuştu. Lucescu, hakemler konusunda da UEFA'nın dikkatli olmasını istedi. 
   
   Tümer çok zor Hassan sahada    Optur endişeli 
   RAHMAN SAĞIROĞLU 

   ŞAMPİYONLAR Ligi'nde Sparta Prag deplasmanından galibiyetle dönmeyi arzulayan Beşiktaş'ta kadro henüz şekillenmedi. Maçın oynanacağı Toyota Arena Stadı'nda son hazırlıklarını tamamlayan Siyah-Beyazlılar'da, sağ ayağında ağrıları bulunan Tümer'in oynamasının çok zor olduğu belirtildi. Kulüp doktoru Ayhan Optur, bu futbolcunun durumunun maç saatinde belli olacağını açıkladı. 
   
   Şehir turu 
   CHELSEA karşısında kırmızı kart görerek, Sparta karşısında cezalı duruma düşen İlhan Mansız'ın yokluğunda da forvette Ahmed Hassan görev yapacak. Bu arada Beşiktaşlı futbolcular dün Prag'ta şehir turu yaptı. Sabah kahvaltısından sonra kentin alışveriş merkezini ve tarihi yerlerini gezen Siyah-Beyazlılar daha sonra da antrenmana geçti. 
   
   Hamer'in yerine Manuel Gonzales    SİYAH- Beyazlılar'ın bugün Sparta Prag ile oynayacağı maçın hakemi zorunlu olarak değişti. UEFA, Lüksemburglu Alain Hamer'in sakatlanması üzerine, bu karşılaşmayı İspanyol Manuel Enrique Mejuto Gonzales'in yöneteceğini açıkladı. Gonzales, daha önce Türk takımlarının 3 ve milli takımın da bir maçında görev alırken, Türk ekipleri bunların 2'sini kazanıp, 2'sini de kaybetti. 
   
   21. randevu    KARTAL bugün Türk ve Çek takımları arasında oynanan Avrupa Kupaları'ndaki 21. maça çıkacak. Bir kez Çek ekibi Slavia Prag ile eşleşen Siyah - Beyazlılar, 4-2 yenip, 1-0 yenilmiş ve UEFA'da tur atlamıştı. Takımlarımız, toplamda oynanan 20 maçın 7'sini kazanırken, 12'si de Çek takımlarının üstünlüğüyle sona erdi. Deplasmanda oynanan 10 karşılaşmanın sadece birinde galip geldik, 9'unda ise mağlup olduk. 
   
   Zago Zafer istiyoruz    DEFANSIN en başarılı isimleri arasında yer alan Beşiktaş'ın Brezilyalı'sı Zago, kendileri için çok önemli bir maça çıkacaklarını, zaferle dönmek istediklerini belirtti. Karşılaşmanın zor geçeceğinin farkında olduklarını vurgulayan Siyah - Beyazlı futbolcu, takım arkadaşlarıyla birlikte, sahada ellerinden geleni yapacaklarını ifade etti. 
   
   Aynısından olsun    Chelsea karşısında tarih yazan Beşiktaş'tan tüm Türkiye bugün Prag'ta da zafer bekliyor. Kartal'ın zorlu deplasmandan çıkaracağı üç puan, Şampiyonlar Ligi'nde ikinci turun kapısını aralayacak 
   ŞAMPİYONLAR Ligi'ne Lazio yenilgisiyle başlayan, Chelsea zaferiyle devam eden Beşiktaş, bugün yeni bir zafere daha imza atmak için Sparta Prag karşısına çıkıyor. İngiltere'den aldığı üç altın puanla avantaj bulan Kartal, bugün Çek Cumhuriyeti'ndeki mücadeleden de galip ayrılması durumunda ikinci tura bir adım daha yaklaşacak. Siyah - Beyazlılar, grubun diğer karşılaşması olan Chelsea - Lazio maçının da berabere bitmesini arzuluyor. 
   
   SPARTA PRAG 
   Blazek 
   Perg 
   Hübschman 
   Johana 
   Labant 
   Sionko 
   Kovac 
   Zelenka 
   Nemec 
   Poborsky 
   Kincl 
   
   BEŞİKTAŞ 
   Cordoba 
   Emre Aşık 
   Ronaldo 
   Zago 
   Kaan Dobra 
   Tayfur 
   Giunti 
   Pancu 
   İbrahim 
   Sergen 
   A. Hassan 
   Sinan 
   
   STAT Toyota Arena SAAT 21.45 
   HAKEM Manuel Gonzales İspanyol YAYIN Star Naklen 
   SAKATLAR Tümer Beşiktaş , Petras Sparta Prag 
   CEZALI İlhan Mansız Beşiktaş 
   
   Tarihte ilk kez 
   Bilgili, Boşat'a tazminat ödeyecek    Başkan mahkum oldu 
   CEMAL ERSEN 

   TÜRK Futbol Tarihi'nde ilk kez bir hakem, bir kulüp başkanını maddi tazminat ödemeye mahkum ettirdi. 14 Nisan 2002 tarihinde oynanan Beşiktaş - Fenerbahçe maçının ardından, Siyah - Beyazlı kulübün Başkanı Serdar Bilgili'nin canlı yayında hakem Muhittin Boşat'a yönelik suçlama ve hakaretleri nedeniyle açılan tazminat davası, dün İstanbul 11. Asliye Hukuk Mahkemesi'nde karara bağlandı. 
   
   8 milyar ödeyecek 
   BOŞAT'I haklı bulan mahkeme, Bilgili'yi 8 milyar lira tazminat ödemeye mahkum etti. Mahkeme ayrıca kulüp tarafından Boşat aleyhine açılan 250 milyar liralık maddi, 500 milyar liralık manevi tazminat davasının, daha sonra geri çekilmesiyle ilgili "vazgeçme" nedenini de redderek, Boşat'ın bu konuda da haklılığı yolunda görüş bildirdi. 
   
   
</TEXT>
</DOC>
