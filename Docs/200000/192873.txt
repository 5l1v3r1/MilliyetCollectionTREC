<DOC>
<DOCNO> 192873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sontur12.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşlerin kavgası kanlı bitti... 
</HEADLINE>
<TEXT>

     Bursa'nın İnegöl İlçesi'nde, kardeşler arasında çıkan kavgada, 1 kişi öldü, 1 kişi ağır yaralandı. 
     Edinilen bilgiye göre, Süleymaniye Mahallesi Yeşildağ Sokak'ta oturan Ahmet, Suat ve Y.A. kardeşler arasında eve arkadaş getirme yüzünden tartışma çıktı. 
     Kardeşlerin en küçüğü Y.A. 16 , evlerine misafir gelen H.K'yı istemeyen ağabeyleri Ahmet ve Suat A. ile tartışmaya başladı. Tartışmanın büyümesi üzerine Y.A, mutfaktan aldığı ekmek bıçağıyla ağabeylerine saldırdı. 
     Ahmet A. 22 , kalbinden ve göğsünden aldığı bıçak darbeleriyle olay yerinde hayatını kaybederken, diğer kardeş Suat A, göğsünden ve ayağından ağır yarandı. 
     Olayın ardından Y.A, ağabeylerini komşularının arabasıyla İnegöl Devlet Hastanesi'ne götürdü. Hastane polisine ağabeylerini kendisinin bıçakladığını itiraf eden Y.A ve arkadaşı H.K. gözaltına alındı. 
     Gözaltına alınan Y.A ifadesinin ardından, çıkarıldığı mahkemece tutuklandı. 
     Durumu ağır olan Suat A, Bursa Yüksek İhtisas Hastanesi'ne kaldırılırdı. 
     
</TEXT>
</DOC>
