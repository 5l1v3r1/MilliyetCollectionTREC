<DOC>
<DOCNO> 193335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sontur08.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ların yurt dışındaki avukatlarına kaç dolar ödendi ... 
</HEADLINE>
<TEXT>

     Şişli 1. Sulh Ceza Mahkemesi, Uzanların ABD'deki davalarında danışmanlık ve savunma yapan avukatlara 2 milyon 502 bin 828 dolar ile 3 milyon 169 bin 357 İsviçre Frangı ücretlerinin ödenebilmesi için 2 şirket hesabı üzerindeki tedbiri yumuşattı. 
     Şişli 1. Sulh Ceza Mahkemesi'ne başvuran Telsim Mobil Telekomünikasyon Hizmetleri A.Ş. ve Standart Pazarlama A.Ş. avukatlarınca, Motorola ve Nokia şirketleri tarafından ABD'de açılan davalarda danışmanlık ve savunma amaçlı görev yapan avukatlara ücretlerinin ödenebilmesi için soruşturma kapsamında üzerinde tedbir olan bu şirketlerin banka hesaplarından transfer yapılmasına karar verilmesi istendi. 
     Talebi değerlendiren mahkeme, tedbir kararını yumuşatarak, Telsim Telekomünikasyon Hizmetleri A.Ş'nin banka hesaplarından, ABD'de görülen davalar nedeniyle 400 bin 703 dolar ve 2 milyon 846 bin 84 İsviçre Frangı olan avukatlık ücretinin transfer edilmesini kararlaştırdı. 
     Mahkeme ayrıca, Standart Pazarlama A.Ş'nin talebi doğrultusunda da, aynı davalar nedeniyle avukatlara verilmesi için 2 milyon 102 bin 125 dolar ve 323 bin 273 İsviçre Frangı'nın banka hesaplarından gönderilmesini de hükme bağladı. 
     
</TEXT>
</DOC>
