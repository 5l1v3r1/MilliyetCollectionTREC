<DOC>
<DOCNO> 166522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/siyaset/siy08.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"Cuntadan AB'ye geçiş" filmi 
</HEADLINE>
<TEXT>

     ANKARA Milliyet 

     İktisadi Kalkınma Vakfı'nın İKV Türk halkının AB konusunda bilinçlenmesi için hazırladığı ve 24 ilde 5000 kişinin izleyeceği tanıtım filminde, örnek gösterilen Yunanistan'ın askeri cunta sonrası AB'ye girerek demokrasisini güçlendirdiği mesajı veriliyor. 
     "Katılım Öncesi Süreçte Türkiye - AB" seminerlerinde Türkiye'nin AB üyeliği tüm boyutlarıyla anlatılacak. 
     Üç Akdeniz ve dört Doğu Avrupa ülkesinin Türkiye'ye örnek gösterildiği tanıtım filminde Yunanistan, İspanya ve Portekiz'in askeri yönetimler sonrası AB'ye yaptıkları başvurularla demokrasilerini güçlendirdikleri vurgulanacak. Yunanistan'ın cunta yönetiminin ardından demokrasiye geçtiği ve AB'ye başvurduğu anlatılan filmde, ülkenin AB sayesinde milli gelirini üç katına çıkardığı vurgulanacak. 
     
     

</TEXT>
</DOC>
