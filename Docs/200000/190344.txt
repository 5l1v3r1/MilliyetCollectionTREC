<DOC>
<DOCNO> 190344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/yazar/akyol.html </URL>
<DATE> 2003/10/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Cumhur'un başkanı olmak 
</HEADLINE>
<TEXT>

   
   
   2000 yılının nisanıydı. Cumhurbaşkanlığı için Başbakan Ecevit'in Anayasa Mahkemesi Başkanı Ahmet Necdet Sezer'i düşündüğünü duymuştum. Telefonla Başbakan yardımcıları Hüsamettin Özkan'la Mesut Yılmaz'a sordum doğruladılar 
   - Evet, Sayın Ecevit bütün partilerin uzlaşacağı bir isim olarak Sezer'i düşünüyor, Recai Kutan'la görüştü o da çok olumlu buldu. Fakat Bahçeli'nin Sezer hakkında tereddütleri var... 
   İletişime kapalı olduğu için Bahçeli'yi değil, MHP'li Bayındırlık Bakanı Koray Aydın'ı aradım. Şunu söyledi 
   - Evet, Sezer Cumhurbaşkanı oluyor ama koyu CHP çizgisindeymiş. Taraflı davranır mı diye tereddütlerimiz var. Sen tanırsın, nasıldır 
   Ben Yozgat'ta avukatlık yaparken, Sezer'i Yerköy'deki Asliye Hukuk hakimliğinden tanırım. Görüşlerinin CHP'ye yakın olsa da "hukuku üstün tutacağını, tarafsız davranacağını düşündüğümü" söyledim konuşmalarını hatırlattım. 
   Ve Türkiye'ye ilk defa CNN Türk'ten duyurduk "Liderlerin cumhurbaşkanı adayı, Sezer..." 
   
   
   SAYIN Sezer, Mahkeme Başkanı iken verdiği görüntüden farklı, 'politize' bir Cumhurbaşkanı oldu. 
   Ecevit'le kavgası ekonomik krizi tetikledi. 
   Tarihimizde Anayasa Mahkemesi'ne sadece zihnen değil, resmen partili, CHP'li bir üye atamaya kalkan ilk Cumhurbaşkanı'dır kendileri "Mahkemenin tarafsızlığı"na Sezer'den daha çok duyarlık gösteren Av. Özdemir Özok, üyeliği kabul etmedi 
   Sezer atamalarında hep aynı çizginin çeşitli renklerini tercih etti. 
   Hukuku siyasi ideolojisine göre yorumladı, "Anayasa'da olanak veren madde yok" diye kanun veto etti Halbuki modern hukuk, bir yasaya "Anayasa'da olanak veren madde var mı " diye bakmaz, "engel olan madde var mı " diye bakar. 
   Sezer'in son bir tasarrufu, Cumhuriyet resepsiyonu için "ayırımcı davetiye" olayıdır. 
   
   
   GENEL Yayın Yönetmenimiz Mehmet Yılmaz, bu "utanç verici ayırımcılığın" her şeyden önce, "Cumhuriyet'in felsefesine aykırı olduğunu" yazdı. Evet, cumhuriyetçiliğin birinci felsefi değeri eşitlik, liberalizmin birinci felsefi değeri özgürlüktür. 
   Mizacen içe kapanık olan Sayın Sezer'in konuşmalarında felsefi derinlik görmüyoruz şekillere takılıyor, "kamusal alan" gibi kavramları yanlış kullanıyor. 
   "Folklor ve Edebiyat" adlı akademik dergide Dr. Hanife Efendioğlu'nun bir yazısı "Kamusal Alan Olarak Pazar Yerleri" Sayı 3, sf. 51 
   Çarşıda, pazarda başörtüsü yasaklanabilir mi 
   Siyaset bilimci Doç. Dr. Ayşe Kadıoğlu, Derya Sazak'a diyor ki 
   "Üniversite kamusal alana girmiyor. Üniversite öğrencisi devlet memuru değil... Kamusal alan neresidir, konuşulması lazım. Cumhurbaşkanı Sezer'in sözlerinden evin dışındaki her yer, sanki belediye otobüsü de kamusal alan gibi anlaşılıyor..." Milliyet 2 Aralık 2002 
   Sayın Sezer, kavramların bilimsel içeriklerini önemsiyorsa, mesela Yeşim Arat, Ayşe Kadıoğlu, Nurşen Mazıcı, Füsun Üstel, Büşra Ersanlı gibi bayan ve başı açık akademisyenlerin çalışmalarını okumalıdır. 
   Ve elbette, çağımızın büyük düşünürlerinden Jürgen Habermas'ın "Kamusallığın Yapısal Dönüşümü" adlı eserlerini de.... 
   
   
   DAVETİYE ayırımcılığı gerçekten vahimdir. Darbelerin devlet başkanlarının bile aklına gelmemişti 
   Evvela, "kamusal alanda baş örtülmez" diye hiçbir hukuki kural yoktur. Sonra, Sezer'in kural koyma yetkisi yoktur yetkisiz ve sorumsuzdur. 
   Bundan başka, hareket çok incitici, kırıcı, aşağılayıcıdır. Sayın Sezer herkese davetiye gönderip, "Meclis protokolü uygulanır" diye, bana göre yine yanlış ama en azından medeni nezaket kurallarına daha uygun bir yol seçemez miydi 
   "Çağdaş uygarlığın" eşitlik, özgürlük, dayanışma, uzlaşma, çeşitlilik, hoşgörü, akıl için yolların çokluğu gibi felsefi değerlerinin yanında nezaket kuralları da vardır. 
   Neyse ki AKP'liler olgun davrandılar, kavga çıkarmadılar, krize yol açmadılar. 
   Sayın Sezer'e yakışan "cumhur"un başkanı olarak 70 milyonu kucaklamak ve temsil etmektir. 
   
      
   
   
   
</TEXT>
</DOC>
