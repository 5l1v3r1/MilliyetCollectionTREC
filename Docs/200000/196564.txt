<DOC>
<DOCNO> 196564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun38.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Samara'ya peşmergeler yerleştirdi 
</HEADLINE>
<TEXT>

     ABD, Irak'taki askerlerine karşı düzenlenen yoğun saldırılara karşı önlem olarak, Sünni Üçgeni diye adlandırılan bölgedeki Samara kasabasına Kürt peşmergeler yerleştirdi. 
     Samara'daki üç karargahından birini boşaltan ABD güçleri, bu üssü Kürt peşmergelere devretti. 
     AP'nin haberinde, peşmergelerin kasabaya gelmesinden ve sokaklarda devriye gezmeye başlamasından halkın hoşnut olmadığı, isyancıların da peşmergelere saldırılar düzenledikleri bildirildi. 
     Kasabaya kaç peşmerge yerleştirildiği açıklanmadı. 
     ABD'nin bu üsdeki askerlerini Cumartesi günü 10 km. kuzeydeki garnizona taşıdığı, peşmergelerin gelişiyle birlikte isyancıların saldırılarının azalması beklenirken, tam tersine daha da arttığı kaydedildi. 
     Yerel bir gazetenin yazı işleri müdürü Musa Hamed, ''Amerikan askerlerinin yokluğunu fırsat bilip peşmergelere karşı şiddetli saldırılar düzenleniyor'' dedi. 
     
</TEXT>
</DOC>
