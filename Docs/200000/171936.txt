<DOC>
<DOCNO> 171936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sondun12.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam 24 saat farkla kurtuldu... 
</HEADLINE>
<TEXT>

     Irak'taki işgal harekatını sürdüren ABD ordusundan Yarbay Steve Russell, devrik Devlet Başkanı Saddam Hüseyin'i arama girişiminin bütün hızıyla sürdüğünü, bu sabah şafaktan önce Saddam'ın memleketi Tikrit'te üç çiftlik evine baskın düzenlendiğini bildirdi. 
     Devlet yönetiminde en üst düzeylerde bulunan Saddam Hüseyin'in oğulları Uday ve Kusay'ı 5 gün önce Musul'daki operasyonda öldüren Amerikan ordusunun 4. Piyade Birliği komutanı Yarbay Russell, şafaktan önce başlayan operasyonda, ''Muhtemelen Saddam Hüseyin'in 24 saat farkla elden kaçırıldığını'' bildirdi. 
     Yarbay, Bağdat'ın kuzeyinde Tikrit'te bu sabaha karşı bir ihbar üzerine düzenlenen operasyondan, ''Saddam Hüseyin'in 1 numaralı güvenlik şefinin elden kaçırıldığını, bunun, Saddam Hüseyin'in de yakalanamadığı anlamına geleceğini'' belirttti. 
     Uday ve Kusay'ın ölümleri, Amerikan ordusuna Irak'ta düzenlenen tuzakları artırdı. 
     Amerkalıların ve İngilizlerin, BM Güvenlik Konseyi kararı olmadan 20 Mart'ta Irak'ta başlattıkları savaşta ölenlerin son durumu şöyle 
     Parantez içindeki sayılar, ABD Başkanı George Walker Bush'un 1 Mayıs'ta 'Savaşın esas kısmı tamamlanmıştır' açıklamasından sonraki ölümler. 
     

ÜLKE SAYI Muharebe ABD 162 49 İngiltere 14 6 Muharebe dışı kazalar ABD 79 57 İngiltere 29 4 Irak Asker-2320 Sivil-6073 ila 7782      ABD ordusu genel zayiatla ilgili bilgileri sadece Bağdat içinden ve Bağdat bölgesinden veriyor. 
     Diğer rakamlar, internette, www.iraqbodycount.net adresinden üniversite ve barış örgütlerince ve basın-yayın organlarınca derlenmeye çalışılıyor. 
     
</TEXT>
</DOC>
