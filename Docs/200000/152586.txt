<DOC>
<DOCNO> 152586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo01.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom finalde... Rakip Ülkerspor... 
</HEADLINE>
<TEXT>

     Basketbolda, 18. Erkekler Türkiye Kupası Sütaş Dörtlü Finali'nin ikinci maçında Türk Telekom, Galatasaray'ı 79-77 yenerek, Ülkerspor'un finaldeki rakibi oldu. 
     Karşılaşmanın ilk periyodunda denk bir mücadele sergilendi. Karşılıklı basketlerle geçen bu periyot 18-18 eşitlikle tamamlandı. 
     İkinci periyodun başında hücumdaki etkinliğini artıran Türk Telekom, 8-0'lık seriyle 12. dakikada 8 sayılık üstünlük 26-18 sağladı. Daha sonraki dakikalarda Türk Telekom'un savunmadaki zaaflarını iyi değerlendiren Galatasaray, Arda ve Koch'un sayılarıyla 18. dakikada 38-34 üstünlük sağladı ve devreyi de 45-41 önde tamamladı. 
     İkinci yarıya Türk Telekom hızlı girdi. Bu yarının başlarında rakibine göre savunmada daha az hata yapıp, hücumda da Bekir, Carr ve Ellis ile sayılar bulan Türk Telekom, 3. periyot sonunda 10 sayılık üstünlüğe ulaştı 67-57 34. dakikada maçtaki en büyük farka ulaşarak 73-62 üstünlük sağlayan Türk Telekom, bu dakikadan itibaren rakibinin baskılı oyununa karşılık veremeyince, Galatasaray aradaki farkı hızla kapattı ve 3 dakikalık süreçte 11-1'lik seriyle 37. dakikada farkı bir sayıya kadar indirdi 74-73 
     Maçın son 3 dakikası büyük bir çekişmeye sahne olurken, son 20 saniyeye 78-77 Türk Telekom'un üstünlüğüyle girildi. Galatasaray geliştirdiği hücumda basket bulamazken, son hücumda kendisine faul yapılan Jurkoviç, faul atışından tek sayı buldu ve karşılaşma Türk Telekom'un 79-77 üstünlüğüyle sona erdi. 
     Türk Telekom bu galibiyetle tarihinde 4. kez Türkiye Kupası'nda finale yükseldi. 
     Bu arada CHP Genel Başkanı Deniz Baykal, karşılaşmayı 12 yaşındaki torunu Mehmet ve Gençlik Spor Genel Müdürü Mehmet Atalay ile izledi. 
     
     
TÜRK TELEKOM 79 - GALATASARAY 77 Salon ASKİ Hakemler Fatih Söylemezoğlu xxx, Recep Ankaralı xxx Türk Telekom Şemsettin xx 11, Bekir xxx 13, Jurkoviç xx 9, Carr xxx 17, Ellis xxx 17, Can x 3, Umut x 2, Thomas xx 7 Galatasaray Muratcan xx 12, Koch xxx 20, Arda xxx 17, Lyday xx 12, Hairston xx 4, Ersin x 3, Owens x, Ali x, Yiğit x, Önder xx 9 1. Periyot 18-18 Devre 41-45 3. Periyot 67-57 5 Faulle Çıkan 34.56 Koch Galatasaray 
     





</TEXT>
</DOC>
