<DOC>
<DOCNO> 173552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sontur17.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
45 yıl sonra bir kaşık bal yedi, 10 günde 15 kilo bal tüketti.. 
</HEADLINE>
<TEXT>

     Bolu'da 45 yıl boyunca ağzına tatlı sürmeyen yaşındaki Hayri Ateş, 45 yıl sonra bir kaşık bal yiyince, 10 günde 15 kilo bal tüketti. Komaya girerek hastaneye kaldırılan Ateş, şimdi de bal yemekten vazgeçirilmeye çalışılıyor. 
     45 yıldır ağzına tatlı sürmeyen ve bir kaşık bal yedikten sonra, 10 günde 15 kilo bal tüketen yaşındaki Hayri Ateş'in şekeri 760'a çıkınca, komaya girerek İzzet Baysal Devlet Hastanesi'ne kaldırıldı. 
     Hastanede tedavisi süren Hayri Ateş, tatlıdan tiksinmesi üzerine 45 yıl bal yemediğini belirterek, ''Mutfakta yiyecek bir şey ararken, bal olduğunu gördüm. Hayatım da ilk kez bir kaşık bal yedim. Sonra ne olduysa oldu ve ben tüm gün boyunca bal-ekmek yemeye başladım. 10 günde yaklaşık 15 kilo bal yemişim. Sadece bayıldığımı hatırlıyorum. Gözümü hastanede açtım'' dedi. 
     Şeker komasına girdikten sonra belden aşağısının tutmadığını ve o günden beri yürüyemediğini belirten Ateş, ''Bundan sonra tatlı görürsem yolumu değiştiririm. 45 yıl yemedim, o bir kaşığı da yemez olaydım'' diye konuştu. 
     
     NE KADAR İKAZ ETSEK, VAZGEÇMİYOR 
     İzzet Baysal Devlet Hastanesi'nde hastayı tedavi eden İç Hastalıkları Uzmanı Dr. Uğur Öney, normal şeker seviyesinin 80-120 miligram olduğunu belirterek, şunları söyledi 
     ''Bize başvurduklarında hastanın şekeri 760'a çıkmıştı. Tedavi için geç kalınsaydı, ölebilirdi. Ama hastaya diyabet eğitimi verdiğimiz, o kadar ikaz ettiğimiz halde bal yemekten vazgeçmiyor. Hastanede bile bir fırsatını bulup bal yediğini anladık. Bu nedenle şekeri kontrol altına alamıyoruz. 1 saat içinde 150 miligram artış gösteriyor.'' Hastaya yaşanan olaydan sonra verilen eğitime rağmen, hastanın bal yeme eğiliminden vazgeçmediğini ifade eden Dr. Öney, ''Çok zayıfladığı, enerjisiz kaldığı, acıktığı gerekçesiyle tatlı yemeye devam ettiğini söylüyor. Hastanede sürekli serum vererek tedavisine sürdürüyoruz'' diye ekledi. 
     
</TEXT>
</DOC>
