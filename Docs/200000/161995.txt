<DOC>
<DOCNO> 161995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/soneko04.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımların tamamlanma süresi 1,5 yıl kısaldı... 
</HEADLINE>
<TEXT>

     Yatırımların bir kısmının iz ödeneğe 1 milyar liralık ödenek çekilmesiyle, yatırımların tamamlanma süresi 1.5 yıl kısaldı. 
     Yatırım programında yer alan 3 bin 851 projeden 334'ü iz ödeneğe çekilmesiyle, 7.6 yıl olan yatırımların tamamlanma süresi 6.1 yıla geriledi. 
     Yatırım programında halen 3 bin 851 adet proje bulunuyor. Söz konusu projelerin toplam tutarı 187 katrilyon 110 trilyon lira düzeyinde bulunurken, geçen yıl sonuna kadar bu projelere 80 katrilyon 371 trilyon lira harcandı. 
     
     RASYONELLEŞTİRME KAPSAMINDA BAŞLAMIŞTI 
     Rasyonelleştirme çalışmaları kapsamında bazı projeler yatırım programından çıkarılırken, bazı projeler de iz ödeneğe çekildi. 
     Bu kapsamada 2003 yatırım programında yer alan 334 projeye de iz ödenek rakamı olan 1 milyar lira konuldu. 
     Bu projelerin toplam tutarı 19.8 katrilyon lira olarak belirlenirken, bunun toplam proje tutarına oranı da yüzde 10.6 olarak hesaplanıyor. 
     İz ödeneğe çekilen projelere 2002 yıl sonuna kadar harcanan para 1.6 katrilyon lira olarak belirlenirken, bu projeler için 2003 yılında yatırım programında sadece 352 milyar liralık ödenek yer alıyor. 
     İz ödeneğe çekilen yatırımlar bir anlamda askıya alınırken, yatırımların tamamlanma süresini de kısaltıyor. 
     Nitekim toplam yatırımlar ele alındığında 7.6 yılı bulan kamu yatırımlarının ortalama tamamlanma süresi, iz ödenekli yatırımlar dışarıda tutulduğunda 6.1 yıla kadar iniyor. 
     
</TEXT>
</DOC>
