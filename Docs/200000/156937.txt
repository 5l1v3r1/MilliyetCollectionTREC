<DOC>
<DOCNO> 156937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sontur14.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli öğretmeni öldüren eşi ''Bana tecavüz ediyordu'' 
</HEADLINE>
<TEXT>

     Adana'da, emekli öğretmeni öldürdüğü iddiasıyla yakalanan eşi, menopoza girdiğini ve istemediği halde cinsel ilişkiye zorladığı için kocasını bıçakladığını söyledi. 
     Emniyet Müdürlüğü yetkililerinden alınan bilgiye göre, Toros Mahallesi 62. Sokak'taki Seyhan Apartmanı'nda gece meydana gelen olayda, Özdemir Arıoğlu'nu 62 bıçaklayarak öldürdüğü iddiasıyla yakanan emekli öğretmen Ülkü Arıoğlu'na 56 olay yerinde tatbikat yaptırıldı. 
     Geniş güvenlik önlemleri altında olay yerine getirilen Ülkü Arıoğlu, uzun bir süredir menopozda olduğunu, bu nedenle cinsel ilişkiden zevk almadığını söyledi. 
     Bu nedenle eşine başka biriyle evlenebileceğini bile söylediğini ifade eden Ülkü Arıoğlu, şöyle konuştu 
     ''Eşim, siroz hastalığına yakalanmıştı. Yurtdışında tedavi oldu. Aldığı ilaçların etkisiyle sürekli seks yapmak istiyordu. Sık sık tartışırdık. Zaman zaman tecavüz ederdi. Gece de yine ilişkiye girmeyi teklif etti. Kabul etmedim. Hakaret ederek başkalarıyla ilişkiye girdiğimi söylemeye başladı. Neye uğradığımı şaşırdım, mutfaktan aldığım bıçakla saldırarak vurdum. Pişmanım.'' Emniyet Müdürlüğü'ne götürülen sanığın, sorgulamasının ardından, hakkında düzenlenecek evrakla adliyeye sevk edileceği belirtildi. 
     
</TEXT>
</DOC>
