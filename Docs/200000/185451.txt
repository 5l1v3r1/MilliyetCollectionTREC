<DOC>
<DOCNO> 185451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/spor/spo00.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz gibi hata 
</HEADLINE>
<TEXT>

   Nizami golleri saymazsanız, öncelikle iyi hakem sayılmazsınız. Bu goller Hakan Şükür ve Serkan Aykut gibi '200'ler kulübü' adaylarına aitse eğer, çok daha önem kazanır hatalarınız 
      TAMER BAĞLAN 

   
   Trabzonspor'un İspanya'daki oyununu beğenenler, İnönü'ye 'Kıran kırana' bir maç izlemek umuduyla gitti. Maç gerçekten kıran kıranaydı ancak, bu yalnızca haddini aşan sertlikler ve kendini bilmezlikler söz konusu olduğunda geçerliydi. Serdar Tatlı biraz dikkatli olabilse, futbolsuz Trabzonspor karşılaşmayı sekiz kişiyle tamamlardı. Yalnızca fazla kilolarıyla değil, muhteşem futboluyla da Sergen Yalçın sahanın en göze batan adamıydı. Ligin en önemli favorisi Kartal, bu kez onun önderliğinde kanatlandı... 
   Tam bir taktik, güç, nefes, yürek ve mükemmel hakem gösterisiydi İzmir'deki. Her hafta biraz daha takımlaşan, Tomaslı Fenerbahçe kazandı ancak, aslında Gençler başroldeydi. Blackburn karşısında yıpranan Kırmızı-Siyahlılar'ın yorulacağını düşünenler, boşuna ümitlendi. Maçın sonlarında kulübeye "kaç dakika kaldı" sorusu gönderenler Fenerbahçeli'ydi. Bu arada, Kadıköy'de şemsiyeyi atanın kim olduğu belli değil ancak, İzmirli olduğu artık kesin Bir sonraki cezanın nerede çekilebileceğine dair bir olasılık hesabı Fenerbahçe'sini özleyen Eskişehirli, Mersinli, Giresunlu yağmur mevsiminde elinde şemsiyeyle sıraya girsin .. 
   Sonsuza kadar yenilgisiz gidecek değildi elbette İstanbulspor. Ankaragücü gibi güçlü, herhangi bir takım bir gün bu gidişe dur diyecekti. Yalnız bu yenilgi, içinde bulunduğu olumsuzluklar öne sürülerek yeniden küme düşme adayları arasına sokulmasını gerektirmez. Ne Aykut Kocaman ne de Boğa'nın onurlu futbolcuları, kolay kolay pes eder... 
   Bakmayın Cim Bom'un Adana kazancına. H l övünülecek bir futbol ya da abartılacak bir mücadele yok ortada. Rakipsiz bir oyunu kazandı sadece Galatasaray. Bir de maçtan sonraki, 'Şampiyonluk beklemeyin' anlamına gelebilecek cümleler yok mu Bu yaklaşımından dolayı yeni bir teknik adam bile arayabilir yöneticiler, Fatih Terim'i tanımasalar... 
   Denizlispor futbol olarak evire çevire yenmiş Malatya'yı. Zaten karşılaşma sonrası Ziya Doğan da bunu doğruladı.Bursa'nın üç puan alarak, Samsunspor'un gol yemeden maç tamamlayarak, Gaziantepspor'un deplasmanda kazanarak siftah yaptıkları haftanın en önemli galibiyetini Rizespor aldı. Çünkü, biri hükmen yenilgiden, iki haftada beş puan kaybeden Yeşil-Mavililer kırılma noktasındaydı... 
   Sezonun kırmızı kart rekorunun kırıldığı Fair Play haftasında, bolca hakem hatası da vardı. Örneğin Ali Aydın ve Cüneyt Çakır buz gibi iki golü saymadı. Sayılmayan bir golün ses getirmesi, bu hatanın o maçın sonucuna etki etmesine mi bağlı sadece ya da lig sonundaki averaj hesaplarında önem taşıyabileceği gerçeğine mi Birer golleri güme giden, Hakan Şükür ve Serkan Aykut gibi 200'ler kulübü adayları için de tek gol bile çok çok önemli değil mi .. 
   
   Haftanın karması    Vintila Bursaspor 
   Emre Beşiktaş 
   İbrahim Toraman Gaziantep 
   Tomas Fenerbahçe 
   Levent Denizli 
   Sergen Beşiktaş 
   Cihan Galatasaray 
   Serkan Ç.Rizespor 
   Özgür Ankaragücü 
   Serkan Samsunspor 
   Cihan Galatasaray 
   İlhan Mansız Beşiktaş 
   
   Haftanın portresi    SERGEN YALÇIN Beşiktaş 
   Yeteneklerinin farkında, meslektaşlarından bir adım önde yarışmanın rahatlığını duyuyor, bu nedenle de bazen boşvermişlik zincirine kendisini hapsediyor. İçinden gelmezse, kimse ona meziyetlerini kullandıramıyor, ancak hak ettiği ilgi gösterilirse eksiklerini giderme konusunda yeterli çabayı sarfediyor. Futbolu seviyor, aynı dili konuşacağı isimleri yanında görünce coşuyor. Trabzon önünde bir saat içinde tadı damağımızda kalan bir servis yaptı. Hünerli ayaklarından çıkan futbol ziyafetini üç asistle süsledi, büyüleyici gösterisiyle tribünleri mest etti. 
   
   Haftanın takımı    BEŞİKTAŞ Ligin tek yenilgisiz ekibi, övgüleri fazlasıyla hak ediyor. Trabzon karşısında usta ayaklarını en iyi şekilde kullanan, gol damlalarını sağnak yağmura dönüştürmek için futbolun tüm unsurlarını işleme koyan Siyah-Beyazlılar, haftanın en parlak yıldızı olarak rakiplerine açık ara fark attılar. 
   
   Haftanın hocası    MIRCEA LUCESCU BEŞİKTAŞ Taktik zekası, istikrarlı çizgisi ve davranış psikolojisi konusunda yılların getirdiği birikim, oyuncularında karşı koyulamaz bir saygı uyandırıyor. Onun oturttuğu sistemle Kartal her geçen gün büyüyor. Eldeki malzemeyi en iyi şekilde kullanarak, maharetli elleriyle bize en güzel yemekleri pişiriyor. 
   
   Haftanın hakemi    İSMET ARZUMAN F.Bahçe-G.Birliği 
   Düdüklerin can yaktığı, isyan çığlıklarının yükseldiği haftada verdiği yerinde kararlarla iki takımın da gönül köşesinde kendisine sıcak bir yer edindi. Çizgisinden sapmadı, pozisyon takipçiliği, başarılı yönetimi ve maçın tansiyonunu düşürme konusundaki becerisi ile taktir topladı. 
   
   Gol krallığı Futbolcu Takım Maç Gol Tuncay Fenerbahçe 6 6 Youla Gençlerbirliği 7 6 Serkan Samsunspor 7 6 Boliç İstanbulspor 6 5 
   
   Gol pası Futbolcu Takım Maç Gol Pası Yordanov İstanbulspor 7 6 M. Yozgatlı İstanbulspor 7 5 Sergen Beşiktaş 5 3 Yattara Trabzonspor 5 3 
   
   Altın eldiven Futbolcu Takım Maç Gol Cordoba Beşiktaş 6 4 Recep Biler Fenerbahçe 6 5 Oğuz İstanbulspor 6 5 Milosevski Malatyaspor 5 6 
   
   Kart cezalıları    Kırmızı kart Junior, Ganea Bursaspor , Czinege, Bekir Elazığspor , Jaziri Gaziantepspor , Musa Kuş İstanbulspor , Cem Karaca Konyaspor , Fatih Trabzonspor , Sarı kart Güngör Adanaspor , Krita Samsunspor 
   
   Sonuçlar    Adana - Galatasaray 0 - 2 
   Volkan 3 , Cihan 33 
   Fenerbahçe - Gençlerbirliği 1 - 0 
   Serhat Dk.83 
   Bursaspor - Konyaspor 2 - 1 
   Ganea Dk.54 , Okan Dk.75 , Tayfun Dk.82 
   Ankaragücü - İstanbulspor 2 - 1 
   Boliç Dk.24 , Ramadan Dk.56 , Umut Dk.90 2 
   Samsunspor - Elazığspor 2 - 0 
   Serkan Dk.45 Pen. , Krita Dk.80 
   Beşiktaş - Trabzonspor 5 - 0 
   İlhan Mansız Dk.35 ve 49 , Emre Dk.42 , Ahmed Hassan Dk.66 ve 79 
   Akçaabat Sebat - Gaziantepspor 1 - 2 
   Muzaffer Dk.26 , İbrahim Toraman Dk.40 , Hasan Özer Dk.60 
   Denizlispor - Malatyaspor 1 - 0 
   Coşkun Dk.73 
   Çaykur Rizespor - Diyarbakırspor 2 - 1 
   Murat Sözkesen Dk.50 , Zafer Dk.86 , Bakadal Dk.88 
   
   Alkış alanlar    Musalar artmak zorunda 
   İSTANBULSPOR yaşadığı zorluklara rağmen çabası, özverisi ve fair play ruhuyla çevrelenmiş mücadelesiyle yüreğimizi ısıtıyor. Sanırız maddi imkansızlıklar nedeniyle yapılan zorunlu uzun otobüs yolculukları onları birbirine daha da kenetlemiş. Çünkü derslik örnekler giderek çoğalıyor. Musa, Ankaragücü maçında gençlik ateşiyle Yılmaz'a sert girerek, kırmızı kartla cezalandırılıyor. Aykut Kocaman'ın öğrencisi, hatasının ezikliği içinde maç sonrası hakem Kuddusi Müftüoğlu'ndan özür diliyor. Futbolun kaygan zemininde ne kadar sağlam temeller üstünde durduğunu belgeliyor. 
   
   Kara tahta    Özür kabahatten büyük 
   AKÇAABAT Sebatspor, kritik bir dönemeçten geçiyor. Ligin dibine demirlemiş, taraftar kızgın, yeni seçilen Başkan Veli Sezgin'in yükü ağır. Gaziantep maçında tribün tepkisinin tetiklediği bir fanatik tel örgülere rağmen sahaya atlıyor, güvenlik çemberini aşarak, saldırı için gözüne kestirecek birilerini arıyor. Futbolun ruhuna aykırı hamleyi savuşturup, üstünü örtmek ise ev sahibi oyunculara düşüyor. Önce yoldaşlık ediliyor, sonra da tribüne çıkması için gereken engeli aşması konusunda yardım sağlanıyor. Acı ama gerçek, suç işleyen Fatih Stadı'nda el üstünde tutuluyor. 
   
   Haftanın sözü    Bu maç için yoruma gerek yok 
   Samet Aybaba 
   
   
</TEXT>
</DOC>
