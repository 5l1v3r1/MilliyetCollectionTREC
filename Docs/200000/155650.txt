<DOC>
<DOCNO> 155650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sonspo21.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Yıldız Futbol Takımı, İsviçre'ye gitti... 
</HEADLINE>
<TEXT>

     Türkiye Yıldızlar Futbol Ligi şampiyonu Galatasaray, Nike Premier Cup Avrupa elemelerinde Türkiye'yi temsil etmek üzere İsviçre'ye gitti. 
     Türkiye'de 1359 takımla başlayan Nike Premier Cup'ta şampiyon olan Galatasaray, İsviçre'nin Basel kentinde yarın ve 11 Mayıs Pazar günü düzenlenecek Avrupa elemelerinde mücadele edecek. 
     Antrenör Ali Yavaş, Atatürk Havalimanı'nda yaptığı açıklamada, Türkiye ve Galatasaray'ı en iyi şekilde temsil ederek, iyi bir derece ile yurda dönmek istediklerini söyledi. 
     Yavaş, hedeflerinin Avrupa elemelerinde ilk 2'ye girerek, ABD'nin Oregon eyaletinde düzenlenecek Nike Premier Cup Dünya Şampiyonası'na katılma hakkı elde etmek olduğunu bildirdi. 
     Avrupa'nın 18 ülkesinden 20 takımın katıldığı eleme kuralarının bu akşam çekileceğini belirten Yavaş, maçlara yarın başlanacağını kaydetti. 
     
</TEXT>
</DOC>
