<DOC>
<DOCNO> 192323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/dunya/dun01.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Kongresi'ne oyuncak silahla girmek istediler 
</HEADLINE>
<TEXT>

   
   ABD Kongresi'nin iki çalışanı, bugünkü Cadılar Bayramı dolayısıyla kostümlerinin bir parçası olan oyuncak silahlarını çantalarında Cannon binasına sokmaya çalışırken dedektörün alarm vermesi paniğe neden oldu. Polis Sözcüsü Terrance Gainer, güvenlik güçlerini alarma geçiren silahın, Cadılar Bayramı kostümünün parçası, oyuncak bir silah olduğunu söyledi. Gainer, yanlarında Cadılar Bayramı kostümü bulunan kongre çalışanı iki kadının gözaltına alındığını açıklarken, "Şu sıralarda Washington'da herkes Cadılar Bayramı kostümlerinde dikkatli olmalı. Hassas bir ortamdayız" dedi. Polis sözcüsü, iki kadının, neden oldukları sıkıntı yüzünden özür dilediğini, kimseye zarar vermek istemediklerini söylediklerini de bildirdi. 
   
   
   
</TEXT>
</DOC>
