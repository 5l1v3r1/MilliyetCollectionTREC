<DOC>
<DOCNO> 185632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur29.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Öcalan'ın avukatı 'Koşullar iyileşene kadar kimseyle görüşmeyecek' 
</HEADLINE>
<TEXT>

     Terör örgütü elebaşı Abdullah Öcalan'ın avukatı Hadice Korkut, ''Müvekkilim, 'bazı koşullar düzelinceye kadar, bugünden itibaren avukatları ve ailesiyle görüşmeyeceğini' belirtti'' dedi. 
     Beyoğlu'ndaki Asrın Hukuk Bürosu'nda basın toplantısı düzenleyen Korkut, ''Müvekkili ile haftada bir kez periyodik görüşme hakları olmasına karşın, çeşitli gerekçelerle bunun ayda 1 saat yapılabildiğini'' ileri sürdü. 
     ''Müvekkilinin sağlık sorunlarına kalıcı çözüm bulunması'' için Adalet Bakanlığı'na çağrıda bulunan Korkut, ''24 Eylül'de yapılan en son görüşmede müvekkilim, 'bazı koşullarda iyileşme sağlanıncaya kadar, avukatları ve ailesiyle görüşmeyeceğini' belirtti'' diye konuştu. 
     
</TEXT>
</DOC>
