<DOC>
<DOCNO> 154856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/soneko47.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne Krueger, Ankara'da 
</HEADLINE>
<TEXT>

     Uluslararası Para Fonu IMF 1. Başkan Yardımcısı Anne Krueger, bugün ve yarın Ankara'da olduğunu belirterek, ''Temaslarımdan sonra bir açıklamada bulunacağım'' dedi. 
     IMF 1. Başkan Yardımcısı Anne Krueger, Ankara'da hükümet yetkilileriyle görüşmek ve İstanbul'da bir toplantıya katılmak üzere Türkiye'ye geldi. 
     Krueger, Esenboğa Havalimanı'ndan ayrılırken gazetecilerin soruları üzerine, bugün ve yarın Ankara'da olacağını ve temaslarından sonra bir açıklama yapacağını bildirdi. 
     Devlet Bakanı Ali Babacan ile bugün bir akşam yemeği yiyecek olan Krueger'ın, yarın Başbakan Recep Tayyip Erdoğan, Maliye Bakanı Kemal Unakıtan, Hazine Müsteşarı İbrahim Çanakçı, Merkez Bankası Başkanı Süreyya Serdengeçti ve BDDK Başkanı Engin Akçakoca ile görüşmesi bekleniyor. 
     Bu arada, Krueger ile birlikte IMF İcra Direktörü Willy Kiekens ile IMF Türkiye Masası Şefi Juha Kahkonen'in yerine atanacağı açıklanan Rıza Rıza Moghadam da Ankara'ya geldi. 
     
</TEXT>
</DOC>
