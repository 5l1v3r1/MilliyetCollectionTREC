<DOC>
<DOCNO> 191449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sontur13.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk ve yoğun yağmur sürecek, Bolu'da D-100 karayolu kapandı 
</HEADLINE>
<TEXT>

     Soğuk ve yağışlı hava özellikle Marmara ve Batı Karadeniz'de etkili olurken, Bolu'da yoğuş yağış nedeniyle D-100 karayolu ulaşıma kapandı. Avrupa ise kara teslim, Avusturya'ya 63 yıl sonra ilk kez ekim ayında kar yağdı. 
     Soğuk ve yağışlı hava bu geceden itibaren Marmara ve Batı Karadeniz'de etkisini artırırken, şiddetli yağış bekleniyor. 
     Hava sıcaklığı tüm yurtta 8-10 derece azalacak. 
     Gün gün hava durumu şöyle olacak 
     
     Pazartesi 

     Marmara, Ege ve tüm Doğu Anadolu'da etkili yağış beklenirken, Akdeniz dışındaki diğer tüm bölgeler parçalı bulutlu olacak. 
     
     Salı 

     Yağmur tüm yurtta etkili olurken, özellikle Güneydoğu Anadolu Bölgesi'nde sel oluşumuna dikkat Trakya ve Bolu'da karla karışık yağmur yağacak. İzmir ve Aydın açık. 
     
     Çarşamba 

     Karadeniz, Doğu Anadolu ve Güneydoğu Anadolu'da etkili yağış görülecek. Orta Anadolu'da ise karla karışık yağmur görülebilir. Güney Ege ve Antalya'da güneş açacak, İç Anadolu, Doğu Akdeniz ve Marmara parçalı bulutlu. 
     BOLU'DA D-100 KARAYOLU KAPANDI 
     Bolu'da, yağmurdan hasar görerek kapanan D-100 karayolu henüz ulaşıma açılamadı. Trafik ekipleri tarafından otobana yönlendirilen araçlar gişelerde uzun kuyruklar oluşturdu. 
     Bolu Valisi Mehmet Ali Türker, Bolu'da aralıksız süren yağmur yağışı sonrasında ulaşıma kapanan D-100 karayolunun Yumrukaya kesiminde onarım çalışmalarının sürdüğünü belirterek, ''Karayolları ekipleri gece boyunca çalıştılar. Bugün yol mutlaka ulaşıma açılacak'' dedi. 

     
</TEXT>
</DOC>
