<DOC>
<DOCNO> 171477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/dunya/dun04.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfowitz Irak'ta aptalca şeyler yaptık 
</HEADLINE>
<TEXT>

   Pentagon'un iki numaralı adamı, Amerikan güçlerine karşı direnişi başlangıçta hafife aldıklarını itiraf etti 
      DIŞ HABERLER SERVİSİ 

   
   Pentagon'un iki numaralı adamı ABD Savunma Bakanı Yardımcısı Paul Wolfowitz, ABD'nin Irak'ta devrik Devlet Başkanı Saddam Hüseyin'in destekçilerinin direnişini hafife alarak, "aptalca şeyler" yaptığını söyledi. 
   Wolfowitz, 5 günlük Irak ziyaretini tamamlamasının ardından Washington'da yaptığı açıklamada ABD'nin yanlış hesaplarının neden olduğu aptalca şeyleri şöyle sıraladı 
   Savaşta önemli ölçüde Irak askeri ABD tarafına geçmedi. Polis teşkilatı elden geçirilmesi gerekirken dağıtıldı. Ve herşeyden önemlisi direniş hafife alındı. 
   
   Iraklılar imkansızı bekliyor 
   Çoğu Iraklının, Amerikalılardan "imkansızı" beklediğini belirten Wolfowitz, "Bazen neredeyse Tanrı gibi anılmak güzel ancak, bu bazen birşeyler yolunda gitmeyince 'Amerikalılar istemediğinden gitmediği' sonucuna bağlanıyor. Gerçek şu ki biz de sık sık hatalar, aptalca şeyler yapıyoruz" dedi. 
   
   
</TEXT>
</DOC>
