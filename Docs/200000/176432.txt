<DOC>
<DOCNO> 176432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/yasam/yas09.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çorlu'nun '911'i var 
</HEADLINE>
<TEXT>

   ABD'nin '911 Acil Yardım' hattının benzeri kurulan Çorlu'da, her yer ve herkes güvende.. 
      ABDURRAHMAN CENGİZ Tekirdağ DHA 
   
   Çorlu'da, 'Amerikan 911' polis çağrı merkezi standartlarında kurulan sistemle kentin tüm mahalle, cadde ve sokakları bilgisayarda izlenmeye başlandı. 
   Çorlu Emniyet Müdürü Ulvi Akçan'ın girişimleri ile kentin mahalle, cadde ve sokak haritaları bilgisayara aktarıldı. Daha sonra buralardaki binalar tek tek bilgisayara işlendi. Konutlarda oturanların kimlik bilgileri ve telefonları da bilgisayara girildi. Ardından, önemli kavşak ve sokaklar, dijital kameralarla 24 saat kontrol altına alındı. 
   Ayrıca 17 mobil polis ekibi de, dijital haritalar üzerine kayıtlı bilgilerin bulunduğu dizüstü bilgisayarları sayesinde, şüpheli kişilerle ilgili araştırma ve çalıntı araç saptamasını anında yapılabiliyor. 'Polis İmdat - 155' telefonundan yardım isteyenlerin adresi de anında dijital haritadan izleniyor. Sürekli görevde olan polis ekiplerinin durumları ve yaptığı işlemler de merkezden 'naklen' takip edilebiliyor. 
   
   
</TEXT>
</DOC>
