<DOC>
<DOCNO> 188973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/yazar/tamer.html </URL>
<DATE> 2003/10/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
AB için gelecek senaryoları 
</HEADLINE>
<TEXT>

   AB nereye Federal bir birlik mi, konfederal bir yapı mı, sert çekirdeğin çevresinde gevşek bir çember mi, A la carte Avrupa mı 
   
   Türkiye'nin Avrupa Birliği'ne bakışı, son 1 yıl içinde hızla ve çok isabetli bir yöne doğru dönüşüyor. Bu dönüşümde AKP'nin iktidara geldiği andan itibaren Türkiye'nin AB üyeliğine adeta baş koymuş olmasının da hatırı sayılır payı var. 
   Siyasetçilerimizden sokaktaki vatandaşa, aydınlarımızdan işadamlarımıza düne kadar ufkumuz "Türkiye AB üyesi olabilir mi " ve "AB üyeliği Türkiye'ye ne kazandırır " ile sınırlıydı. Bugünse artık "Türkiye AB'ye ne katabilir " konusunu tartışmaya başladık. Çok da isabet ettik. Zira TÜSİAD ve KalDer tarafından düzenlenen 12. Ulusal Kalite Kongresi için Türkiye'ye gelen AB'li uzman ve düşünürleri 2 gün boyunca dinledikten sonra iyice ikna oldum ki, kendi geleceğini arayan AB'ye, bizim de ciddi katkılarımız olabileceğini onlara iyice anlatmamız şart. Aksi halde AB üyeliği de hayal. 
   
   Subaşı'nın mesajı 
   KalDer Başkanı Hasan Subaşı'nın da Kongrenin açılışında ifade ettiği gibi yabancı konukların tebliğleri şu sorular etrafında odaklanıyordu 
   AB, dünyaya liderlik yapma misyonunu üstlenebilir mi AB'nin böylesi bir gücü ve imk nı var mıdır AB vatandaşları, böyle bir hedefi benimsiyorlar mı 
   Subaşı'nın Türkiye'ye dönük mesajı netti "Türkiye, AB'nin kurallarına uyumun ötesinde, bu kuralları oluşturmaya da katkıda bulunmalı, AB'nin geleceğinin şekillendirilmesine ortak olmalıdır." 
   
   Lord Wallace ne diyor 
   Türkiye, hangi konularda AB'nin elini güçlendirebilir 
   Konuşmacıların uzmanlık alanına göre, bu sorunun yanıtı da geniş bir yelpazede değişiklik arzedebiliyor. Örneğin kongrenin açılışından hemen sonraki özel oturumun konuşmacısı İngiliz Lordlar Kamarası'nda Liberal Demokratik Parti'nin dış politika sözcüsü ve London School of Economics''in Uluslararası İlişkiler Profesörü Lord William Wallace'nin önerileri, dış politika ağırlıklı 
   "Doğu Akdeniz'de AB için bir istikrar faktörü olabilirsiniz. Henüz istikrarsız ama petrol zengini Avrasya ülkelerinin önemine AB'nin dikkatini çekebilir, bugüne kadarki çekingenliğini kırabilirsiniz.AB'nin önem verdiği Ortadoğu sorununun çözülmesinde bile aracı olabilirsiniz." 
   Yarını yakalamak 
   TÜSİAD Başkanı Tuncay Özilhan'a göreyse Türkiye Avrupa'nın bugününü değil, yarınını yakalamalı. Olumsuzluklardan ders alıp ülkeyi AB'nin gelecekteki hedeflerine doğru yönlendirmeli. 
   Pekiyi nedir AB'nin gelecekteki hedefleri 3 yıl önce Lizbon'da varılan uzlaşmaya göre bugün artık AB siyasetini belirleyen temel strateji "Küresel ekonomik rekabet gücüne ulaşmak." Ancak AB'nin bu hedefe nasıl bir yapıda ilerleyeceğini henüz bilen yok. Zira AB ülkeleri kendi içinde yığınla sorunla boğuşuyor. 
   Almanya ve Fransa gibi AB'nin lokomotif ekonomilerinde büyüme neredeyse durmuş. Tüketici güvensiz. Yatırımlar yetersiz. İşsizlik hala ciddi bir sorun. İstihdam, sosyal giderler ve vergiler nedeniyle artamıyor. Maastricht Kriterleri ile kendi koydukları mali disipline uymakta zorlanıyorlar... 
   İsveç'in Euro'ya vetosunun doğuracağı sonuçlar da hatırda tutulduğunda, AB'nin bundan böyle belki yek vücut olarak değil de, değişik işbirlikleriyle yola devam etmesi daha güçlü olasılık. 
   
   Gelecek senaryoları 
   Özilhan'a göre bugünden bakıldığında AB'nin geleceği için 3 ana senaryo var 
   Gündemdeki projesini tamamlayıp bir federal birlik haline gelebilir. Federal birlik olmayı başaramaz ve esnek bir konfederal yapıda kalır. Üçüncü bir yol ise, bir kısım AB üyesi federal bir sert çekirdek oluştururken, geri kalan ülke grubu da bu sert çekirdeğin çevresinde daha az bütünleşmiş bir çember oluşturur. 
   Bu çerçevede, Türkiye'nin de değişen koşullara en güçlü konumda hazırlıklı olması gerekir. 
   
   Alakart entegrasyon 
   Brüksel'de yaşayan Prof. Dr. Ali Bayar ise AB'de entegrasyon seçeneklerini şöyle sıralıyor 
   Avrupa Birleşik Devletleri mi "Alakart" Avrupa mı Çok devirli multispeed entegrasyon mu Değişken geometri mi Esnek entegrasyon mu 
   Ve tabii Türkiye, bu seçeneklerden hangisinin daha yakınında duruyor 
   
      
   
</TEXT>
</DOC>
