<DOC>
<DOCNO> 157902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/ekonomi/aeko.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Batıkların şirketlerini değil, k rlarını istiyoruz 
</HEADLINE>
<TEXT>

Fon uzmanları, Meclis'e, batık bankaların zarar eden şirketlerini devralmak yerine, şirketlerin k rından pay almaya başladıklarını anlattı 
     SALİHA ÇOLAK Ankara 

     TBMM Yolsuzlukları Araştırma Komisyonu'na bilgi veren Tasarruf Mevduatı Sigorta Fonu TMSF uzmanları, batık bankaların borçlu şirketlerinin devralınması gibi nedenlerle devletin zarar ettiğini bildirirken, "Bazı şirketlerde sadece k rdan belli bir oranda pay alıyoruz" dedi. 
     Komisyonda, mal kaçırmaya karşı hızlı hareket ettiklerini, zamanında tedbir koydurduklarını anlatan uzmanlar, bazı yasalarda değişiklik yapılarak sürecin hızlandırılabileceğini söyledi. 
     
     Bir borçlu şirket eksikti 
     Uzmanlar, bankalarla birlikte bağlı şirketlerin devralındığını, ancak şirketlerin faaliyet alanlarıyla ilgili TMSF'nin yeterli bilgisi olmadığı için şirketlerin zaman içinde zarar ettiğini söyledi. 
     Uzmanlar, devletin alacaklarını tahsil etmeye çalışırken bir de bu şirketlerle uğraşıp, sonunda da zararlı çıktığını başlangıçta borç devralmak durumunda kalındığını da kaydettiler. 
     Bankayla birlikte devranılanan şirketin k rlı göründüğünü, sonradan borçları bulunduğunun ortaya çıktığını, bu durumda, devletin yeni bir borcu yüklendiğini anlatan uzmanlar, son zamanlarda, bu tür durumlarla karşılaşılmaması için şirketlerin tümüne el konulması yerine, k rdan bir bölümün alınması yoluna gittiklerini bildirdiler. 
     
     Rapor gelmedi, dava düştü 
     Bir davada bilirkişinin 2,5 yıl raporunu vermediğini, bu nedenle davanın düştüğünü bildiren uzmanlar, CHP Milletvekili Kemal Kılıçdaroğlu'nun, "O hakim h l yerinde mi " sorusuna "Devlet Denetleme Kurulu çalışma yaptı, sonuçta bir şeyler oldu ama yerinde mi bilmiyoruz" yanıtını verdiler. Uzmanlar hakim hakkında suç duyurusunda da bulunduklarını bildirdiler. 
     
Fon'u avukat değiştirme oyunuyla oyaladı      Batık banka patronlarının davalardan kaçma yollarını anlatırken Erol Aksoy örneğini veren Fon uzmanları, Aksoy'un dört avukat değiştirdiğini, "dosya inceleyeceğiz" denilerek süre kazanıldığını bildirdi. Her defasında en az iki ay süre tanındığını belirten uzmanlar, "Bu hakkın suistimali değil mi " sorusuna "Evet ama, bu yolun kullanılmasını engelleyemiyoruz. Davalarda bu nedenle hiçbir ilerleme sağlanamıyor" yanıtını verdi. 
     
     'Yat peşinde hafiye olduk' 
     Uzmanlar, Aksoy'un iki yatına nasıl el koyduklarını da anlattı. Karşı tarafın tedbir kararını bozdurmasından sonra yatları uzun süren hafiyelik macerasının ardından Rodos'ta bulduklarını aktaran uzmanlar, Yunan mahkemelerine başvurup yatları istediklerini, belgeleri yetiştirebilmek için de Ticaret Sicil Gazetesi'nin çay ocağındaki faksı kullandıklarını, sonuçta da yatlara el koyduklarını bildirdi. 
     

</TEXT>
</DOC>
