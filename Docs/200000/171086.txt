<DOC>
<DOCNO> 171086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/tv/ekran.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarşambanın lideri 
</HEADLINE>
<TEXT>

   Geçen hafta Fenerbahçe maçından bile çok izlenen "Aşk Olsun", bugün yeni bölümüyle karşınızda 
      Kanal D'nin yeni dizilerinden "Aşk Olsun", çarşamba günlerinin en çok izlenen programı olmaya devam ediyor. Geçen haftaki reyting ölçümünde Fenerbahçe -Mannheim maçını da geride bırakıp günü lider tamamlayan dizi, bugün yeni bölümüyle ekrana gelecek. 
   Başrollerini Talat Bulut'la Emel Müftüoğlu'nun paylaştığı "Aşk Olsun"da şu gelişmeler yaşanıyor 
   
   Gökhan mahsur kalıyor 
   Nuri'nin kaptırdığı para yüzünden Gökhan eve dönemez. Geceyi Timur'un evinde geçiren Gökhan, Leyla'yı endişelendirir. Derken Nuri borç bulur ve parayı Leyla'ya götürür. Bu sırada Gökhan, Timur'larda mahsur kalmıştır... 
   KANAL D 22.00 
   
   
   Türkiye'nin tarım dosyası    Melİha Okur, iki gün sürecek "Para-Metre Özel" yayınında Türkiye'nin tarım dosyasını açıyor. Bugün Giresun'dan canlı yayınlanacak programda 16 tarım birliğinin durumu ele alınacak. 
   CNN TÜRK 16.15 
   
   
   Turnuva başlıyor    ABD'deki Dünya Şampiyonları Turnuvası, bugünden itibaren Kanal D'de izlenebilir. İlk maç Manchester United'la Celtic arasında oynanıyor. Kanal D bu karşılaşmayı banttan yayınlayacak. Rüştü'nün Barcelona formasıyla sahaya çıkacağı ilk maç ise pazar günü yine Kanal D'de. 
   KANAL D 23.15 
   
   
   Sahnede geçen yarım asır    Nebİl Özgentürk'ün "Bir Yudum İnsan"ında Gazanfer Özcan'ın yaşam öyküsü ekrana geliyor. Usta tiyatrocu, yarım asrı aşan sahne kariyerinden eşi Gönül Ülkü'yle yaşadıklarına kadar birçok konuda soruları yanıtlayacak. 
   ATV 23.25 
   
   
</TEXT>
</DOC>
