<DOC>
<DOCNO> 152940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sondun06.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler, Fransa'yı "en az güvenilir müttefikleri" olarak görüyor 
</HEADLINE>
<TEXT>

     İngiltere'de yapılan bir kamuoyu yoklamasına göre, İngilizler, Fransa'yı ''en az güvenilir müttefikleri'' olarak görüyor. 
     MORI kamuoyu araştırma kuruluşunun yaptığı ankete göre, İngilizlerin yüzde 55'i Fransa'yı, Londra'nın müttefikleri içinde ''en az güvenilir'' ülke olarak değerlendiriyor. 
     ''En az güvenilir müttefik'' sıralamasında, Fransa dışında diğer hiçbir ülke çift haneli rakama ulaşmazken, kamuoyu yoklamasına katılanların yüzde 73'ü, ABD'nin ''en güvenilir müttefik'' olduğu görüşünü savunuyor. 
     Kamuoyu yoklaması, İngilizlerin hala Avrupa'yı kendileri için ABD'den daha önemli olarak gördüğünü ortaya koydu, ancak oranların geçen yıla oranla değiştiği gözlendi. 
     Katılımcıların yüzde 42'si, Avrupa'nın, İngilizler için ABD ya da İngiliz Milletler Topluluğu'ndan Commonwealth daha önemli olduğu görüşünde birleşirken, ABD'yi en önemli ülke olarak görenlerin oranı yüzde 34 oldu. 
     İngilizler açısından Avrupa'yı ABD'den daha önemli görenlerin oranı geçen yıl yüzde 50, ABD'yi en önemli görenlerin oranıysa yüzde 29'du. 
     MORI'nin 10-15 nisan günleri arasında yaptığı kamuoyu yoklamasına 2075 kişi katıldı. 
     





</TEXT>
</DOC>
