<DOC>
<DOCNO> 186529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/siyaset/asiy.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
6'ya 1 ret 
</HEADLINE>
<TEXT>
   YSK'dan son nokta 
   Yüksek Seçim Kurulu, itirazları usulden reddetti. 6'ya 1 alınan karar, daha önce seçim sonuçlarını açıklayan YSK'nın "kararlarının kesinliği" ilkesine dayandırıldı 
      GÖKÇER TAHİNCİOĞLU, TÜRKER KARAPINAR Ankara 

   
   Yüksek Seçim Kurulu YSK , 3 Kasım seçimlerinin ya da DEHAP oylarının iptali istemiyle yapılan başvuruları, "YSK kararları kesindir" gerekçesiyle 6'ya karşı 1 oyla reddetti. Karara muhalif kalan tek YSK üyesi olan Başkan vekili Ahmet Hamdi Ünlü "Seçim iptal edilmelidir" görüşünü savundu. 
   Meclis'e girmeyi tasarlayan DYP'lilerle seçim isteyen TBMM dışındaki muhalefet partilerini üzen kararın alınmasında, bazı muhtarlıklara ilişkin emsal kararlar, Siirt seçimine ilişkin alınan ilke kararı ve "Karar DEHAP'lıları bağlar. Ceza alan cezasını çeker" görüşü etkili oldu. 
   YSK Başkanı Tufan Algan, kurula gelirken vatandaşların baskısı nedeniyle kuruldan çekilmesinin söz konusu olmadığını belirtti. Kurul da toplantıdan önce Algan'ın görevden çekilmesine ilişkin başvuruları karara bağladı ve "YSK mahkeme olmadığı için reddi h kim talebinde bulunulamaz" diyerek oybirliğiyle reddetti. YSK, 6.5 saat süren toplantının ardından oyçokluğuyla aldığı "başvuruların reddi" kararını kısa bir basın açıklamasıyla duyurdu. 
   
   İşte gerekçeler 
   Kurul üyeleri tarihi kararı alırken şu görüşleri dile getirdi 
   Seçimler süreye bağlıdır. Süresinde yapılmayan itirazlar kabul edilemez. Süresinde yapılan itirazlar da yeterli düzeydeki belgelere dayanmalıdır. Bu süre de 15 gündür.Yargıtay'ın aldığı karar, DEHAP'lıları bağlar. Sahtecilik yapanlar, aldıkları cezayı çeker. Seçim hukukunu etkilemez.Kişinin işlediği suç için vatandaşın verdiği oy iptal edilemez. Tam kanunsuzluk, DEHAP'lılar Meclis'e girseydi söz konusu olurdu. YSK'nın kararı kesindir. Verilen oylar geçerli oylardır.YSK, Siirt seçiminde sadece 3 Kasım'da barajı geçen partilere milletvekili çıkarma hakkı tanıdı. Bu da o tarihte barajı geçen partilerin ilan edilip kesinleşmesinden dolayı yapılmıştır. Burada da seçim işleri kesinleştiği için bu karar alınmıştır. 
   Ünlü ise olayların seçimlere tesir eder sakatlıkta olduğunu gerekçe göstererek seçimin iptalini istedi. 
   
   Muhtarlar kurtardı 
   YSK'nın daha önce durumu DEHAP'ınkine benzeyen beldelerle muhtarlıklara yönelik seçimlere yapılan çok sayıda itirazı reddetmesi, dün verilen kararda da etkili oldu. Üyeler, eski Yargıtay Başsavcısı Sabih Kanadoğlu'nun itiraz yaptığı dönemde DEHAP'ın örgütlenmesine ilişkin belgeleri incelediği için yeniden incelemedi sadece mahkeme kararlarını tartıştı. 
   Algan, çıkışta "Asıl olan kararın kanuna ve Anayasa'ya uygun olmasıdır. Gerekçeli kararın yazımı zaman alacak. 7 partimizin ve 300 vatandaşın müracaatına cevap verilecek. Seçim iş ve işlemlerinin kesinleşmesinden başka gerekçelerimiz var" dedi. 
   
   Hukukçular TBMM'ye atıf gerekir    Prof. Dr. Zafer Üskül Doğru bir karardır. YSK'nın seçimin iptali ya da DEHAP oylarının iptali yönünde karar vermesinin hukuki temeli yoktu. Hukuk ve seçim güvenliği açısından kamuoyunun inancı korunmuş oldu. Toplum ve kamu düzenini yok edecek bir kararı YSK'nın vermesi mümkün değildi. Bu siyasi değil hukuki bir karardır. DEHAP başvurusu, polis teşkilatı tarafından yapılan incelemeye dayanıyordu. Araştırma yapılsa, diğer bazı küçük partilerin de örgütlenme koşulunu sağlamadıkları görülebilirdi. 
   Prof. Dr. Necmi Yüzbaşıoğlu YSK, seçim iş ve işlemleri bitti diye başvuruyu reddetmiştir. YSK'nın gerekçeli kararında, kanunsuzluğun giderilmesi ve TBMM'nin gerekeni yapması gerekliliğinin belirtilmiş olması gerekir. Belirtilmemesi kanunsuzluğu ortadan kaldırmaz.Prof. Dr. İbrahim Kaboğlu Seçimleri iptal etme kararı vermeye yetkili olmayan YSK, kararın gerekçesinde takdir hakkını TBMM'ye bırakacaktır.Tarhan Erdem Kararın bundan sonra siyasi hayatımızdaki etkileri önemlidir. Yargıtay'ın seçimlerde yapılan kanunsuzluğa ilişkin tespitini TBMM değerlendirmelidir. 
   Ağar Olay bitmiştir    ANKARA Milliyet 

   Başbakan Recep Tayyip Erdoğan Biz bu konuyu daha önce değerlendirdiğimiz için şimdi değerlendirmeyi lüzumsuz görüyorum. Yolumuza devam ediyoruz.DYP Genel Başkanı Mehmet Ağar Olay bitmiştir. Ancak ülkede Yargıtay kararları yok farz edilmiştir. 1946'dan bu yana ilk defa seçimler üzerine gölge düşmüştür. Bu gölge de yeni bir seçimle ortadan kalkar.ANAP Genel Başkanı Ali Talip Özdemir Demokrasi büyük tehlike atlattı. Ortalığı bulandırmaya kalkanları halkımız unutmayacaktır.AKP Genel Başkan Yardımcısı Bülent Gedikli Hem hukuka hem meşruiyete uygun bir karar oldu.DEHAP Genel Başkanı Tuncer Bakırhan Olumlu karşılıyoruz ancak baraj ve yasalar değiştirilip seçim yapılmalıdır.CHP Grup Başkan vekili Haluk Koç Karara saygılıyız.Adalet Bakanı Cemil Çiçek YSK'daki yargıçlar kendi vicdanları ve hukukla en doğru kararı verdi. 
   
</TEXT>
</DOC>
