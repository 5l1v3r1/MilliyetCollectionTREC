<DOC>
<DOCNO> 167514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/sontur09.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık motorbotu Büyükdere'de battı... 
</HEADLINE>
<TEXT>

     Hudut ve Sahiller Sağlık Genel Müdürlüğü'ne ait ''Sağlık 6'' adlı motorbot, Büyükdere'de battı. 
     İstanbul Boğazı'ndan geçen gemilerde sağlık taraması yapılması için kullanılan Hudut ve Sahiller Sağlık Genel Müdürlüğü'ne ait ''Sağlık 6'' adlı motorbot, Büyükdere Sahili'nde iskeleye bağlı bulunduğu sırada batmaya başladı. 
     Bir süre sonra tamamen suya gömülen motorbot, Türkiye Denizcilik İşletmeleri'nden TDİ gelen bir vinç ve dalgıçların yardımıyla sudan çıkartılarak, sığ bir alana alındı. 
     Kayalara çarptığı için hasarlı olan motorbotun, gövdesindeki bir delikten su aldığı için battığı belirlendi. 
     
</TEXT>
</DOC>
