<DOC>
<DOCNO> 190320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/spor/spo15.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Beşiktaş'a süper forvet    BASKETBOLDA yeni sezona iddialı bir kadro ile giren Beşiktaş, Porto Riko'lu süper skorer Elias "Larry" Ayuso'yu da renklerine kattı. Bir süre NBA takımlarından San Antonio Spurs tarafından denenen 26 yaşındaki Ayuso, geçtiğimiz sezon Yunanistan'ın Ionikos takımında 15 maçta 20.9 sayı, 1.7 ribaund, 1.6 asist ortalamaları ile oynadı. 
   
   Türk Telekom galibiyet arıyor    BASKETBOLDA FIBA tarafından bu sezon ilk kez düzenlenen FIBA Avrupa Ligi'ndeki FEL temsilcimiz Türk Telekom, grubundaki ikinci maçını bu akşam Belçika'nın Ostende takımı ile oynayacak. A Grubu'nda ilk maçında Ukrayna'nın Azovmash takımına geçtiğimiz hafta rakip sahada farklı mağlup olan Mavi - Beyazlılar, Ankara Atatürk Salonu'nda saat 18.00'de başlayacak olan maçta ilk galibiyetine ulaşmaya çalışacak. 
   
   Asım, Tuborg Pilsener'de    BASKETBOL Ligi'ndeki iki İzmir temsilcisinden biri olan Tuborg Pilsener, eski oyuncularından Asım Pars ile anlaştı. Sezon başında Rusya'nın Dinamo Moskova takımı ile anlaşan ancak kadroda yer bulamayan Asım Pars, İzmir ekibi ile söz kesti. Asım Pars'ın bugün İzmir'e gelerek bir yıllık resmi sözleşmeye imza atacağı belirtildi. 
   
   Hermens geliyor    AVRUPA şampiyonu ve Dünya ikincisi atlet Süreyya Ayhan'ın menajeri Jos Hermens bugün Türkiye'ye gelecek. Gelecek yıl isimleri İstanbul'da buluşturacak bir grand prix yarışı düzenlemek isteyen Hermens, ziyareti sırasında federasyon yetkilileriyle bu konuyu da görüşecek. Bu arada Ayhan ve antrenörü, sezonun ilk kampı için 10 Kasım'da ABD'ye gidecek. 
   
   Denizlispor'da Nouma krizi    DENİZLİSPOR Başkan Yardımcısı Kadir Seyrek'in Beşiktaş'tan ayrılan Pascal Nouma ile gelecek sezon için anlaştığını açıklaması, yönetimi karıştırdı. Basın Sözcüsü Zorhan Sancar, olaydan haberi olmadığını söyledi, "Denizlispor forması ucuz değil. Denizlispor, adam gibi adamları bünyesinde barındırır. Nouma, Denizli'de kesinlikle oynayamaz" dedi. 
   
   Rakipler belli    HENTBOLDA, erkekler ve bayanlarda Türk takımlarının Avrupa kupalarındaki rakipleri belli oldu. 
   Eşleşmeler şöyle 
   Erkekler Çalenç Kupası 
   Polis Akd.-Krasnodor Rusya 
   Trabzon Bld-Spartak Bakü Azerbaycan 
   Kupa Galipleri 
   Çankaya Belediye-Osiguranje Sırbistan , 
   Bayanlar Çalenç Kupası 
   Anadolu Ü.-Juventude Portekiz , Kherson Ukrayna -Osmangazi Üniversitesi, 
   Kupa Galipleri Kiev Spartak Ukrayna -Üsküdar Bld. 
   
   Soğuk k busu    AVRUPA Futbol Şampiyonası Finalleri'ne katılma yolundaki son engel olan Letonya, Türkiye'ye karşı karlı ve soğuk havanın avantajlarını kullanmaya hazırlanıyor. Riga'da 15 Kasım'da oynanacak olan ilk maç için yapılan hava tahminleri içimizi soğutacak derecede. Meteoroleoji tahminlerine göre maçın oynanacağı gün, havanın kar yağışlı ve - 10 derece olması bekleniyor. 
   LETONYA Milli Takım hocası Starkovs, daha önce yaptığı açıklamalarda dünya üçüncüsü Türkiye ile karşı karşıya gelmekten gurur duyacaklarını ancak ilk maçın Riga'da olmasının kendileri için büyük avantaj olduğunu söylemişti. Starkovs, tekniği yüksek olan Türk Milli Takımı'nın buzla kaplı bir zeminde dezavantajlı duruma düşeceğine inandığını dile getirdi. 
   
   Heyecan dorukta    Bodrum Kupası Uluslararası Yelkenli Ahşap Yat yarışları büyük bir çekişmeye sahne oluyor. Üçüncü gün yarışları zaman zaman yağmur altında Yalıkavak - Gümüşlük arasında yapıldı. Üçüncü etap sonunda genel klasmanda Bodrum, klasik ahşap yatlarda Idalia ve misafir yatlarda ise Scorpio Star isimli teknekler birinciliğe ulaştı. 
   
   Fırtına yırttı terzi dikti    YARIŞÇILAR, zaman zaman saatteki hızı 70 kilometreyi bulan şiddetli lodos nedeniyle zor durumda kaldı. Önceki gün yapılan Turgutreis-Yalıkavak etabında 30'dan fazla yatın yelkenleri yırtılırken, iki küçük teknenin yelkenleri kırıldı. Yalıkavak İskelesine tezgah kuran terziler de yırtılan yelkenleri tamir etti. Dört yat yarış dışı kalarak dünkü etaba katılamadı. 
   
   
   
</TEXT>
</DOC>
