<DOC>
<DOCNO> 160988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/soneko11.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin nakit dengesi 4.7 katrilyon açık verdi... 
</HEADLINE>
<TEXT>

     Mayıs ayında nakit bazda 2.7 katrilyon lira faiz dışı fazla oluştuğu, Hazine'nin nakit dengesinin ise 4.7 katrilyon lira açık verdiği bildirildi. 
     Hazine Müsteşarlığı'ndan, Mayıs 2003 Hazine nakit gerçekleşmelerine ilişkin yapılan açıklamaya göre, söz konusu ayda, nakit bazda toplam 8.7 katrilyon liralık gelir elde edildi. Aynı dönemde, 6 katrilyon liralık faiz dışı harcama yapıldı, 2.7 katrilyon lira da faiz dışı fazla oluştu. 
     Mayıs'da, toplam 7.5 katrilyon liralık faiz ödemesinden sonra, Hazine nakit dengesi 4.7 katrilyon lira açık verdi. 
     Verilen nakit açığın net borçlanma ile finanse edildiği belirtilirken, Hazine kasa banka hesaplarında yaklaşık olarak 0.3 katrilyon liralık değişimin meydana geldiği kaydedildi. 
     
     OCAK-MAYIS GERÇEKLEŞMELERİ 

     Yılın beş aylık döneminde ise nakit bazda toplam 32.8 katrilyon liralık gelir elde edildi. 
     Aynı dönemde 26.6 katrilyon liralık faiz dışı harcama yapıldı ve 6.2 katrilyon liralık faiz dışı fazla elde edildi. 
     Yine aynı dönemde, toplam 25.9 katrilyon liralık faiz ödemesinden sonra, Hazine nakit dengesi 19.7 katrilyon lira açık verdi. 
     Bu gelişmeler sonucunda, Ocak-Mayıs döneminde nakit açığı net borçlanma ile finanse edilirken, aynı dönemde kasa banka hesaplarında, 1.7 katrilyon liralık değişim gerçekleşti. 
     
</TEXT>
</DOC>
