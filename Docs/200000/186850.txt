<DOC>
<DOCNO> 186850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sontur13.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık önünde savaş karşıtı eylem... 
</HEADLINE>
<TEXT>

     Başbakanlık önünde, Türkiye'nin Irak'a asker göndermemesi istemiyle gösteri yapıldı. 
     Üzerlerinde, sarı üzerine kırmızı renkle ''özgür gençlik'' yazılı önlükler bulunan ikisi kadın, ikisi erkek 4 kişi, Türkiye'nin Irak'a asker göndermesine ilişkin konuların değerlendirilmesi beklenen Bakanlar Kurulu toplantısı öncesinde, Başbakanlık binasının önüne geldiler. 
     Burada, ''ABD askeri olmak istemiyoruz'', ''Katil ABD'' şeklinde sloganlar atmaya başlayan göstericiler, Başbakanlık Koruma Müdürlüğü'ne bağlı polisler tarafından etkisiz hale getirilerek gözaltına aldılar. 
     Göstericiler, eylemleri sırasında Başbakanlık önüne kanı simgeleyen kırmızı boya döktüler. Yola dökülen boya, suyla yıkanarak temizlendi. 
     Gözaltına alınan eylemcilerin, Başbakanlık'taki ilk sorgularının ardından Çankaya Merkez Karakolu'na gönderileceği bildirildi. 
     
</TEXT>
</DOC>
