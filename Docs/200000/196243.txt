<DOC>
<DOCNO> 196243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/guncel/gun90.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Pompa ...    Ben Evleniyorum" başlarda kötü bir izlenme oranına sahipti. Reytingler yerlerdeydi. Sevinmiştik ve şaşırmıştık açıkçası. Demek ki bu tip gudik programlara prim vermiyordu artık seyirci. Yanılmışız... İşin içine her tip münasebeti "Aşk Elektrik Seviyeli" diye yutturabilen, "Pazar"larımızı "Keyif"lendiren arkadaşlar girdi. Ve verilen gazla olay anında boyut değiştirdi. Reyting almanın bin bir yolu var, eh onlar da bu işi iyi bilirler. Yaptılar kıyaklarını. 
   Ve bizler de onların eşsiz anlatımıyla öğrendik ki... 
   1 Seyirci her şeyi yer, yeter ki ısrarcı olun ve gazı iyi pompalayın... 
   2 "Ey Türk Gençliği" kapsamına giren bir kızımız 15 gün arayla iki erkeğe aynı aşk mektuplarını yazabilir aynı görüntülerle el ele tutuşmak, omzunda yatmak, elini öpmek vs. ekranda seyredilmekten rahatsız olmayabilir... 
   3 Başlangıçta birbirini beğenmeyenlere "Hey dostum, n'apıyorsunuz şahane bir ev, son model bir araba, elli milyar da Türk lirası diyoruz, silkinin ve derhal kendinize gelin .." demek yeterlidir... 
   4 Reytingde şans yoktur. BBG'de de öyleydi. Yarışmacılar eve ilk girdiklerinde "ahlak abidesi" iken yerlerde sürünen reytingler, ilerleyen günlerde tipler "utanç abidesi" şekline bürününce tavana vurur... 
   5 Ve biz, sporda "fair play" centilmenlik isterken, kavga-dövüş dolu spor programlarına reyting yaptıran kısacası içinde kavga-küfür olan her şeye bayılan ve bunu kendine itiraf etmekten kaçınan bir toplumuz... 
   
   Gevşek tükürüğün sakala zararı vardır... 
   Gandalf 
   
   100 Kişiye Sorduk    Ben Evleniyorum'u seyrediyor musunuz 
   Soru sorulduğu gün, program 49 izlenme payına erişmiştir. Yani aşağıdaki sonuçla reyting arasındaki tutarsızlıktan biz sorumlu değiliz. Çıktık paşa paşa sorduk biz sorumuzu... 
   45 Televizyon seyretmiyorum... 
   45 Yalnızca Discovery'de belgesel seyrediyorum... 
   05 Zap yaparken rastladım... 
   04 Evet seyrediyorum, ay çok tatlılaaar... 
   01 Fikrim yok... 
   
   Merak Kediyi Öldürdü .. No 24    SerinDuruş ve ShockHaberciler tarafından gönderilen sorulara devam... 
   Neden anketlerde "fikrim yok" diye bir şık vardır İnsan fikri yoksa bunu belirtmek zorunda mıdır Turkcell reklamında Milli takım maça gitmek için neden Olimpiyat Stadı'ndan hareket eder Stadyumda mı sabahlamışlardır "Aşk" ve "Sanat" kelimelerinin sonuna ünlem işareti koymak zorunda kalan başka ülke halkı var mıdır World Puan Vadaaaaa reklamında neden sahnedeki gitaristler önce sağak 2 saniye sonra da solak olurlar Hata mıdır Yoksa aynı görüntü ters mi çevrilmiştir "Sağak" mıdır "Sağlak" mıdır TDK sözlüğünde ikisi de yok... Neden Koç Allianz reklamında herkesin kafasında geleceği için soru işareti varken sahildeki otobüs durağının arkasında yürüyenlerin kafasında soru işareti yoktur Onlar gamsız mıdır 
   
   Mekanik Sıpa 
   "Sırıtma lan şaftı kaymış Merzifon eşeği gibi .." b b b b b b b b 
</TEXT>
</DOC>
