<DOC>
<DOCNO> 158391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/yasam/ayas.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Sezgi'nin esrarı 
</HEADLINE>
<TEXT>

Çift cinsiyetli doğan, büyüyünce ismini reddedip "Adım Ömer. Çanakkale'de şehit düştüm" demeye başlayan Sezgi, hik yesini duyan ahalinin de 'medet kapısı' oldu 
     COŞKUN YAMAN Balıkesir DHA 

     Balıkesir, çift cinsiyetli doğan ve şimdi 5 yaşında olan Sezgi Debreli'yi konuşuyor. 
     Minik Sezgi, Gümüşçeşme Mahallesi'nde oturan Çağlayan-İsmail Debreli çiftinin çocukları olarak Temmuz 1998'de doğdu. Ve gariplikler doğumuyla başladı. Çift cinsiyetli doğan bebeğe isim koyamadıkları için bir yıl nüfusa kaydettirmeyen Debreli çifti, sonunda hem kız hem erkek ismi olabilecek Sezgi'de karar kıldı. Büyüdüğünde ise miniği ailesi Tolunay adıyla çağırmaya başladı. 
     Ancak ikinci ve esrarengiz gariplik de bununla ortaya çıktı. Tolunay ismini reddeden ve ısrarla adının Ömer olduğunu söyleyen Sezgi, ardından da reenkarnasyonu yeniden doğuş anımsatan hik yeler anlatmaya başladı. 
     "Ben Çanakkale Çamköy'denim. Babam öldü, annem, bir kardeşim var. Evimiz Güllümhane'nin Eski zamanlarda tatlı yapılan yer hemen yakınında. Ben Çanakkale Savaşları'na katıldım" şeklindeki hik yeleriyle şaşkınlık yaratan Sezgi, hiç gitmediği camileri anlatıp, bir yandan da secdeye varıp namazlar kılmaya başladı. 
     Kendisinden başkasının görmediği hayali annesini ve kardeşini gerçek anne ve kardeşlerine tanıtan Sezgi, onlara sofrada yer açtı, hatta evinin bahçesinde hayali kardeşinin hayali sünnet düğününü de yaptırdı. 
     
     Annesi yardım bekliyor 
     Çağlayan Debreli, çocuğunun çift cinsiyetinin yanı sıra anlattıklarının da başta kendisini korkuttuğunu, bu hik yeleri duyan birçok kişinin Sezgi'den medet umarak, kendisini okutmak ve geleceğini öğrenmek için evlerine geldiğini belirtti. Anne Debreli, durumunu şöyle anlattı 
     "Hik yelerine artık alıştık. Ancak çift cinsiyetlilik, psikolojisini de fiziksel gelişimini de olumsuz etkiliyor. Ameliyata yetecek paramız yok. Beş çocuğum var. Eşim iş bulamayınca çekip gitti. Babama ait elektriksiz, iki odalı bir evde, gaz lambası ve mum ışığında oturuyoruz. Yoksulluğumuza rağmen dilenmiyorum, sadece çocuğumun ameliyat edilmesi için yardım bekliyorum." 
     Psikiyatr Dr. Bekir Ceylan ise, Sezgi'nin tedavisine hemen başlanması gerektiğini belirterek, "Çift cinsiyetle reenkarnasyonun bir ilgisi olduğunu sanmıyorum. Etraftan duyduğu hik yeleri anlatmış olabilir" dedi. 
     

</TEXT>
</DOC>
