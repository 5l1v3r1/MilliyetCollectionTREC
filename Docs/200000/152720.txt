<DOC>
<DOCNO> 152720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/siyaset/siy10.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

Başımıza ne geleceğini biliyoruz      Denizli'de Natur Tekstil Boya ve Terbiye Tesisi'nin açılış törenine katılan Başbakan Recep Tayyip Erdoğan, hükümetin güven ve istikrar içinde millete layık olma mücadelesi verdiğini belirterek, "Bu bizim için de bir sınavdır. Başaramadığımız takdirde geçmiştekiler neye uğradıysa, bizim de başımıza onun geleceğini biliyoruz" dedi. 
     Erdoğan, Türkiye'nin Irak politikasında, içerideki birçok unsurun hükümeti yargılamaktan dışarıyı yargılama fırsatı bulamadığını savundu. Erdoğan, şöyle dedi "Irak krizinin, siyasi, ekonomik, askeri boyutu vardır. Az önce sözünü ettiğim bu unsurlar, 'Mehmetçiğin kanını dolarla satıyorlar' demişler, Türkiye bu işe bulaşmayınca 'Vah vah dolarlar gitti' demişlerdir." 
     
Yeni Irak için eylem planı      UTKU ÇAKIRÖZER Ankara 

     Türkiye, yeni Irak için yeni eylem planı hazırladı. Dışişleri Bakanı Abdullah Gül, dün MİT Müsteşarı Şenkal Atasagun, Dışişleri Müsteşarı Uğur Ziyal, Genelkurmay Harek t Başkanı Köksal Karabay, Bağdat Büyükelçisi Osman Paksüt ve Irak'ın yapılandırılmasında Türkiye'nin rol oynaması için kurulan komisyonun başkanı büyükelçi Ahmet Ökçün ile iki saat süren bir toplantı sonucunda yeni eylem planına son şeklini verdi. Hemen uygulamaya konacak eylem planında Türkiye'nin kurulacak İstikrar Gücü'ne askeri katkı, Irak'ın yapılandırılmasıyla ilgili platformlarda Türkiye'nin temsil edilmesi, sivil kurumlara kamu görevlileri gönderilmesi, yeniden yapılanmadan pay almak için bürokratik engellerin kaldırılması ve Paksüt'ün Bağdat'a dönmesi yer alıyor. 
     
Hükümetin son dakika rötuşu      Ankara Milliyet 

     Milli Görüş genelgesi ve 23 Nisan resepsiyonu nedeniyle askerlerle gerginlik yaşayan AKP, yeni bir tartışmanın önüne geçmek için MGK Genel Sekreterliği'nin RTÜK üyeliğine aday gösterme yetkisini elinden alan yasa taslağında değişiklik yaptı. AB Genel Sekreterliği'nin geçen hafta Adalet Bakanlığı'na gönderdiği taslakta, RTÜK Kanunu'nda yapılacak değişiklikle MGK Genel Sekreterliği'nin RTÜK'te temsilcisinin yer almasının önüne geçilmesi benimsenmişti. 
     Bürokratlar, değişikliğe gerekçe olarak, Anayasa Mahkemesi'nin RTÜK Kanunu ile ilgili geçen yıl yürütmeyi durdurma kararı vermesini ve kanunun iptali istemini henüz karara bağlamamasını gösterdi. 
     
     Genelgede değişiklik sinyali 
     UTKU ÇAKIRÖZER Ankara 

     Dışişleri Bakanı Abdullah Gül'ün Köşk ve Genelkurmay'a yaptığı ziyaretlerin ardından, hükümet ile askerler arasında krize neden olan Milli Görüş Teşkilatı ve Fethullah Gülen okullarına sahip çıkılmasını isteyen genelgenin değiştirileceği yönünde sinyaller artmaya başladı. Genelgesini savunan Gül'ün, 23 Nisan resepsiyon krizinden sonra yaptığı Köşk ve Genelkurmay ziyaretinin ardından çark edip, "Genelgeyi geri çekip kapsamını daraltabiliriz ya da gerekirse değiştiririz" demesi dikkat çekti. Dışişleri bürokrasisinin Gül'e uyarıda bulunduğu, dün kulislere yansıdı. 
     
Hukukçular yeni basın yasasını beğenmedi...      TAHSİN AKSU 

     Ceza Hukuku Derneği Başkanı Ord. Prof. Dr. Sulhi Dönmezer, basın özgürlüğü önündeki esas engelin yeni yasal düzenlemelerle getirilen ağır para cezaları olduğunu söyledi. Kadir Has Üniversitesi'nde Ceza Hukuku Derneği tarafından dün düzenlenen "İfade Özgürlüğü ve Türk Ceza Kanunu" konulu panelde konuşan Dönmezer, temel insan hakları, özel mülkiyet ve dinsel hoşgörü gibi kavramların demokrasinin vazgeçilmez parçası olduğunu belirterek, "ABD'nin Irak'ı işgal etmesiyle demokrasi uygulanmış olmaz" dedi. Basın Konseyi Başkanı Oktay Ekşi de, özgürlüğün temelinde iletişim özgürlüğünün yattığını ifade ederek, "Basın özgürlüğü kavramı gazetecilerin dışında herkese hitap etmiyor. Bu nedenle kabul edilir bir kavram değil" dedi. 
     
Yener TRT zaten çiftlikti      Eski TRT Genel Müdürü Yücel Yener, TRT' için, "Daha önce de Tunca Toskay'ın, Şaban Karataş'ın çiftliği deniyordu" dedi. Zaman'a demeç veren Yener, herkesten her türlü talep geldiğini kaydederek, "Günde en az 25 milletvekili arardı" diye konuştu. Vergi Yasası'nın vetosuyla ilgili haberin gerekçesinin TRT'de detaylı verilmemesiyle ilgili olarak Yener, "Cumhurbaşkanlığı Basın Sözcüsü, haberin gerekçesinin detaylı verilmediğini bana intikal ettirdi. Ben de o akşam haberleri seyretmemiştim. Ertesi gün kasetleri gönderdim. Arkadaşlar haberi daha geniş bir şekilde ertesi gün verdiler" şeklinde konuştu. 
     
Kızılay'da Gönen yine başkan...      GEÇTİĞİMİZ yıllarda tartışmalara sahne olan Kızılay kongresi, dün tek aday gösterilince sakin geçti. Kızılay Genel Başkanlığı görevine yeniden Ertan Gönen seçildi. Dedeman Oteli'ndeki kongrede 358 oy alan Gönen, "Türk bayrağının artık Kızılay bayrağı ile temsil edildiğini" söyledi. 
     


SİYASET 


















</TEXT>
</DOC>
