<DOC>
<DOCNO> 186526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/magazin/amag.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yedi ödülle 'Karşılaşma'... 
</HEADLINE>
<TEXT>

   40. Antalya Altın Portakal Film Festivali'nde 'Karşılaşma' da, 'Abdülhamit Düşerken' de yedi ödül aldı. Ancak ipi, Ömer Kavur'un 'En İyi Film' de seçilen 'Karşılaşma'sı göğüsledi... 
      ALİN TAŞÇIYAN 
   
   Sinemamızın usta isimlerinden Ömer Kavur, 'Karşılaşma' adlı filmiyle, 'Halk Ödülü' dahil 7 ödülü birden kazanarak 40. Antalya Altın Portakal Film Festivali'nin galibi oldu. Geçen yılların aksine, son güne dek kavgasız gürültüsüz gelen festivalde, Tarık Akan 'Gülüm'deki yorumuyla 'En İyi Erkek Oyuncu' dalındaki altıncı Altın Portakal'ını aldı. Genç oyuncu Mehmet Günsur'un 'O Şimdi Asker'deki performansı da jüri tarafından 40. Yıl Özel Ödülü ile takdir edildi. 
   
   'Hiç olmamasından iyi' 
   Yönetmen olarak dördüncü Altın Portakal'ını kazanan Ömer Kavur ile kısa bir söyleşi yaptık 
   
   "Karşılaşma"nın bu kadar çok ödül kazanmasını bekliyor muydunuz    Beklemiyordum. Ama her yönetmen gibi bir ödül beklentisi içine girmiştim. Aksini söylemek saflık olur. Mizaç olarak beklentilerini en aşağıda tutan biriyim. Ama filmimin dereceye gireceğini tahmin ediyordum. 
   
   Altın Portakal'ın, filmin gişe hasılatına etkisi olur mu    Her festival gibi filmin duyurulmasını sağlıyor. İlgi yaratıyor. O rüzg rla bir yere çıkabilir. O zaman katkısı olur. Hiç olmamasından iyidir 
   
   Filmin gösterime çıkış tarihi h l belli değil...    Henüz bir dağıtımcıyla anlaşamadık. Üçüyle görüşüyoruz. Zaten 10 ya da daha az kopyayla gösterime çıkaracağız filmi. 
   
   'Geniş bir kitle izlemese bile' 
   Gişeden yana umutlu değil misiniz    Gerçekçi olmak lazım. Bu tür filmlerin geniş kitleye hitap etmesini ummak hayalperestlik olur. Eğer sinefil kitlenin dikkatini çekebilirseniz, bu ciddi bir kazançtır. 
   
   'Karşılaşma' Montreal Film Festivali'nde yarıştı. Başka hangi festivallere katılacak    Filme çok talep var. Ama benim yeterli sayıda kopyam yok. Montpellier, Los Angeles, Selanik film festivallerinde gösterilecek. Kerala'da açılış filmi olacak. Zaten küçük festivallerin fazla bir getirisi yok. 
   
   'Karşılaşma' sizce izleyiciyi hangi duyguyla yakalayabilir    Bütün sonuçlarına katlanarak sevgiye sahip çıkmakla. İzleyicilerin baş kahramanımla özdeşleşmesini umut ederim. 
   
   "Hayatımın Karşılaşma'sı"    Jürinin, "Umut Veren Genç Oyuncu" ödülünü kazanan 'Karşılaşma'nın 17 yaşındaki oyuncusu İsmail Hacıoğlu, mesleğe başlayışını şöyle anlatıyor "İlkokulda aileme oyuncu olmak istediğimi söyledim. Onlar da Müjdat Gezen Sanat Merkezi'ne gönderdi. Çağan Irmak'ın filmi 'Bana Şans Dile'de karanlıktan korkan liseli, 'Hiçbiryerde'de ise tel çekme atölyesinde çalışan çocuklardan biri rolündeydim. Ömer Kavur ve 'Karşılaşma'nın oyuncularıyla tanışmam hayatımın karşılaşması oldu". Hacıoğlu, 'Karşılaşma'daki sorunlu yeni yetme karakteriyle kendi kişiliği arasında ortak noktalar bulmasına bağlıyor başarısını. Hacıoğlu, şu sıralar ATV'de yayımlanan 'Bir İstanbul Masalı' dizisindeki Ozan adlı delikanlıyı canlandırıyor. 
   
   İşte Altın Portakallar 
   40. Altın Portakal Film Festivali Ulusal Uzun Metrajlı Film Yarışması'ndaki kategoriler ve ödül alan sanatçılar şöyle 
   En İyi Film KarşılaşmaEn İyi Yönetmen Ömer Kavur Karşılaşma En İyi Senaryo Karşılaşma Ömer Kavur-Macit Koper En İyi Kadın Oyuncu Meltem Cumbul Abdülhamit Düşerken En İyi Erkek Oyuncu Tarık Akan Gülüm En İyi Görüntü Yönetmeni Ali Utku Karşılaşma En İyi Sanat Yönetmeni Mustafa Ziya Ülkenciler Abdülhamit Düşerken En İyi Yardımcı Kadın Oyuncu Nurhayat Kavrak Bekleme Odası En İyi Yardımcı Erkek Oyuncu Gönderilmemiş Mektuplar'la Aytaç Arman ve Abdülhamit Düşerken'le Çetin Öner En İyi Müzik Timur Selçuk Abdülhamit Düşerken En İyi Kurgu Mevlüt Koçak Karşılaşma ve Hasan Bektaş Abdülhamit Düşerken En İyi Laboratuvar Sinefekt Stüdyoları Abdülhamit Düşerken Halk Jürisi Ödülü KarşılaşmaHalk Jürisi Özel Ödülü Metropol KabusuÜmit Veren Genç Oyuncu İsmail Hacıoğlu Karşılaşma Dr. Avni Tolunay Jüri Özel Ödülü Abdülhamit DüşerkenBehlül Dal Jüri Özel Ödülü Bekleme Odası40. Yıl Özel Ödülü Mehmet Günsur O Şimdi Asker 
   
   
</TEXT>
</DOC>
