<DOC>
<DOCNO> 185615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur12.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP, milletvekili dağılımının yenilenmesi için YSK'ya başvurdu 
</HEADLINE>
<TEXT>

     DYP, 3 Kasım Milletvekili Genel Seçimleri'nde, DEHAP'ın oylarının iptal edilerek, barajın ve ardından milletvekili dağılımının yeniden hesaplanması istemiyle Yüksek Seçim Kurulu'na YSK başvuruda bulundu. 
     DYP genel başkan yardımcıları Ali Rıza Gönül, Nevzat Ercan ile partinin hukukçuları Ahmet İyimaya ve Bekir Sami Daçe, YSK'ya başvuru dilekçelerini verdikten sonra YSK Başkanı Tufan Algan'ın makamına geçerek, yaklaşık yarım saat görüştüler. 
     Ali Rıza Gönül, YSK'dan ayrılırken gazetecilere açıklamalarda bulundu. 
     Başvurularının, hukuk ve demokrasi tarihine düşülen bir not olduğunu belirten Gönül, ''Yüksek mahkeme tarafından bu başvurunun aynı şekilde taçlandırılacağına inandıklarını'' dile getirdi. 
     DYP, 3 Kasım Milletvekili Genel Seçimleri'nde DEHAP'ın oylarının iptal edilerek, barajın ve ardından milletvekili dağılımının yeniden hesaplanması istemiyle Yüksek Seçim Kurulu'na YSK başvuruda bulundu. 
     DYP genel başkan yardımcıları Ali Rıza Gönül, Nevzat Ercan ile partinin hukukçuları Ahmet İyimaya ve Bekir Sami Daçe, YSK'ya, 27 sayfa ve 87 sayfalık ekten oluşan bir dosya sundular. 
     Gönül, YSK'dan ayrılırken gazetecilere açıklamalarda bulundu. 
     Ali Rıza Gönül, ''DYP'nin, 3 Kasım'da yapılan milletvekili genel seçimleri üzerine düşürülen sahtekarlığın ortadan kaldırılması için hazırladığı'' itirazı YSK'ya sunduklarını bildirdi. 
     İtirazın, seçimlerin dürüstlüğünün sınandığı önemli bir süreci işlettiğini ifade eden Gönül, şunları söyledi 
     ''İrademiz, hakkı gasp edilen DYP'nin hak mücadelesi kadar, bir hukuk arayışıdır. Türkiye'de ilk yaşanan skandaldır. Rejimin alnına yapışan bu lekeyi, inanıyoruz ki YSK, hukukun ve milli iradenin üstünlüğü içinde yok edecektir. Hukuk ve demokrasi tarihimize düşülen not değerinde olan itirazımızın aynı değerde bir kararla taçlandırılacağını umuyor ve buna inanıyoruz. Yargıtay'ın onama kararıyla artık asla tartışılamayacak bu sahtelik karşısında, YSK'nın hatasından dönmesi kaçınılmazdır, zorunludur.'' -''ARTIK KARAR MERCİİ YSK'DIR''- Gönül, bir gazetecinin, itirazlarının ne olduğunu sorması üzerine, Yargıtay'ın onama kararıyla birlikte bir seçim skandalının belirli hale geldiğini söyleyerek, şöyle devam etti 
     ''2002 seçimlerindeki seçim hukukundaki ve uygulamasındaki bu yolsuzluk, tebeyyün etmiştir. Biz onun yorumunu yaptık, artık karar mercii YSK'dır. Her türlü ihtimal ve olasılığa karşı DYP, misyonunun ve inancının gereği olarak bir seçim kararı alınmasını dahi saygıyla karşılar ve seçime de hazırdır.'' ''İtirazınızın konusuna seçim sonuçlarının yeniden incelenmesi diyebilir miyiz '' sorusuna karşılık Gönül, bu konunun doğrudan doğruya YSK'nın iradesinde ve değerlendirmesinde olduğunu söyledi. 
     Gönül, aradıklarının, ''hukuk, demokrasinin gereği ve DYP'nin gasp edilen hakları'' olduğunu ifade etti. 
     Bir başka soru üzerine de Gönül, ''Artık bundan sonra kararlarıyla YSK konuşacaktır'' dedi. 
     Gönül, bir başka soruya karşılık da, ''Talebimiz, DYP'nin hakkının korunmasıdır. 66 milletvekiliyle meclise girmesidir'' diye konuştu. 
     
</TEXT>
</DOC>
