<DOC>
<DOCNO> 180510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/soneko15.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank, tüketici kredisi başvurularını sanal ortama taşıdı... 
</HEADLINE>
<TEXT>

     Vakıfbank koşulsuz müşteri memnuniyetini en üst noktalara taşımak amacıyla başlattığı çalışma çerçevesinde, oto araç kredileri de dahil olmak üzere, tüm tüketici kredileri başvurularını sanal ortama taşıdı. 
     Vakıfbank'tan yapılan açıklamaya göre, yeni uygulamayla avantajlı bireysel kredilerden yararlanmak isteyen müşteriler, banka şubelerine uğramadan internet ortamından kredi başvurusu yapabilme imkanına sahip olabilecekler. 
     İnternet üzerinden ''www.vakifbank.com.tr'' adresine girerek, tercih ettikleri kredi türüne uygun başvuru formunu dolduran müşterinin talebi, süratli şekilde değerlendirildikten sonra, müşteriye ulaşılarak cevaplandırılacak. 
     Kredi başvurusuna olumlu yanıt verilen müşteri, gerekli evrakları tamamlayarak, kredinin miktarına göre gerekirse kefil ya da kefilleriyle birlikte en yakın Vakıfbank Şubesi'nden kredisini tahsil edebilecek. 
     
</TEXT>
</DOC>
