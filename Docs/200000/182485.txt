<DOC>
<DOCNO> 182485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sonspo28.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ömer İyi ki Fenerbahçe'yi yenmedik, yoksa sahadan çıkamazdık 
</HEADLINE>
<TEXT>

     Fenerbahçe'nin Gaziantepqspor'u 3-1 yendiği karşılaşmadan sonra, özellikle Fenerbahçeli yönetici ve taraftarın tepkisini çekerek, maçı proveke etmekle suçlanan Ömer, suçlamalara katılmadığını söyledi. 
     Fenerbahçe Şükrü Saraçoğlu stadında böyle hadiselerin sürekli olduğunu savunan Ömer, ''Yenilgiye kılıf filan aradığımız yok. Dün o statta yaşananlar milyonların gözü önünde cereyan etti. Fazla birşey anlatmaya gerek yok, herkes olanı biteni çok iyi biliyor'' dedi. 
     Bir grup Fenerbahçeli yöneticinin iddia ettiği gibi, maçı proveke etmek gibi bir niyeti olmadığını, yalnızca takımın kaptanı olarak haklarını savunduğunu belirten Ömer, şöyle konuştu 
     ''Hafta içinde zaten Tahkim kurulu'nun verdiği bir karar vardı. Doğrusu bu karardan sonra Fenerbahçeli seyircilerin biraz daha sakin, huzurlu maç seyredeceklerini sanıyorduk. Ancak, yanılmışız. Karşılaşma devam ederken benim koruduğum kaleye ve bana yönelik olarak sürekli olarak eşya atıldı. En son atılan bir şemsiyeydi. Hakeme bunu gösterdim ancak Van Hooijdonk şemsiyeyi elimden alarak tribünlere tekrar gönderdi. Aynı şemsiye çok geçmeden tekrar kafama geldi. Ben de şemsiyeyi alıp orta hakeme verdim. Neden bu kadar tepki gösteriliyor ki, anlayamadım. Ne yani kafama şemsiye attıkları için teşekkür mü edecektim.'' Ömer, farklı bitirebilecekleri bir karşılaşmayı yenik kapattıkları için üzgün olduklarını, ancak alınan mağlubiyette başka faktörlerin etken olduğunu ileri sürerek, ''Doğrusu, yenmediğimiz için de çok sevindik. Eğer bu maçı galibiyetle bitirsek bizi o sahadan çıkarmazlardı. Verilmiş sadakamız varmış'' dedi. 

     
</TEXT>
</DOC>
