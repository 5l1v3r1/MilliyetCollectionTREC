<DOC>
<DOCNO> 167675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sontur12.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Selçuk'taki orman yangını kontrol altına alındı... 
</HEADLINE>
<TEXT>

     İzmir'in Selçuk İlçesi Acarlar Köyü yakınlarında, dün başlayan ve 13 hektarlık alanda etkili olan yangın tamamen kontrol altına alınırken, yangına, kibritle oynayan bir çocuğun neden olduğu belirlendi. 
     Bozuk koru ormanı ve zeytin ağaçlarıyla kaplı alanda etkili olan yangın tamamen kontrol altına alındı. İzmir, Aydın, Muğla ve Antalya orman bölge müdürlüklerinden 1 uçak, 5 helikopter, 13 arazöz, 2 dozer ve çok sayıda orman işçisinin katıldığı çalışmalarda, yangının, sık çam ağaçlarıyla kaplı bölgeye ulaşmasının engellendiği, soğutma çalışmalarının sürdüğü bildirildi. 
     Yangında, 9 hektarı zeytinlik, 4 hektarı ise bozuk koru ormanı olmak üzere, toplam 13 hektarlık alanın tahrip olduğu kaydedildi. 
     Öte yandan, olayla ilgili soruşturmayı sürdüren Selçuk Jandarma Komutanlığı ekipleri, yangına, E.I.'nin 13 söndürmeden attığı kibritin otları tutuşturmasının neden olduğunu belirledi. E.I.'nin, Cumhuriyet Başsavcılığı'na sevk edilmek üzere ailesine teslim edildiği bildirildi. 
     
</TEXT>
</DOC>
