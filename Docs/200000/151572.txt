<DOC>
<DOCNO> 151572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun22.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Scotland Yard "Metropolitan polisi teşkilatımız hala ırkçı" 
</HEADLINE>
<TEXT>

     İngiliz polis teşkilatı Scotland Yard, başkent Londra'nın güvenliğinden sorumlu Metropolitan polisinin, harcanan bütün iyileştirme çabalarına rağmen hala ''ırkçı'' olduğunu itiraf etti. 
     Scotland Yard'ın ırkçılıkla mücadele birimi başkanı Cressida Dick, siyah genç Stephen Lawrence'in 10 yıl önce bir grup beyaz tarafından öldürülmesiyle ilk kez çarpıcı biçimde ortaya çıkan polis teşkilatındaki ırkçılığın, kolay kolay giderilemeyecek kadar güçlü olduğunu bildirdi. 
     ''Kurumsal bir ırkçılığın var olduğunu'' kabul etmek durumunda olduklarını belirten Dick, polis teşkilatındaki ırkçılığın toplumun yapısı, gücün dağılımı ve kurumun çalışma koşullarıyla da yakından ilgili olduğunu kaydederek, İngiltere'de ''Irkçı değiliz'' diyebilecek çok az kuruluş bulunduğunu da söyledi. 
     Dick, Metropolitan polis teşkilatında ırkçılığın yenilebilmesi için yoğun çalışmalar ve yatırımlar yapıldığını da belirtti. 
     





</TEXT>
</DOC>
