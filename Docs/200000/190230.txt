<DOC>
<DOCNO> 190230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sontur05.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Bütçeyi krediyi dikkate almadan hazırladık 
</HEADLINE>
<TEXT>

     Maliye Bakanı Kemal Unakıtan, ''Türk parasının kıymetini koruma karar taslağı'' için, ''TL'nin korunmasını amaçlayan taslak, iyi şeyler getirir herhalde'' dedi. 
     Unakıtan, Dışişleri Bakanı ve Başbakan Yardımcısı Abdullah Gül ile beraber Yunanistan'a gitmek üzere geldiği Esenboğa Havalimanı'nda basın mensuplarının sorularını yanıtladı. 
     Bir gazetecinin, ''Türk parasının kıymetini koruma karar taslağı neler getiriyor '' sorusuna Bakan Unakıtan, şu yanıtı verdi 
     ''Bu konuda, hazineden sorumlu Devlet Bakanlığı çalışmalarını sürdürüyor. Yapılan bu düzenlemenin muhakkak ki bir nedeni var. TL'nin korunmasını amaçlayan taslak, iyi şeyler getirir herhalde. Türkiye Cumhuriyeti Hükümeti, bütçesi için iyi şeyler düşünüyor.'' ''8.5 milyar dolarlık ABD kredisinin askıya alındığı yönünde haberler var. Bu konudaki görüşleriniz nelerdir '' sorusu üzerine de Unakıtan, ''Bütçeyi, ABD kredisi ile özelleştirme gelirlerini dikkate almadan hazırladık. Bu gelirleri, borçları yeniden yapılandırmada ve ödemesinde kullanacaktık. Bu konuda da bir sıkıntı çıkacağını düşünmüyorum'' dedi. 
     
</TEXT>
</DOC>
