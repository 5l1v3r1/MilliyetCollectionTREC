<DOC>
<DOCNO> 163058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur65.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Pompalı tüfekli DJ tutuklandı... 
</HEADLINE>
<TEXT>

     Çorum'da pompalı av tüfeği ile 5 kişiyi yaralayan yerel radyo DJ'i, çıkarıldığı Asliye Ceza Mahkemesi'nce tutuklanarak, Çorum Cezaevi'ne gönderildi. 
     88.0 frekansından yayın yapan Radyo Ses'te DJ olarak görev yapan 17 yaşındaki Muammer Kambur, dün akşam saatlerinde Kale Mahallesi Şeyh Eyüp sokakta, yaklaşık 2 hafta önce istedikleri şarkı yayınlanmadığı gerekçesiyle radyoyu basarak, radyo sahibi Murat Korkmaz ve çalışanlara saldıran 5 kişiyi, aynı radyoda çalıştığı Murat Korkmaz'a ait pompalı av tüfeği ile 9 el ateş ederek yaralamıştı. 
     4'ü ağır 5 kişinin yaralandığı olaydan sonra DJ Muammer Kambur, Çorum Merkez Karakolu'na giderek teslim olmuştu. 
     Muammer Kambur, bugün Cumhuriyet Savcılığı'ndaki ifadesinin ardından çıkarıldığı Asliye Ceza Mahkemesi'nce tutuklanarak, Çorum Cezaevi'ne gönderildi. 
     Olayda ağır yaralanarak Çorum Devlet Hastanesi Yoğun Bakım Servisi'nde tedavi altına alınan Erol Turşucu 23 , Murat Boztepe 16 , Servet Suna 17 ve Ekrem Çatal'ın 19 sağlık durumlarının ciddiyetini koruduğu, Recep Yıldırım'ın 19 ise, sağlık durumunun iyi olduğu öğrenildi. 
     
</TEXT>
</DOC>
