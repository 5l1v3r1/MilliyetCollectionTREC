<DOC>
<DOCNO> 152553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sondun14.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat, dünyanın en kirli başkenti durumunda... 
</HEADLINE>
<TEXT>

     Irak'ın başkenti Bağdat'ta belediyenin bir aydır hizmet verememesi nedeniyle kent, dünyanın en kirli başkenti görünümünde. 
     Halk sokak, çarşı ve pazarlarda çöplerin birikmesinin çeşitli hastalıklara yol açmasından endişe ediyor. 
     Irak'ın yeniden yapılanmasından sorumlu emekli General Jay Garner'ın talimatıyla, Bağdat'taki devlet memurları, sabah saatlerinden itibaren yağma edilen ve yanan resmi daireler önünde toplanmaya başladı. 
     Bombardımanlar nedeniyle bir aydır görmedikleri arkadaşlarıyla sevinç içinde buluşan memurların büyük bölümü, resmi dairelerin çalışmaya başladığını düşünerek, binaların önünde toplandı. Ancak tahrip olmuş ve yanmış binalara girmek mümkün olmadı. 
     Savaş sonrası hayat normale dönerken, kentte bir yanda matem çadırları kuruluyor, diğer yanda ise nikah törenleri düzenleniyor. Bağdat'ın değişik semtlerinde dün ve bugün birkaç nikah kıyıldı. 
     





</TEXT>
</DOC>
