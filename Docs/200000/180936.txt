<DOC>
<DOCNO> 180936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/guncel/gun05.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nevşehir'de yoksul ve başarılı öğrenci yokmuş 
</HEADLINE>
<TEXT>

   Türk Eğitim Derneği'nin burs vermek için öğrenci talebinde bulunduğu Valilikten 'Belirtilen şartları taşıyan öğrenci yoktur' yanıtı geldi 
   BAHAR ATAKAN Ankara 

   
   Türk Eğitim Derneği TED , kimsesiz ve maddi imk nı olmayan başarılı öğrencilere karşılıksız burs vermek amacıyla başlattığı "düşleri silinmesin" kampanyasında öğrenci talebinde bulunduğu Nevşehir Valiliği'nden gelen "Belirtilen şartları taşıyan öğrenci bulunamamıştır" yanıtıyla şoke oldu. 32 il valiliğinden beşer öğrenci ismi isteyen TED'e izinli olan Vali Alaattin Turhan'ın yerine 30 Temmuz'da cevap yazısı gönderen Adnan Türkdamar, Milliyet'in telefonla görüşme isteğine yanıt vermezken, Nevşehir İl Milli Eğitim Müdürü Reşat Küçükdemir, duyurunun ildeki 181 ilköğretim okuluna yapıldığını, burstan yararlanmak isteyenlerin çıkmadığını savundu. 
   Bu yanıtla şoke olan TED Genel Başkanı Selçuk Pehlivanoğlu, kampanyanın bir yıllık maliyetinin 600 milyar lira olduğunu, Türkiye genelinde 150 çocuğun bu öğretim yılında okumaya başlayacağını belirterek "85'i TED Polatlı Koleji'nde okutulacak. Amacımız yoksul öğrencilere öğrenim hayatı boyunca burs sağlamak. Bu aslında cemaatlerin yaptığını bizim yapmamızdır. Tek alternatif biziz" dedi. 
   
   Tüm ihtiyaçları karşılanacak 
   TED, 2003-2004 öğretim yılından itibaren geçerli olacak kampanya kapsamında, maddi olanakları yeterli olmayan başarılı öğrencilerin öğrenim hayatları boyunca tüm ihtiyaçlarını karşılayacak. 
   
   
</TEXT>
</DOC>
