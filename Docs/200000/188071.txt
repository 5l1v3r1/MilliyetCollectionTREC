<DOC>
<DOCNO> 188071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/siyaset/siy04.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'a ağır darbe 
</HEADLINE>
<TEXT>

   Yasadışı terör örgütü 'Hizbullah'ın yeni lideri Mehmet Sait Fidan, Bursa'da bir operasyonla yakalandı. Fidan, Ankara'da örgüt hakkında bilgi verecek 
   TOLGA ŞARDAN Ankara 

   
   Yasadışı terör örgütü Hizbullah'ın yeni lideri Mehmet Sait Fidan, Bursa'da düzenlenen operasyonla yakalandı. 
   Hüseyin Velioğlu'nun İstanbul Beykoz'da 17 Ocak 2000'de ölü ele geçirilmesinin ardından Hizbullah'ın liderliğini üstlenen Sülhattin Ürük de öldürüldü. İsa Altsoy'un yurtdışına kaçması, Beşir Varol'un yakalanmasıyla lidersiz kalan örgütte sorumluluğu Fidan üstlendi. Polis kayıtlarında üst düzey sorumlu olarak görülen ancak lider olarak lanse edilen Fidan, örgütün "tebliğ" çalışmalarını yürütüyordu. 
   
   Eşi ve çocuğu yanındaydı 
   Varol yakalanınca izini kaybettirmek için Bursa'ya kaçan Fidan, polisin takibinden kurtulamadı. Bursa İstihbarat ve Terörle Mücadele ekipleri eşi ve çocuğu da yanında olan Fidan'ı önceki gün kent merkezinde kıstırdı. 
   
   Sorgulanacak 
   Kaçmaya çalışan ancak başarılı olamayacağını anlayan Fidan, teslim oldu. Uçakla Diyarbakır'a gönderilen Fidan, örgütün son durumu ve eylem talimatlarıyla ilgili sorgulanacak. 
   
</TEXT>
</DOC>
