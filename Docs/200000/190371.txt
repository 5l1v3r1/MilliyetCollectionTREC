<DOC>
<DOCNO> 190371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun11.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İzne çıkan 28 ABD askeri göreve dönmedi.. 
</HEADLINE>
<TEXT>

     ABD'de izin geçirmek üzere Irak'tan ayrılan Amerikan askerlerinden 28'inin çeşitli nedenlerle görevlerine dönmediği bildirildi. 
     Amerikan Kara Kuvvetleri yetkilileri, en az 28 askerin Baltimore Washington havaalanında kendilerini götürecek uçağa gelmediğini saptadı. 
     Ordu sözcüsü Joe Burlas, 20 Ekim itibariyle bu askerlerden hiçbirine kaçak muamelesi yapılmadığını ya da ''mazeretsiz gelmeme'' durumunun da uygulanmadığını belirtti. 
     Vietnam Savaşı'nda bu yana ilk kez Amerikan ordusunda 25 Eylül'de askerlerin ülkelerinde izin yapmasına izin verilmişti. Bu programdan yaklaşık 1300 asker yararlanıyor. 
     ABD Savunma Bakanlığı, halen genele nazaran az sayıda askerin geri dönmeyişini önemsemiş gibi görünmüyor. Savunma Bakanı Donald Rumsfeld, bu askerlerin zamanında dönmeyişinin izin programına bir etkisi olmayacağını belirtirken, Genelkurmay Başkan Yardımcısı Peter Pace, bazılarının evi yandığı için, bazıları uçak bağlantılarını kaçırdığı için gelemediğini söyledi. 
     Amerikan ordusunda izinli bir asker, belirtilen zamanda belirtilen yerde olmazsa önce ilgili askerle irtibata geçilmeye çalışılıyor. Bu aşamadan sonra ''mazeretsiz gelmeme'' durumu geliyor. Asker, mazeret bildirmeden 30 günün sonunda hala geri dönmemişse, kaçak sayılıyor. 
     
</TEXT>
</DOC>
