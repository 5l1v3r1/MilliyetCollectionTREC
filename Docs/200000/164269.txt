<DOC>
<DOCNO> 164269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/magazin/amag.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Deniz Akkaya gibi olmak istemiyorum' 
</HEADLINE>
<TEXT>

Sinemis Candemir, hedefini belirlemiş Kınalı Kar'ın da aracılığıyla emin adımlarla ilerliyor Sinemis aktris olacak 
     BİRSEN ALTUNTAŞ 

     Tarkan'ın 'Hüp' adlı şarkısının klibiyle yıldızı parlayan, Sinemis Candemir, son dönemde Kanal D'nin ilgiyle izlenen dizisi Kınalı Kar'daki Doktor Ece rolüyle beğeni topluyor. Candemir ile hedeflerini ve Kınalı Kar'ı konuştuk... 
     
Ferzan Özpetek, Hüp'ü çekerken "Bu kızda muhteşem bir sinema suratı" var demişti, sen kendinde aynı ışığı görüyor musun 
     Evet, kesinlikle.. Kimya mühendisiyim ama kendimi oyunculuk alanında geliştirmek için uğraşıyorum, öğrenmeye çok açım. Ayla Algan'dan ders aldım ve Kınalı Kar'ın dizi setinde tiyatro kökenli oyunculardan sürekli taktik alıyorum. Türkiye'nin Julia Roberts'ı olmak istiyorum. Dizi çekimleri ile kendimi sinemaya hazırlıyorum. 
Kınalı Kar nasıl gidiyor 
     13 bölümdür dizide çok keyif alarak oynuyorum. Yeni yayın döneminde de dizide oynayacağım. Canlandırdığım Ece karakterini olabildiğince üzerime giymeye çalışıyorum. Sete gelen halkın içinde beni gerçekten doktor sananlar oluyor. Bir keresinde tansiyonunu ölçtürmek isteyenler oldu. Bu durum çok hoşuma gitti. 
Seni ilk olarak manken olarak tanıdık ama pek fazla defile ve tanıtımda göremiyoruz, neden 
     Zaten tanıtıma giden bir manken değildim... Bunun için özel yaşantınızla ilgili malzemeler de veren bir manken olmanız gerekiyor. İyi ki bu işe başladığımda üniversite mezunuydum, ailem yanımdaydı ve belli bir bilinç düzeyindeydim. Yoksa ben de bir yığın bunalımlar yaşardım. Zaten hiçbir zaman Deniz Akkaya gibi en ünlü, en çok kazanan manken olayım hayaliyle yaşamadım. Öyle biri değilim, bu işi sevdiğim için yapıyorum, zengin koca ve çok para için değil. 
     

</TEXT>
</DOC>
