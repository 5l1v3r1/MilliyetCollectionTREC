<DOC>
<DOCNO> 169064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/tv/ekran.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuş gibi özgür 
</HEADLINE>
<TEXT>

Alan Parker'ın başyapıtı "Birdy" kuşlara düşkün bir delikanlının Vietnam sonrası geçirdiği travmayı anlatıyor 
     ALİN TAŞÇIYAN 

     Matah bir şey değil insan olmak... Hele savaş zamanı. Bombalar patlayıp bedenleri parçalara ayırırken, napalmler insan-hayvan-bitki bütün canlıları yakar ve helikopterler gökten kurşun yağdırırken Vietnam'da olan bir delikanlının kendini insan değil kuş olarak görmek istemesi hiç olmazsa zihninde özgürlüğe kaçıştan başka bir şey değil. 
     
     Vietnam acısı 
     Gökyüzünde keyifle taklalar atan güvercinlere de, neşeyle şakıyan kanaryalara da meraklı Birdy lakaplı Amerikalı delikanlının ve en yakın dostunun, yoksul, serseri ergenliklerinin sonu orduda biter. Kuşlara cinsel fetişizm düzeyinde düşkün olan Birdy'nin hassas dengesi onun akıl hastanesine düşmesine neden olur. Yüzünden ağır yaralanmış yakın dostu, onu katatonik halinden kurtarmak, kuş gibi davranmaktan vazgeçirmek için günlerce dil döküp geçmiş güzel günleri anımsatır... 
     Alan Parker'ın başyapıtı "Birdy" yalnız hem politik duruşu hem psikolojik derinliğiyle benzersiz konusuyla değil, Matthew Modine ve Nicolas Cage'in performanslarıyla da unutulmaz bir modern-klasik haline geldi. H l izlememiş olan varsa sakın kaçırmasın. 
     CNBC-e 01.00 


Üçlü kasırga "Kusursuz Fırtına"da Clooney ve Wahlberg başrolleri paylaşıyor 
     1991 yılında üç kasırganın birleşmesiyle oluşan 'kusursuz' diye nitelenen fırtınaya yakalanan iki tekne ve bir hava kurtarma ekibinin ölüm kalım mücadelesinin anlatıldığı filmde son yılların en beğenilen aktörlerinden George Clooney ve Mark Wahlberg, geçen yılın En İyi Kadın Oyuncu adayı Diane Lane rol alıyor. 2000 yılında En İyi Görsel Efekt ve En İyi Ses dallarında Oscar'a aday gösterilen filmin yönetmeni "Das Boot" ve "Ateş Hattında" gibi usta işi aksiyonlarla tanınan Wolfgang Petersen. 
     KANAL D 21.45 


Dizi, müzik, eğlence ve yarışma      Sihirli Annem Bir peri ve evlendiği fani kocasını anlatan dizide Dudu ile Taci, aşklarına son bir şans tanır ve yeniden beraber olmayı denemeye karar verirler. KANAL D 20.30 
     Yıldızların Altında Yıldırım Bekçi, çekimleri Ortaköy'de yapılan Türk Sanat Müziği programında bu hafta Yılmaz Morgül'ü ağırlıyor. TV8 21.00 
     Çayeli'nden Öteye Karadenizli sanatçılar Kamil Sönmez, Çene Cemal ve Adalet Büyükkaya'nın bir mizansen içinde sundukları yapımda bu hafta Çayeli yöresinin kına gecesi canlandırılacak. TGRT 20.00 
     Sen Gidince Nurseli İdiz'in sunduğu yarışmanın bu haftaki yarışmacıları Pelin Erbil, Erman Aydın, Derya Özdemir ve Gürkan Başarır. Yedi gün bir villada yaşayan dört yarışmacı, "dışarıda neler olduğu"nu tahmin edecek. KANAL D 23.30 
     
     
Belgesel tadında öyküler      Kırkbeşlik Murat Meriç ve Alper Fidaner'in sundukları programa Seyyal Taner konuk oluyor. TRT 2 14.10 
     Başarı Basamakları Doç. Dr. Turgay Biçer ve Ayşe İdem Tümer'in sunduğu programda yazar Gülten Dayıoğlu, başarı sırlarını anlatacak. TRT 2 20.10 
     Karalama Defteri Varlık Yayınları, kuruluşunun 70. yılını kutluyor. Doğan Hızlan'ın konukları, Varlık Yayınları'nın kurucusu Yaşar Nabi Nayır'ın kızı Filiz Nayır Deniztekin, derginin genel yayın yönetmeni Enver Ercan ve yazar Adnan Binyazar. CNN TÜRK 21.10 
     Yakılarak Öldürülen Şair Metin Altıok 11 Temmuz Cuma günü gerçekleştirilen anma toplantısında, Sivas'ta yakılan 32 aydından şair Metin Altıok'un konuşulduğu bir panelin yanı sıra, sanatçı için hazırlanmış bir de film gösterildi. ULUSAL KANAL 21.30 
     Burhan Öçal Sılaya Dönüş "Perspektif" kuşağında perküsyon ustası Burhan Öçal'ın "sılaya dönüş" öyküsü anlatılıyor. Kırklareli'nde doğup, yolu İsviçre'den geçen ve orada caz ile tanışıp müziğin boyutlarını farklı yerlere taşıyan Burhan Öçal, en büyük düşünü gerçekleştiriyor. Davul, zurna, akordeon ve trompeti eklediği etnik müzik projesi Trakya All Stars ile doğduğu topraklara dönüyor. Projeyi başından beri izleyen yönetmen Nedim Hazar izlenimlerini, "Sılaya Dönüş" belgeselinde izleyiciyle paylaşıyor. CNN TÜRK 22.10 
     

</TEXT>
</DOC>
