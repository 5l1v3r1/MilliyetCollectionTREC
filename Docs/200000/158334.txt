<DOC>
<DOCNO> 158334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/dunya/dun04.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Turu 
</HEADLINE>
<TEXT>

Asparagas zaptiyesi      Yalan haber skandalıyla sarsılan ABD'nin büyük gazetesi New York Times, haber politikasını incelemek için 22 kişilik bir komite kurdu. Çalışanlardan seçilen 20 kişinin yanı sıra AP Başkanı Louis D. Boccardi ve Seattle'da yayımlanan Post - Intelligencer'ın birinci sayfa editörü Joann Byrd'ün komiteye atandığı bildirildi. New York Times'ın İdari Editör Yardımcısı Allan M. Siegal'ın başkanı olduğu komite, haber politikasındaki başarısızlığın nedenini 
     belirleyecek. 
     
Fox'un karısına cadılık suçlaması      Meksika Devlet Başkanı Vicente Fox'un eşi Marta Sahagun, önümüzdeki günlerde yayımlanacak bir biyografide cadılık yapmakla suçlanıyor. 50 yaşındaki Sahagun, "Patron Leydi" isimli biyografide, Fox'un rakiplerinin ve eski eşinin fotoğraflarını bir cadılık ayininde yakmakla suçlanıyor. 
     
Blair de telekulakçı      İngiltere Başbakanı Tony Blair'in bazı İngiliz parlamenterlerin telefonlarını dinlettiği ileri sürüldü. Independent gazetesi, Blair'in özellikle Kuzey İrlandalı parlamanter Martin McGuinness ve eski Bakan Mo Mowlam'ın telefonlarını dinlettiği yolunda yoğun kuşkular oluştuğunu yazdı. 
     

</TEXT>
</DOC>
