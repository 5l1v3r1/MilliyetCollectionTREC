<DOC>
<DOCNO> 195055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/soneko27.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'tan "Bayram Kredisi"... 
</HEADLINE>
<TEXT>

     Vakıfbank, bayram tatili ve bayram alışverişi yapmak isteyenler için, ''Bayram Kredisi''ni uygulamaya koydu. 
     Banka'dan yapılan açıklamada, yaklaşan Ramazan Bayramı ve Kurban Bayramı öncesinde ekonominin canlanmasına katkıda bulunmak, turistlik tesis ve pansiyonlarda bayram tatilini geçirmek isteyenlerin daha uygun koşullarda tatil yapmalarını ve vatandaşların bayram öncesi alışverişlerini bütçelerini sarsmadan gerçekleştirebilmelerini sağlamak amacıyla ''Bayram Kredisi''nin uygulamaya konulduğu bildirildi. 
     Açıklamada, söz konusu kredinin Kurban Bayramı sonuna kadar 3 net maaşa kadar kefilsiz olarak kullandırılacağı ve krediye 1-12 ay vadede yüzde 2.45 faiz oranı uygulanacağı kaydedildi. 
     Açıklamada, Banka'dan tüketici kredisi alan ve halen aksatmadan devam eden müşterilere de ikinci bir kredi olarak ''Bayram Kredisi''nin kullandırılabileceği vurgulandı. 
     
</TEXT>
</DOC>
