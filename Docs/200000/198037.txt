<DOC>
<DOCNO> 198037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur13.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör saldırılarında yaralanan bir kişi daha hayatını kaybetti... 
</HEADLINE>
<TEXT>

     İngiltere'nin İstanbul Başkonsolosluğu'na yönelik bombalı saldırıda yaralandıktan sonra kaldırıldığı Taksim Eğitim ve Araştırma Hastanesi'nde tedavi gören Nazmiye Çırık 28 , hayatını kaybetti. 
     İl Sağlık Müdürlüğü yetkililerinden alınan bilgiye göre, 20 Kasım Perşembe günü meydana gelen patlamada yaralanmasının ardından götürüldüğü Taksim Eğitim ve Araştırma Hastanesi Yoğun Bakım ve Reanimasyon Servisi'nde tedavisi süren Çırık, vefat etti. 
     Çırık'ın hayatını kaybetmesiyle 2 saldırıda ölenlerin sayısı 30'a yükseldi. 
     Levent'teki HSBC Bank Genel Müdürlüğü ve İngiltere'nin İstanbul Başkonsolosluğu'na yönelik bombalı saldırılarda yaralanarak hastanelere kaldırılanlardan, halen 13 kişinin tedavisinin sürdüğü ve bunlardan 4'ünün yoğun bakımda olduğu bildirildi. 

     
</TEXT>
</DOC>
