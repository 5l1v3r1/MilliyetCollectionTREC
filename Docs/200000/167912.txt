<DOC>
<DOCNO> 167912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/guncel/gun10.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin istasyonları şehir dışına 
</HEADLINE>
<TEXT>

     ANKARA Milliyet 

     Hükümet, Ankara’nın İncesu semtinde bir LPG istasyonunun infilak etmesinin ardından şehir içindeki benzin-LPG istasyonlarına yönelik yasal düzenleme başlattı. Başbakan Tayyip Erdoğan’ın olay yerindeki gözlemlerini anlattığı Bakanlar Kurulu’nda, yeni istasyonların şehir dışında kurulması, şehir içindekilerin de kanundaki mesafelerde olup olmadığının denetlenmesini öngören bir düzenlemenin yapılması kararlaştırıldı. 
     
     Yasal düzenleme yapılacak 
     Hükümet Sözcüsü Adalet Bakanı Cemil Çiçek, Enerji Bakanı Hilmi Güler’in koordinasyonunda ilgili kuruluşların temsilcilerinden bir komisyonun oluşturulacağını dile getirerek şöyle konuştu "Birçok şehirde bu nevi istasyonlar can ve mal güvenliğini tehlikeye sokacak mahiyette. Bir kısmının ruhsatları olmadığı iddia edilmekte. Yasal düzenleme yapılacak." 
     12 Şubat 2002’de çıkarılan LPG Yönetmeliği, istasyonların yerleşim yerlerine yakın alanlarda kurulabilmesine olanak tanıyordu. 
     

</TEXT>
</DOC>
