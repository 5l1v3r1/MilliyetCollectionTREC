<DOC>
<DOCNO> 160078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/guncel/gun01.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Konukevi'ndeki 'tesettür defilesi' direkten döndü 
</HEADLINE>
<TEXT>
Vazgeçtiler 
Sevgi Yağmuru Derneği yönetimi, siyasi tepkilerden sonra defileyi Dedeman Büyük Ankara Oteli'nde yapacaklarını açıkladı. Atasay firması da organizasyondan çekildi 
     GÜNSELİ ÖNAL Ankara 

     TBMM Başkanı Bülent Arınç'ın eşi Münevver Arınç'ın "fikir annesi" olduğu Sevgi Yağmuru Derneği, Ankara Palas'ta Devlet Konukevi "tesettür defilesi" düzenlemekten vazgeçti. Derneğin siyasi tartışma konusu yapılmasını istemediğini belirten Dernek Başkanı Handan Güller, defileyi Dedeman Büyük Ankara Oteli'nde yapacaklarını söyledi. 
     Güller, derneğe ve defile organizasyonuna "siyasi kimlik" yüklenmeye çalışıldığını ve bundan çok rahatsız olduğunu ifade etti. Derneğin yönetim kurulunun kendisi ve AKP Gaziantep Milletvekili Nurettin Aktaş'ın eşi Süreyya Aktaş'tan oluştuğunu kaydeden Güler, şöyle konuştu 
     
     Gelinen noktada rahatsızım 
     "Derneğimin siyasi platforma çekilmesini istemiyorum. Münevver Arınç onursal başkanımız da, üyemiz de değil. Bu derneğin başkanı benim. Hiçbir partili değilim. Derneğim, bir yardım derneği. Gelinen noktadan son derece rahatsızım." 
     Arınç'ın dernekte resmi bir kaydı bulunmadığını belirten Güller, "Faaliyetlerimde herkese ulaştığım gibi ona da ulaştım. 550 milletvekiline de davetiye yollamıştım. Bu organizasyonda CHP milletvekillerine de davetiye yolladık " dedi. CHP milletvekilleri ise davetiye almadıklarını söyledi. Devlet Konukevi'ni, mart ayında burada defile düzenleyen Hastaneleri Koruma Vakfı'nın HAVSAK önerisi üzerine seçtiklerini ve kiraladıklarını belirten Güller, şöyle devam etti "O salonu sünnet düğünü hariç kim isterse kiralayabiliyor. Sünnet düğünlerine de, 'çok fazla çocuk geliyor, tarihi mek n, aynalara, eşyalara zarar veriyorlar' diye karşılar." 
     Güller, tartışmalar nedeniyle Atasay firmasının organizasyondan çekildiğini belirtti. Sevgi Yağmuru Derneği'nden akşam yapılan açıklamada defilenin Dedeman Büyük Ankara Oteli'ne alındığı bildirildi. 
     
Kafaları karıştı      Devlet Konukevi'nde gerçekleştirilmesi planlanan ancak gelen tepkiler nedeniyle yeri değiştirilen Setre Giyim'in 3 Haziran'da "Sevgi Yağmuru Derneği" yararına düzenlenecek defilesine katılacak olan mankenler, ikiye bölündü. 

</TEXT>
</DOC>
