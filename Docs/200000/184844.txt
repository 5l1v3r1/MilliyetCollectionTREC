<DOC>
<DOCNO> 184844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sontur23.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Örgüt adaleti DHKP-C'li militan kendini yakma cezasına çarptırıldı 
</HEADLINE>
<TEXT>

     Eve dönüş yasasından faydalanmak isteyen DHKP-C örgüt militanı, örgütün başvurusunu öğrenmesi üzerine örgüt tarafından kendini yakma cezasına çarptırıldı. Ekmekçi yaralı olarak kurtarıldı. 
     A.A muhabirinin aldığı bilgiye göre Sincan F Tipi Cezaevinde kalan DHKP-C terör örgütü üyesi, hükümlü Bener Ekmekçi eve dönüş yasasından faydalanmak için başvuruda bulundu. Terör örgütünün Ekmekçi'nin eve dönüş başvurusunu öğrenmesi üzerine ''Ya seni öldüreceğiz ya da kendini yakarak kendi kendini cezalandıracaksın'' diye baskı yaptı. 
     Baskılara dayanamayan Ekmekçi dün cezaevinde kendini ateşe verdi. Cezaevi görevlileri durumu fark ederek anında Ekmekçi'ye müdahale ettiler. İki ayağında da yanıklar oluşan Ekmekçi Numune Hastanesinde tedavi altına alındı. Ekmekçi'nin durumunun iyi olduğu öğrenildi. 
     
</TEXT>
</DOC>
