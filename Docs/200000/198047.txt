<DOC>
<DOCNO> 198047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur23.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırılarda hayatını kaybeden Hülya Dönmez toprağa verildi... 
</HEADLINE>
<TEXT>

     İngiltere'nin İstanbul Başkonsolosluğu'na yönelik bombalı saldırıda yaralanan ve tedavi gördüğü Taksim Eğitim ve Araştırma Hastanesi'nde hayatını kaybeden Hülya Dönmez'in cenazesi memleketi Eskişehir'de toprağa verildi. 
     Taksim Eğitim ve Araştırma Hastanesi'nde, önce beyin ölümü gerçekleşen, dün de kalbi duran Hülya Dönmez'in 27 cenazesi memleketi Eskişehir'e getirildi. 
     Tabutunun üzerine gelinlik konulan Hülya Dönmez'in cenaze törenine, ailesi, yakınları ve çok sayıda vatandaş katıldı. 
     Yoğun güvenlik önleminin alındığı törende, Hülya Dönmez'in cenazesi, Emek Mahallesi'ndeki Mirac Camii'nde kılınan öğle namazından sonra Asri Mezarlığa defnedildi. 
     Marmaris'te bir mobilya mağazasında çalışan Hülya Dönmez, erkek arkadaşı Greame John Carter ile İngiltere'de 15 gün tatil yapmak için İngiltere Başkonsolosluğu'na vize almaya gitmiş ve bombalı saldırı sonucu ağır şekilde yaralanmıştı. 
     
</TEXT>
</DOC>
