<DOC>
<DOCNO> 198465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sonspo38.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray - Malatyaspor 2-2 
</HEADLINE>
<TEXT>

     Stat Atatürk Olimpiyat Hakemler İsmet Arzuman xxx, Birol Budan xxx, Hayati Doğan xxx Galatasaray Aykut xx, Prates xxx Dk. 79 Bülent x , Tamas x, Orhan xx, Ergün xx Dk. 81 Abdullah x , Sabri xx, Petre xx Dk. 81 Arif x , Ayhan xx, Berkant xx, Bratu xx, Hakan Şükür xx Malatyaspor Fevzi xx, Tolga xx, Serkan Bensol x, Mert xx, Celaleddin xxx, Mkalele xx Dk. 46 Mithat x , Pachola xx, Ayman xx Dk. 68 Ümit x , Mehmet x Dk. 46 Atilla xx , Fazlı xx, Muhammet Hanifi xxx Goller Dk. 31 Prates, Dk. 65 Petre, Dk. 73 Muhammet Hanifi, Dk. 80 Celaleddin Sarı kart Dk. 44 Serkan Bensol, Dk. 87 Ümit Malatyaspor , Dk. 82 Ayhan Galatasaray 
     Birinci Süper Futbol Ligi'nde yapılan maçta, Galatasaray, kendi sahasında Malatyaspor ile 2-2 berabere kaldı. 
     
     İLK YARI 

     15. dakikada sol çaprazdan ceza sahasına giren Bratu'nun orta şut karışımı vuruşunda meşin yuvarlak, üstten auta gitti. 
     18. dakikada Prates'in yerden ceza alanına gönderdiği top, Hakan Şükür'ün önünde kaldı. Bu futbolcunun, altı pas üzerine çıkardığı topa Berkant'ın gelişine sert vuruşunda top, savunmadan döndü. 
     20. dakikada hızlı hücuma çıkan Galatasaray'da, Sabri'nin Berkant'a gönderdiği derinlemesine pasta, tehlikeyi erken fark eden kaleci Fevzi, ceza alanı ön çizgisine kadar çıkarak topa sahip oldu. 
     26. dakikada soldan Berkant'ın kullandığı korner atışında, ceza sahasına kavisli şekilde gelen topa Petre, istediği gibi kafa vuruşu yapamayınca, meşin yuvarlak, kaleci Fevzi'de kaldı. 
     28. dakikada sağdan Prates'in ceza sahasına gönderdiği topu, ön direkte Berkant kontrol etti. Uygun şut pozisyonu bulamayan bu futbolcunun ceza yayına çıkardığı topa Ayhan'ın vuruşunda, meşin yuvarlak savunmadan döndü. 
     31. dakikada ceza yayının hemen sağından kullanılan serbest vuruşta, Prates'in şık plase vuruşunda top, barajın üzerinden kaleci Fevzi'nin müdahalesine rağmen ağlara gitti 1-0 
     37. dakikada Fazlı, kafayla topu Muhammet Hanifi'nin önüne indirdi. Bu oyuncu, kaleciyle karşı karşıya kaldığı pozisyonda meşin yuvarlağa yetişemeyince, kaleci Aykut yatarak topa sahip oldu. 
     39. dakikada sol çaprazdan Berkant'ın yaptığı sert vuruşta, kaleci Fevzi topu uçarak güçlükle çelebildi ve savunma, topu uzaklaştırdı. 
     Karşılaşmanın ilk yarısı, Galatasaray'ın 1-0 üstünlüğüyle sona erdi. 
     
     İKİNCİ YARI 

     52. dakikada sağdan Pachola'nın kullandığı korner atışında, ceza sahası içinde Celaleddin'in kafa vuruşunda, top yan direği sıyırarak auta gitti. 
     53. dakikada Fazlı'nın ceza sahası içinde kafayla indirdiği topa Muhammet Hanifi'nin yakın mesafeden şutunda, kaleci Aykut meşin yuvarlağı 2 hamlede kontrol etti. 
     63. dakikada Petre'nin sağdan ortasında ceza alanında penaltı noktası üzerinde müsait durumda topla buluşan Bratu'nun vuruşunda top, kaleci Fevzi'den döndü. 
     65. dakikada sol çaprazda topla buluşan Bratu'nun ceza sahası içinde sert vuruşunda meşin yuvarlak, önce üst direğe, sonra yere çarparken, savunma topu taça atarak uzaklaştırdı. Pozisyonun devamında Prates'in uzun taç atışında Hakan Şükür'ün kafayla indirdiği topu, ceza yayı üzerinde, Petre şık bir vole vuruşuyla kaleci Fevzi'nin sağından ağlara gönderdi 2-0 
     73. dakikada Mert'in orta sahadan ceza alanına gönderdiği topta Galatasaray savunması ofsayt taktiği uygulamak isterken, savunmanın arkasında topla buluşan Muhammet Hanifi, kaleci Aykut'un yanından meşin yuvarlağı ağlara gönderdi 2-1 
     77. dakikada Berkant'ın kullandığı korner atışında ceza sahası içinde Petre, topa kafayı vurdu. Kaleci Fevzi, son anda meşin yuvarlağı kornere attı. 
     80. dakikada Atilla'nın sağdan ortasında savunmayı aşan topla ceza sahası içinde buluşan Celaleddin, mükemmel bir vuruşla meşin yuvarlağı ağlara göndererek, eşitliği sağladı 2-2 
     84. dakikada Arif'in sağdan kullandığı korner atışında Tamas'ın kafa vuruşunda, kaleci Fevzi bir kez daha topu çelerek, golü önledi. 
     89. dakikada sağ çaprazda Sabri'nin sert şutunda, kaleci Fevzi topu tokatlayarak güçlükle uzaklaştırdı. 
     Karşılaşma 2-2 berabere sona erdi. 
     
</TEXT>
</DOC>
