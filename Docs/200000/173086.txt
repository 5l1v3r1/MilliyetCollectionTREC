<DOC>
<DOCNO> 173086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/ekonomi/eko09.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank'a iki alıcı çıktı 
</HEADLINE>
<TEXT>

   EKONOMİ SERVİSİ 
   
   Tasarruf Mevduatı Sigorta Fonu TMSF , Pamukbank'ın satışı için, Hussein Nuaman Soufraki ve Finansbank'ın verdiği teklifleri değerlendirmeye aldı. 
   TMSF'den yapılan açıklamada, ikinci kez satışa sunulan Pamukbank için Societe Generale Group, Tekfen Holding, Hussein Nuaman Soufraki ve Finansbank, Tekfen Holding ve Alternatifbank'ın başvurularının kabul edildiği hatırlatıldı. 
   
   Teklif süresi doldu 
   TMSF açıklamasında şu bilgilere yer verildi 
   "Banka nezdinde inceleme yapma izni verilen Societe Generale Group satış sürecinden çekilmiş, Tekfen Holding bankanın satın alınmasına ilişkin olarak teklif vermemiş, Hussein Nuaman Soufraki ve Finansbank ise tekliflerini 31 Temmuz 2003 itibarıyla TMSF'ye sunmuştur." Açıklamada, söz konusu tekliflerin değerlendirmeye alındığı ve değerlendirme sonucu hakkında ayrıca açıklama yapılacağı da belirtildi. 
   
   
</TEXT>
</DOC>
