<DOC>
<DOCNO> 162205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun07.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mel Gibson, Hz İsa filmini eleştiren dincilere dava açıyor 
</HEADLINE>
<TEXT>

     Tanınmış sinema oyuncusu Mel Gibson, yönetmen olarak çevirdiği Hz. İsa filmini eleştiri konusu yapan bazı dinci grupları mahkemeye vermekle tehdit etti. 
     Merkezi ABD'de bulunan ''Anti-Defamation League'' adlı Musevi grup ile ''Amerikan Katolik Piskoposlar Konferansı'' adlı dini kuruluşun temsilcileri, Musevilerin, Gibson'un çevirdiği ve Hz. İsa'nın çarmıha gerilmesini konu alan filmdeki rolünü eleştiri konusu yapmışlardı. Filmde Yahudilerin, Hz. İsa'nın öldürülmesinde işbirliği yaptıkları iddia ediliyor. 
     Kaynaklar, Mel Gibson'un, İsa'nın öldürülmesinde Yahudilerin parmağı bulunduğuna inanan Katolik bir harekete mensup olduğunu öne sürüyorlar. 
     Mel Gibson, Roma'da çevrilen ''The Passion'' İhtiras adlı filmi geçen ay tamamlamıştı. Gibson, Fox News kanalına yaptığı açıklamada, ''Ben yeterince büyük bir çocuğum ve sorumluluklarımı kendim üstlenmesini bilirim'' dedi. 
     ''The Passion'' Mel Gibson'un, ''Braveheart'' filmiyle Oscar kazanmasından sonra yönetmen olarak çevirdiği ilk film oluyor. 
     
</TEXT>
</DOC>
