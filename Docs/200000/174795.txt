<DOC>
<DOCNO> 174795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/yasam/yas09.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarılarak boğuldular 
</HEADLINE>
<TEXT>

   2 kuzen serinlemek için denize girdi. Ama yüzme bilmeyen gençler birbirlerine sarılarak boğuldu... 
      HALUK ATALAY İstanbul 
   
   Sarayburnu'nda serinlemek için denize giren dört gençten ikisi boğularak hayatını kaybetti. Yüzme bilmedikleri öğrenilen iki genç birbirine sarılarak can verirken, iki arkadaşları ise uzun süre şok geçirdi. 
   
   Akıntıya kapıldılar 
   Alınan bilgiye göre, Şenol Çolak 19 ile amcasının oğlu Yunus Çolak 18 iki arkadaşlarıyla birlikte serinlemek için Sarayburnu'nda saat 17.00 sıraları denize girdiler. Yüzme bilmedikleri öğrenilen Şenol ile Yunus, bir süre sonra, denizdeki akıntıya kapıldılar. Korku ve şaşkınlık içerisinde birbirlerine sarılan iki genç, sürüklenerek kıyıdan uzaklaştılar. 
   Vatandaşların bilgi vermesi üzerine olay yerine gelen Deniz Polisi ve dalgıçların yaptığı arama sonucu Şenol Çolak'ın cesedi çıkarıldı. Bulunamayan Yunus Çolak'ın cesedi ise aranıyor. Arkadaşlarının ölümüyle şok iki genç ise gözyaşına boğuldular. Polisler tarafından güçlükle sakinleştirilen iki gencin ifadesi uzun süre alınamadı. 
   
   
</TEXT>
</DOC>
