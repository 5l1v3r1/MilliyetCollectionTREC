<DOC>
<DOCNO> 196803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sondun34.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Diplomatik misyonlara bombalı saldırılar kronolojisi... 
</HEADLINE>
<TEXT>

     Terör, bugün İstanbul'daki İngiliz bankası HSBC ve İngiltere Başkonsolosluğu'nu hedef aldı. 
     İngiltere'nin İstanbul Başkonsolosu Roger Short saldırıda ölenler arasında bulunuyor. 
     Fransız Haber Ajansı'nın AFP derlemesine göre, son 20 yılda dünyanın çeşitli yerlerinde bomba yüklü araçlarla diplomatik misyonlara yönelik olarak düzenlenen kanlı saldırıların kronolojisi şöyle 
     18 Nisan 1983 - Lübnan Beyrut'taki ABD Büyükelçiliği'nin önünde bomba yüklü araç kullanılarak düzenlenen saldırıda 17'si Amerikalı 63 kişi öldü. 
     12 Aralık 1983 - Kuveyt Radikal Şii gruplar Kuveyt'teki ABD ve Fransa büyükelçilikleri önünde bomba yüklü araçları havaya uçurdu, 5 kişi öldü, 86 kişi yaralandı. 
     20 Eylül 1984 - Lübnan Beyrut'taki ABD Büyükelçiliği önünde bomba yüklü araç havaya uçuruldu. 24 kişi öldü, aralarında Amerikan ve İngiliz büyükelçilerinin bulunduğu 50 kadar kişi yaralandı. 
     17 Mart 1992 - Arjantin Arjantin'deki İsrail Büyükelçiliği'ne bomba yüklü araçla düzenlenen saldırıda elçilik binası tamamen yıkıldı. 30 kişi öldü, 200 kişi yaralandı. 
     19 Kasım 1995 - Pakistan İslamabad'daki Mısır Büyükelçiliği'ne yine bomba yüklü araç kullanılarak düzenlenen saldırıda 17 kişi öldü, 60 kişi yaralandı. Saldırı 3 ayrı grup tarafından üstlenildi. 
     7 Ağustos 1998 - Kenya Tanzanya Kenya ve Tanzanya'daki ABD büyükelçiliklerine yönelik çifte saldırıda toplam 224 kişi hayatını kaybetti. Kenya'da 12'si Amerikalı 213 kişi öldü, 5 bin kişi yaralandı, Tanzanya'daki saldırıda ise 11 kişi öldü, 72 kişi yaralandı. 4 Kasım 1998'de Usame Bin Ladin saldırılardan sorumlu tutuldu. 
     21 Mart 2002 - Peru Lima'daki ABD Büyükelçiliği karşısında bomba yüklü 2 aracın havaya uçması sonucu 9 kişi öldü, 30 kadar kişi yaralandı. Amerikalılardan ölen olmadı. 
     14 Haziran 2002 - Karaçi Karaçi'deki ABD Konsolosluğu önündeki patlamada 9 Pakistanlı öldü. Saldırıda bomba yüklü araç kullanıldı. 
     7 Ağustos 2003 - Irak Bağdat'daki Ürdün Büyükelçiliği'ne yönelik saldırıda 14 kişi öldü ve 50 kadar kişi yaralandı. Saldırıda bomba yüklü araç kullanıldı. 
     19 Ağustos 2003 - Irak Bağdat'taki BM merkezine yönelik intihar saldırısında aralarında BM Irak özel temsilcisi Sergio Vieira de Mello'nun bulunduğu 22 kişi hayatını kaybetti. 
     
</TEXT>
</DOC>
