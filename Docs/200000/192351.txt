<DOC>
<DOCNO> 192351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/guncel/gun20.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Demirkazık'ta mahsur kalan 8 kişi bulundu    Niğde'nin Çamardı ilçesi yakınlarındaki Demirkazık Dağı'nda mahsur kalan ikisi Avusturyalı 8 kişi kurtarıldı. Yabankeçisi avlamak için önceki gün sabah saatlerinde Sulucaova köyü yakınlarındaki eski maden ocağı bölgesine giden Tomy Ulmer ve Heider Bruno adındaki Avusturyalı iki avcı ile kılavuz ve yardımcı personel olarak ekibe katılan İmdat Küçükgüzel, Ertan Biler, Cemil Korkmaz, Bilal Okçu, Şerafettin Okçu ve Milli Parklar görevlisi Sadettin Taşyalak, 6 saat süren kar temizleme çalışmasından sonra bulundukları bölgeden kurtarıldı. 
   
   424 öğrenciden 405'inde sağlık sorunu çıktı...    İstanbul Kağıth ne'deki Ferit Aysan Yaşam İlköğretim Okulu'nda sürdürülen "Okul Sağlığı Hizmet Uygulaması" kapsamında muayene edilen 424 öğrencinin 405'inde bin 14 sağlık sorunu tespit edildi. Muayene edilen öğrencilerin sadece 19'unda sağlık problemine rastlanmadı. İkinci sınıfları kapsayan çalışma, İstanbul Üniversitesi'nin Kadın ve Çocuk Sağlığı Birimi tarafından, 2000 - 2001, 2001 - 2002, 2002 - 2003 eğitim ve öğretim yıllarında gerçekleştirildi. 
   HİPERTANSİYON DA VAR 
   Öğrencilerin yüzde 64.6'sında ağız - diş sorunları, yüzde 56.6'sında akut hastalıklar, yüzde 35.8'inde kronik hastalık ve bulgular, yüzde 33'ünde psikolojik sorunlar, yüzde 17'sinde de göz rahatsızlığı olduğu ortaya çıktı. Yalnızca 2002 - 2003 öğretim yılında yapılan muayenelerde 137 öğrenciden sadece 8'inde hiçbir sağlık sorunu çıkmadı. 
   7 öğrencide hipertansiyon tespit edildi. Öğrencilerin 73'ünde akut hastalıklara rastlandı ve bunların çoğunu üst solunum yolu enfeksiyonları oluşturdu. 
   
   Üstgeçit yerine ölümü seçti    Zeytİnburnu'nda, yakındaki üstgeçit yerine otoyoldan karşıya geçmeye çalışan Mehmet Daşkın 19 , otomobilin altında kalarak öldü. Hızla akan trafiğin arasından ısrarla karşıya geçmeye çalışan Daşkın'a, Gürkan Özenen'in kullandığı otomobil çarptı. Kontrolden çıkan otomobil, bariyerleri aştıktan sonra yol kenarındaki yeşillik alanda durabildi. Daşkın, kaza yerinde hayatını kaybetti. Özenen, gözaltına alınırken, Daşkın'ın cesedi ambulansla Adli Tıp Kurumu morguna kaldırıldı. 
   
   Kafeci başından kurşunlandı    Kartal'da, Rainbow Spor Salonu'nun kafeteryasını 3 aydır işleten işleten Veysi Erkul 38 , salonunun girişinde başından kurşunlanarak öldürüldü. Erkul'un, kimliği henüz belirlenemeyen kişi ya da kişilerce alnından tek kurşunla vurularak öldürüldüğü belirlendi. Erkul'un cesedi yapılan incelemenin ardından Kartal Lütfi Kırdar Eğitim ve Araştırma Hastanesi morguna kaldırıldı. Polis, Erkul'un öldürülmesiyle ilgili soruşturma başlattı. 
   
   Otomobilde uyuşturucu keyfi    KadIkÖy'de, otomobil içinde uyuşturucu alarak dolaşan üç genç, polise takıldı. Gençlerin, pet şişeden yaptıkları pipo ve bir miktar hintkeneviri ele geçirildi. Polisin 'Dur' ihtarına uymayan otomobil kaçmaya başladı. Kaçacak yer bulamayan otomobil, ekip otolarına çarparak durabildi. Kazada otomobilde bulunan Selçuk Şimşek, Yunus Orcan ve Yunus Baş çeşitli yerlerinden yaralandı. Şimşek, Orcan ve Baş, tedavilerinin yapılmasından sonra karakola götürüldü. 
   
   Muhtarlığa molotoflu saldırı    BeyoĞlu'nda, mahalle muhtarlığına önceki akşam düzenlenen molotofkokteylli saldırıda, maddi hasar meydana geldi. 80. yıl kutlamalarının sürdüğü saatlerde Kaptanpaşa Mahallesi Muhtarlığı'na kimliği belirsiz 2 kişi, molotofkokteylli saldırıda bulundu. İçeri düşen molotofkokteylinin halı ve k ğıtları tutuşturması sonucu yangın çıktı. İtfaiyenin söndürdüğü yangının bilgisayar ve çok sayıda evrakı kullanılamaz hale getirdiği öğrenildi. 
   
   
   
</TEXT>
</DOC>
