<DOC>
<DOCNO> 168469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun16.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivrisinek kovan cep telefonu piyasaya çıkıyor 
</HEADLINE>
<TEXT>

     Güney Kore'nin SK Telecom telefon şirketi, ''sivrisinek kovan cep telefonlarının arza hazır olduğunu'' bildirdi. 
     Nemli sıcak havalarda sivrisinek cenneti olan Güney Kore'nin SK Telecom şirketinden yapılan açıklamada, sivrisinekleri cep telefonlarıyla kovma denemelerinin başarılı olduğu, yakında piyasaya sürülecek telefonların yayınladığı ses dalgasıyla sivrisineklerin bir metreden fazla insana yaklaşamayacağı belirtildi. 
     ''Sivrisineksavar'' cep telefonu şöyle çalışacak 
     Aboneler 3000 von bedelle 7 milyon TL sivrisinek kovan nitelikte frekans içeren sesi, telefona indirebilecek. Ses, insan kulağının duyma sınırına yakın olduğu için hiç rahatsız edici değil. 
     Cep telefonunun bataryası, sivrisinek kovma işlemi sırasında yüzde 30 oranında fazla elektrik harcayacak. 
     SK Telecom şirketi, Asya'nın en büyük üçüncü cep telefonu pazarı olan Güney Kore'de pazarın yarısından çoğunu elinde bulunduruyor. 
     
</TEXT>
</DOC>
