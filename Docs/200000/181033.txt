<DOC>
<DOCNO> 181033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/soneko15.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, Yargıtay'ın DEHAP ile ilgili kararına odaklandı... 
</HEADLINE>
<TEXT>

     Borsa yatırımcıları, Irak'a asker gönderilmesi ve Yargıtay'ın DEHAP konusunda vereceğe karara odaklandı. 
     Şeker Yatırım Menkul Değerler Kurumsal Finansman ve Araştırma Müdürü Edmon Nergizyan, yaptığı değerlendirmede, geçtiğimiz hafta piyasanın, siyasi ve ekonomik gündemin oldukça hareketli olmasına rağmen, durgun ve yatay bir hareket izlediğini hatırlattı. 
     Enflasyon, ihracat ve sanayi üretimine ilişkin olumlu gelişmelere rağmen yatay hareketin devam ettiğini dile getiren Nergizyan, ''Piyasada DEHAP hakkında Yargıtay tatafından verilmesi beklenen karar baskı unsuru oldu. Piyasa Meclis aritmetiğinde ortaya çıkabilecek bir değişikliğin tedirginliğini endekse yansıttı'' dedi. 
     Endeksin bu hafta bir yön tayini yapmasının beklendiğini belirten Nergizyan, değerlendirmesinde şu görüşlere yer verdi 
     ''Sıkışık ve hacimsiz harekete rağmen, geçen hafta da para girişinin sürdüğü gözlendi. Piyasa kısa vadede düzeltmeli hareketler yapsa da üç aydır devam eden düzenli para girişi, orta vadeye olumlu bakmamızı sağlıyor.'' Nergizyan, endekste, kısa vadeli destek seviyesini 11,500 puan, kısa vadeli direnç seviyesini de 12,000 puan olarak gösterdi. 
     
</TEXT>
</DOC>
