<DOC>
<DOCNO> 169516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sondun15.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Taylandlılar, fahişeliğin yasallaşmasına karşı... 
</HEADLINE>
<TEXT>

     Taylandıların ''dünyanın en eski mesleğine'' karşı hoşgörülü oldukları şeklindeki yaygın inanca karşın, yapılan bir kamuoyu yoklaması, halkın yüzde 81'inin fahişeliğin yasallaştırılmasına karşı olduğunu ortaya koydu. 
     Sonuçları Ramkhamhaeng Üniversitesi'nin internet sitesinde yayınlanan yoklamaya katılanların yüzde 55'i de, seks endüstrisinin yasallaştırılmasının yolsuzluk ve rüşveti azaltacağı fikrine katılmadığını belirtti. 
     Üniversite, yoklamaya katılanların çoğunun, fahişeliğin yasallaştırılması önerisinin, çoğunluğu Budist olan ülkede ahlak dışı davranışları teşvik etmek anlamına geleceğini düşündüğünü kaydetti. 
     Uluslararası Çalışma Örgütü ILO verilerine göre, fahişelik Tayland'da en büyük yeraltı ekonomik faaliyeti. Onu uyuşturucu, insan kaçakçılığı ve kumar izliyor. 
     
</TEXT>
</DOC>
