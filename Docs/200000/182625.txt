<DOC>
<DOCNO> 182625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sondun06.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Valizden 500 kaplumbağa çıktı... 
</HEADLINE>
<TEXT>

     Singapur'da bir Hintlinin valizinden koruma altında tutulan 500 kaplumbağa çıktı. 
     Madras kentinden gelen 28 yaşındaki Hintlinin valizinde gümrük memurlarınca yapılan aramada, soyları tükenme tehlikesiyle karşı karşıya olduğu için koruma altına alınan minik ''yıldızlı kaplumbağalar'' bulundu. 
     Hintlinin, kaplumbağaları satmak amacıyla Singapur'a getirdiğini söylediği bildirildi. 
     Bu kamplumbağaları özel izin almadan Singapur'a sokmak yasak olduğundan, sanığın 5 bin dolar para cezası ve bir yıl hapis cezasına çarptırılabileceği belirtildi. 
     Anavatanı Hindistan olan ''yıldızlı kaplumbağa'', uluslararası koruma altına alınmış türlerden. 
     Valizden çıkan kaplumbağalar, Singapur hayvanat bahçesine gönderildi. 
     
</TEXT>
</DOC>
