<DOC>
<DOCNO> 155726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/guncel/gun03.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk usulü’ hasar tespit 
</HEADLINE>
<TEXT>

Bingöl’de hasarlı binalarda inceleme yapan memurlar, aynı apartmanın 1. ve 2. katına oturulamaz’, 3. ve 4. katına oturulabilir’ raporu verdi. Afet İşleri yetkilileri ise, bilgisiz memurların çalıştığını itiraf etti 
     Depremin yerle bir ettiği Bingöl, şimdi de "hasar tespit skandalı"yla sallanıyor. 6.4 şiddetindeki depremden sonra ön hasar tespiti yapan memurlar, aynı apartmanın ilk iki katına "oturulamaz", üstteki iki katına da "oturulabilir" raporu verdi. Hasarlı evlerine "oturulabilir" raporu verildiğini belirten depremzedeler, çadır alamamaktan yakındı. Afet İşleri yetkilileriyse ön tespitte "çok az bilgili veya bilgisiz memurlar çalıştığını" itiraf etti. Karşıyaka Mahallesi’ndeki birçok yapı kooperatifine ait konutların 1. ve 2. katlarına "oturulamaz", 3. ve 4. katlarına ise "oturulabilir" raporu verilmesi, vatandaşları hayrete düşürdü. Orman Yapı Kooperatifi’nin 4. katında oturan Özkan Günyel, Bayındırlık Müdürlüğü elemanlarının hazırladıkları rapora göre, konutuna "oturulabilir" raporu verildiğini, bu nedenle çadır alamadıklarını söyledi. Aynı apartmanın 1. katında oturan Hediye Gündü, daireleri için "oturulamaz" raporu verildiğini ve "Eşyalarınızı çıkarın" uyarısında bulunduğunu belirterek, "Hasar raporuyla çadır aldık" dedi. 
     
     Kesin tespitler yapılacak 
     Aynı apartmanın 4. katında oturan Ayten Gül de, rapor hazırlayanların, kendilerine "Rahatlıkla oturabilirsiniz" dediklerini kaydederek, "Üst katlara oturulur’, alt katlara oturulamaz’ diyorlar. Eğer 1 ve 2. katların yıkılma tehlikesi varsa 3 ve 4. katlar nasıl ayakta kalacak " diye konuştu. 
     Afet İşleri Genel Müdürlüğü Geçici İsk n Dairesi Başkanlığı yetkilileriyse, ön hasar çalışmalarında, bilgisi olmayan ya da çok az bilgisi olan bazı memurların görev aldığını, bunun için böyle raporların olabileceğini kaydetti. Yetkililer, kesin tespit çalışmalarının kendi elemanlarınca yapılmaya başlandığını belirtti. 
     

</TEXT>
</DOC>
