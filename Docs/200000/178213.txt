<DOC>
<DOCNO> 178213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/soneko18.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin 2004 bütçesinde 500 milyar dolarlık açık bekleniyor 
</HEADLINE>
<TEXT>

     Irak Savaşı ve iç güvenlik kaygıları ile maliyetlerinin artması nedeniyle, ABD'nin 2004 federal bütçesinde yaklaşık 500 milyar dolarlık rekor düzeyde bir açık tahmin ediliyor. 
     Kongre Bütçe Ofisi'nin resmi tahmini bugün beklenirken, Demokratlar, 1 Ekim'de başlayacak olan mali yıl için yaklaşık 500 milyar dolarlık bir tahminde bulundular. 
     Türkiye'nin Gayri safi Milli Hasılası'nın iki katından fazla olan ABD'nin yaklaşık 500 milyar dolarlık bütçe açığının, Irak ve Afganistan'daki yeniden inşa maliyetlerinin de katılması halinde çok daha yükseleceği belirtiliyor. 
     Demokratlar, federal bütçe açığının, 2004-2013 döneminde, ortalama 300 milyar doların altına inmeyeceği tahmininde de bulundular. 
     Bush yönetimi ise vergi oranlarını indirerek, gelecek 10 yıl içinde bütçede fazla elde etmeyi hedefliyor. 
     Son 40 yıl boyunca sürekli açık veren ABD bütçesi, ilk kez Clinton yönetiminde fazla vermişti. 
     
</TEXT>
</DOC>
