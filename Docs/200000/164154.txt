<DOC>
<DOCNO> 164154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/soneko36.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası rezervleri 106 milyon dolar azaldı... 
</HEADLINE>
<TEXT>

     Merkez Bankası'nın döviz rezervleri, 6-13 Haziran 2003 tarihleri arasında 106 milyon dolar azaldı. 
     Merkez Bankası'nın haftalık bültenine göre, 6 Haziran'da 27 milyar 638 milyon dolar olan bankanın döviz rezervleri, 13 Haziran'da 27 milyar 2 milyon dolara indi. 
     Öte yandan, bankalar ve özel finans kurumlarının ÖFK toplam döviz rezervleri, 471 milyon dolar artarak 30 Mayıs itibariyle 8 milyar 995 milyon dolara yükseldi. Bankalar ve ÖFK'ların toplam döviz rezervi 23 Mayıs'da 8 milyar 524 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 23-30 Mayıs 2003 tarihleri arasında 632 milyon dolar artarak, 38 milyar 183 milyon dolardan 38 milyar 815 milyon dolara çıktı. 
     
</TEXT>
</DOC>
