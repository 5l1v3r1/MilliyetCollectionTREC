<DOC>
<DOCNO> 188903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/guncel/gun90.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Daum Türk oluyor...    Sürekli SerinDuruş okuyucuları hatırlar. 10 Eylül'de "Algıda Seçicilik ve İlhan Mansız" kel alaka başlıklı yazıda "Yıllardır Türkiye'de olan, Beşiktaş Teknik Direktörü Lucescu'nun "yeminli tercüme büroları" kadar dil bilirken 5 galiba , tek kelime Türkçe konuşmamasına takmış durumdayız. Yahu insan bir çaba gösterir, jest olsun diye çat pat da olsa bir konuşmasını Türkçe yapar. Fatih Terim İtalyancayı sökmüştü, Alman Daum işi Milli Marş'a kadar götürdü, Lucescu'dan tık yok. O'nu da takip ediyoruz. Mecbur mu Evet, mecbur" demiştik... 
   Sonra Lucescu "İstesem Milli Marşı tersten bile okurum. Ama o zaman röportaj yapmak zorunda kalır, işimi yapamam " diye sallamıştı... 
   Daum bombayı patlattı. Türk vatandaşı olmaya karar vermiş. Meğer bu Milli Marş işi, Türk vatandaşlığına geçmenin ön hazırlığında yer alan Türkçe kurslarının semeresiymiş. 
   Almışız kokuyu zamanında. Öyle durduk yerde Milli Marşlar, tekin işler değildir. 
   Geçmiş olsun Sayın Lucescu, bülbül gibi şakısan da Daum'un üstüne çıkamazsın artık. İtalyanca, Fransızca, İngilizce, Romence, ortaya karışık takılmaya devam et... 
   
   Ama ufak bir problem var...    Daum, "DaumTurka" olunca ismi ne olacak Memlekete gelen bir çok topçu, Türk vatandaşlığına geçince, kendi isimlerine benzeyen Türk isimleri aldılar. Kimin keleğidir bu onlara bilmiyoruz. Muhtemelen, isteyene istediği ismi koyma hakkını vermeme hakkını kendinde gören bir memurundur. Mesela Roman Dobrowski şimdi Kaan Dobra diye dolaşıyor. Benzerlikte son nokta, kafiyesine kadar. Bir de Mirko Mirkoviç var, o da Mert Meriç oldu. Böyle orijinal ismine benzemeyen bir Uche var. Uche Alozia Okechukwu'nun neresine benzetilsin ki Deniz Uygar'la kurtarmış o da. "Ali Ziya Ökkeşoğlu" olabilirmiş aslında, dikkatsiz bir ana gelmiş herhalde, neyse olur o kadar. 
   Peki ya Christophe Daum'un Türkçe ismi ne olacak Daum bu konuda düşünüp bir karar aldı mı acaba Yukarıdaki kriterlere göre bir isim bulmak zor. Önerisi olan varsa bekliyoruz... 
   
   Merak Kediyi Öldürdü .. No 22    SerinDuruş ve ShockHaberciler tarafından gönderilen sorulara devam... 
   Neden bir adamın yüzü maskeli olduğu halde reji ısrarla o adamın yüzünü gösterirken ekranı buzlu cam kıvamına getirir Adam o maskeyi dışarıda da mı takmaktadır yoksa Bkz. 08.10.2003 tarihli A'dan Z'ye programındaki maskeli konuk Tarihte bir şeyi bulup da kullanmayan bir millet var mıdır Neden bütün kitaplarda "Yazıyı ilk bulan ve kullananlar Sümerlerdir" gibi ifadeler yer alır Yoksa Sümerlerden önce yazıyı bulup da kullanmayan bir toplum mu vardır "Popeye" adlı çizgi film karakteri neden Türkçeye "Temel Reis" olarak çevrilmiştir Bu durumda "Kabasakal"ın da aslında "Dursun" olması gerekmez miydi Neden otobüste biri akbilini bastığında boş sesi gelince, otobüs ahalisi ayıplamak sureti ile homurtular çıkarır Türk örf ve adetlerine göre unutkan olup akbile yeni kontör yüklememek ayıp mıdır Neden şoförün kullandığı lüks arabaların sağ arka koltuğunda oturarak işe giden herkes sabahları gazete okur 
   
   Açın Arjantin'in önünü .. 
   Chen Ousan Arjantinli bir siyasetçi, krizden önce 
   
   Gereksizim 
   "Galatasaray Fatih Terim'le de bir şey olmaz, Fatih Terim'siz de bir şey olmaz. Hiç bir şey olmaz .." 
</TEXT>
</DOC>
