<DOC>
<DOCNO> 163917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/soneko15.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekabet Kurulu Başkanlığı'na, Mustafa Parlak getirildi 
</HEADLINE>
<TEXT>

     Bakanlar Kurulu tarafından, Rekabet Kurulu'nca önerilen 3 aday arasından Kurul Başkanlığı'na görevlendirilen Mustafa Parlak, 1950 yılında Rize'de doğdu. 
     Atatürk Üniversitesi Ziraat Fakültesi mezunu olan Parlak, Hopa Çay Fabrikası'nda İşletme Mühendisi, Ulucam Çay Fabrikası, Hopa Çay Fabrikası ve Veliköy Çay Fabrikası'nda müdür olarak görev alırken, 18 ve 19. Dönem Rize Milletvekilliği de yaptı. 
     1999 yılından itibaren Rekabet Kurulu üyesi olan Parlak, evli ve 2 çocuk babası. 
     Rekabet Kurumu Başkanı Tamer Müftüoğlu'nun emekliye ayrılmasının ardından, Kurum Başkanlığı için belirlenen diğer adaylar da Ali Ersan Gökmen ve Müfit Sonbay olmuştu. 
     
     BÜMKO GENEL MÜDÜRÜ HASAN GÜL... 
     Öte yandan, Maliye Bakanlığı Bütçe ve Mali Kontrol Genel Müdürlüğü'ne Maliye Müfettişi Hasan Gül getirildi. 
     1964 yılında Konya Kozanlı doğumlu olan Gül, Siyasal Bilgiler Fakültesi'nden mezun oldu. 
     Maliye başmüfettişi, AB Dairesi Başkan Vekili, Bakan Danışmanı olarak görev yapan Gül, evli ve bir çocuk babası. 
     
</TEXT>
</DOC>
