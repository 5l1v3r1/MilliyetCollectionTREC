<DOC>
<DOCNO> 181531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sontur03.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezgahtar, Öküz' diyen müşteriyi tokatladı, işi bıraktı 
</HEADLINE>
<TEXT>

     Soner KOCAER- Recep AKTEPE ANTALYA, DHA 
     

ANTALYA bir alışveriş merkezindeki mağazada şef- tezgahtar olarak çalışan Melike Mungan, kendisine Öküz' dediğini iddia ettiği İstanbullu müşterisini tokatladı, ardından da işi bıraktı. 
     İstanbul'dan Antalya'ya tatile gelen N.A. adındaki kadın, büyük bir alışveriş merkesi içindeki Toys'r'us Mağazası'na gitti. Burada aldığı oyuncakların parasını ödemek için sıra bekleyen N.A., yoğunluğu azaltmak için diğer kasaların açıldığını farketmedi, ardından da "Neden diğer kasaların hizmete girdiğini haber vermediniz'' diyerek, bağırmaya başladı. Tezgahtar Melike Mungan, N.A.'yı uyardı, "Müşterilerin önünde tartışmayalım'' dedi. Bunun üzerine N.A. iddiaya göre tezgahtar Melike Mungan'a Öküz' diye bağırdı. Sinirlenen Melike Mungan, müşteri N.A.'yı tokatladı. 
     
     DAYAK OLAYINI DOĞRULADI 

     Toys'r'us Mağazası'nda mağaza şefi olarak 2 yıldır görev yapan Melike Mungan, olaydan sonra görevinden istifa ettiğini belirtirken, dayak olayını doğruladı. Müşterinin kendisine hakaret ettiğini ileri süren Melike Mungan, şunları söyledi 
     "Kasalarda ödeme yapan müşterilerden dolayı yoğunluk vardı. O sırada mağazada tek kasa hizmet veriyordu. Yoğunluktan dolayı diğer kasaları da hizmete açtık. İlk kasa kuyruğunda sırada bekleyen bayan, Neden diğer kasaların hizmete girdiğini haber vermediniz' diyerek, bağırmaya başladı. Biz de sakin olmasını isdedik. Fakat bayan, sürekli bağırıyor ve bana hakaret ediyordu. Güvenlik görevlilerinden bayanın çıkarılmasını isdedik. Bayan sakinleşmiyor, sürekli bağırıyordu. Kendisine, Müşterilerin önünde tartışmayalım, dışarı çıkalım' dediğim anda bana Öküz' diye bağırdı, yakama yapıştı. O anda sinirlerime hakim olamadım ve başına bir tokat attım. Daha sonra da görevimden istifa ettim.'' Melike Mungan, mesleğiyle ilgili Müşteri her zaman haklıdır' sözü hatırlatıldığında da "Evet haklıdır, fakat müşteri müşteri gibi olduğu zaman. Bu müşteri komplesli bir bayandı. Olay bu yüzden bu kadar büyüdü'' dedi. 
     
</TEXT>
</DOC>
