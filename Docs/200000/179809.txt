<DOC>
<DOCNO> 179809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sonspo04.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal 35. sırada, Cimbom nihayet ilk yüzde... 
</HEADLINE>
<TEXT>

     Uluslararası Futbol Tarihi ve İstatistikleri Federasyonu'nun IFFHS Ağustos ayı dünya sıralamasında Beşiktaş 35. sırada yer alırken, Galatasaray da 34 basamak atlayıp, 105.'likten 71.'liğe yükseldi ve uzun bir zaman sonra ilk 100 takım içine girebildi. 
     Beşiktaş, son 1 yıl içinde takımların yaptığı ulusal ve uluslararası maçlar göz önüne alınarak yapılan değerlendirmede 179 puan toplarken, geçen aya oranla 1 basamak gerileyerek 35. sıraya yerleşti. 
     Dünyanın en iyi takımları sıralamasında 2000 yılında ilk sıraya dek yükselen Galatasaray ise yeniden tırmanışa geçti. Sarı-kırmızılı ekip, Ağustos ayından bir önceki aya göre tam 34 basamak birden yükselerek, 136 puanla 71.'liğe çıktı. 
     
     FENERBAHÇE 176. 

     IFFHS'nin değerlendirmesinde 3 sıra yükselen Fenerbahçe ise Malatyaspor ile aynı puan ve sıralamada yer aldı. Sarı-lacivertliler, 86.5 puanla 176. durumda bulunuyor. 
     Sıralamada, Trabzonspor 108 puanla 106, Gençlerbirliği 100.5 puanla 131, Denizlispor 98 puanla 139. sırada yer aldılar. 
     
     LAZİO 6. SIRADA 

     Beşiktaş'ın, Avrupa Şampiyonlar Ligi'ndeki rakiplerinden İtalyan Lazio Dünyanın en iyi takımı değerlendirmesinde 6. sırada bulunuyor. 
     Siyah-beyazlı takımın diğer rakiplerinden İngiliz Chelsea 49, Çek Cumhuriyeti'nden Sparta Prag ise 75. sırada yer aldı. 
     Galatasaray'ın, Şampiyonlar Ligi'ndeki rakiplerinden İtalyan Juventus ise sıralamada 9. durumda bulunuyor. Diğer rakipler İspanyol Real Sociedad ve Yunan Olympiakos ise aynı puanla 106. sırayı paylaştılar. 
     UEFA Kupası'nda mücadele edecek olan takımlarımızdan Malatyaspor'un rakibi İsviçre'den Basel 170 puanla 38. sırada yer alırken, Gençlerbirliği'nin karşılaşacağı İngiliz Blackburn Rovers 100 puanla 134., Trabzonspor'un rakibi İspanyol Villareal 87 puanla 170., Gaziantepspor'un rakibi İsrailli Hapoel Tel-Aviv de 83 puanla 193. durumda bulunuyor. 
     
     MİLAN, ZİRVEDEKİ YERİNİ KORUDU 

     Dünya sıralamasının üst sıralarında İspanyol, İngiliz ve İtalyan takımlarının büyük ağırlığı hissediliyor. 
     Geçen sezonun Avrupa Şampiyonlar Ligi Şampiyonu İtalya'nın AC Milan takımı, Ağustos ayında da zirvedeki yerini korumayı başardı. 
     
     İLK 10 TAKIM VE TÜRK EKİPLERİ 

     IFFHS'nin Ağustos ayı değerlendirmesine göre zirvedeki ilk 10 takım ve Türk ekiplerinin sıralaması şöyle oluştu 
     

Sıra Takım Ülke Puan 1. Milan İtalya 324 2. Celtic İskoçya 288.5 3. Real Madrid İspanya 285 4. Arsenal İngiltere 275 5. Manchester United İngiltere 269 6. Lazio İtalya 268 7. Porto Portekiz 265.5 8. Santos Brezilya 262 9. Juventus İtalya 260 10. FC Barcelona İspanya 248 . Deportivo La Coruna İspanya 248 . Newcastle United İngiltere 248 35. Beşiktaş Türkiye 179 71. Galatasaray Türkiye 136 106. Trabzonspor Türkiye 108 131. Gençlerbirliği Türkiye 105,5 139. Denizlispor Türkiye 98 176. Fenerbahçe Türkiye 86.5 176. Malatyaspor Türkiye 86,5      

     
</TEXT>
</DOC>
