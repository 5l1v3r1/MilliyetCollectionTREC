<DOC>
<DOCNO> 173036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sonspo16.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinem Akap Eczacıbaşı'nda... 
</HEADLINE>
<TEXT>

     Eczacıbaşı Kulübü, Karşıyaka'nın milli voleybolcusu Sinem Akap'ı transfer etti. 
     Karşıyaka'nın altyapısından yetişen ve 7 yıldır bu takımda voleybol oynayan 21 yaşında ve 1.86 metre boyundaki Sinem, yıldız, genç ve A olmak üzere toplam 90 kez milli formayı giydi. 
     Eczacıbaşı Bayan Voleybol Takımı Menajeri Kurtaran Mumcu, genç ve yetenekli bir oyuncu olarak değerlendirdiği Sinem'in, Eczacıbaşı'nda daha da başarılı olacağına ve birlikte uzun yıllar çalışacaklarına inandığını söyledi. 
     Eczacıbaşı'na transfer olmaktan mutluluk duyduğunu belirten Sinem ise ''Eczacıbaşı, Türkiye'nin en başarılı takımı. Bu takımda yer alacağım ve birbirinden değerli oyuncularla birlikte çalışacağım için mutluyum. Eczacıbaşı formasını uzun yıllar giymek ve şampiyonluklar yaşamak istiyorum'' dedi. 
     
</TEXT>
</DOC>
