<DOC>
<DOCNO> 193942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/yazar/asik.html </URL>
<DATE> 2003/11/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sirmen bekliyor 
</HEADLINE>
<TEXT>

   
   Bundan birkaç ay önceydi... 50 kadar AKP milletvekili, CHP'li Sefa Sirmen hakkında, "İzmit Belediye Başkanı'yken Yuvacık Barajı'nın yapımında yolsuzluk yaptığı" iddiasıyla Meclis Araştırması açılmasını istemiş... Konu Genel Kurul'da görüşülürken kürsüye gelen Sefa Sirmen, "Biz parti olarak dokunulmazlıkların kaldırılmasını savunuyoruz. Buyrun, dokunulmazlığımı kaldırın, ben de sizlerle birlikte olumlu oy vereceğim" demişti. 
   Aradan bunca zaman geçti. Peki sonuç ne oldu Sözü Sirmen'e bırakıyoruz. 
   "Dokunulmazlık dosyalarının Genel Kurul'a indirilmesine Anayasa - Adalet Karma Komisyonu karar verir. Bu Komisyon'un AKP'li Başkanı Burhan Kuzu, benim ve partimizin ısrarlı taleplerine karşın bir yıldır Komisyonu toplamıyor. Toplayıp sadece benim dokunulmazlığımı kaldırsalar ona da razıyım. Ama bunu da yapmıyor. Çünkü çok sayıda AKP milletvekilinin dosyası var, onları gündeme getireceğimizden korkuyorlar... 
   CHP Grup Başkan Vekili Haluk Koç diyor ki 
   "Dokunulmazlığın kaldırılmasına ilişkin 102 dosya var... Komisyonu toplamamakta direnen Burhan Kuzu'ya, 15 Ekim'de resmi yazı yazdık. Topla artık şu Komisyonu dedik, yazımıza yanıt bile vermedi. "Yolsuzluklara damardan girdik, hortumları kestik" diyenlerin gerçek kimliği maalesef bu. 
   
   
   Ahmet Mithat Efendi, Dede Efendi, Sümbülzade Vehbi Efendi, Tatyos Efendi... Çağımız bu güzide insanlara kimi katabildi Jo efendi, jo efendi... 
   Akif Kökçe 
   
   Başbakan Erdoğan, "Türkiye'nin imk nları Türkiye'ye yeter" demiş. Ne var ki o imk nlardan şimdiye kadar hep hırsızlar yararlandı. 
   Haldun Ertem 
   
   Bilime sığıyor mu    Başbakan, TÜBİTAK Başkanı'nı bizzat atamak istiyor. Bunun için tek maddelik bir kanun çıkarmaya çalışıyor. Nedir sorun TÜBİTAK'ın Darwinci görüşü de içeren bilim kitapları yayımlaması mı Yoksa Genelkurmay'la geliştirdikleri ortak ulusal projelerin ABD'yi rahatsız etmesi mi Söylenti muhtelif. Son olarak eski başkan Prof. Namık Kemal Pak'la ilgili yolsuzluk söylentileri yayılmaya başlandı. TÜBİTAK karşı açıklama yaptı. Prof. Namık Kemal Pak'ın yolsuzluk yaptığına ilişkin ne yargı kararı ne müfettiş raporu bulunuyor. Eğer varsa hükümet bunu açıklamalıdır... 
   
   Dünya markası idi...    Rakibine tekme atan futbolcular... Metrelerce koşup rakibine kafayı çakan, ardından da sanki kafayı kendisi yemiş gibi artistik hareketle kendisini yere atan bir kaleci... Topla oynamaktan çok hakemle oynamayı huy edinmiş, 90 dakika boyunca çenesi hiç durmayan bir kaptan... Önceki gece Olympiakos karşısında Galatasaray'ı seyrederken doğrusu mahcup olduk... Fatih Terim'in yarattığı bir mucize idi Galatasaray.. Yine onun ellerinde dibe oturdu. Çünkü İtalya öncesi Fatih Terim ile İtalya sonrası Fatih Terim aynı kişiler değil. İtalya'ya giden Terim dönmedi bir daha geri... 
   
   CHP ve Kemalizm    CHP'nin son kurultayında il temsilcileri ve meclis üyelerinin oluşturduğu "Temel Sorunlar Temel Çözümler" Komisyonu, iki gün çalışarak 6 sayfalık bir bildirge hazırladı. Bildirge kurultayda oybirliği ile kabul edildi. 
   Bu bildirge 2 bin adet bastırılarak basın yayın organlarına dağıtıldı. Bildirgenin tek bir satırı medyada yer almadı. 
   Oysa bildirge CHP'nin bundan sonraki politikalarını temellendiriyordu. 
   Yeni politikalar çiziyordu. 
   Acaba CHP milletvekilleri bu bildirgeyi okuyup özümsediler mi 
   Kemal Derviş grubundan İstanbul Milletvekili Memduh Hacıoğlu'nun bu hafta başı Radikal'de yer alan sözleri, soruya olumlu yanıt verilmesini zorlaştırıyor. Memduh Hacıoğlu yapılan röportajda diyor ki 
   - Biz, Atatürk'ün kendi döneminde yaptığı inkılapları ve ilkelerini benimsiyoruz. Kemalizm ise Atatürkçülüğe sığınarak bugüne kadar gelinmiş olan yanlış bir noktadır... 
   Memduh Hacıoğlu "biz" derken kimi kastediyor bilinmez. Ama CHP'yi kastetmiyor. Çünkü CHP'nin yukarda sözünü ettiğimiz son bildirgesinde "Kemalizm" tamamen benimseniyor ve bakınız neler söyleniyor 
   Kemalizm Ulusal Bağımsızlık Mücadelesinin Birikimleri ve Atatürk Devrimleri ile, bu eşsiz sürecin felsefi ve ahlaki değerlerinin özünü oluşturan 6 OK ilkelerinin bütünüdür. Bizim önemsediğimiz Kemalizm "Ulusal Bağımsızlık mücadelesi"nin önderliği, kararlılığı ve yürekliliği ile emperyalizme, kurulu düzene, eşitsizliğe, gericiliğe, sömürüye, imtiyazlara" başkaldırının ifadesidir. Bizim ideolojimize kaynaklık eden Kemalizm uzlaşma sürecinin, Laik Cumhuriyet yapılanmasının, çağdaşlaşma vizyonu ve iddiasının, aydınlanma devriminin sürekliliğinin ifadesidir. 
   Özü.. Kemalizm CHP'nin reddettiği değil tamamen benimsediği bir kavram. 
   
   Elektriksiz köy hemen hemen hiç kalmamış... Bir de o elektriğin altında okuyanların sayısı çoğalsa... 
   Burak Torun 
   
   
      
   
   
</TEXT>
</DOC>
