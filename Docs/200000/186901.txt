<DOC>
<DOCNO> 186901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/guncel/gun02.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hastaneler hatalı' 
</HEADLINE>
<TEXT>

   Beyin kanaması geçiren hastayı eksik sevk k ğıdı ve bozuk cihaz gerekçesiyle geri çeviren hastaneler hakkında soruşturma açıldı 
      ŞÜKRAN ÖZÇAKMAK İstanbul 

   
   Beyin kanaması geçirdiği halde bürokratik engeller ve bozuk cihaz yüzünden 8.5 saat boyunca hiçbir müdahale yapılmadan 6 hastane dolaşan Cevat Kıvırcık'ın gazetemizde çıkan haberi, Çalışma ve Sosyal Güvenlik Bakanlığı'nı harekete geçirdi. Bakanlık, sevk işlemini eksik tamamlayan SSK Vakıf Gureba, cihazı bozuk olduğu için hastayı kabul edemeyen Okmeydanı SSK ve hastayı sevksiz diye kabul etmeyen İstanbul Tıp Fakültesi ile ilgili soruşturma başlattı. Eksik sevk gerekçesiyle bir hastanın tıp fakültesi kapısından çevrilmesinin affedilemeyeceğini anlatan SSK Genel Müdürü Prof. Dr. Servet Rüştü Karahan, "SSK masrafların tümünü karşılamıyor diye hasta üzerinden kurumla hesaplaşma yapılamaz. Hastayı yatırır, gereğini yaparsın. Doktorunu ararsın ve eksiği anlatır, 'Bize bunları gönder' dersin. Soruşturmamızı açtık. Gerekirse yasal işlem başlatacağız" dedi. Karahan, bozuk cihazla ilgili olarak da şunları söyledi "Okmeydanı'ndaki bozuk olan mikroskop cihazı da 200 milyar lira civarında olduğu için satın almada gecikmeler oldu. Önümüzdeki ay ihalesi yapılacak." 
   
   'GERİ ÇEVRİLMEZ' 
   İstanbul Tıp Fakültesi Acil Cerrahi Anabilim Dalı Başkanı Prof. Dr. Mehmet Kurdoğlu ise "Sorun bizden kaynaklanmış olamaz. Hastaya acil dahiliyenin bakması ve nörolojiye sevk etmesi gerekiyordu" dedi. 
   
   
   
   
</TEXT>
</DOC>
