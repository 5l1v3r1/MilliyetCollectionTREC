<DOC>
<DOCNO> 191055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sontur01.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz Baykal, 973 oyla yeniden CHP Genel Başkanı... 
</HEADLINE>
<TEXT>

     Antalya Milletvekili Deniz Baykal, CHP 30. Olağan Büyük Kurultayı'nda 973 oyla yeniden genel başkan seçildi. 
     Antalya Milletvekili Deniz Baykal'ın tek aday olarak katıldığı genel başkanlık seçimi için oy kullanma işlemi, saat 03.45'te başladı ve yaklaşık 40 dakika sürdü. 
     Sandık başlarında oy kullanacak delege kalmadığının belirlenmesinin ardından, saat 04.25'te oy kullanma işlemi sona erdirildi ve sandıklar açılarak oy ayrım ve sayımına başlandı. 
     Divan Başkanı Abdullah Emre İleri, saat 04.38'de seçim sonuçlarını açıkladı. 
     Buna göre, CHP 30. Olağan Büyük Kurultayı'nda 1300 delegenin 1089'u oy kullandı. Deniz Baykal, 973 oy alarak yeniden genel başkan seçilirken, boş ve geçersiz oyların toplamı da 116 oldu. 
     CHP kurultayı, bugün saat 13.00'te Parti Meclisi PM ve Yaüksek Disiplin Kurulu YDK seçimlerini yapmak için toplanmak üzere ilk gün çalışmalarını tamamladı. 
     Genel Başkan Baykal'ın, teşekkür konuşmasını ikinci gün çalışmaları içerisinde yapacağı belirtildi. 
     
</TEXT>
</DOC>
