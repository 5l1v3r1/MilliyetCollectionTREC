<DOC>
<DOCNO> 157924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/siyaset/siy01.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan, milletvekillerine sürpriz yaptı 
</HEADLINE>
<TEXT>
Tatili bırak AB'ye bak 
TBMM'nin temmuzda tatile girmeyeceğini söyleyen Erdoğan, AB düzenlemelerinin önümüzdeki günlerde sevk edileceğini açıkladı 
     ANKARA Milliyet 

     Başbakan Recep Tayyip Erdoğan, hükümetin yapacağı çok iş olduğunu belirterek, TBMM'nin 1 Temmuz'da tatile girmeyeceğini açıkladı. Erdoğan, Avrupa Birliği'ne AB tam üyelik hedefine ulaşmak için gerekli düzenlemelerin tamamının önümüzdeki günlerde Meclis'e sevk edileceğini kaydetti. 
     Erdoğan, dünkü grup toplantısında milletvekillerine "çalışma sürprizi" yaptı. Milletvekili lojmanlarından çıkma konusunda olduğu gibi Meclis'in çalışma takvimini de milletvekillerine zorla kabul ettiren Erdoğan, homurdanmalar üzerine, "Hayırdır, yetmiyor mu yoksa " diye sordu. Erdoğan sözlerini şöyle sürdürdü 
     "Çalışmamız, çalışmamız, çalışmamız gerekiyor. Yazla birlikte ben ve arkadaşlarım, Temmuz 1'le birlikte tatili bekliyor olabilirler. Arkadaşlar, yapacağımız çok işler var. O nedenle 1 Temmuz'da tatile giremeyeceğiz." Erdoğan, salonda konuşmaların yükselmesiyle birlikte, "Atacağımız çok adım var. Zaten ömrümüz tatil. Bundan sonra üretim, üretim, üretim. Çıkarılması gereken yasalar var. Meclis'i bir ay tatile sokmak yeterli olacak. Bu hayırlı hizmetler gelecek kuşaklarca hayırla y d edilecektir" dedi. 
     
Yalçınbayır kaybetti      AKP'de krize yol açan grup başkan vekilliği seçiminde yönetimin istediği oldu. 2. tezkereye muhalif tutumu nedeniyle AKP lideri Erdoğan'ın şimşeklerini üzerine çeken Bursa Milletvekili Ertuğrul Yalçınbayır seçilemedi. İlk turda 121, ikinci turda 74 oy alan Yalçınbayır, yönetimin adayları 212 oy alan Ankara Milletvekili Haluk İpek ile 194 oy alan Hatay Milletvekili Sadullah Ergin'e yenik düştü. 
     
     
     

</TEXT>
</DOC>
