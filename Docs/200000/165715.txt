<DOC>
<DOCNO> 165715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/ekonomi/eko03.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Meydanlar boş Kılıç Görüşürüz 
</HEADLINE>
<TEXT>

Maliye Bakanı Unakıtan işçilerin sıfır zamma karşı eylem hazırlığına "Meydanlar boş" tepkisini verirken, Türk - İş Başkanı Kılıç, "Meydanlarda görüşürüz" dedi 
     ANKARA Milliyet 

     Maliye Bakanı Kemal Unakıtan ile Türk-İş Genel Başkanı Salih Kılıç, Zorlu Grubu'nun resepsiyonunda kamu işçisine sıfır zam konusunda atıştı. Geri adım atmayacaklarını belirten Unakıtan, işçilerin eylem hazırlığına "Meydanlar boş" diye tepki verirken Kılıç, "Meydanlarda görüşürüz" karşılığını verdi. Devlet Bakanı Ali Babacan ise "Bütçe imk nları kapsamında ne veriliyorsa o verilir" dedi. 
     Unakıtan, "Geri adım yok. Taviz vermememiz lazım. Türk milletinin refahı için bunu yapmak mecburiyetindeyiz. Bunu yaparsak ilerde daha rahat ederiz" dedi. Unakıtan, bunun hükümetin politikası olduğunu, en büyük desteği Başbakan Recep Tayyip Erdoğan'ın verdiğini söyledi. Kılıç ise "Görüşürüz meydanlarda. Bakmayın siz, biz sıfırdan fazla zam alırız" karşılığını verdi. 
     
     'IMF ile ilişkilerimiz iyi' 
     Unakıtan ile Adalet Bakanı Cemil Çiçek de kadrolaşma konusunda şakalaştı. Çiçek, Unakıtan'a, "Sizde para var adalet yok. Bizde adalet var para yok" dedi. Unakıtan da "Çiçek haklı tabii. Zabıt katibi, gardiyanı yok. Benim bürokratlara da 'Ulucanlar'da yerinizi hazırlarım' demiş. Ama boyun eğmedik, vermedik" yanıtını verdi. 
     Öte yandan Babacan gözden geçirmenin geciktiğinin hatırlatılması üzerine, "IMF ile ilişkilerimiz iyi. Atılması gereken adımlar 30 - 40 sene gecikmiş, birkaç hafta daha gecikebilir, önemli değil" diye konuştu. 
     
'Hesapları Ali tutardı'      Zorlu Holding Yönetim Kurulu Başkanı Ahmet Nazif Zorlu resepsiyonda Ali Babacan ve babası Hilmi Babacan'la sohbet etti. Zorlu, Bakan Babacan hakkında da "Kasada boyu gözükmezdi. Çok iyi yetiştirdi kendisini" dedi. Baba Babacan "Oğlunuz sizi zarara soktu mu " sorusu üzerine, "Hayır, ilkokul birinci sınıftan itibaren bütün cari hesapları o tutardı. Bizim işletmemizdeki kurallar devlette uygulansa Türkiye, Amerika olur" dedi. 
     

</TEXT>
</DOC>
