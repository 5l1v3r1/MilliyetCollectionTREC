<DOC>
<DOCNO> 152468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/ekonomi/eko06.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK üyeliğine maliye kökenli Ertürk geliyor 
</HEADLINE>
<TEXT>

     SONGÜL HATISARU 

     Maliye Bakanlığı, Erdal Batmaz'ın istifa etmesiyle boşalan Sermaye Piyasası Kurul üyeliği için Albaraka Türk'ün Genel Müdür yardımcısı Ahmet Ertürk'ü önerdi. Atama için hazırlanan kararnamenin Cumhurbaşkanı onayını alması halinde Ertürk Maliye'nin adayı olarak atanacak ve Erdal Batmaz'ın kalan görev süresini tamamlayacak. 
     Ankara Siyasal Bilgiler Fakültesi mezunu olan Ertürk, 1976 - 1986 döneminde maliye müfettişi olarak çalıştı. TÜSİAD'da 1986 yılında başladığı Genel Sekreter Yardımcılığı görevini üç yıl yürüttü. 1989 - 1992 yılları arasında TDİ'de Genel Müdür Yardımcısı olarak çalıştı. Ertürk, son olarak 1992'den bu yana Albaraka'da Genel Müdür Yardımcısı olarak çalışıyordu. 
     
     TKB'ye 'partiden' atama 
     Türkiye Kalkınma Bankası'nın dün yapılan Genel Kurulu'nda Yönetim Kurulu Başkan ve Genel Müdürü Taci Bayhan dahil, yönetim tamamen değiştirildi. Yönetim Kurulu Başkanlığı ve Genel Müdürlüğü'e AKP eski İstanbul Başkan Yardımcısı Erkan Topal'ın getirileceği öğrenildi. Yeni Yönetim şu isimlerden oluştu Prof. Dr. Kemalettin Conkar, Osman Kara, Celal Daggez, Halil İbrahim Akça, İbrahim Gündüz, Mehmet Öncü. 
     


EKONOMİ 






















</TEXT>
</DOC>
