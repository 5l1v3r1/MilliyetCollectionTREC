<DOC>
<DOCNO> 180360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur43.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Furkan herkesi ağlattı Anne, babam uyuyor mu 
</HEADLINE>
<TEXT>

     Ankara yakınlarında Vali Recep Yazıcıoğlu ile geçirdiği trafik kazasında hayatını kaybeden Denizli Ziraat Odası DZO Başkanı Haldun Tellioğlu'nun 41 cenazesi toprağa verildi. 
     Cenazesi, dün akşam saatlerinde Denizli'ye getirilen Tellioğlu için, ilk tören 6 yıldır başkanlığını yaptığı Denizli Ziraat Odası önünde düzenlendi. Törene, Vali Vekili Mehmet Büyüktaş, Denizli Belediye Başkanı Ali Aygören, CHP Denizli Milletvekili Mehmet Neşşar, Türkiye Ziraat Odaları Birliği Genel Başkanı Şemsi Bayraktar, Tellioğlu'nun ailesi, DZO personeli ve vatandaşlar katıldı. 
     Törende konuşan Vali vekili Mehmet Büyüktaş, trafik kazalarının ocaklar söndürdüğünü belirterek, Tellioğlu'nun ailesine başsağlığı diledi. Büyüktaş, ''İçimiz yanıyor'' dedi. 
     Denizli Belediye Başkanı Ali Aygören de, Denizlililerin, Haldun Tellioğlu'nu genç yaşta kaybetmenin üzüntüsünü yaşadığını ifade ederek, ''Denizlili çiftçiler için fedakarca çalıştı. Elinden geleni yaptı. Mekanı cennet olsun'' diye konuştu. 
     CHP Denizli Milletvekili Mehmet Neşşar da, Haldun Tellioğlu'nun en üretken olduğu bir dönemde yaşamını yitirdiğini kaydederek, ''Denizli'ye çok şeyler kazandıran arkadaşımız, zamansız bir şekilde aramızdan ayrıldı''dedi. 
     Bu arada cenaze töreninde yer alan Tellioğlu'nun 4 yaşındaki oğlu Furkan'ın annesi Sıdıka Tellioğlu'na 35 ''Babam uyuyor mu '' diye sorması duyanları ağlattı. 
     
     ASRİ MEZARLIK'TA TOPRAĞA VERİLDİ 

     DZO Başkanı Haldun Tellioğlu için 2. tören Ulu Camii'nde yapıldı. Törene, Denizli protokolünün yanı sıra kalabalık bir vatandaş topluluğu katıldı. 
     Tellioğlu'nun cenazesi, öğle namazından sonra kılınan cenaze namazının ardından Asri Mezarlık'ta toprağa verildi. 
     Bu arada, cenaze töreni nedeniyle izdiham oluşunca, İstasyon ve Kayalık caddeleri bir süre araç trafiğine kapatıldı. 
     
</TEXT>
</DOC>
