<DOC>
<DOCNO> 173668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun07.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de ilginç bir tiyatro oyunu... 
</HEADLINE>
<TEXT>

     İngiltere'nin Edinburgh kentinde düzenlenen ''Fringe Festivali''nde konusu ve oyuncusu olmayan bir oyun sergileniyor. 
     Nihilizm hiçlik felsefesine dayanan ve sahnelendiği ilk gece 6 gazeteci tarafından izlenen ''Sweet FA'' Tatlı FA adlı oyunda, izleyicilerden hiçbir şey yapmadan oturarak boş sahneye bakmaları isteniyor. 
     Edinburgh'da dört yıldızlı bir otelde, 142 izleyici kapasitesine sahip bir tiyatroda sergilenen oyunun biletleri 5 dolardan 7 milyon 750 bin lira satılıyor. 
     Organizatörler, bir saatini oyuna ayıran izleyicilere bilet parasının yarısını geri veriyor. 
     Oyunu sahneleyen şirketin müdürü Julian Caddy, ''Fringe Festivali''nde eğlenildiğini ve yeni şeylerin denendiğini belirterek, ''Fringe'in güzel yanı, istediğinizi yapabilmeniz. İsterseniz hiçbir şey yapmayabilirsiniz de'' dedi. 
     
</TEXT>
</DOC>
