<DOC>
<DOCNO> 193429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/yazar/asik.html </URL>
<DATE> 2003/11/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
CHP'li olsaydı... 
</HEADLINE>
<TEXT>

   
   Atatürk heykeli açılışı için Meksika'ya giden Devlet Bakanı Güldal Akşit, Milli Savunma Bakanı Vecdi Gönül ve Çalışma Bakanı Murat Başesgioğlu'nun Lapis Holding tarafından ağırlandığını Hürriyet'te Süleyman Demirkan'ın haberine dayanarak yazmıştık. Lapis Holding'in hileli iflastan 3.5 yıl hapse çarptırılan Apel Çelik'e ait olduğunu ve davanın sürdüğünü eklemiştik. Çelik, TYT Bank'tan 300 milyon dolar boşaltmakla suçlanıyor. 
   Milli Savunma Bakanı Vecdi Gönül konuya ilişkin açıklamasında diyor ki 
   "... Yurtdışında hayatını kazanmak için bin bir fedak rlığa katlanarak ülkesine küsmeyen, milliyetini iftiharla ifade eden insanlara şefkatle yaklaşmak, kabilse onlara yardımcı olmak benim insanlık ve hizmet anlayışım olmuştur." Hürriyet 4 Kasım 
   Söz konusu kişiler banka boşaltmaktan yargılanmasa bu şevkatli yaklaşımı kutlardık elbet. 
   Hemen kaydedelim... Eğer 3 CHP milletvekili, banka boşaltmaktan yargılanan birinin şirketi tarafından yurtdışında ağırlansa bugün Türkiye'de yer yerinden oynuyor olurdu... 
   HHH 
   Bu arada Uzanlar ile hükümet barıştı. Uzanlar'ın yayın organları artık hükümete çatmıyor. Hükümet tarafı en güçlü siyasi rakibinin dişlerini söktüğü için mutlu... Onlar erdi muradına, biz ödeyeceğiz 6 milyar doları... 
   
   Yerel seçimler öncesi, solda ittifak arayışı başlamış. Sol parti kaldı mı, önce onu araştırsalar iyi olur... 
   
   Kamu Yönetimi Temel Kanun Tasarısı'nda denetim elemanları kaldırılıyor, kilit bürokratlar hükümetle gelip onunla gidiyormuş. Tasarı değil "Soygun planı" sanki... 
   Haldun Ertem 
   
   Meşaleler onaylı...    Lig maçlarının en kritik anlarında bir de bakıyorsunuz tribünlerde kırmızı meşaleler yanıyor. Ortalık yangın yerine dönüyor. Ne var ki Şampiyonlar Ligi maçlarında bu görüntüler yok. Neden Çünkü UEFA bu tür taşkınlıklara derhal 30 bin euro 50 milyar lira cezayı bastırıyor. Bizim Futbol Federasyonu'nun cezası ise 2.5 milyar liracık. Meşalelerin UEFA maçlarında yanmaması, kulüplerin isterlerse bu azgınlığı durdurabileceğini gösteriyor. Federasyon da cezayı artırırsa bu taşkınlığı önler. Acaba önlemek için bir yangın felaketi mi bekleniyor 
   
   Laiklik ve Avrupa    TBMM Dışişleri Komisyonu Üyesi CHP Milletvekili Onur Öymen'e merak ettiğimiz bir soruyu sorduk 
   - Avrupalı siyasetçiler hiç Türkiye'deki anti laik gelişmelerle ilgilenmezler mi Sadece Kürt sorunlarıyla mı ilgilenirler 
   Öymen'in yanıtı 
   - AB Parlamentosu Sosyalist Grup üyesi Hannes Swoboda Ankara'yı son ziyaretinde "Türkiye laiklikten uzaklaşırsa AB'ye giremez" şeklinde konuşmuştu ancak bunu hiçbir gazete yazmadı... 
   Kanaatimiz laikliği konular çözülünce önümüze koyacaklardır... 
   
   Zeki'ce yanıt    Bayındırlık Bakanı Zeki Ergezen'in Karayolları Bursa 14. Bölge Müdürü M. Naci Canbaz ile başı fena halde dertte Kendisini sürekli görevden alıyor, müdür de sürekli yargıya gidip yürütmeyi durdurma kararıyla geri dönüyor. Döner dönmez tekrar görevden alınıyor. Geçenlerde üçüncü kez görevinden alınan Canbaz yine mahkemeye gitti, yine yürütmeyi durdurma kararı aldı. Ancak Zeki Ergezen bu kez kendisini göreve bile başlatmadı. Arkadaşımız Fahrettin Fidan, dün Meclis'te Zeki Ergezen'le karşılaşınca sormaya başladı. 
   - Karayolları Bursa Bölge Müdürüyle ilgili yargı kararlarını neden uygulamıyorsunuz Zeki Bey 
   - Bu bizim iç meselemiz. 
   - Yargı kararlarını uygulamamanın neresi iç mesele oluyor ki 
   - Sen durumu bir bilsen, o kişiyi neden hemen görevden almadın da bugüne kadar bekledin diye sorardın. 
   - Durumu sizden öğreneyim o zaman 
   - Hakkında o kadar çok yolsuzluk iddiası var ki 
   - Hakkında o kadar da çok yürütmeyi durdurma kararı var. Ayrıca hakkında yolsuzluk iddiası varsa görevlendirirsiniz müfettişleri... 
   - Ben şimdi Bayındırlık Komisyonu'na gidiyorum, bir gün bana gel, sana her şeyi anlatayım. Hem böyle ayaküstü olmaz. 
   - Şimdi anlatın. Şurada oturacak yer de var. 
   - Şimdi olmaz. 
   - Zaman zaman başkalarının size haksızlık yapıldığından şik yet eder, mağdurları oynarsınız ama iktidarı siz ele geçirince... 
   - Soru güzel de Komisyon'a geldik. Sonra görüşelim. 
   
      
   
   
</TEXT>
</DOC>
