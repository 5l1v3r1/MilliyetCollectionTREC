<DOC>
<DOCNO> 199855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sontur28.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den yolculara "havaalanına erken gidin" uyarısı... 
</HEADLINE>
<TEXT>

     Türk Hava Yolları THY , İstanbul'daki bombalı saldırılardan dolayı havaalanlarında alınan önlemlerin bazı yolcuların uçuşlarına yetişememesine neden olduğunu belirterek, yolcularına ''havaalanlarına erken gidin'' uyarısında bulundu. 
     THY'den yapılan yazılı açıklamada, ''terör olayları nedeniyle güvenlik güçlerinin başta Atatürk Havalimanı olmak üzere tüm havaalanlarında yoğun güvenlik önlemleri aldığı'' hatırlatılarak, şöyle denildi 
     ''Ancak özellikle yolcuların aranması nedeniyle ister istemez uzun kuyruklar oluşmakta, kimi zaman müşterilerimizin uçuşlarına yetişememelerine bile yol açılmaktadır. 
     Yolcularımızın can güvenliğini yakından ilgilendiren bu kabil uygulamaların, batı ülkelerinde de aynı tür sıkıntılar yarattığı bilinmektedir. 
     Bu nedenle değerli yolcularımızın havaalanlarına uçuşa yakın zamanlarda değil, çok daha erken gitmesi yararlı olacaktır. Böylece gecikmeler ve uçuş kaçırmalar da önlenecektir.'' 
     
</TEXT>
</DOC>
