<DOC>
<DOCNO> 184015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/siyaset/siy01.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç us lü kabul 
</HEADLINE>
<TEXT>

   TBMM Başkanı'nın eşi Münevver Arınç, ilk kabulünü türbanlı yaptı. Konuttaki görüşmeyi, gazetecilerin ayakkabılarını çıkarmadan izlemesine izin verilmedi 
      ANKARA Milliyet 

   
   TBMM Başkanı Bülent Arınç'ın türbanlı olması nedeniyle basından uzak tuttuğu eşi Münevver Arınç, dün Başkanlık Konutu'nda ilk resmi kabulünü gerçekleştirdi. Arınç'ın kendisi gibi oğlunu trafik kazasında kaybettikten sonra bir dernek kurup karayollarında trafik güvenliği için mücadele başlatan Rochalle Sobel ile görüşmesini gazeteciler ayakkabılarını çıkararak takip etmek zorunda kaldı. 
   1995'te tıp mezuniyetini kutlamak için geldiği Türkiye'de, aşırı hız yapan otobüsün şarampole yuvarlanması sonucunda yaşamını yitiren Aron'un annesi Sobel, Uluslararası Güvenli Seyahat Derneği ASIRT adına çeşitli temaslarda bulunmak için Türkiye'ye geldi. Sobel, 1997'de oğlu Fatih'i içinde bulunduğu aracın hemzemin geçitte kalmasıyla yaşanan kazada kaybeden Münevver Arınç'ı ziyaretinde, "Aynı dili konuşmuyoruz ama, yüreklerimizde olan duyguları biliyoruz" dedi. Sobel'in çalışmaları için destek istediği Münevver Arınç ise, "Aynı acıları yaşayan anneler olarak elele gereken gayreti göstereceğiz" diye konuştu. 
   
   Ayakkabılar çıkarıldı 
   Kabulü izleyen gazetecilerden ise, Konut'a girişleri sırasında ayakkabılarını çıkarmaları istendi. "Dışişleri Konutu'na girerken ayakkabı mı çıkarıyoruz " itirazlarına, "Burası ev olarak kullanılıyor. Ayakkabıyla giremezsiniz" uyarısı gelmesi üzerine çok sayıda gazeteci ve kameraman ayakkabılarını çıkararak kabülü izlemek zorunda k aldı. 
   
   Çıkarmayan gazeteci uyarıldı    TBMM Başkanlık Konutu'nda Sobel'le görüşen Arınç'ın kabulünü görüntülemek isteyen çok sayıda gazeteci, ayakkabılarını çıkardı. Çıkarmak istemeyenlere ise, "Burası ev" uyarısı geldi. 
   
   
</TEXT>
</DOC>
