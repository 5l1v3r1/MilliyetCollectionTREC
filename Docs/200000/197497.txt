<DOC>
<DOCNO> 197497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sontur21.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan'dan taziye ziyareti... 
</HEADLINE>
<TEXT>

     Başbakan Recep Tayyip Erdoğan, Levent'te HSBC Bank Genel Müdürlüğü önündeki bombalı saldırıda hayatını kaybeden bankacı Yonca Bilgin'in ailesini ziyaret etti. 
     Başbakan Erdoğan, saat 14.10'da İçişleri Bakanı Abdülkadir Aksu ile Üsküdar'daki evinden ayrılarak Göztepe Esin Sitesi'ne gitti. 
     Erdoğan, burada, Levent'teki olayda hayatını kaybeden Yonca Bilgin'in B1 Blok 27 numaradaki evini ziyaret etti. 
     Başbakan Erdoğan'ın, basına kapalı olarak gerçekleştirilen ziyaret sırasında Yonca Bilgin'in eşi Kaya Bilgin'e üzüntülerini ilettiği öğrenildi. 
     Yaklaşık 45 dakika süren ziyarete, İstanbul Valisi Muammer Güler ve İstanbul Emniyet Müdürü Celalettin Cerrah da eşlik etti. 
     Ziyaret sırasında çevrede yoğun güvenlik önlemleri alındığı ve bazı binalara keskin nişancılar yerleştirildiği görüldü. 
     
</TEXT>
</DOC>
