<DOC>
<DOCNO> 187827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sontur05.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de bir kişi bıçaklanarak öldürüldü... 
</HEADLINE>
<TEXT>

     Şişli'de bir kişi bıçaklanarak öldürüldü. 
     Maslak Ayazağa yolunda devriye görevi yapan polis ekipleri, yol üzerinde yatan bir kişiyi gördü. Yapılan incelemede, isminin Müjdeban Yalman 40 olduğu belirlenen bu kişinin bıçaklanarak öldürüldüğü belirlendi. 
     Yalman'ın cesedi İstinye Devlet Hastanesi morguna kaldırılırken, görgü tanıklarının polise olay yerinden 3 kişinin kaçtığını anlattığı öğrenildi. 
     
     KIZ ÇOCUĞU BOYNUNDAN VURULDU 
     Bu arada, Gaziosmanpaşa Karayolları Mahallesi Kemal Paşa Caddesi'nde oturan Şenses ailesinin 9 yaşındaki kızı Melek Şenses, ekmek almak amacıyla bakkala gitti. 
     Çocuk, bakkala girmek üzereyken yere düşerek ağlamaya başladı. Çığlık seslerini duyarak dışarı çıkan anne Müveddet Şenses, kızının boynundan yaralandığını gördü. 
     Yoldan geçen bir araçla Özel Bilgi Hastanesi'ne kaldırılan Melek'in boyun kısmından bir kurşunun girip çıktığı belirlendi. 
     Sevk edildiği İstanbul Üniversitesi Tıp Fakültesi Hastanesi'nde tedavi altına alınan küçük kızın sağlık durumunun iyi olduğu belirtildi. 
     Tabancayı kullanan kişinin ise kimliğinin belirlenmesine çalışıldığı kaydedildi. 
     
</TEXT>
</DOC>
