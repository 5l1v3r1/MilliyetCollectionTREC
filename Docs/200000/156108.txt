<DOC>
<DOCNO> 156108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/yasam/yas09.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İnanılmaz ölüm 
</HEADLINE>
<TEXT>

     MUSTAFA KURTARAN 

     Kadıköy'de, bozuk otomobil koltuğunu bodruma indirmek isteyen Cüneyt Özvatan 27 , asansörde sıkışarak öldü. Bir inşaat şirketinde şoförlük yapan Cüneyt Özvatan önceki akşam 23.00 sıralarında patronu Mehmet Mete Boybeyi'nin Bağdat Caddesi Yazıcı Tahir Sokak'taki evine geldi. 
     Boybeyi, Özvatan'dan şirket otomobilinin bozulan koltuğunu çıkararak bodruma indirmesini istedi. Asansör aşağı inerken koltuğun bir parçası duvarla arasına sıkıştı. Özvatan, inen asansörün yukarı çektiği koltukla duvar arasında kaldı. Göğüs kafesi sıkışan Özvatan, nefes alamayınca olay yerinde hayatını kaybetti. 
     Bir ay önce baba olan Özvatan'ın gecikmesinden şüphelenen Boybeyi, kontrol için asansöre baktığında şoförünün cesediyle karşılaştı. Görünmez kazaya kurban giden Özvatan'ın cesedi SSK Göztepe Hastanesi Morgu'na kaldırıldı. 
     

</TEXT>
</DOC>
