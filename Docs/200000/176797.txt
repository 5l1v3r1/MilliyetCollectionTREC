<DOC>
<DOCNO> 176797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur02.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Tüzmen'in aracı hararet yapınca... 
</HEADLINE>
<TEXT>

     Devlet Bakanı Kürşad Tüzmen, Sakarya'da yapılan Bakanlar Kurulu toplantısı ve Başbakan Recep Tayyip Erdoğan'ın temaslarının ardından Ankara'ya giderken, makam aracının Bolu-Abant gişelerinde hararet yapması nedeniyle yolda kaldı. 
     Tüzmen, kendisine tahsis edilen Bolu Emniyet Müdür yardımcılarından birinin makam aracıyla Ankara'ya gitti. 
     Tüzmen, Sakarya'dan Ankara'ya dönerken, 0014 plakalı makam aracını takip eden Bolu Emniyet Müdürlüğü'ne ait polis eskortları, makam aracından duman çıktığını fark ederek, sürücüyü uyardı. 
     Abant gişelerine girdikten 100 metre sonra durdurulan aracın hararet yaptığının anlaşılması üzerine polisler, Bakan Tüzmen'e bu şekilde aracın yola devam edemeyeceği, başka bir araçla Ankara'ya dönmesi gerektiği uyarısında bulundular. 
     Bakan Tüzmen, hararet yapan makam aracını bırakmayı kabul edince telsiz anonsları ile devreye giren Bolu Emniyet Müdürü Uğur Gür, Bakan Tüzmen'e emniyet müdür yardımcılarından birinin makam aracının tahsisini sağladı. 
     Tüzmen, bu araçla Ankara'ya giderken, makam otosu, trafik polisleri tarafından bakımının yapılması amacıyla Bolu kent merkezine getirildi. 
     
</TEXT>
</DOC>
