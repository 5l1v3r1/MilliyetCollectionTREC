<DOC>
<DOCNO> 191983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/yazar/temelkuran.html </URL>
<DATE> 2003/10/29/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Melezlik çıktı, mertlik bozuldu 
</HEADLINE>
<TEXT>

   
   Hem Müslüman hem Marksist, hem muhalif hem muhafazak r, hem "Modern" hem tutucu, hem demokrasiden bahseden hem de kendi partisinde insanların fikirleri olmasına izin vermeyen, hem seçkinci ve seçkin gibi yaşayan hem seçkinciliğe karşı çıkan, eşleri türban takan ve türbanı savunan ama Hülya Koçyiğit'e Kadıköy Belediye Başkanlığı adaylığını teklif eden, hem iktidar hem muhalefet olan... 
   AKP ile iktidara taşınan "teorize edilmiş bir tutarsızlıktan" söz ediyorum. Sosyologların "melezlik" dediği, ve sosyoloji lemlerinde niyeyse pek övülen, ama mantık kurallarına aykırı bir pozisyondan bahsediyorum. Sadece birbirine karşıt değil, aynı zamanda birbirine karşı, hatta birbirinin canına kastetmiş olan düşünceleri aynı anda kafada bulundurmak mümkün olabilir mi Olamaz. 
   
   Evli olana tecavüz 
   AKP'nin mucizesi ve marifeti de bu. Camide kadınlar ve erkekler ayrı oturan bir kitle, sıra Çankaya Köşkü'ne gelince "Karım olmadan asla " diyebiliyor, haklı oluyor. Modernizm karşıtı olan bir kesim, sıra "modern hayattan dışlanmaya" gelince en büyük Modernizm savunucusu oluyor. Bu arada "Peki cami kamusal alan değil midir " sorusu doğru dürüst sorulmuyor. 
   Rejim, Çankaya Köşkü'nde küçük bir kutsanma ritüeline dönüşüyor, devlet babanın onaylamadığı kadınlar davetiyeler marifetiyle ve itinayla ayıklanıyor. AKP'li bakanların eşleri, yani kadınlar ayrımcılığa uğramış oluyor ve hak veriyoruz. Ama aynı hükümetin Adalet Bakanlığı danışmanı olarak beğenip aldığı Prof. Dr. Doğan Soyaslan, şöyle diyebiliyor 
   "Irzına geçilen kız istemeden evlenir. Fakat zaman en iyi ilaç. Unutturur. Çok iyi bir çift de olabilirler." 
   "Erkekler insandır. Kadınlar av hayvanıdır. Avladığınızı yiyebilirsiniz" demeye gelen bu lafları da onlar ediyor. Çankaya Köşkü'nün davetiyle ayıkladığını öbürleri bacaklarının arasına bakarak ayıklıyor. Kimse de "Ya evli bir kadın tecavüze uğrarsa ne olacak Onu kiminle evlendireceğiz " diye sormuyor. 
   
   Yayla çorbası muhalifi 
   Şimdi bütün bu duruma rağmen yine en muhalif olanlar, yine en mağdur olanlar onlar oluyor. Niye Çünkü Recep Tayyip Erdoğan, "zengin sofrasında" değil, "fakir çadırında" iftar bozuyor. Bir kere yayla çorbası içmekle pozisyon alıyor, böylece bir resim çiziyor 
   Çankaya'da seçkinci rejim duruyor, fakir çadırında iktidar olan muhalefet iftar açıyor 
   
   Nasıl yani 
   Tartışmak mümkün değil. Çünkü neresinden tutsanız elinizde kalıyor. Birbirine karşıt fikirleri aynı anda savunan biriyle tartışabilir misiniz En iyi ihtimalle "Kafası karışmış" bunun deyip vazgeçersiniz. Ama işte vazgeçmek de olmuyor 
   ABD ordusu için "işgalci" diyen, ama kendisi Irak'a ABD ordusuna destek olmak için asker gönderirken "Biz işgalci değiliz" diyebilen biriyle ne konuşabilirsiniz ki Melezlik çıktı yani, mertlik bozuldu. 
   
      
   
</TEXT>
</DOC>
