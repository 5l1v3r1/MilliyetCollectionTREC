<DOC>
<DOCNO> 192911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/guncel/agun.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
HASAN CEMAL Bağdat Günlüğü - 1 BAĞDAT 
</HEADLINE>
<TEXT>

   Irak'ta yeni durum Savaş sonrası savaş    Düğmeye neden şimdi basıldığı sır değil. Hıristiyan bir gücün işgali altında kanlı bir Ramazan yaşanıyor olması ve bunun halkta ABD'ye karşı olumsuz duygu ve tepkileri yoğunlaştırması... 
      
   Irak, her gün bombaların yeri göğü inlettiği, intihar saldırılarının birbirini izlediği, patlama ve çatlamalardan ibaret bir ülke mi Yoksa, bir yandan şiddet ve vur - kaç eylemlerine sahne olurken, öbür yandan ciddi biçimde yeniden yapılanma sürecini yaşayan bir ülke mi 
   Ya da Irak, Amerika'nın yeni Vietnam'ı olmaya ve kaosa doğru hızla koşan bir ülke mi 
   Yoksa, Sünni Üçgeni diye anılan yüzde 10'luk bölümünde özellikle Amerikalıları hedef alan saldırı ve şiddet eylemlerine karşılık, yüzde 90'lık bölümünde günlük hayatın gitgide normalleştiği bir ülke mi 
   
   Gerçeğin iki yüzü var 
   Soruların yanıtı hangi pencereden baktığınıza bağlı. Örneğin, cumartesi günü Musul'dan geçerken hayatın normal aktığı bir şehir görüntüsü veriyordu. Altı ay öncesine göre etraf daha derli toplu, dükk nlar açık, alışveriş canlı, trafik çok yoğundu. 
   Ama sonradan öğrendik ki, Musul'da aynı gün iki Amerikan askeri havaya uçurulmuştu. 
   Dün de Felluce'de roketatarla düşürülen helikopterle birlikte tek bir saldırıda 15 Amerikan askeri öldürülmüş oldu. 
   Şimdi sorabilirsiniz 
   Hangi Musul, gerçeği yansıtıyor 
   İki Musul da gerçeğin iki ayrı yüzü diye yanıtlanabilir bu soru. 
   Cumartesi sabahı Habur'dan çıkıp Musul ve Saddam'ın memleketi Tikrit üstünden Bağdat'a gelirken aklıma takılan ilk sorular böyle... Ama herhalde daha ilk günden böylesi soruların yanıtlarını benden bekleyen yoktur. Yargılarım Irak'ta geçirmeyi planladığım iki haftanın sonuna doğru daha derli toplu hale gelebilir. 
   
   Saddam yerine yeni anıt 
   Bağdat Günlüğümü altı ay önce, mayıs ayı başında da Firdevs Meydanı'nda açmıştım. 
   Firdevs cennet demek. 
   Heyula gibi bir Saddam Hüseyin heykelinin bulunduğu bir mek n ne kadar cenneti çağrıştırır, ayrı konu... Ama geçen mayıs ayı başında geldiğim zaman heykelin devasa gövdesinde Saddam'ın sadece koskocaman, sevimsiz iki postalı kalmıştı. Meydana Özgürlük adı takanlar ise çoğunluktaydı. 
   Cumartesi günü de Bağdat'ta ilk iş olarak Filistin Oteli'nin önündeki bu meydana gittim. Saddam'ın yerinde yeni bir anıt yükseliyordu. Birkaç ay önce dikilmiş. Ölümden ya da Saddam rejiminden kurtulanların anıtı gibisinden bir ismi var. 
   Bir baba, bir anne ve bir çocuk. Başlarının üstündeki hilalin Müslümanlığı, hilalin içinde parlayan güneşin ise Mezopotamya'yı temsil ettiği belirtiliyor. 
   Birisi de ekliyor 
   "Irak için yeni bir gelecekle özgürlüğün simgesi sayılmakta bu yeni anıt..." 
   
   Sütunlarda ilginç afişler 
   Anıtın hemen burnunun dibinde dikenli teller, beton bloklardan oluşan duvarlar ve Amerikan tankları boy gösteriyor. Geçen sefer kaldığımız Filistin Oteli kolay geçit vermeyen bir kaleye dönüştürülmüş... Anıtı çevreleyen sütunlara ilginç afişler yapıştırılmış. 
   Birinde şunlar yazılı 
   "Kadınların kaçırılmasına ve öldürülmesine son " 
   Bir diğeri şöyle 
   "Konferans Irak, Iraklılar içindir " 
   Kırmızı renkli büyücek bir kafatasının dikkat çektiği bir başka afişte ise Bağdatlılara uyarılar yer alıyor. Hangi tür patlayıcılar karşısında ne yapılması ve nelere el sürülmemesi gerektiği bir takım ilkel şekillerle anlatılmış... 
   Güvenlik h l bir numara 
   Altı ay önce de öyleydi. 
   Ama geçen mayıs ayında güvenlik deyince daha çok Ali Babalar akla geliyordu. Yani hırsızlar, yağmacılar, it kopuk takımı, araba hırsızlarının oluşturduğu çeteler vesaire... 
   
   Bağdat nispeten güvenli 
   Bunların cirit attığı Bağdat'ın bu açıdan şimdi nispeten daha emniyetli bir yer haline geldiği belirtiliyor. Adi suçların büyük ölçüde önlenmeye başlaması konusunda özellikle bir noktaya işaret ediliyor 
   Iraklı polis güçlerinin devreye girmesi... 
   Eğitilerek devreye sokulan, en çok da Bağdat'ta güvenlik görevi yapan Iraklı polis sayısı 40 bin civarında veriliyor. Son zamanlarda Bağdat'ı yakın takipte tutmuş olan güvenilir bir kaynak şöyle dedi 
   
   Irak polisi iş yapmaya başladı 
   "Mesela bir kaç ay öncesine kadar Bağdat'ın Sadun Caddesi felaket tehlikeliydi. Güneş batınca herkes evlerine çekilirdi. Çeteler h kimdi sokağa. Şimdi durum değişti. Çünkü yeni Irak polisi iş yapmaya başladı. Kontrol noktaları kuruldu. Neredeyse adım başı kimlik kontrolü yapılıyor. Artık akşam dokuza, ona kadar açık dükk nlar..." 
   Öyle anlaşılıyor ki, güvenliğin Iraklılaştırılması süreci bazı açılardan gitgide hızlanmış durumda... 
   Ama güvenlik yalnız bu değil. 
   Adi suçlarda nisbi bir düzelme söz konusu olsa da, genel güvenliğin ikinci boyutu mayıs ayına göre daha kötüye gitmiş durumda. Altı ay önce Bağdat ve civarında, Sünni Üçgeni denilen yerde intihar saldırıları, vur - kaç eylemleri, bombalar, suikastlar pek yaşanmıyordu. 
   Şimdi yaşanıyor. 
   Hem de ürkütücü biçimde... 
   Bu saldırılar yeni bir olgu. 
   'Savaş sonrası savaş'ın yeni boyutu da denebilir. Ramazan kan gölüyle başladı. İlk beş gününde beş intihar saldırısı ve toplam 42 ölü... Bunun üstüne Felluce'de dün düşürülen helikopterde 15 ABD'li can verdi. Eylül ayında günlük ortalama 13 olan saldırı sayısı, Ramazan'la birlikte Amerikalıların açıklamalarına göre 20'yi yükselmiş durumda... 
   
   Korku iklimi 
   Ramazan'da düğmeye neden basıldığı sır değil. "Hıristiyan bir gücün işgali altındaki bir Müslüman ülkenin kanlı bir Ramazan'ı yaşıyor olması" ve bunun halkta Amerika'ya karşı olumsuz duygu ve tepkileri yoğunlaştırması... 
   Saldırıların amacı bu. 
   Halk elbette rahatsız, tedirgin. Patlayan bombalar ister istemez korku iklimi yaratmış. "Bağdat'ta her gün bom bom" diyen bir Bağdatlı Arabın değerlendirmesi şöyleydi 
   "Evet, günlük hayat normalleşiyor. Okullar, üniversiteler açıldı. Çocuklar okula gidiyor. Geçen mayıs ayında kimse çocuğunu okula göndermek istemiyordu. Sınıflarda çok az öğrenci vardı. Şimdi durum normal. Hayatın akışı normalleşiyor. Bunu teslim etmek lazım. Ama özellikle bu intihar saldırıları halkı çok tedirgin etti. Hepimizi ürkütüyor. Her an, her yerde olabilecek bir şey bunlar. Bomba yüklü bir arabanın infilak etmesi, insanların havaya uçması... Kalabalık yerlere gitmeye çekiniyoruz. Gece sokağa çıkma yasağının Ramazan dolayısıyla kaldırılmasına rağmen akşamları evde kalmayı tercih ediyoruz." 
   
      İşte güvenlik uyarısı    ABD'li askerlere yaklaşma    
   Can güvenliği açısından nelere dikkat etmem lazım diye sorunca özellikle şu noktalara işaret edildi 
   1 Kalabalık yerlerden kaçınmak... Özellikle Amerikan askerlerinin boy gösterdiği mek nlardan... 
   2 Geceleri fazla dolaşmamak... 
   3 Özellikle şehirler arası yollarda konvoy halinde devriye gezen Amerikan askerlerinin mümkün olabildiği kadar hızlı şekilde sollanıp geçilmesi... Geçilemiyorsa, yavaşlayıp aranın açılması... 
   Çünkü saldırılar daha çok otoyollarda gerçekleşiyor, uzak mesafeden roketatarlar ateşleniyor. Buna karşı önlem olarak, birçok otoyolun köprülerle bağlandığı yerlere yüksek teller çekilmiş... 
   4 Yine otoyollarda Amerikan askeri devriyelerinin yoğun olarak geçtikleri yol kenarlarından sakınmak. Çünkü buralara mayın tarzı ev yapımı bombalar gömülüyormuş. Önceki gün Musul'da iki Amerikan askerinin ölümüne yol açan olay böyle gerçekleşmiş... 
   
   Çöpler artık toplanıyor    Bağdat'a girerken dikkatimi çekiyor, benzin kuyrukları kalmamış. Yol kenarlarında, plastik bidonlarda benzin yine satılıyor. Ama akaryakıt istasyonlarının önünde o kilometrelerce uzayan kuyruk işkencesi yok artık. Normal benzinde en çok beş dakika bekleniyormuş, süperde bekleme yokmuş... 
   Elektrik verme sorunu nispeten düzelmiş. Geceleri üç saat kesiliyormuş. Temiz su konusunda, özellikle Bağdat'ın merkezi yerlerinde herhangi bir sıkıntı kalmamış... 
   Bunlar mayıs ayının sorunlarıydı. 
   Tank sesi 
   Gece vakti bilgisayardan başımı kaldırıp otelin balkonundan bakıyorum. İki Amerikan tankı meydanı şöyle bir turlayıp ana caddeye sapıyor. 
   Biraz sonra yine bir homurtu. 
   Başımı yine merakla dışarı uzatıyorum. 
   Bir çöp kamyonu. 
   Ilwathiq Meydanı'ndaki Coral Palace otelinin çöpünü toplamaya gelmiş. Mayısa göre büyük terakki Altı ay önce Bağdat neredeyse büyük bir çöplük halindeydi. 
   Yazımı noktalarken de uzaktan tarakkalar halinde silah sesleri duyuluyor. Bu da henüz Bağdat'ın değişmeyen yüzü... 
   Bağdat Günlüğü'nde yarın ikinci sayfayı yazacağım. 
   
   
   
   
</TEXT>
</DOC>
