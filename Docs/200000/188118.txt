<DOC>
<DOCNO> 188118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/yazar/cemal.html </URL>
<DATE> 2003/10/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AKP'de büyük kongre 
</HEADLINE>
<TEXT>

   
   Türkiye fazlasıyla değişik bir memleket Siyasal bakımdan bir eşine rastlamak zor. Dün partini kuruyorsun, ertesi gün iktidara gelip başbakanlık koltuğuna oturuyorsun. 
   Ne çarpıcı oynaklık değil mi 
   Bugün Ankara'da 1. büyük kongreleri olan Tayyip Erdoğan'la, kısa adı AKP olan Adalet ve Kalkınma Partisi'nden söz ediyorum. 
   Nasıl başardılar bu işi 
   Değişerek mi 
   Değişimde 28 Şubat var mı 
   Tayyip Erdoğan'ı radikal İslamcı yıllarından tanıyan Mehmet Metiner'e göre hem değiştiler, hem de bu değişimde 28 Şubat rol oynadı. İstanbul Belediye Başkanlığı döneminde Erdoğan'a siyasal danışmanlık yapan Metiner şöyle diyor 
   "AKP, 28 Şubat sürecinin bir sonucu... 28 Şubat deneyimi yaşanmamış olsaydı, AKP'nin ete kemiğe bürünmüş bir siyasal varlık olarak ortaya çıkması gecikebilirdi. 28 Şubat süreci en başta din eksenli siyaset anlayışını içselleştiren Milli Görüş anlayışıyla, yani Erbakan Hoca zihniyetiyle, HC iktidara gelinmesi halinde bile, iktidarda kalınamayacağını çok acı ve açık biçimde herkese göstermiş oldu." Ruşen Çakır'ın Vatan'daki yazı dizisi, 9.10.03, s. 15 
   Bir başka deyişle 
   Oyunu kuralına göre oynamak 
   Oyunun adı demokrasi. 
   Değişmez kuralları arasındaysa serbest seçimler var. İfade ve vicdan özgürlüğü, örgütlenme özgürlüğü var. Laiklik ve kadın - erkek eşitliği var. 
   Ara istasyon değil demokrasi 
   İktidara gelenler, oyunun temel kurallarına saygılı olmak zorunda... 
   AKP'nin bugüne kadar çektiği çizgiye bakılırsa, oyun kuralına göre oynanıyor. Nitekim, "Milli Görüş gömleğini çıkardık" diyen Tayyip Erdoğan'ın kendisi. AKP'yi İslamcı değil, muhafazakar demokrat ilan eden de Tayyip Erdoğan'la dava arkadaşları... 
   Kimi kafaların arkasında bazı soru işaretleri elbette yok değil. Bunlar daha çok laiklikle bağlantılı olarak 'eğitim'le ilgili. 
   İki konu var gündemde 
   YÖK ve üniversite düzeni... 
   İmam hatipler... 
   YÖK konusunda uzlaşmaya açık, zorlamadan kaçınan bir tutuma kaymış gözüküyor hükümet. Buna karşılık imam hatipte daha katı, daha dikte edici bir havada... 
   AKP'nin gayri resmi yayın organı sayılan Yeni Şafak gazetesinin Başyazarı Ahmet Taşgetiren şöyle diyor 
   "28 Şubat süreci geldi geçti, ama ne imam hatip sorun olmaktan çıktı, ne de başörtüsü konusu. Asker için de sorun, siyasi partiler için de sorun. Önlerine AKP'lilerin önüne, HC getiriyoruz bunu, demeçlerle çözemeyiz diyorlar. Nasıl çözmeliyiz Bir uzlaşma bulmalıyız. Bunu herkes söylüyor. Ama nasıl bulunacak bu " 
   İşin bam teli burası. 
   Uzlaşmayı yakalamak 
   Başörtüsüydü, türbandı, imam hatipti, evet, tümü ne yazık ki hala birer sorun... Yalnız AKP'nin yumuşak karnı değil bunlar. Rejimin daha istikrarlı işlemesi bakımından da önem taşıyorlar. 
   Sorun deyince taraflar var demektir. Çözebilmek için de tarafların uzlaşma noktaları bulmaktan başka çareleri yoktur. YÖK'te, yeni üniversite düzeni konusunda uzlaşma esintileri hissedilirken, imam hatipte durum farklı. 
   Fırtına bulutları toplanıyor. 
   Çünkü hükümet daha katı bir tutum içinde. Sanki acelesi var. Birçok açıdan böylesine duyarlı bir konuda, hükümetin uzlaşmaya açık bir tavra yönelmesidir doğru olan... 
   İhtiyacımız gerilim değil. 
   Uzlaşmacılık ve istikrar... 
   AKP hükümeti bugüne kadar gerilimden kaçındı, doğru olanı yaptı. Öncelikleri akıllıca belirledi. Ve bugüne kadar artıları eksilerine ağır bastı. 
   Ekonomide işler iyi. Demokratikleşme yolunda gidiyor. Türkiye AB'ye yaklaşıyor. ABD ile ilişkiler tamir ediliyor. 
   Hepsi olumlu gelişmeler. 
   Türkiye eğer bir yandan siyasal ve ekonomik yeniden yapılanmayla hukuk reformu yolunda yürür, diğer yandan 2004 ortasına kadar Kıbrıs'ı çözerek yıl sonunda da AB'den müzakere tarihi alırsa, önümüz bir anda açılır. 
   AKP'nin bugün Ankara'da yapılacak büyük kongresi vesilesiyle benim aklıma da bunlar takıldı. 
   
      
   
</TEXT>
</DOC>
