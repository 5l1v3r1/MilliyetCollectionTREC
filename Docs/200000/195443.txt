<DOC>
<DOCNO> 195443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/tv/ekran.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Geri sayım başladı 
</HEADLINE>
<TEXT>

   "Popstar"da heyecan dorukta... Finale kalan 13 yarışmacı Kanal D'nin web sitesinde sizi bekliyor 
      Türkiye'nin yıldızını arayan "Popstar" bu geceden itibaren Haldun Dormen'in sunacağı canlı yayınlarla ekrana gelecek. İzleyicilerin internette www.kanald.com.tr adresinden ya da cep telefonundan SMS göndererek kullandıkları oylar sonucunda, yarın bir finalist "Popstar" olma hayaline veda edecek. Finalistleri yakından tanımak isteyenler, Kanal D'nin web sitesinde pek çok bilgiye ulaşabilirler. 
   KANAL D 19.50 
   
   
   Kerim Ediz'in izini sürüyor    Bİr grup lise öğrencisinin maceralarını anlatan Mustafa Altıoklar imzalı "Lise Defteri"nde Kerim, okulun önünden kimliği belirsiz kişiler tarafından kaçırılan Ediz'i bulmak için harekete geçiyor. 
   Polis, okulun önünden kaçırılan Ediz için okulda soruşturma başlatır. Yeniden okula dönen Kerim, bu olayı araştırmaya karar verir. Basketbol takımıyla çalışmalarını hızlandıran Koray da Kerim'e yardımcı olacağını söyler. Ancak ellerinde yolda buldukları garip bir taştan başka hiçbir ipucu yoktur. 
   KANAL D 21.20 
   
   
   Uzaktan kumanda    Funda Arar gecesi Yeni albümü "Sevda Yanığı" ile gündemde olan Funda Arar'ı önce şarkılarını canlı performansla seslendirdiği "Yorumsuz"da TV8 21.00 , sonra Ebru Gündeş'in şovunda izleyeceğiz TGRT 21.45 . 
   Kıbrıs'ta Son Durum Kıbrıs'ta dönüm noktası olarak nitelendirilen 14 Aralık seçimleri öncesinde KKTC'nin beş parti başkanı bir arada. KKTC'den canlı yayınlanacak açık oturumu Mithat Bereket yönetecek. NTV 21.05 
   Beyaz Show Beyazıt Öztürk'ün konukları, "Kurşun Yarası" adlı dizide oynayan türkücü Berdan Mardini ve kitap yazan dansöz Sibel Gökçe. KANAL D 23.00 
   Susma Konuş Baki Özilhan'ın sunacağı programın ilk konusu "Kıbrıs". Canlı yayına Rauf Denktaş, Bülent Ecevit, N. Kemal Zeybek, Emin Çölaşan ve İlnur Çevik katılıyor. TRT 1 23.00 
   Eğrisi Doğrusu Taha Akyol'un konuğu Pendik Belediye Başkanı Erol Kaya, "Bir belediyeci gözüyle, 'Kamu Reformu Yasa Tasarısı'nı" değerlendirecek. CNN TÜRK 23.05 
   Show Gecesi Emel Müftüoğlu, Alişan ile "Aşk Olsun"da birlikte oynadığı Suzan Aksoy, Rojda Demirer ve Pelin Kurt'u ağırlıyor. TRT 1 21.35 
   
   
</TEXT>
</DOC>
