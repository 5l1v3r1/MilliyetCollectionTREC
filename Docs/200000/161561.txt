<DOC>
<DOCNO> 161561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/astro/index.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
30 yıl önce, 30 yıl sonra 
</HEADLINE>
<TEXT>

1973-76 yılları arasında Türkiye’nin tarihini değiştirecek pek çok şey yaşanmıştı. O dönemde Satürn, ülkemizin yükselen burcu Yengeç’te idi. Tıpkı şimdi olduğu gibi. Her an sürpriz gelişmelerle karşılaşabiliriz 
     Bundan 30 yıl öncesini hatırlayalım. Zira burçlar kuşağı Zodyak’ı yaklaşık bu sürede dolaşan Satürn, şimdi yeniden ülkemizin yükselen burcu Yengeç’ten geçiyor. Kritik bir dönemdeyiz zira 1973-1976 yıllarına bakarsak, ülkemiz tarihini şekillendiren pek çok önemli dönüş görürüz. 
     Satürn astrolojide kısıtlayarak öğreten, disipline eden, zorluklarla geliştiren ve kuşkusuz olgunlaştıran gezegendir. Ülkemizin yükselen burcunun Yengeç olması ise vatana, güvene, aileye ve toprağa verdiğimiz önemle ilişkilidir ve asla rasgele değildir. Astrolojide hiçbir şeyin rasgele olmaması gibi. Zira ülkemiz bir kurtuluş savaşından geçerek kuruldu. Bu yüzden yükselen Yengeç ülkemiz sınırlarını, halkımızın yardımsever, merhametli ve aşırı duygusal yapısını da gösterir. 
     Bakın 1973-1976 yılları arasında neler olmuş neler... 1973’te Fahri Korutürk Çankaya’ya geçiyor ve aynı yıl Toprak ve Tarım Reformu yapılıyor Yengeç Toprak ve yerleşim . Çok daha önemlisi bu dönemde artan Arap-İsrail gerginliği ve savaşı yüzünden petrol fiyatları bir anda dört katına çıkıyor ve ülkemiz ekonomik açıdan büyük bir baskı altına giriyor. Satürn her zaman sınırlama getiren ve önlemci olmayı gerektiren bir güçtür ve bu yüzden şimdi 2005 yılı ortasına kadar ekonomide son derece kritik ve yeniden yapılanılan bir dönemden geçeceğiz. Bu bir-iki yılda çok şey yapabiliriz. Eğer yine yapamadan geçersek çok büyük bir şansı da kaybetmiş olacağız. Böyle bir zamanda üstlenilmeyen sorumluluklar ise büyük zararlar ve uzun vadelere yayılan sonuçlar getirecek. 
     1974 Kıbrıs Barış Harekatı’nın düzenlendiği yıl Bu harekat sonucu ABD ile gerginleşen ilişkiler yüzünden ülkemize ambargo uygulanmaya başlanmıştı. Tarih tekerrürden mi ibaret bilinmez ama yine benzer bir döngü içinde olduğumuzu unutmayalım. Zira ülkemiz sınırları ve toprak bütünlüğü açısından daha fazla tedirgin olacağımız bir dönemden geçeceğiz. Kuşkusuz bu durum ABD’nin Ortadoğu’yu yeniden şekillendirme arzusu yönünde gerçekleşirken, Kıbrıs’ta da yeni bir dönem açılıyor. Astrolojik göstergeler sanki yükselen bir spiralde yine aynı noktalardan geçtiğimizi gösteriyor. 
     Ekonomide dalgalanma 
     Yükselen burcumuza geçen Satürn bize kendimizi yapılandırmak açısından çok büyük dersler getirecek. AB’ye hazırlandığımız ve bu yönde siyasi irade belirttiğimiz böyle bir dönemde artık şartlar geri dönülemeyecek biçimde yeniden belirlenecek. Ülkemizin ilerletilmiş haritasında Güneş 1977 yılından bu yana disipline edici, kısıtlayan ve ekonomik gerçekleri anlatan Oğlak burcundan geçiyor ve 2007 yılında Kova burcuna geçmiş olacak. Bu bakımdan 2007 yılı yepyeni bir ruhun ve gelişmelerin ülkemiz tarihine geçmeye başladığı bir yıl olacak. Eğer önümüzdeki birkaç yıl içinde, hem ekonomik hem de siyasi açıdan kendi güvenlik alanlarımızı yeniden tanımlarsak rotamızı daha iyi çizmiş olacağız. Nitekim 2007 yılında büyük reformu, sıçramaları ve özgürlükleri açıklayan Uranüs gezegeni de ülkemizin tepe noktasından geçiyor olacak. Bu transit yönetimi, politik iradeyi yenileyecek ve reforme edecek. 
     Tarihten ders aldığımız ve gelişme içinde olduğumuz bir dönemden geçiyoruz. 1975’te ilk defa katıldığımız Eurovision yarışmasında sonuncu olmuştuk ama tam bir Satürn dönüşünün ardından, 2004’te kendi ülkemizde Eurovision’u düzenlemeye hazırlanıyoruz. Halkımız bu dönemde sıkı çalışmalarının karşılığını mutlaka alacağı bir dönemden, tarihsel açıdan iz bırakan bir dönemeçten geçiyor. 1974’te yine benzer biçimde Tunç Okan’ın "Otobüs" adlı filmi İtalya’da, Çekoslavakya’da ve Fransa’da ödüller almıştı. 
     Şimdi önümüzdeki dönemin trendlerine kısaca bakarsak, ağustos ayından başlamak üzere yepyeni bir döneme geçiyoruz. 2003 yılında başlayacak olan güneş dönüşü haritamızın etkileri ağustos ayından itibaren gündeme girmeye başlayacak. Terazi burcunun yükseldiği bu haritada Venüs, Akrep burcunda ve 2’nci evde yer aldığı için bu dönemde ekonomik gerçekler ağırlığını daha fazla hissettirecek ve ülkemizin nakit akışını daha iyi dengelemesi gerekecek. Zira Akrep burcundaki Venüs rahat konumda değildir ve Uranüs’le olan kare açısı da ani iniş çıkışların gündeme geleceğini gösteriyor. Şu anda ekonomide süren bahar havasını abartmamakta fayda var. Kasım sonu ve aralık ayının ekonomi alanında ani dalgalanmalar getirmesi çok çok mümkün gözüküyor. 
     Ayrıca önümüzdeki dönemde ülkemiz haritasında 5’inci ev daha fazla öne çıkacağı için bu evin konuları olan turizm, gençlik, eğlence ve yaratıcı çalışmalar açısından örneğin Eurovision bunun bir parçasıdır renkli geçecektir. Borsa da 5’inci evin konusunda yer alır ve borsada yükselen işlem hacimleri göreceğiz. Kuşkusuz tüm bunları başarı ile gerçekleştirdiğimiz sürece, daha kalıcı sonuçlar ve gerçek anlamda gelişme bekleyebiliriz. Uzun vadeli amacımız ise özellikle 2007 yılına kadar sıkı bir çalışma içinde olmak. 
     

</TEXT>
</DOC>
