<DOC>
<DOCNO> 191919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/ekonomi/eko03.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Akbank'tan 9 ayda 1.5 katrilyonluk rekor 
</HEADLINE>
<TEXT>

   İlk dokuz ayda 1.5 katrilyon liralık brüt, 1 katrilyon 14 trilyon liralık da net k r elde eden Akbank, Türk bankacılık sektöründe bir rekora imza attı 
      EKONOMİ SERVİSİ 
   
   Akbank enflasyondan arındırılmış mali tablolara göre, yılının ilk dokuz aylık döneminde 1.5 katrilyon liralık brüt k r elde etti. Bu rakam, Türk bankacılık sektöründe bir bankanın elde ettiği en yüksek k r rakamı oldu. Brüt k rı üzerinden 530 trilyon lira vergi karşılığı ayıran Akbank'ın aynı dönemdeki net k rı ise 1 katrilyon 14 trilyon lira olarak gerçekleşti. 
   Akbank Genel Müdürü Zafer Kurtul, bankanın performansını şöyle değerlendirdi 
   
      Faiz düşüşü etkili oldu 
   "Yılın ikinci çeyreğinde başlayan enflasyon ve faiz oranlarında düşme trendi, üçüncü çeyrekte de devam etti. Söz konusu gelişmelerden sağlam bir mali yapıya, yüksek likiditeye ve geniş müşteri portföyüne sahip olan bankamız olumlu etkilendi. 
   Sonuç olarak bankamız, 2003 yılının ilk dokuz aylık döneminde 1 katrilyon 544 trilyon TL brüt k r elde etmiştir. Bu rakam, Türk bankacılık tarihinde bir bankanın elde ettiği en yüksek brüt k r tutarıdır. Bankamız brüt k rı üzerinden yüzde 34 oranında vergi karşılığı ayırmıştır ve dolayısıyla aynı dönemdeki net k rı 1 katrilyon 14 trilyon lira oldu." 
   Kurtul, 2002 sonunda 14.8 milyar dolar olan aktif toplamının da yüzde 29 artarak 19.1 milyar dolara ulaştığını belirtti. 
   
   6.8 katrilyonluk kredi    Bankanın sağladığı k rlılıkta, toplam krediler portföyündeki artışın etkili olduğunu belirten Kurtul, kredilerin ilk dokuz ayda 6.8 katrilyon liraya ulaştığını kaydetti. Kurtul, "Kullandırılan kredilerin miktarı 2002 sonu rakamlarına göre yüzde 79 arttı. Bu artış, sektördeki yüzde 27'lik büyümenin çok üstündedir" dedi. Kurtul, tüketici kredileri pazar paylarının da yüzde 14'e ulaştığını kaydetti. 
   
   
</TEXT>
</DOC>
