<DOC>
<DOCNO> 191554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sondun14.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin KGB'nin 'boş işler müdürüymüş' 
</HEADLINE>
<TEXT>

     Rusya lideri, James Bond tipi bir casusluğun yakınından geçmemiş. Rusya'nın KGB eskisi Devlet Başkanı Vladimir Putin'in Soğuk Savaş döneminin Doğu Almanyası'nda ajanlık yaptığı zamanlara dair yeni ifşaatlar bir kitapta toplandı. 
     The Daily Telegraph'ın haberine göre Putin'in 1980'lerde görev yaptığı Dresden'deki KGB ofisinden 'masa arkadaşı' Vladimir Usoltsev 'Silah Yoldaşları' adlı kitabında anılarına yer verdi. Kitapta Putin'in Batı Almanya'dan ele geçirilen adres kataloglarının taranması gibi etkisiz masa işi görevlerle meşgul olduğu, Moskova'daki amirlerince de pek ciddiye alınmadığı aktarılıyor. 
     Putin'in bir diğer boşa geçen uğraşı da Rusya adına ajanlık yapmaya ikna edilmeye çalışan Batılıların k ğıt dağları oluşturan dosyalarını incelemekmiş. Putin, Doğu Alman Gizli Servisi STASİ'nin sağladığı on binlerce Batılı 'kontakla' ilgili dosyaları okurken KGB'nin aktif olarak Batı Almanya da 20 kadar ajanı varmış. Usoltsev, kitabında Putin'in altı arkadaşıyla Sovyet lideri Constantin Chernenko'nun 1985'te ölümünü ünlü Rus Krim şampanyaları patlatarak kutladığını da anılarında yer vermiş. Useltsov bu 'acılı' kutlamada "Chernenko en azından selefleri Brejnev ve Andropov gibi can çekişerek bize işkence etmedi" denildiğini de aktarıyor. 
     
</TEXT>
</DOC>
