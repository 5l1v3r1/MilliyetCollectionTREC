<DOC>
<DOCNO> 150000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo09.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur'dan 7 sayı, Detroit galip... 
</HEADLINE>
<TEXT>

     ABD Profesyonel Basketbol Ligi'nde NBA normal sezonun son haftasına, bu sabaha karşı yapılan 7 karşılaşmayla devam edildi. 
     Merkez Grubu ve Doğu Konferansı lideri Detroit Pistons, play-off şansını kaybeden Cliveland Cavaliers'i geçerken zorlandı 89-88. 
     Pistons'ta Mehmet Okur, 31 dakika sahada kaldığı maçta, 7 sayı, 6 ribaunt ve 2 asistle oynarken, 2 blok yaptı, 1 de top çaldı. 
     Pistons, Corliss Williamson'ın 18 sayı, Richard Hamilton'un ise 16 sayılık performanslarıyla galibiyete giderken, Cavaliers'te oyun kurucu Rick Davis, 25 sayı, 12 asist ve 9 ribauntla ''Triple-double''ı kaçırırken, sahanın en etkili oyuncusu oldu. Cavaliers'te Litvanyalı pivot Zydrunas Ilgauskas ise 22 sayı ve 8 ribaunt ile maçı tamamladı. 
     Dallas Mavericks'in son dönemde aldığı başarısız sonuçlardan yararlanarak, Ortabatı Grubu ve Batı Konferansı liderliğini eline geçiren San Antonio Spurs, Utah Jazz'ı 91-83 yendi. 
     Spurs'ta Tim Duncan, 21 sayı, 15 ribaunt ve 9 asistlik performansıyla ''Triple-double'' şansını kaçırsa da galibiyetteki en önemli isim olurken, oyun kurucu Tony Parker, 25 sayıyla sahadan ayrıldı. 
     Play-off'a katılmayı hakeden Utah Jazz'da ''Postacı'' lakaplı ünlü forvet Karl Malone'un 20 sayı ve 7 ribauntluk çabası galibiyet için yeterli olmazken, Andrei Krilenko da 18 sayı kaydetti. 
     Atlantik Grubu lideri New Jersey Nets ise New Orleans Hornets'a 87-74 yenildi. 
     Play-off'u garantileyen iki ekibin mücadelesinde, Hornets'ta oyun kurucu Baron Davis, 19 sayı, 7 ribaunt ve 5 asistle oynarken, forvet Jamal Mashburn 17 sayı kaydetti. 
     Nets'te ise Kenyon Martin 23 sayı ve 15 ribaunt, Richard Jefferson ise 21 sayıyla sahadan ayrıldı. 
     
     Ligde alınan sonuçlar şöyle 
     New York Knicks-Washington Wizards 93-79. 
     Atlanta Hawks-Orlando Magic 100-84. 
     Detroit Pistons-Cleveland Cavaliers 89-88. 
     New Orleans Hornets-New Jersey Nets 87-74. 
     Dallas Mavericks-Seattle Supersonics 109-106. 
     San Antonio Spurs-Utah Jazz 91-83. 
     Los Angeles Clippers-Golden State Warriors 122-113. 
     





</TEXT>
</DOC>
