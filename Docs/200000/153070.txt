<DOC>
<DOCNO> 153070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sontur01.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sobadan sızan gaz, 7 kişilik aileyi yok etti... 
</HEADLINE>
<TEXT>

     Aynı aileden 4'ü çocuk 7 kişi, kömür sobasından sızan gazdan zehirlenerek hayatını kaybetti. 
     Alınan bilgiye göre, Erzurum'un Ilıca ilçesi İstasyon Mahallesi'nde oturan Oktay Davulcu 39 , eşi Perihan Davulcu 32 , annesi Zakire Davulcu 62 ile çocukları Ferhat 9 , Samet 5 , Esengül 4 ve Gaffar Okkan 2 , sobadan sızan gazdan zehirlenerek öldü. 
     Zehirlenme olayının 2 gün önce olduğu tahmin ediliyor. 
     Ilıca İlçesi İstasyon Mahallesi'nde tek odalı evinde yalnız yaşayan Zakire Davulcu'dan haber alamayan komşuları, evden de koku gelmesi üzerine durumu polise bildirdiler. 
     Polisin kapıyı açarak içeri girmesi sonucu aynı aileden 7 kişinin cesediyle karşılaşıldı. 
     Olay yerinde incelemelerde bulunan Erzurum Valisi Mustafa Malay, Atatürk Üniversitesi Mediko Sosyal Tesisleri'nde aşçı olarak çalıştığı ve Erzurum şehir merkezinde ikamet ettiği belirlenen Oktay Davulcu'nun 39 , eşi Perihan 32 , çocukları Ferhat 9 , Samet 5 , Esengül 4 ve Gaffar Okkan'la 2 birlikte Ilıca İlçesi'nde yalnız yaşayan annesi Zakire'yi 62 ziyarete geldiğini ve iki gündür bu aileden haber alınamadığını söyledi. 
     Davulcu ailesinin, kömür sobasından sızan karbondioksit gazından 2 gün önce zehirlenmiş olabileceğini kaydeden Vali Malay, cesetlerin Aziziye Araştırma Hastanesi morguna kaldırılarak, otopsiye alındığını, zehirlenme tarihinin Adli rapor sonucuna göre kesinlik kazanacağını bildirdi. 
     





</TEXT>
</DOC>
