<DOC>
<DOCNO> 192001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sondun16.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bira şişesini açarken bileğini incitti... Tazminat isteyince... 
</HEADLINE>
<TEXT>

     Avustralya'da bir bira şişesinin kapağını açmaya çalışırken bileğini incittiği gerekçesiyle bira üreticisi firmaya dava açan ve tazminat isteyen kişinin başvurusu reddedildi. 
     Sydney'de yayımlanan Daily Telegraph gazetesinin haberine göre, Louis Miller adlı Avustralyalı, Sydney'de tenis oynadıktan sonra tenis kulübünün barına gitti. Bardaki bir kadın, bira şişesinin kapağını açamadığını söyleyerek Miller'den yardım istedi. 
     Miller, bileğindeki bandajla katıldığı duruşmada, şişeyi iki eliyle kavradığını ve kapağı açmaya çalışırken bileğinde şiddetli acı hissettiğini anlattı. 
     Miller'ın bileğini şişe kapağını açarken incittiğini kabul eden Yargıç Geoffrey Graham, yine de Miller'ın kapağı çok zorladığını belirterek, o an açacak kullanabileceğini ya da başka bir bira alabileceğini söyledi. 
     Yargıç, bira şirketinin avukat masraflarını Miller'ın karşılamasına da karar verdi. 
     Kararı haklı bulan gazete, haberinde Avustralyalıların her geçen gün ürünlerdeki bazı ihmallerle ilgili daha çok dava açtıklarını hatırlattı. 
     Haberde, ''Normal bir Avustralya vatandaşı, bira şişesinin kapağını açmak için ne kadar ders almalı '' denildi. 
     
</TEXT>
</DOC>
