<DOC>
<DOCNO> 174488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/soneko28.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı 11 bin 558 puanda tamamladı... 
</HEADLINE>
<TEXT>

     İMKB Bileşik Endeksi 2. seansta 14.15 puan azalarak, 11,558.45 puandan kapandı. 
     Hisse senetleri, ikinci seansta ortalama yüzde 0.12 oranında değer kaybetti. 
     İlk seanstaki 25.24 puanlık artış dikkate alındığında, borsa endeksi günün tamamında 11.09 puan yükseldi. Hisse senetlerindeki günlük değer artışı ise yüzde 0.10 oldu. 
     Piyasa profesyonelleri, gün boyunca sakin bir seyirde işlemlere devam eden piyasanın, hafta başında 11,600 direnç bölgesini kırmayı deneyebileceği tahmininde bulundu. 
     Yatırımcıların belirsizlikler nedeniyle haftasonu riskini almak istemediğini belirten uzmanlar, buna karşın endeksin ekonomik ve siyasi olumlu gelişmeler nedeniyle, gerileme de kaydetmeyip 11,500-11,600 puan aralığında hareket ederek haftayı 11,558.45 puandan tamamladığını kaydetti. 
     Endeks, 2. seansa 7.11 puanlık düşüşle 11,564.24 puan seviyesinde başladı. Endeks, seansın ilk yarısını 11,540.47 puandan geçti. Endeks, seans içinde en düşük 11,496.83, en yüksek 11,578.75 puanı gördü. İMKB Ulusal 100 Endeksi günü 11,558.45 puandan tamamladı. 
     Kapanışta mali endeks 10.57 puan düşüşle 14,131.41 puana, sanayi endeksi 1.30 puan düşüşle 11,399.16 puana, hizmetler endeksi 52.94 puan düşüşle 7,339.87 puana geriledi. 
     Böylece ilk seansa göre mali grup hisseler ortalama yüzde 0.07, sanayi grubu hisseler ortalama yüzde 0.01, hizmetler grubu hisseler ortalama yüzde 0.72 değer kaybetti. 
     2. seansta işlem gören toplam 291 hisse senedinden 130'u değer kaybetti, 77'si değer kazandı, 84'ünün fiyatında değişiklik olmadı. 
     Seansta, 173 trilyon 358 milyar 432 milyon liralık işlem hacmi kaydedildi. İki seans toplamında ise 424 trilyon 774 milyar 371 milyon liralık işlem hacmi oluştu. 
     2. seansta İş Bankası C, Garanti Bankası, İhlas Holding, Yapı Kredi Bankası ve Turkcell en yoğun işlem gören hisse senetleri olarak belirlendi. 
     
</TEXT>
</DOC>
