<DOC>
<DOCNO> 157867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sonspo27.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'da hedef ilk 10... 
</HEADLINE>
<TEXT>

     Denizlispor Teknik Direktörü Giray Bulak, ligi ilk 10 içinde tamamlayabilmeleri için Trabzonspor'u yenmeleri gerektiğini söyledi. 
     Bulak, düzenlediği basın toplantısında, yeşil-siyahlı takımın Trabzonspor maçı hazırlıklarına başladığını bildirdi. 
     Karşılaşmanın ligi ilk 10 takım içinde bitirme hedefleri için önemli olduğunu kaydeden Bulak, ''Kendi sahamızda oynayacağımız sezonun son maçını 3 puanla kapatıp, taraftarlarımıza galibiyetle veda etmek istiyoruz'' dedi. 
     Yeni sezonda kadroda görmek istediği oyuncular konusunda bir liste hazırladığını belirten Bulak, ''Liste hazır. Ancak, kongre nedeniyle net bir şey söyleyemiyorum. Kim kalacak, kim gidecek belli olsa, buna göre tavır alırız. Şu anda elim kolum bağlı. Ama isterim ki, kadrodaki futbolcuların tamamı kalsın, bunun üzerine takviye yapalım'' diye konuştu. 
     İsim vermeden, yeşil-siyahlı formayı giyen bazı yabancı futbolculardan memnun olmadığını belirten Giray Bulak, takımların kullanabileceği yabancı oyuncu kontenjanının 5 1'den, 4 1'e düşürülmesi yönündeki değişimi de yerinde bulduğunu sözlerine ekledi. 
     Asbaşkan Tanju Beştaş ise, Göztepe galibiyetiyle rahatladıklarını ve son 2 haftaya stresten uzak girdiklerini belirtirken, futbolculara 2,5 milyar lira prim dağıtacaklarını da ifade etti. 
     
     MİLLİ TAKIMA ÇAĞRILDILAR 
     Bu arada, Bencik ve Kratochvil, Slovakya'nın Türkiye ile 7 Haziran Cumartesi günü yapacağı karşılaşma için milli takım kadrosuna çağrıldı. 
     Hiatenen ise, 22 Mayıs'ta Finlandiya'nın Norveç ile yapacağı karşılaşma nedeniyle ülkesine gitti. 
     
     BİLET FİYATLARI AÇIKLANDI 
     Öte yandan Denizlispor-Trabzonspor maçı, maraton ve kale arkası tribün biletleri 1 milyon, kapalı tribün biletlerinin ise 5 milyon liradan satılacağı açıklandı. 
     
</TEXT>
</DOC>
