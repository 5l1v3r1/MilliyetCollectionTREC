<DOC>
<DOCNO> 172396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sontur12.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlıkta ilginç zirve.. 
</HEADLINE>
<TEXT>

     Başbakan Recep Tayyip Erdoğan, Genelkurmay Başkanı Orgeneral Hilmi Özkök ile saat 10.05'te biraraya geldi. 
     Görüşme devam ederken Başbakanlığa gelen Dışişleri Bakanı ve Başbakan Yardımcısı Abdullah Gül'ün de söz konusu toplantıya katılabileceği belirtildi. 
     Görüşmede, Dışişleri Bakanı Gül'ün ABD'ye yaptığı ziyaret ve ABD'nin Irak'a yönelik Türkiye'den talepleri, Irak'a asker göndermeyle ilgili gelişmelerin değerlendirileceği bildirildi. 
     Genelkurmay bir süredir ABD'nin asker talebi olasılığına karşı alternatifli öneriler hazırlıyordu. Org. Özkök'ün bu alternatifleri Başbakan ve Dışişleri Bakanı'na aktardığı ve kendi görüşünü seslendirdiği belirtiliyor... 
     
     ZİRVE 1 SAAT 35 DAKİKA SÜRDÜ 

     Başbakan Recep Tayyip Erdoğan ile Genelkurmay Başkanı Orgeneral Hilmi Özkök arasındaki görüşme, saat 11.40'ta sona erdi. 
     Başbakanlık merkez binasında gerçekleşen ve yaklaşık 1 saat 35 dakika süren görüşme, baş başa yapıldı. Görüşme devam ederken Başbakanlığa gelen Dışişleri Bakanı ve Başbakan Yardımcısı Abdullah Gül'ün toplantıya katılmadığı duyuruldu. 
     
</TEXT>
</DOC>
