<DOC>
<DOCNO> 160476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/yasam/yas08.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkışlı protestoya şairden tepki... 
</HEADLINE>
<TEXT>

     MEHMET DEMİRKAYA İstanbul 

     Gülhane Parkı'nda düzenlenen etkinlikte okuduğu şiiri, bazı katılımcıların uzun olması nedeniyle alkışlarla kesmesine sinirlenen şair Lale Müldür, "Siz bir sıfırsınız" diyerek tören alanından ayrıldı. İstanbul Vakfı'nca fethin 550. yıldönümü kapsamında düzenlenen "1. İstanbul Edebiyet Günleri" 550 şair ve yazarın katılımıyla gerçekleştirildi. Müldür, grup katılımcı tarafından okuduğu şiirin uzun olduğu gerekçesiyle protesto edildi. Müldür, "Şiirim uzun olduğu için mi alkışlıyorsunuz " diye sorduğu gruptakilerin "Evet" diyerek alkışlamaya devam etmesi üzerine, "Siz bir sıfırsınız" diyerek tören alanını terk etti. Müldür'e yönelik tavrı protesto eden şairler Günseli İnal, Orhan Duru, Sezer Duru ve Orhan Kayaoğlu da törenden ayrıldılar. 
     

</TEXT>
</DOC>
