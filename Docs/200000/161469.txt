<DOC>
<DOCNO> 161469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/soneko17.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK lisanslama sınavına katılanların onda biri belgesini alabildi 
</HEADLINE>
<TEXT>

     Sermaye Piyasası Kurulu SPK tarafından 17-18 Mayıs 2003 tarihlerinde yapılan lisanslama sınav sonuçları belli oldu. Sınavlara 10 bin 757 kişinin katıldığı ve toplam bin 316 kişinin lisans belgesi almaya hak kazandığı bildirildi. 
     SPK'dan yapılan açıklamada, Temel Düzey Sınavına katılan 7 bin 903 adaydan 781'inin, İleri Düzey Sınavına katılan 2 bin 369 adaydan 340'ının, Türev Araçlar Sınavına katılan 150 adaydan 37'sinin, Takas ve Operasyon Sınavına katılan 240 adaydan 140'ının ve Değerleme Uzmanlığı Sınavına katılan 95 adaydan 18'inin başarılı olduğu kaydedildi. 
     Lisans belgesi almaya hak kazananların oranının yüzde 12.23 olarak gerçekleştiği, modül bazındaki başarı oranının ise ortalama yüzde 45.41 olduğu belirtildi. 
     Açıklamada, lisans belgesi alınmasındaki başarı oranlarının, Temel Düzey Sınavı için yüzde 9.88, İleri Düzey Sınavı için yüzde 14.35, Türev Araçlar Sınavı için yüzde 24.67, Takas ve Operasyon Sınavı için yüzde 58.33 ve Değerleme Uzmanlığı Sınavı için yüzde 18.95 olarak gerçekleştiği bildirildi. 
     Her bir sınav için modül bazındaki ortalama başarı oranları ise Temel Düzey Sınavı için yüzde 32.27, İleri Düzey Sınavı için yüzde 38.58, Türev Araçlar Sınavının İleri Düzey Sınavı ile ortak olmayan 4 modülü için yüzde 60.58 ve Değerleme Uzmanlığı Sınavı için yüzde 50.21 olarak açıklandı. 
     Adayların sınav sonuçlarını bugünden itibaren http spk.anadolu.edu.tr internet adresinden TC Kimlik Numaralarını ve Sınav Giriş Belgelerinde kendilerine bildirilmiş olan 5 haneli şifrelerini kullanarak öğrenebilecekleri kaydedildi. 
     
</TEXT>
</DOC>
