<DOC>
<DOCNO> 190350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/yazar/guclu.html </URL>
<DATE> 2003/10/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Demirel, Gürüz ve Okan Üniversitesi 
</HEADLINE>
<TEXT>

   
   Demirel'in enerjisi nereden geliyor Vitamin alıyor diyenler var ama sanmıyorum. Önümüzdeki günlerde Genç Bakış'a konuk edeceğiz. İlk sorum bu olacak .. 
   80 yaşında. Ancak yarı yaşındakilere taş çıkartıyor. Hala sabah, öğle, akşam üç farklı kentte olabiliyor. Dün de böylesine yoğun bir programı vardı. Sabah Okan Üniversitesi'nin açılışına katıldı. Öğlenden sonra da Ticaret Üniversitesi'nden fahri doktora aldı. Akşam da Ankara'da farklı bir program. Törenlere, şimdi daha çok zaman ayırabiliyor. Yaptığı konuşmalar da siyasetten ve demagojiden uzak. Bilgece. Öğrenciliğimizdeki Demirel ile şimdiki öylesine birbirinden farklı ki .. 
   Eğitim, uygarlık yolu dedi. Bu lafı herkes söylüyor. Ama sanki onunki daha bir yürekten. Lafla yetinmeyip, adeta bir eğitim misyoneri gibi il il, okul, okul dolaşıp bunu anlatıyor. Eğitimi böylesine yürekten destekleyen başka kaç kişi var ki .. 
   Okulsuz köy, üniversitesiz kent kalmamalı görüşünde. ABD nüfusu, yüzölçümü ve üniversiteleri ile Türkiye'yi kıyasladı ve ekledi. Daha çooooook üniversite açmamız gerekir. Ama hemen arkasından şu uyarıyı yaptı Kaliteli eğitime susuzluk var. Şimdi sıra onda... 
   45. yılını kutlamaya hazırlanan Erzurum Atatürk Üniversitesi'nin 38 öğrenci ile bir ortaokul binasında kurulduğunu hatırlattı. Ama o şimdi 35 bin öğrencisi olan çok başarılı bir üniversitemiz dedi. İşadamlarına seslenirken de üniversite, hizmetlerin tacıdır, Türkiye'nin uygarlığa ulaşmasına gelin bir tuğla da siz koyun mesajı verdi... 
   Gürüz de konuşmasında bol bol rakam sıraladı. Türkiye'yi, hem geçmişten bugüne hem de başka ülkelerle kıyasladı. Söyledikleri kulağa hoş geliyor. Ama verdiği rakamlar ile gerçekler ne kadar uyuşuyor işte o biraz tartışılır. Meslek yüksekokullarına uzun uzun değindi. Batı'da nasıl ilgi gösterildiğini anlattı. Ama nedense kendi projesine toz kondurmadı. Neden fiyasko ile sonuçlandığını anlatmadı ve topu yine Milli Eğitim Bakanlığı'na attı. ÖSS'ye yönelik olarak da Milli Eğitim Bakanlığı bize ortaöğretimin payını artırın diye baskı yapacağına tam tersini yapıyor, okul başarı puanının katkısını azaltıyor dedi. 
   Rektör Sadık Kırbaş ise üstü kapalı değil net mesajlar verdi. YÖK yasası değişmeli ama bu tarafların katılımı ile gerçekleşmelidir dedi. Türkiye'nin en genç üniversitesi olmalarını karşın kalite ve vizyon yarışında tüm üniversitelere hodri meydan çekti. Öğrencilerin üst üste eğitim yaptığı yığın üniversite yerine, öğrencilerin birbirini tanıdığı, öğretim üyeleri ile yakın ilişki kurabildiği, yabancı seçkin üniversiteler ile sağlıklı bağlantıları olan bir butik üniversite olacağız dedi. 
   İddialı olmak güzel şey. Ama öylesine çok kandırıldık ki artık sadece gördüğümüze inanıyoruz. Bekleyip göreceğiz... 
   Törenin düğün sahibi babalar gibi en heyecanlı kişisi mütevelli heyeti başkanı Bekir Okan'dı. Bugüne kadar yurtiçi ve yurtdışında birçok sektöre yatırım yaptık. Ülke ekonomisine katkıda bulunduk, istihdam yarattık. Her yeni yatırım bir heyecandı. Fakat bugün hayatımın en anlamlı günlerinden birini yaşıyorum diyerek duygularını dile getirdi. 
   Özetin özeti Vakıf üniversiteleri, Türk yükseköğretimi için önemli bir kazanç. Umarız bu kervana yeni daha pek çok üniversite katılır. Ama bazıları gibi ticarete ve nüfuz istismarına yönelmeden .. 
   
      
   
   
</TEXT>
</DOC>
