<DOC>
<DOCNO> 150286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sontur09.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini döven kocasını uyurken bıçakla delik deşik etti... 
</HEADLINE>
<TEXT>

     Antalya'da bir kadın, sürekli kendisini dövdüğünü ve ölümle tehdit ettiğini iddia ettiği kocasını bıçaklayarak, öldürdü. 
     Alınan bilgiye göre, Karatay Lisesi yakınındaki 2455 Sokak'ta oturan ve işsiz olan Mikail Yalav 37 , alkollü geldiği evde, tartışmaya başladığı eşi Mine Yalav 33 ile çocuklarını dövmeye başladı. 
     Bunun üzerine 3 çocuğunu evden çıkararak komşuya bırakan Mine Yalav, elinde bıçakla eve geri döndü ve yatak odasında bulunan eşine saldırdı. Çok sayıda bıçak darbesi alan Mikail Yalav olay yerinde öldü, Mine Yalav ise bir süre sonra gelen polis ekibine teslim oldu. 
     Olay yerinde yapılan ilk incelemede, Mikail Yalav'ın vücudunda çok sayıda bıçak darbesi tespit edildiği bildirilirken, gözaltına alınan zanlı eşin polisteki ifadesinde, ''eşinin kendisini sürekli dövdüğünü ve kavgaları sırasında öldürmekle tehdit ettiğini'' öne sürdüğü öğrenildi. 
     Soruşturma sürdürülüyor. 
     





</TEXT>
</DOC>
