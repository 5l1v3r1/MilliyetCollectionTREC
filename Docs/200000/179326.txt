<DOC>
<DOCNO> 179326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sondun18.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Perrikos Irak'ta kitle imha silahı bulunamadı... 
</HEADLINE>
<TEXT>

     BM silah denetçisi Dimitris Perrikos, ''Irak'ta savaşı haklı çıkartacak kitle imha silahlarının olduğuna dair kanıt bulunamadığını'' söyledi. 
     Atina'da yayımlanan Elefterotipiya gazetesinin 1 Temmuz'da Hans Blix'in yerine, BM Silah Denetçileri Komisyonu Başkanlığı'na getirildiğini belirttiği Perrikos, gazeteye verdiği demeçte, ''Daha önce de defalarca söylediğim gibi, Irak'ta bulunan silahlar bir savaş başlatılması için yeterli değildi. Irak'ta kitle imha silahları olduğuna ilişkin net bir kanıt hiçbir yerde bulunamadı. Araştırmalar halen devam ediyor'' dedi. 
     ''İngiltere'nin sunduğu Irak'ta kitle imha silahları bulunduğuna ilişkin raporun gerçeği yansıtmadığını'' söyleyen Perrikos, ''Irak, kitle imha silahlarını kullanmaya hazır bir ülke olarak gösterildi. Peki Amerika ile İngiltere'nin edindiği bu bilginin kaynağı ne kadar doğruydu Şu ana kadar temel kanıtlar ayakta durmuyor'' diye konuştu. 
     
</TEXT>
</DOC>
