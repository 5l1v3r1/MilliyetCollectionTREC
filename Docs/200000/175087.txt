<DOC>
<DOCNO> 175087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sontur10.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık, adliyede olay çıkarttı... 
</HEADLINE>
<TEXT>

     Konya'da bir süre önce 7 yaşındaki bir kız çocuğuna tecavüz etmek istediği gerekçesiyle yakalanan kişi, Adliye çıkışında mağdur yakınları ve kendisini görüntülemek isteyen basın mensuplarını tehdit etti. 
     Hüsamettin Çelebi Mahallesi Gözükara Sokak'ta, geçen ay bir apartmanın merdiven boşluğunda 7 yaşındaki E.İ'ye tecavüz etmeye yeltendiği iddiasıyla yakalanan Durmuş İ'nin 22 ilk duruşması yapıldı. 
     Basın mensupları ve mağdur yakınlarının alınmadığı duruşmada, tutuklu sanığın tecavüze yeltenmediği, apartmanda tuvalet ihtiyacını giderirken, kız çocuğunun kendisini gördüğünü söylediği öğrenildi. 
     Mahkeme, sanığın tutukluluk haline devam kararı verdi ve duruşmayı erteledi. Sanık Durmuş İ. mahkemeden çıkarılırken, kendisini görüntülemek isteyen basın mensupları ile tepkide bulunan mağdur yakınlarının üzerine yürümek istedi. Polis tarafından engellenen ve adliyeden uzaklaştırılan sanık, tehditlerde bulundu. 
     
</TEXT>
</DOC>
