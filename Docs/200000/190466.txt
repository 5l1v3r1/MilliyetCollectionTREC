<DOC>
<DOCNO> 190466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko49.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri, ortalama yüzde 1.89 değer yitirdi. 
     Endeks ilk seansta, satıcılı seyir sonunda 15,400 seviyesinin üzerindeki kaldı. İkinci seansta daha durgun ve sakin seyir piyasa genelinde devam etti. Endeks 15,300-15,400 aralığında seyrederken, işlem hacminde de daralma dikkat çekti. 
     İMKB Ulusal 100 endeksi, 1. seansta sadece 175.37 puan kayıpla 15,419.89 puandan kapandı. Endeks, 2. seansta da 119.54 puanlık kayıpla günü 15,300.35 puandan tamamladı. Endeksin günlük bazdaki kaybı ise 294.91 puan ve yüzde 1.89 olarak hesaplandı. 
     Hisse senetleri piyasasında günlük bazda 770 trilyon 732 milyar 841 milyon liralık işlem hacmi gerçekleşti. 
     
     DOLAR 
     Dolar, Merkez Bankası'nın açıkladığı kurlarda düne göre yükseldi. 
     Merkez Bankası, doların bugünkü efektif kurunu alışta 1 milyon 467 bin 617 lira, satışta ise 1 milyon 477 bin 942 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 19 bin 22 lira, satışta ise 19 bin 155 lira arttı. 
     Kapalıçarşı'da dün 1 milyon 472 bin liradan kapanan dolar, güne 1 milyon 470 bin liradan, 1 milyon 714 bin liradan kapanan Euro da 1 milyon 713 bin liradan başladı. 
     Serbest piyasa kapanışında doların satış fiyatı 1 milyon 468 bin lira, Euro'nun satış fiyatı da 1 milyon 724 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.38 puan yükseldi. 
     Bu kağıdın aynı gün valörlü işlemlerinin basit getirisi yüzde 29.86, bileşik getirisi yüzde 30.60 oldu. Dün bu kağıdın aynı gün valörlü işlemlerinde basit getiri yüzde 29.51'den, bileşik getiri yüzde 30.22'den kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 25.99 olarak belirlendi. 
     
</TEXT>
</DOC>
