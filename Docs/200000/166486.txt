<DOC>
<DOCNO> 166486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/ekonomi/eko01.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzde 7.4'le, büyümede dünya ikincisi olduk... 
</HEADLINE>
<TEXT>

Yılın ilk üç ayında yüzde 7.4 büyüyen Türkiye, yakaladığı performansla yüzde 9.9 büyüyen Çin'den sonra en yüksek büyümeye ulaşan ikinci ekonomi oldu 
     EKONOMİ SERVİSİ 

     Türkiye ekonomisi yılın ilk üç ayında yüzde 7.4 büyüdü. Bu büyüme hızıyla Türkiye, yüzde 9.9 büyüyen Çin'den sonra en yüksek oranlı büyüyen ekonomi oldu. Tüketim harcamaları ve ithalat vergisinin yüksek oranda arttığı ilk üç ayda gayri safi yurtiçi hasıla GSYİH ise yüzde 8.1 büyüdü. 
     DİE, gayri safi milli hasılanın GSMH geçen yılın ilk üç ayına göre cari fiyatlarla yüzde 34.5 artarak 66.2 katrilyona, 1987 fiyatlarıyla yüzde 7.4 artarak 24 trilyon 239 milyar liraya ulaştığını açıkladı. 
     
     İnşaatta daralma 
     İlk çeyrekte tarım yüzde 7, sanayi yüzde 7.8, ticaret yüzde 10.8, ulaştırma ve haberleşme yüzde 13.7 büyürken mali kuruluşlar yüzde 8.1 küçüldü. Sektörler itibariyle en yüksek oranlı daralma ise yüzde 17 ile inşaat sektöründe yaşandı. Oransal olarak büyümeye en yüksek katkı yüzde 19.8 artan ithalat vergisinden geldi. Böylece, sektör toplamları ile ithalat vergisi toplamından oluşan GSYİH, yüzde 8.1 artış göstererek 25.1 katrilyona ulaştı. İmalat sanayi ise ilk üç ayda yüzde 9.2 büyüdü. İmalat sanayi, kamuda yüzde 2, özel sektörde yüzde 12.6 gelişme gösterdi. 
     
     Stok ikiye katlandı 
     Harcamalar yöntemiyle GSMH içinde özel tüketim harcamaları ilk çeyrekte yüzde 6.5 arttı. Yüzde 20.4 artan dayanıklı tüketim harcamaları ile yüzde 10.9 büyüyen hizmetler sektörü, özel tüketimi tetikleyen iki önemli unsur oldu. İlk çeyrekte stoklar yüzde 102 artarak 2.7 katrilyona tırmanırken ihracatın katma değeri yüzde 14.5 arttı. İthalattaki yüzde 23.9'luk yükseliş ise GSYİH'yi düşüren unsur oldu. 
     Ancak yüksek oranlı büyüme rakamları ekonomistlerce temkinli yorumlandı. Büyümenin nedenini stoklardaki artışa bağlayan ekonomistler, stokların geçen yılın ilk üç aylık dönemindeki gibi olması halinde büyümenin yüzde 2 - 3 arasında kalacağını hesapladı. 
     
GSMH 2003'te yüzde 7.4 büyüdü 2001 2. çeyrek -12.3 3. çeyrek -9.1 4. çeyrek -12.3      
2002 1. çeyrek 0.4 2. çeyrek 10.4 3. çeyrek 7.9 4. çeyrek 11.5      
2003 1. çeyrek 7.4      
     
Kamu küçüldü "zel tüketim harcaması yükselişte Harcama grupları Cari fiyatlarla Sabit fiyatlarla "zel nihai tüketim har. 36.2 6.5 Devletin nihai tüketim har. 34.7 -3.0 Gayri safi sabit serm. oluşumu 26.4 9.3 Mal ve hizmet ihracatı 53.5 14.5 Mal ve hizmet ithalatı 66.3 23.9      
     
GSYİH ilk çeyrekte yüzde 8.1 arttı Sekt"rler Cari fiyatlarla Sabit fiyatlarla Tarım 51.1 7.0 Sanayi 43.0 7.8 İnşaat 6.4 -17.4 Ticaret 50.6 10.8 Ulaştırma - haberleşme 49.1 13.7 Mali kuruluşlar - -8.1 Konut sahipliği 28.0 1.3 Serbest meslek ve hiz. 43.8 7.9 Devlet hizmetleri 36.9 0 Kar amacı olmayan kur. 142.8 -1.4 İthalat vergisi 50.9 19.8 Gayri safi yurtiçi hasıla 35.3 8.1 Gayri safi milli hasıla 34.5 7.4      
     

</TEXT>
</DOC>
