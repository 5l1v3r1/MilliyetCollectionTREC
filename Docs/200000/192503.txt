<DOC>
<DOCNO> 192503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sonspo06.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rio Ferdinand’a suç duyurusu 
</HEADLINE>
<TEXT>

     İngiltere Futbol Federasyonu, Manchester Unitedlı Rio Ferdinand’a doping testine gönüllü katılmadığı için, resmi olarak suç duyurusunda bulundu. 
     
     2 yıl ceza alabilir 

     Basın açıklamasında milli futbolcunun bu nedenle 2 yıl men cezası alabileceği vurgulandı. Yetkililer, defans oyuncusunun bu karara karşılık, 14 gün içinde kendi ifadesini verebileceği belirtildi. Manchester United Kulübü yöneticileri Ferdinand’ın bu haktan yararlanacağını ve kurallar gereği savunmasını vereceğini söyledi. 
     
     2004 tehlikeye girdi 

     Ferdinand’ı karar verilene dek zor bir dönem bekliyor. Zira, Manchester United, karara kadar tecrübeli oyuncuyu oynatıp oynatmama konusunda kararsız. Ferdinand suçlu bulunursa, itiraz etme hakkı doğacak. İngiltere Futbol Federasyonu, ünlü futbolcunun hata yaptığına karar verirse sadece para cezasıyla kurtulacak. Kırmızı Beyazlı ekip, oyuncunun suçlu bulunması halinde ise sözleşmesini tek taraflı fesh edecek ve Ferdinand 2004 Avrupa Şampiyonası’nda da oynayamayacak. 
     
</TEXT>
</DOC>
