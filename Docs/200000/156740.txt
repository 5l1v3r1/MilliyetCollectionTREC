<DOC>
<DOCNO> 156740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/magazin/mag01.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
3 aylık aşka 8 ay ağladı 
</HEADLINE>
<TEXT>

Beşiktaşlı Ahmet Dursun'la üç ay aşk yaşayıp sekiz ay gözyaşı döken Şebnem'e aşk yasaklandı 
     BİRSEN ALTUNTAŞ 

     MANKEN Şebnem Schafer, adının aşk dedikodularına karıştığı Yıldıray Baştürk ve İbrahim Tatlıses'le hiç tanışmadığını söyledi. "Ben lise okuyorum. Bu dedikodular nasıl çıkıyor anlamadım" diyen Schafer, "Gönlümü bir kez kaptırdım, sonra aşka tövbe ettim. Çünkü çok üzüldüm, ağladım" dedi. 
     
     Tatlıses demeyin 
     TÜRKİYE'DE kızını yalnız bırakmayan anne Lale Schafer ise özellikle İbrahim Tatlıses dedikodusuna sinirlenmiş. "O isimle kızımı yan yana nasıl düşünürler" diyen anne Schafer, şöyle konuştu "Türkiye'de insanlar kızımla o kültürsüz adamı yan yana düşünüyorsa, kızımı alır giderim ve bir daha da Türkiye'ye gelmem." 
     
     Özcan Deniz daha iyi 
     KIZININ Özcan Deniz ile de anıldığını söyleyen Lale Scahefer, sözlerini şöyle sürdürdü "O bile Tatlıses'ten daha iyi. Kızım adını bile anmak istemediğim Ahmet Dursun ile telefonda 3 ay aşk yaşadı ama 8 ay ağladı. Karar aldık, yeni bir aşk yok." 
     

</TEXT>
</DOC>
