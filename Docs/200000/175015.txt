<DOC>
<DOCNO> 175015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/soneko09.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya Merkez Bankası Durgunluk devam edecek 
</HEADLINE>
<TEXT>

     Japonya Merkez Bankası, ülkede durgun olan ekonomik yapının devam ettiğini açıkladı. 
     Japonya Merkez Bankası'ndan yapılan açıklamaya göre, Japonya'nın durgun olan ekonomik yapısının Ağustos ayında da devam edeceği öngörüldü. 
     Aralarında ABD'nin de olduğu ülkelerde ekonomik büyümenin momentum kazanmasının olasılık dahilinde olduğu kaydedilen açıklamada, bu durumun Japonya ekonomisi için daha iyi bir görünüş olarak görüldüğü belirtildi. 
     Japonya'nın ihracatı ile sanayi üretiminin durgun olarak kalmasının beklendiği ifade edilen açıklamada, iç talebin olumlu işaret verdiği, ücretlerde görülen gerilemenin durduğu bildirildi. 
     Açıklamada, mali sistemin yapısı nedeniyle, hisse senedi piyasasında gelişmelere dikkat edilmesi gerektiğine işaret edildi. 
     Ekonomik durgunluk içinde bulunan dünyanın ikinci büyük ekonomisine sahip Japonya, yıllardır sürdürülebilir bir büyümeyi başaramıyor. 
     Japonya hükümet yetkilileri, ABD ekonomisinde bu yıl yaşanacak büyümenin Japonya'nın ihracatına olumlu etki yapacağını açıklamışlardı. 
     
</TEXT>
</DOC>
