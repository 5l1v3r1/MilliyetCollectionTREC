<DOC>
<DOCNO> 153272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/soneko41.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri, haftanın ikinci işlem gününde ortalama yüzde 1.11 değer kazandı. 
     İstanbul Menkul Kıymetler Borsası İMKB Ulusal 100 Endeksi, 1. seansta 43.12 puan gerilerken, hisse senetleri ortalama yüzde 0.38 değer yitirdi. 
     2. seansta ise 168.17 puan yükselen endeks, günü 11,436.18 puandan tamamladı. Hisse senetlerinin ikinci seanstaki ortalama artışı yüzde 1.49, günlük ortalama artışı ise yüzde 1.11 olarak belirlendi. 
     Hisse senetleri piyasasında günlük işlem hacmi, 413 trilyon 370 milyar 325 milyon lira oldu. 
     Uzmanlar, yarın yapılacak olan MGK toplantısına ilişkin beklentilerin ağırlıkta olduğu bir seyir içerisinde işlemlerin yapıldığını belirterek, ikinci seansın açılışında özellikle banka hisselerine gelen alımların piyasayı 11,400 seviyesinin üzerine taşıdığını kaydediyorlar. 
     
     DOLAR 
     Kapalıçarşı'da dünü 1 milyon 590 bin liradan kapatan dolar, güne 1 milyon 587 bin liradan, 1 milyon 7 bin liradan kapanan Euro ise 1 milyon 745 bin liradan başladı. 
     Gün sonunda doların satış fiyatı 1 milyon 594 bin liraya yükselirken, Euro'nun satış fiyatı 1 milyon 747 bin lira indi. 
     Merkez Bankası, doların bugünkü efektif kurunu alışta 1 milyon 581 bin 302 lira, satışta ise 1 milyon 592 bin 427 lira olarak açıkladı. Böylece, dolar, Merkez Bankası'nın dünkü kurlarına göre, alışta 871 lira, satışta ise 877 lira arttı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 28 Nisan 2004 vadeli bugün valörlü tahvilin bileşik faizi 0.25 puan yükseldi. 
     Basit ve bileşik getirisi yüzde 54.09'dan kapanan bu kağıdın aynı gün valörlü işlemlerinde, dünkü bileşik getiri yüzde .84 olmuştu. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama yüzde 40.99 oldu. 
     Bankalararası TL interbankında da gecelik faiz oranı, ortalama yüzde 41.00 olarak gerçekleşti. 
     




</TEXT>
</DOC>
