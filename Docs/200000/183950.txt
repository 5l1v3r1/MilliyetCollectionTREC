<DOC>
<DOCNO> 183950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sonspo24.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da Teknik Direktör Multescu görevinden ayrıldı 
</HEADLINE>
<TEXT>

     Samsunspor Teknik Direktörü Gigi Multescu'nun sözleşmesinin karşılıklı feshedildiği bildirildi. 
     Samsunspor Kulübü Basın Sözcüsü Ercan İnce yaptığı açıklamada, Rumen teknik direktör ile yollarını ayırmaya karar verdiklerini belirterek, ''Samsunspor'un Teknik Direktör Multescu ile olan sözleşmesi bugün itibariyle karşılıklı olarak feshedilmiştir'' dedi. 
     İnce, ligin başından bu yana arzu edilen sonuçların bir türlü alınamadığını ifade ederek, ''Alınan sonuçlar ortada. Kulübün yararını düşünerek böyle bir karara varıldı'' diye konuştu. 
     Teknik Direktör Multescu ise daha önce düzenlediği basın toplantısında takıma destek istemiş, ''Söylentiler ve mağlubiyetler devam ederse bir iki maç sonra görevi bırakabilirim'' demişti. 
     Öte yandan, yeni teknik direktör göreve başlayana kadar takımı yardımcı antrenör Ertuğrul Sağlam'ın çalıştıracağı öğrenildi. 
     
</TEXT>
</DOC>
