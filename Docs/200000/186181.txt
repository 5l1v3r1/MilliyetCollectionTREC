<DOC>
<DOCNO> 186181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sondun02.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA'den acı itiraf "Irak'ta kitle imha silah stokları bulamadık" 
</HEADLINE>
<TEXT>

     CIA danışmanı David Kay, Irak'taki kitle imha silahlarını bulmakla görevlendirilen ekibin Irak'ta stoklanmış biyolojik veya kimyasal silahlar bulamadığını ancak ülkedeki arama çalışmalarına devam edeceklerini söyledi. 
     Aynı zamanda Irak'taki kitle imha silahlar ve nükleer silahlar geliştirmeye yönelik çabalar hakkında delil bulmakla görevli ekibin başkanlığını da yürüten Kay, ABD'li Kongre üyelerine gizli bir geçici bir rapor sundu. 
     Kay'in, Reuter ajansının elde ettiği bir açıklamada ''Henüz silah stoklarını bulamadık, ancak henüz söz konusu silah stoklarının mevcut olup olmadığını veya savaştan önce mevcut olduğunu söyleyecek noktada da değiliz ve bizim amacımız silahların nereye gittiğni bulmaktır'' ifadelerini kullandığı belirtildi. 
     Kay'in ekibinin savaş öncesinde çıkan ''Irak ordusunun ABD'ye karşı kimyasal savaş yapmaya hazırlandığı'' şeklindeki haberi doğrulayacak herhangi bir delil de bulamadığı kaydedildi. 
     Pek çok delilin geri getirelemez şekilde kaybolduğunu belirten Kay, henüz kesin bir yargıya varmak için çok erken olduğunu ve belki de bazı sahalarda bu amaca hiçbir zaman ulaşamayacaklarını söyledi. 
     Kay ''Saddam Hüseyin'in nükleer silah elde etmek arzusunu sürdürdüğüne ilişkin delil olmasına karşın şu ana kadar Irak'ın 1998 sonrasında özellikle nükleer silahlar geliştirmek ve füze araç gereçleri imal etmek konusunda göze görünür adımlar attığına dair bir delil ortaya çıkaramadık. Ancak Irak'ın 1991 öncesi nüklee silahlar programındaki bazı teknolojik yeteneklerini muhafaza etmek amacıyla adımlar attı'' ifadelerini kullandı. 
     Ekibinin Irak'ın onlarca kitle imha silahına ilişkin faaliyetleri ile 2002'den sonra başlayan silah denetimleri sırasında BM'den gizlediği önemli sayıda malzemeyi bulduğuna işaret eden Kay, Irak İstihbarat Servisi tarafından işletilen ve kimyasal ve biyolojik silahlar üretmek için araştırma yapmaya elverişli laboratuvarlar ve gizli evler bulduklarını vurguladı. Kay ayrıca biyolojik silahlarda kullanılan maddelerin insanlar üzerinde denenmesi için kullanıldığından şüphelenilen hapishane içindeki bir labartuvar kompleksi ile bir bilimadamının evinde gizlenmiş, biyolojik silah yapımında kullanılabilecek biyolojik organizma izlerine rastladıklarını belirtti. 
     Kay, şimdiye kadar ortaya çıkardıklar bilgilerin 1996'dan sonra Irak'ın 'kolayca faal durumu geçirilerek biyolojik silah maddesi haline getirilebilecek küçük, gizli malzemeleri temin etmeye odaklandığını gösterdiğini kaydetti. 
     
</TEXT>
</DOC>
