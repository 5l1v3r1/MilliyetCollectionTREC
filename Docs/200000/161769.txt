<DOC>
<DOCNO> 161769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/guncel/gun08.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanelerde işçi memur ayrımına son 
</HEADLINE>
<TEXT>

Başbakanlık Müsteşarı, "Tüm vatandaşlar her türlü sağlık kuruluşundan eşit şekilde yararlanacak" dedi 
     Başbakanlık Müsteşarı Fikret Üçcan, bir ay içinde memur, işçi ayırt edilmeksizin tüm vatandaşların her türlü sağlık kuruluşundan yararlanabileceğini söyledi. 
     Başbakan Tayyip Erdoğan'ın Sağlık Bakanı ile Çalışma ve Sosyal Güvenlik Bakanı'na, "Bu işi en kısa zamanda başlatacaksınız" diye talimat verdiğini belirten Üçcan, şöyle konuştu. 
     "Sevk konusunda da bir değişiklik yapılıp sevkin artık özel bir poliklinik tarafından da yapılması mümkün hale getirildi. Yaklaşık bir ay içinde memur, işçi ayırt edilmeksizin tüm vatandaşlar her türlü sağlık kuruluşundan eşit bir şekilde yararlanabilecek. Resmi hastane o tedavi için ne kadar ücret alıyorsa, özel sağlık kuruluşu tarafından o kadarı karşılanacak. Arada bir fiyat farkı doğuyorsa, vatandaş bu farkı kendisi ödeyecek." 
     

</TEXT>
</DOC>
