<DOC>
<DOCNO> 173116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/siyaset/siy06.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Attan düşmek daha iyi' 
</HEADLINE>
<TEXT>

      
   Başbakan Tayyip Erdoğan'ın attan düşmesine esprili bir şekilde yer veren Almanya'da yayımlanan Frankfurter Allgemeine gazetesinde, "Bu tip erkekler için bir Türk atasözü 'Ona at da yakışır, silah da' der. Erdoğan belki de 'eşekten düşmektense, attan düşmek daha iyidir' diye düşündü" ifadeleri kullanıldı. Bild gazetesinde "İşte bir başbakan düşüyor" başlığıyla verilen haberde, "Güçlü politikacı, ateşli bir ata ihtiyaç duyar. Erdoğan, at binicisi olarak yeteneklerini kanıtlamak istedi" denildi. 
   
   Erbakan Şahsiyetli atmış    SP lideri Necmettin Erbakan, Erdoğan'ın attan düşmesine "At şahsiyetli bir atmış, üzerinde tutmadı" yorumunu yaptı. Altınoluk'ta soruları yanıtlayan Erbakan, Erdoğan ile Dışişleri Bakanı Gül'ün, hayra değil şerre hizmet ettiğini öne sürerek, "Bunların hidayetleri kararmış, efsunlanmış. Allah ıslah eder inşallah" dedi. Erbakan, "Biraz süre versek olmaz mı " diyen bir partiliye de "Yanlışa süre verilmez" diye çıkıştı. 
   
   
</TEXT>
</DOC>
