<DOC>
<DOCNO> 179950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/yasam/yas03.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamile eşi terk etmek de suç sayılacak 
</HEADLINE>
<TEXT>
   Hayırsız kocaya hapis geliyor 
   Yeni Türk Ceza Yasa Tasarısı, "ailenin terk edilmesi"ni suç haline getiriyor. Eşini nedensiz yere terk eden kocaya 3 aydan 1 yıla kadar hapis öngörüyor 
   ANKARA ANKA 
   
   YENİ Türk Ceza Yasa Tasarısı, ciddi ve önemli bir neden olmadan evini terk eden eşlere, hamile olduğunu bildiği eşini veya evli olmadığı gebe kadını terk eden erkeklere üç aydan bir yıla kadar hapis cezası öngörüyor. TBMM Adalet Komisyonu'nda yeni yasama döneminde görüşülecek tasarı ilk defa ailenin terk edilmesini suç haline getiriyor. 
   
   Çocuklar korunuyor 
   AYRICA, velayet hakları kaldırılmış olsa da, itiyadi sarhoşluk veya uyuşturucu maddelerin kullanılması veya onur kırıcı tavır ve hareketlerin sonucu maddi ve manevi özen noksanlığı nedeniyle çocuklarının ahlak, güvenlik ve sağlığını ağır şekilde tehlikeye sokan anne veya babaya da üç aydan bir yıla kadar hapis cezası verilmesi düzenleniyor. 
   
   
</TEXT>
</DOC>
