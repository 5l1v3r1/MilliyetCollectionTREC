<DOC>
<DOCNO> 190857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/dunya/dun01.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'u vekillerden Başbakan korudu 
</HEADLINE>
<TEXT>

   Avustralya Parlamentosu'nda savaş karşıtı senatörlerin protestosuna maruz kalan Bush'a Avustralya Başbakanı Howard etten duvar ördü 
      DIŞ HABERLER SERVİSİ 

   
   Irak ve Afganistan'a asker göndererek ABD'nin yanında yer alan Avustralya'ya teşekkürlerini sunmak üzere bu ülkeyi ziyaret eden ABD Başkanı George W. Bush, hem halkın, hem de savaş karşıtı senatörlerin protestolarıyla karşılaştı. 
   Başkent Canberra'daki parlamentoda yaptığı konuşma sırasında özellikle Yeşiller'den Kerry Nettle ve Bob Brown'ın sözlü müdahalerine maruz kalan Bush'u bu senatörlerden koruma görevini Avustralya Başbakanı John Howard "şahsen" üstlendi. 
   Yaptığı teşekkür konuşmasının ardından, diğer parlamento üyeleriyle ayaküstü görüşmekte olan Bush'a en sağda halka içinde ulaşmak için kalabalığı yarmaya çalışan savaş karşıtı senatörlerden Nettle soldan üçüncü ve hemen arkasındaki Brown, kendilerini Bush'a yaklaştırmamak için ellerini açıp adeta etten duvar ören Howard'ın engellemesiyle karşılaştı. Konuşma sırasındaki müdahaleleri nedeniyle görevliler tarafından parlamento dışına alınmak istenen Nettle ve Brown, çıkarılmaya karşı koydular. Bu arada, parlamento binasının dışında da yüzlerce gösterici, davullar çalıp bağırarak protesto gösterileri düzenledi. 
   
   
   
</TEXT>
</DOC>
