<DOC>
<DOCNO> 155165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sontur01.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ''Wolfowitz'in açıklamaları samimi'' 
</HEADLINE>
<TEXT>

     Başbakan Yardımcısı ve Dışişleri Bakanı Abdullah Gül, ABD Savunma Bakan Yardımcısı Paul Wolfowitz'in açıklamalarının ''samimi, pragmatik ve geleceği yönelik perspektifler ortaya koyan açıklamalar'' olduğunu söyledi. 
     Gül'e, Dışişleri Bakanlığı'ndan ayrılırken, Wolfowitz'in bir televizyon kanalına yaptığı açıklamaları nasıl değerlendirdiği soruldu. 
     Basının, konuşmanın bir bölümü üzerinde durduğunu, ancak değerlendirme yapmak için konuşmanın tamamını okumak gerektiğini söyleyen Gül, ''Ben konuşmanın tamamını okudum. Bunlar samimi, pragmatik, geleceği yönelik perspektifler ortaya koyan açıklamalar'' dedi. 
     Gül, Wolfowitz'in konuşmasında Türkiye-ABD ilişkilerinin geliştirilmesine yönelik olumlu mesajlar verdiğini, yapılacak pek çok şey olduğunu söylediğini ve Türkiye'nin önemini vurguladığını belirtti. 
     Paul Wolfowitz, CNN-Türk televizyonuna verdiği demeçte Türkiye'nin Irak politikasında hatalı tutum izlediği yönünde eleştiride bulunmuştu. 
     
</TEXT>
</DOC>
