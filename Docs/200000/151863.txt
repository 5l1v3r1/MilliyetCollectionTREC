<DOC>
<DOCNO> 151863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/soneko12.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Kayıtdışı ekonomiyle mücadele birinci hedefimizdir... 
</HEADLINE>
<TEXT>

     Maliye Bakanı Kemal Unakıtan, kayıtdışı ekonomiyle mücadelenin birinci hedefleri olduğunu söyledi. 
     Bakan Unakıtan, TOBB Ticaret Borsalar Konseyi Toplantısı ve Edirne Ticaret Borsası Tesisleri'nin açılışı öncesinde gazetecilerin sorularını yanıtladı. Unakıtan, kayıtdışı ekonominin önüne geçmek için her türlü tedbirin alınacagını ifade ederek, şunları kaydetti 
     ''Kayıtdışı ekonomiyle mücadelemiz birinci hedefimizdir. Vergileri biraz aşağıya çektiğimiz zaman milletin şu duygusu olacak Bu vergi makul, ben bu vergiyi ödeyebilirim. Ne diye vergi ödememek gibi devletime karşı bir riskin içine gireyim diyecek. Herşeyin bir bedeli var. Böyle yapmasının da bir bedeli var. O zaman benim ödeyeceğim bedel ne Şu anda ödemem gereken ne O daha avantajlıysa otomatikman gönüllü bir katılım oluşacaktır. Biz ekonomide bunu yapmayı istiyoruz.'' İhale Yasası'nın devletin birçok yerinde işlerin açılmasına ve yürümesine engel olduğuna işaret eden Bakan Unakıtan, ''İhale Yasası'nın bu memleketin tüm işlerine sekte vurduğunu söylediğiniz zaman, vay bunlar İhale Yasası'nı değiştirecekler, yandaşlarına bir takım işler açacaklar gibi çok acayip akıl almaz, şeyler söylediler'' dedi. 
     Bakan Unakıtan, bir örnek vererek, uluslarası bir davaya gidileceğini, 30 günlük süre olduğunu, bir avukat tutabilmek için 140 gün beklenmesi gerektiğini belirterek, ''dava da gidiyor, herşey de gidiyor. Neymiş İhale Yasası'na uyacağım. Böyle şaçma sapan şeyler olmaz. Bunları çok kısa zamanda değiştireceğiz'' diye konuştu. 
     Milletin, ekonominin önünün açılmasının gerektiğini dile getiren Unakıtan, bunları yaparken Avrupa Birliği AB ve Dünya Bankası ile mutabık hareket edilmesi gerektiğini söyledi. Avrupa Regülasyonu'nda, enerji, su ve ulaşımın hiçbir zaman kamu ihale yasasına tabi olmadığına dikkati çeken Unakıtan, ''bir takım aklı evveller bunu Kamu İhale Yasası'na koymuşlar'' dedi. 
     Bu arada TOBB Ticaret Borsaları Konsey Toplantısı, Unakıtan, Çalışma Sosyal Güvenlik Bakanı Murat Başesgioğlu, Tarım ve Köyişleri Bakanı Sami Güçlü, Sanayi ve Ticaret Bakanı Ali Coşkun ve TOBB Başkanı Rifat Hisarcıklıoğlu'nun katılımıyla basına kapalı olarak başladı. 
     





</TEXT>
</DOC>
