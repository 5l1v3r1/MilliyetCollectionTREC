<DOC>
<DOCNO> 192662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sondun11.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilo aldı zengin oldu, kilo verip yine para kazanacak .. 
</HEADLINE>
<TEXT>

     ''Bridget Jones'un Günlüğü'' filminde aldığı kilo başına 2 milyon dolar yaklaşık 2 trilyon 970 milyar lira kazanan Renee Zellweger, bu kez de verdiği kilolarla zengin olacak. Zellweger'e, bir diyet firması, vereceği kilolar için 3.2 milyon dolar yaklaşık 4 trilyon 750 milyar lira önerdi. 
     Internetteki ''peoplenews'' sitesinin haberine göre, ''Weightwatchers'' adlı firma, film çekimlerinin ardından kendi yöntemleriyle zayıflamayı kabul ederek 15 kilo vermesi halinde, 3.2 milyon doları güzel oyuncunun avucuna sayacak. Zellweger'in York Düşesi Sarah Ferguson'ın uyguladığı yöntemle zayıflamasını öneren firma, ünlü yıldızdan reklamlarında oynamasını da istedi. 
     ''Weightwatchers'' firmasının, Zellweger'e, özel spor salonları, diyetisyenler, spor öğretmenleri ve spor aletlerini tahsis ederek kilolarını vermesine yardımcı olacağı ifade edildi. 
     ''Bridget Jones'un Günlüğü'' filminde rolü gereği kilolu olması istenen Zellweger, bu kiloları almak için pasta, börek ve çikolataların ağırlıklı olduğu ve günlerce süren bir ''şişmanlama rejimi'' uygulamıştı. 
     Oyuncu, bu filmden kazandığı 24 milyon dolarlık ücretle ''A Listesi'' ya da ''Zenginler Kulübü'' olarak adlandırılan ve en çok kazanan Hollywood ünlülerinin yer aldığı gruba dahil olan Zellweger, Julia Roberts ve Cameron Diaz'ın aldığı 25 milyon dolarlık ücretin bir basamak altında bulunuyor. 
     
</TEXT>
</DOC>
