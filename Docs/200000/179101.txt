<DOC>
<DOCNO> 179101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/spor/spo04.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Üstün'den suçlama 
</HEADLINE>
<TEXT>

   Trabzon yöneticisi Rahmi Üstün istifa ederken, "Liman ihalesini Erol Tuna yüzünden kaybettik. O sadece kendi çıkarlarını düşünüyor" dedi 
      
   Ağır iddialar 
   TRABZONSPOR'DA dün şok gelişmeler yaşandı. Yöneticilerinden Rahmi Üstün görevinden istifa ederken, Asbaşkan Erol Tuna'yı topa tuttu. Tuna'yı Trabzonspor'un etiketinden yararlanmakla suçlayan Üstün, "Ne yazık ki kendi çıkarlarını, Trabzonspor çıkarlarının üzerinde tutuyor. Kulüp sayesinde işadamı olarak gelişme gösterme savaşında" dedi. 
   
   'Limanı kaçırdık' 
   ÜSTÜN, Trabzonspor'un geleceği için çok önemli olan liman ihalesinin de Erol Tuna yüzünden alınamadığını iddia etti. Üstün sözlerini şöyle sürdürdü "Eğer o ihaleye girmeseydi belki de Trabzonspor'un ortak olduğu şirket ihaleyi almıştı. Yıllık 4 milyon dolar kayıp var. 900 bin dolarlık reklam teklifini geri çevirip, 375 bin dolara başka bir firmayla anlaşma sağladı." 
   
   Sümer'den 'sus' emri    AVNİ Aker Stadı'nda yaşanan olayların ardından Trabzonspor ile Fenerbahçe arasında yaşanan gerilime Özkan Sümer el koydu. Sümer, yöneticilerini tek tek uyararak, "Bundan sonra kimse Fenerbahçe aleyhine açıklama yapmasın. Söz düellosu iki takıma da zarar veriyor. İki camia arasında tamir edelimez yaralar açmayın" dedi. 
   
</TEXT>
</DOC>
