<DOC>
<DOCNO> 160869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/astro/index.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yengeçler için yeni dönem 
</HEADLINE>
<TEXT>

     Bugün Satürn 2.5 yıllığına Yengeç burcuna geçiyor. Ülkemiz ve Yengeçler için büyük öğrenme dönemi. Büyük bir testten geçerek hayatlarını yeniden kurabilirler. Koç'lar bugün daha akıcı ve rahatlar. Son birkaç günün gerginlikleri yerine şimdi serbest hareket edebilirler. Boğa'lar dikkatlerini ev ve güvenlikle ilgili konulara vermeliler. Harcamalar artabilir. Daha planlı ve ekonomik davranmak gerekiyor. İkizler için renkli bir gün olabilir. Pek çok şeyle aynı anda ilgilenebilirler. Duygularını daha iyi ifade edebilecekleri bir gündeler. Yengeç'ler burçlarına geçen Satürn bir yana, maddi konularda dikkatli olmalılar. Birikimlerini iyi değerlendirebilecekleri şartlar var. Aslan'lar bugün canlı ve kararlılar. Olayları kendi lehine çekebilecekler. Anne ya da aile ile ilgili işler de gündeme gelebilir. Başak'lar kendilerini hizmete vermeliler. Duygusal alanda bazı huzursuzluklar mümkün. Aşırı endişeden uzak durmalılar. 
     Terazi'ler rahat hareket edebilecekleri bir gündeler. Son birkaç günün yorucu çalışmalarının ardından hayattan daha fazla destek alabilirler. Ortaklaşa konularla ilgili işlerde ilerleme olabilir. Akrep'lerin üzerinde baskı var. Duygusal alanda inattan uzak durmaları gerekiyor. Üstleri ile ilişkilere önem vermeliler. Yay'lar ise bugün şanslılar ve istedikleri gibi hareket edebilirler. Bununla birlikte sorumlulukları ve ilişkileri göz ardı etmemek gerekiyor. Oğlak'lar kendilerine önem vermeliler. Yeni adımlar atmak için durup beklemek ve detaylara özen göstermek gerekiyor. Bu arada sağlığa da özen göstermeliler. Kova'nın çok sayıda düşüncesi olsa bile muhalefetle karşılaşmaları nedeniyle huzursuz olabilirler. Beklemek ve daha önlemci davranmak gerekiyor. Düşünsel konularda yeniliğe açıklar. Balık'lar tamamlamaları gereken işler yüzünden kendilerini zorda hissedebilirler. Son günlerde fazla dağıtmış oldukları konsantrasyonu yeniden bulmak zorundalar. 
     

</TEXT>
</DOC>
