<DOC>
<DOCNO> 182165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sontur27.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğun kopan parmakları taksi ile İstanbul'a yollandı 
</HEADLINE>
<TEXT>

     Sakarya'nın Karapürçek İlçesi'nde, traktör motoruna elini sokan 2 yaşındaki Hakan Akgül'ün kopan 2 parmağı, kova içinde getirildiği hastanede dikilemedi. 
     Mehmet-Nuriye Akgül çiftinin 2 yaşındaki çocukları Hakan, traktörün motoruna elini sokunca, sağ elinin iki parmağı koptu. Anne ve babanın parmakları bir kovaya koyarak Akyazı Devlet Hastanesi'ne götürdüğü Hakan, buradaki ilk müdahalenin ardından Sakarya Devlet Hastanesi'ne sevk edildi. 
     Çocuğun kanamasının Acil Servis'te durdurulduğunu ifade eden baba Mehmet Akgül, ''Oğlumun durumunu inceleyen estetik cerrahı uzman doktor, Parmak özel hastanede dikilir, ama bedeli de 3 milyar lirayı bulur dedi. Bu kadar param olmadığı için hastane yönetiminden İstanbul'a gitmek için ambulans istedim. Ama, boş ambulans olmadığı için veremediler'' diye konuştu. 
     Akgül ailesi, kopan iki parmağını bir buz kovasına koydukları Hakan ile birlikte, ticari bir taksi kiralayıp tedavi için İstanbul'a gitti. 
     
</TEXT>
</DOC>
