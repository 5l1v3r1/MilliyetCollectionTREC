<DOC>
<DOCNO> 173953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/soneko12.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar, şehirlerden kırsal alanlara dönüyor... 
</HEADLINE>
<TEXT>

     ABD'de insanlar büyük şehirleri terkedip, daha fazla serbest alan ve konut fiyatlarının daha ehven olduğu yerlere taşınma eğilimine girdi. 
     ABD Nüfus Bürosu'nun verilerine göre, en cazip eyaletlerden Kaliforniya'dan bile 1995-2000 döneminde 2.2 milyon kişi başka eyaletlere göç etti, girişler ise 1.4 milyonda kaldı. Bu eyaletin nüfusu 1990-2000 döneminde yüzde 14 artabildi, nüfusun üçte birinden çoğu ise yabancı ülke doğumlu... 
     En fazla göç eden nüfus 20-30 yaş dilimindeki kişilerden oluşurken, iç göç edenlerin çoğu, en yakındaki eyaleti tercih etti. Yaşı 65 ve üzerindeki nüfusun tercih ettiği Florida Eyaleti'ne net göç rakamı 149 binde kaldı. 
     ABD'nin en fazla göç alan eyaleti Nevada oldu ve Hawaii, terkedilen eyaletlerin başında geldi. Büyük şehir olmayan yerleşim birimlerine net göç 510 bin oldu. 
     New York 1995-2000 döneminde 874 bin sakinini, Kaliforniya da 755 bin sakinini başka eyaletlere kaptırdı. Illinois, New Jersey ve Pennsylvania da net göç kaybına uğradı. 
     ABD'de yüksek teknolojinin canlı olduğu eyaletlerden, istihdamda gerçek büyümenin yaşandığı, ücretlerin daha düşük olduğu eyaletlere göç yeğlendi. 
     
     JAPONYA'DAKİ BELDELERDE NÜFUS YETERSİZ 

     Japonya'da ise belediye yönetimi altındaki yerleşimlerin yaklaşık 38'inde 1,203'ünde nüfus yetersiz. 
     Japonya Kamu Yönetimi, İçişleri, Posta ve Telekomünikasyon Bakanlığı'nın verilerine göre, nüfusu yetersiz yerleşim birimlerinde doğum oranı düşük, yaşlı nüfus giderek artıyor ve mali kapasite de zayıf. 
     Japon nüfusundaki payı yüzde 5.9 7 milyon 550 bin kişi olan sakin sayısı yetersiz yerleşim birimlerinin sayısı son bir yılda 32 adet arttı. 
     Yaşlıların ölümleriyle nüfusunun daha da azalması beklenen bu beldeler, tarımsal faaliyetlere katılım ve festivaller gibi programlarla şehirli ziyaretçi değişimi yapıyor. 
     
</TEXT>
</DOC>
