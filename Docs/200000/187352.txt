<DOC>
<DOCNO> 187352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sontur27.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Park yeri yüzünden tartışmada silahlar konuştu 1 ölü... 
</HEADLINE>
<TEXT>

     İzmir'in Urla İlçesi'nde, iki işyerinin sahipleri arasında ''otomobil park etme'' nedeniyle çıkan kavgada, 1 kişi öldü, 1'i ağır 5 kişi yaralandı. 
     Alınan bilgiye göre, Zafer Caddesi'ndeki ekmek fırını sahibi Hüseyin Taşkan 49 ile Gençlik Kıraathanesi işletmecisi İsmet Ö. 35 arasında, ''fırına gelen bir müşterinin aracını kıraathane önüne park etmesi'' nedeniyle tartışma çıktı. 
     Tartışma sırasında İsmet Ö. ve babası Nurettin Ö. 68 , kahvehaneden aldıkları tabanca ve av tüfeğiyle dışarı çıktı. Baba ve oğlu, Hüseyin Taşkan ile yanında bulunan emekli bekçi Hüdai Tınaz'a 51 ateş etti. 
     Taşkan, vücuduna isabet eden kurşunlarla olay yerinde hayatını kaybetti, Hüdai Tınaz ise ağır yaralandı. Sokaktan geçen Zafer Ercan, İsmail Akgöl, Mustafa Gül, Erol Özgürengin ve Ahmet Sayar ise seken saçmalardan hafif yaralandı. 
     Tınaz, Dokuz Eylül Üniversitesi Hastanesi'nde ameliyata alınırken, diğer yaralılar ise Urla Devlet Hastanesi'nde tedavi edildi. 
     Olayda av tüfeğini kullanan İsmet Ö. ile tabancayı ateşleyen Nurettin Ö. gözaltına alındı. 
     
</TEXT>
</DOC>
