<DOC>
<DOCNO> 150253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo23.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tevfik Lav Milletvekili olmak isterdim... 
</HEADLINE>
<TEXT>

     Ankaragücü Teknik Direktörü Tevfik Lav, ''Sporun içinde olmasaydım milletvekili olmak isterdim'' dedi. 
     Yaman Türk Ticaret Meslek Lisesi'nde sporcular Özgür ve Zafer ile birlikte bir panele katılan Ankaragücü Teknik Direktörü Tevfik Lav, öğrencilerin, ''Teknik direktör olmasaydınız hangi mesleği seçerdiniz'' sorusunu, ''Sporun içinde olmasaydım milletvekili olmak isterdim'' diye yanıtladı. 
     Lav, bir öğrencinin, başarının tarifini sorması üzerine de ''Başarı sadece galibiyet midir Önce bunu çözmemiz gerekiyor. Eğer masaya bir yemek geliyorsa, bunun mutfaktaki çalışması da çok önemlidir. Önemli olan 3-4 galibiyet almak değil, birkaç sene ötesini düşünmektir. Başarı 3-5 günde kazanılamaz. Başarı, sistemli ve programlı bir çalışma sayesinde kazanılabilir'' diye konuştu. 
     3 büyük kulübü çalıştırmanın kendi hedefleri arasında yer almadığını, asıl amacının Avrupa'da bir milli takım çalıştırmak olduğunu belirtin Tevfik Lav, Ankaragücü'nün hedefinin ise ligi 6. sırada bitirmek olduğunu söyledi. 
     Ankaragücü'nün milli kalecisi Zafer ise herkesin kendisine örnek aldığı bir kişi olduğunu belirterek, ''Benim örnek aldığım kişi Danimarka Milli Takımı'nın kalecisi Peter Schmeichel idi'' dedi. 
     Panele katılan bir diğer futbolcu Özgür de son zamanlardaki çıkışının nedenini çok çalışmasına bağlayarak, ''Önemli olan antrenmanlarda çok çalışmaktır. Eğer gerçekten çok çalışırsanız başarı kendiliğinden gelecektir'' diye konuştu. 
     





</TEXT>
</DOC>
