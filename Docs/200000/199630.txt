<DOC>
<DOCNO> 199630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/dunya/dun02.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   'Ankara kriteri ile devam ederiz'    BAŞBAKAN Recep Tayyip Erdoğan, Türkiye için önem taşıyan AB zirvesi sonrasında ülke için olumlu sonuç çıkmaması durumunda yola devam edileceğini belirterek, "Bunun adı Kopenhag kriteriydi. Olmazsa Ankara kriterleri ile yolumuza devam ederiz" dedi. 
   Türk - İş Genel Kurulu'nda konuşan Erdoğan, "Kıbrıs'ta iki din, iki dil vardır. Bunu kabul etmiyorlarsa bildiklerini okusunlar, biz de bildiklerimizi okuruz" diye konuştu. 
   
   Verheugen'e Gül'den yanıt    DIŞİŞLERİ Bakanı Abdullah Gül, AB Komisyonu'nun Genişlemeden Sorumlu Üyesi Günter Verheugen'in Türk Silahlı Kuvvetleri'ne TSK ilişkin açıklamalarının "kabul edilemez" olduğunu söyledi. Gül, NATO toplantısı için Brüksel'e giderken yaptığı açıklamada, "TSK, devletimizin politikaları doğrultusunda üstüne düşen görevleri en iyi şekilde yapmaktadır. Gerek Kıbrıs, gerekse AB ile ilgili farklı görüşler içinde değildir. TSK'nın Kıbrıs'ta bulunuşunun sebebi uluslararası anlaşmalardan doğmaktadır. Verheugen'in sözleri gerçekten talihsizlik olmuştur" dedi. 
   
   ABD Loizidu kararı olumlu    ABD Dışişleri Bakanlığı Kıbrıs Özel Koordinatörü Thomas Weston, Türkiye'nin, Titina Loizidu'ya tazminat ödemesinin, "olumlu bir gelişme olduğunu" bildirdi. Weston, Rum haber ajansına yaptığı açıklamada, ülkesinin Avrupa Konseyi üyesi olmadığını, ancak Türkiye'nin bu kurumun kararlarına uymasını memnuniyetle karşıladığını kaydetti. 
   
   Çuvaldan vazgeçemediler    IRAK'ın Kerkük bölgesinde direnişçilere karşı düzenlenen operasyonda bir Amerikan askeri, tutuklanan 27 kişiden birinin kafasına çuval geçirirken görülüyor. ABD ordusunun halkla ilişkilere zararlı olduğunu düşünerek son verdiği bu uygulama, güvenlik kaygıları ağır basınca yeniden gündemde. 
   
   
</TEXT>
</DOC>
