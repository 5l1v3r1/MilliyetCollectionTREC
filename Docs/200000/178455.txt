<DOC>
<DOCNO> 178455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/soneko15.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DPT Müsteşarı Enerji KİT'lerinden faiz dışı fazlaya katkı gelebilir 
</HEADLINE>
<TEXT>

     Devlet Planlama Teşkilatı DPT Müsteşarı Ahmet Tıktık, son dönemde ekonomide yaşanan iyileşmeye ilişkin olarak, ''Kamu mali disiplini sürdüğü sürece ekonomik iyileşme hızlanacak'' yorumunda bulundu. 
     DPT Müsteşarı, Eylül Ekim aylarında yeni bir ek paketin gündeme geleceği yönündeki yorumların hatırlatılması üzerine, ''Yok. O konuda bir şey yok'' dedi. 
     Tıktık, faiz dışı fazla konusunda da rakamın yıl sonu itibariyle tutmasını öngördüklerini belirtirken, bunun için gerekli önlemlerin alındığını hatırlattı. 
     Önümüzdeki yıl ek vergilerin kalkmasının 2004 faiz dışı fazlasında sorun yaratıp yaratmayacağının sorulması üzerine de Tıktık, bu konuda çalışmaya henüz başlamadıklarını, bunun üzerine gidilmesi gereken bir konu olduğuna işaret etti. 
     
     ENERJİ KİT'LERİNDEN FAİZ DIŞI FAZLAYA KATKI 
     Enerji KİT'lerinden bu yıl faiz dışı fazlaya önemli bir katkının söz konusu olabileceğini de açıklayan DPT Müsteşarı Tıktık, katkı miktarının 500-600 trilyon lirayı bulabileceğini ifade etti. 
     Öte yandan, bu katkının, döviz kurunun düşük olması nedeniyle Enerji KİT'lerinin doğalgaz ve petrol alımlarındaki harcamaların azalmasından kaynaklandığı belirtiliyor. 
     Enerji KİT'lerinden gelecek bu kaynağın özellikle sosyal güvenlik gibi diğer alanlardaki açıkları kapatacağı belirtiliyor. 
     
</TEXT>
</DOC>
