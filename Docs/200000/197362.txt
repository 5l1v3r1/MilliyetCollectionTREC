<DOC>
<DOCNO> 197362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/siyaset/siy04.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK'nın dönüşü 
</HEADLINE>
<TEXT>

   MGK, savunma dışındaki siyasetlerin tespiti ve değiştirilmesi yetkisine yeniden kavuştu 
   BARKIN ŞIK Ankara 

   
   Milli Güvenlik Kurulu MGK Genel Sekreterliği'nin 7. Uyum Paketi'nde yapılan yasal düzenlemelerle ortadan kaldırılan savunma dışındaki siyasetin düzenlenmesine yönelik yetkileri, yönetmelikle yeniden verildi. Yönetmelikle genel sekreterin asker olması durumunda yardımcısının sivil, sivil olması durumunda da yardımcısının asker olması hükme bağlandı. 
   2945 sayılı MGK Genel Sekreterliği yasasında yapılan değişikliklerin ardından kurumun yeniden kaleme alınan yönetmeliği önceki gün MGK toplantısında ele alındı ve uzlaşma sağlandı. Bakanlar Kurulu'na sevk edilmesi kararlaştırılan yönetmelikte, 7. Paket'le ortadan kaldırılan yetkiler, sekreterliğe yeniden verildi. Bu yetkiler şöyle sıralandı 
   1 Silahlı kuvvetlerin yürüttüğü savunma siyaseti dışında kalan siyasetlerin tayini, tespiti, düzeltme ve değişiklikleri ile eylem planlarının hazırlanması. 
   2 Topyek n savunma, sivil hizmetler ve savaş hazırlıkları planlarının yapılması. 
   
   Psikolojik hareket yok 
   Söz konusu görevleri yürüten Topyek n Savunma Sivil Hizmetler Başkanlığı'nın yasa değişikliğinin ardından "lağvedileceği" yorumları yapılmıştı. Ancak, başkanlık yeni yönetmelikle görevine devam edecek. 
   Yasal düzenleme öncesinde "Psikolojik Harek t" faaliyetlerinin planlanması ve yürütülmesinden sorumlu Toplumla İlişkiler Başkanlığı'nın görevleri ve yetkileri ise yeni yönetmelikte yer almadı. 
   Yönetmelikle ayrıca, Genel Sekreterliğin görevine orgeneral oramiral rütbesinde silahlı kuvvetler mensupları arasından atama yapılması durumunda yardımcısının sivil, sekreterlik görevine büyükelçilik yapmış Dışişleri Bakanlığı mensupları arasından atama yapılması durumunda da yardımcısının asker olması hükme bağlandı. 
   Yönetmelik, bayram tatilinin ardından Bakanlar Kurulu gündemine alınarak görüşülecek. 
   
   
</TEXT>
</DOC>
