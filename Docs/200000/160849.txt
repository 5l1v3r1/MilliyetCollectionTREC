<DOC>
<DOCNO> 160849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sontur11.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Atatürk köprüsü Perşembe gece trafiği kapanacak... 
</HEADLINE>
<TEXT>

     Atatürk Köprüsü, birleşme derzlerinde yapılacak bakım-onarım çalışması nedeniyle 5 Haziran Perşembe günü, 00.30-04.45 saatleri arasında araç ve yaya trafiğine kapatılacak İstanbul Büyükşehir Belediyesi'nce yapılan yazılı açıklamada, köprünün birleşme derzlerinde meydana gelen arızaların trafik akışını etkilediği belirtilerek, bu nedenle bakım ve onarım çalışması yapılacağı kaydedildi. 
     Açıklamada, köprünün 5 Haziran Perşembe günü, 00.30-04.45 saatleri arasında araç ve yaya trafiğine kapatılacağı bildirildi. 
     Atatürk Köprüsü'nün onarımın ardından deniz trafiğine açılacağı da ifade edilen açıklamada, belirtilen tarihte Atatürk Köprüsü'nü kullanacak araçların, 00.30-03.45 saatleri arasında Yeni Galata Köprüsü'nü, 03.45-04.45 saatleri arasında ise Yeni Galata Köprüsü de deniz trafiğine açılacağından, Haliç Köprüsü'nü kullanmaları istendi. 
     
</TEXT>
</DOC>
