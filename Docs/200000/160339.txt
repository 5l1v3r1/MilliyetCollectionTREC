<DOC>
<DOCNO> 160339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sondun12.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtlarının büyük yürüyüşü başladı.. 
</HEADLINE>
<TEXT>

     Fransa'nın Evian kentinde bugün başlayacak G-8 zirvesini protesto eden binlerce küreselleşme karşıtı, İsviçre-Fransa sınırının iki tarafından yürüyüşlerine başladı. 
     Sınırın Fransa tarafındaki Annemasse'tan yola çıkan grupla, İsviçre tarafındaki Cenevre'den yola çıkan grubun akşam saatlerinde sınırda buluşması bekleniyor. 
     Göstericiler arasında başta Türk, Yunan, Alman ve İngilizler olmak üzere dünyanın birçok yerinden gelen küreselleşme karşıtlarının bulunduğu belirtiliyor. 
     Bu gösteriye paralel olarak İsviçre'nin Lozan kentinde yapılması planlanan gösterinin, polisle protestocular arasında sabah meydana gelen olaylar nedeniyle yasaklandığı bildirildi. 
     
</TEXT>
</DOC>
