<DOC>
<DOCNO> 151525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/yasam/yas03.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS, virüsüyle öldürüp paniğiyle süründürüyor 
</HEADLINE>
<TEXT>

SARS, virüsüyle birlikte paniğini de dünyanın dört bir yanına yaydı. İngiltere de savaşa hazırlanır gibi SARS'a hazırlanıyor ölümler sürüyor 
     DIŞ HABERLER SERVİSİ 

     Çoğu Asya ülkesinde dünyada 200'ün üstünde insanın ölümüne, 4.500'den fazla kişinin de hastalanmasına neden olan "Akut Solunum Yetmezliği Sendromu" SARS , birçok ülkede yönetimleri özgürlüğü kısıtlayıcı önlemler almaya itiyor. Virüsün en çok ölüme neden olduğu ülkelerden Çin'in başkenti Pekin'de insanlar sokağa çıkmaya bile korkuyor. SARS'ın dünkü bilançosu Çin'de 13, Hong Kong'da ise 6 ölüm olarak kayıtlara geçerken, İngiltere'de büyük bir SARS salgınına hazırlık yapılıyor. 
     
     Pekin'de ekonomi durdu 
     Pekin'de çalışmayanlar mecbur kalmadıkça dışarı çıkmıyor çıkanlar ise marketlere hücum edip bir haftalık yiyeceklerini alarak hemen eve dönüyor. Savaşa hazırlanan ülke halklarının ruh halini andıran bu durum yüzünden alışveriş merkezleri, restoranlar iflas etme noktasına geldi. Ekonominin neredeyse durduğu Pekin'de halkın marketler dışında bir diğer gözdesi, antibakteriyel ve bitkisel ilaçlar, maskeler aldığı eczaneler. 
     
     Kanada 6 'şüpheli'yi arıyor 
     Singapur'da bir halde, SARS şüphesiyle 2 bin 400 kişi, 10 günlüğüne karantinaya alınırken, Kanada'da ise sağlık görevlileri, SARS'lı bir kişiyle seyahat eden 6 kişiyi arıyor. Toronto'daki sağlık yetkililerinden Barbara Yaffe, geçen hafta SARS'lı bir hemşirenin iki kez banliyö trenine bindiğinin öğrenildiğini belirterek, hemşire ile yolculuk eden 6 kişiyi aradıklarını söyledi. Asya dışında SARS'tan ölüm yaşanan tek ülke Kanada'da 300'den fazla SARS vakası görüldü, 14 kişi hayatını kaybetti. 
     
SARS bilançosu      SARS virüsü, bugüne kadar dünya çapında 223 kişinin ölümüne yol açtı. Enfeksiyona yakalanan kişi sayısı da, 4 bin 593'e yükseldi. Hastalığın yol açtığı ölümlerin dağılımı şöyle 
     Hong Kong 94, Çin 92, Singapur 16, Kanada 14, Vietnam 5, Tayland 2, Malezya 1. Enfeksiyona yakalananların en yüksek olduğu yerlerin listesi de şu şekilde Çin 2209, Hong Kong 1402, Singapur 184, Kanada 304. 
     


YAŞAM 























</TEXT>
</DOC>
