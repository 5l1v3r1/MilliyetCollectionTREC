<DOC>
<DOCNO> 196071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun14.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den Türkiye'ye gidecek vatandaşlarına uyarı .. 
</HEADLINE>
<TEXT>

     İsrail Dışişleri Bakanlığı, İstanbul'da önceki gün düzenlenen terör saldırılarının ardından, Türkiye'ye gitmek isteyen vatandaşlarına ''gereken bütün önlemleri almaları'' çağrısında bulundu. 
     Dışişleri Bakanlığı sözcüsü, ''İnternet sitemizden Türkiye'ye gitmek isteyen İsraillilere gereken bütün önlemleri almaları çağrısında bulunduk, Türkiye'ye gitmeme çağrısı yapmadık'' dedi. 
     Sitenin ''İsrailli turistlere tavsiyeler'' bölümünde, İstanbul'daki 2 saldırının ardından, ''yakın zamanda Türkiye'ye gitmeyi planlayanlara kararlarını iyi düşünmeleri'' tavsiyesi yer alıyor. 
     Her yıl yaklaşık 300 bin İsraillinin ziyaret ettiği Türkiye, İsraillilerin çok tercih ettiği ülkeler arasında yer alıyor. 
     
</TEXT>
</DOC>
