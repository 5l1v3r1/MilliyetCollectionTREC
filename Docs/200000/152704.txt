<DOC>
<DOCNO> 152704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/guncel/gun19.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Konsolosluğu esnafı batırıyor 
</HEADLINE>
<TEXT>

ABD Başkonsolosluğu, güvenlik önlemleriyle Tepebaşı'nda kuş uçurtmuyor. Müşterilerine terörist muamelesi yapılmasından yakınan esnaf kan ağlıyor 
     AYTEN GÖRGÜN ÖZEL İstanbul 

     ABD'nin İstanbul Başkonsolosluğu çevresindeki güvenlik çemberi, Tepebaşı esnafını iflasın eşiğine getirdi. Irak Savaşı'yla daha da yoğunlaşan ve caddeyi insan geçmez hale getiren önlemlerin bellerini büktüğünü söyleyen esnaf, "Kendi şehrimizde hapishane hayatı yaşıyoruz. Müşterilerimiz kurudu. Artık dayanacak gücümüz kalmadı. Bir an evvel gitsinler" diyor. Barikatlarla giriş ve çıkışı kontrol edilen Tepebaşı Meşrutiyet Caddesi'ne araç girişi kesinlikle yasak. Resmi ve sivil polisler, çevrede kuş uçurtmuyor. 
     
     'Kameraya takıldınız' 
     Bölgedeki otellere valizleriyle giriş yapmaya çalışan, fotoğraf çekmek isteyen, güvenlik önlemlerini görüp konsolosluk binasını ve güvenlik görevlilerini seyretmeye koyulan turistler, didik didik aranıyor. Öyle ki birkaç dakikadan fazla bekleme yapan, hayvanını gezintiye çıkaran vatandaşların da yanında "Konsolosluğun kamerasına takıldınız" diyerek sivil giyimli Türk polisi bitiyor. İşlerinin tamamen durduğundan yakınan otel ve restoran işleticileri, son bir buçuk yıldır yaşadıkları sıkıntıyı şöyle anlattı 
     
     Camdan bakmak yok 

</TEXT>
</DOC>
