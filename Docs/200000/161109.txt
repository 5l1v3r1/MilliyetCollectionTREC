<DOC>
<DOCNO> 161109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/ekonomi/eko11.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eximbank faiz indirdi 
</HEADLINE>
<TEXT>

     Türk Eximbank Genel Müdürü Ahmet Kılıçoğlu, mali piyasalarda yaşanan Türk Lirası TL faizlerindeki gerilemeye paralel olarak kısa vadeli TL kredi faiz oranlarında 4 puanlık indirim yaptıklarını açıkladı. Son bir buçuk ay içinde üçüncü düzenlemeyi yaptıklarını söyleyen Kılıçoğlu, yeni oranları şöyle açıkladı 
     
     Yeni oranlar 
     "Sevk öncesi TL ihracat kredileri ile ihracata hazırlık TL kredisinde 180 gün vade için yüzde 34 - 38, 360 gün vade için yüzde 37 - 41, KOBİ ihracata hazırlık kredisi TL'de 360 gün için yüzde 34, dış ticaret şirketleri TL kredilerinde 180 gün vade için yüzde 34, turizm pazarlama kredisi ve uluslararası nakliyat pazarlama kredisinde 180 gün vade için yüzde 38, 360 gün vadede yüzde 41." 
     Kılıçoğlu, kalkınmada öncelikli yörelerdeki firmaların 180 gün vade için yüzde 29 - 38, 360 gün vade için yüzde 32 - 41 seviyesinde faizle kredi kullanabileceğini de bildirdi. Kılıçoğlu, "İhracat kredi sigortası kapsamındaki firmalar bu oranlardan 4 puan indirimli yararlanacak" dedi. 
     
     

</TEXT>
</DOC>
