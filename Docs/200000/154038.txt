<DOC>
<DOCNO> 154038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo05.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın deplasmanda bileği bükülmüyor... 
</HEADLINE>
<TEXT>

     Ligde Trabzonspor ile 4 Mayıs Pazar günü rakip sahada karşı karşıya gelecek olan şampiyonluk adaylarından Galatasaray, deplasmanda 8 maçtır puan yitirmiyor. 
     Sarı-kırmızılılar, Birinci Süper Futbol Ligi'nde yaptığı son 8 deplasman maçını da kazanarak, geçmiş sezonlarda yaşadığı rakip saha korkusundan tamamıyla sıyrıldı. 
     ''Cim Bom'', bu 8 maçta rakip fileleri toplam 16 kez havalandırırken, kalesinde ise yalnızca 4 gol gördü. 
     
     SON YENİLGİ GENÇLERBİRLİĞİ'NDEN 
     Galatasaray, ligde Gençlerbirliği'nden 24 Kasım 2002 tarihinde Ankara'da aldığı 1-0'lık yenigiden sonra, yaklaşık 5 ayı aşkın süredir deplasmanda yaptığı tüm maçları kazandı. 
     Galatasaray, son 8 deplasmanda, Ankaragücü, Gaziantepspor, Samsunspor, Bursaspor, Kocaelispor, İstanbulspor, Diyarbakırspor ve Göztepe'yi yenmesini bildi. 
     ''Aslanlar'', bu sezon deplasmanda yalnızca Gençlerbirliği ve Fenerbahçe'ye yenilirken, Malatyaspor, Elazığspor ve Adanaspor ile de berabere kalıp, sezon başından bu yana rakip sahalarda toplam 12 puan yitirdi. 
     
     GALATASARAY'IN 8 ZAFER HAFTASI 
     Galatasaray'ın galip geldiği son 8 deplasman maçının sonuçları şöyle 
     
     
Rakip Sonuç Rakip-GS Ankaragücü 1 - 2 Gaziantepspor 1 - 2 Samsunspor 0 - 1 Bursaspor 0 - 4 Kocaelispor 0 - 1 İstanbulspor 1 - 2 Diyarbakırspor 1 - 3 Göztepe 0 - 1 
     




</TEXT>
</DOC>
