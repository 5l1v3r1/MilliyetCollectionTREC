<DOC>
<DOCNO> 170360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/spor/spo08.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Müftüoğlu'na yakın takip 
</HEADLINE>
<TEXT>

UEFA Hakem Komitesi, yeni uygulamaları gereği, FIFA kokartlı hakemimizi, hem mentorle eğitecek, hem de gözlem altına alacak 
     BİLAL MEŞE 

     Eski hakemler 
     UEFA Hakem Komitesi, önümüzdeki sezon için yeni ve ilginç bir proje geliştirdi. İsviçre'nin Nyon şehrindeki merkezde geçtiğimiz hafta yapılan toplantıda, yetenekli genç hakemlerin, yeni sezonda atanacak mentor tarafından hem eğitilmesini, hem de gözlem altına alınmasını kararlaştırdı. Hakemlere her konuda yardımcı olacak mentorlar, FIFA kokartı taşımış, çağdaş ve eğitici yanı güçlü isimlerden seçilecek. 
     
     Erzik'ten övgü 
     HAKEM Komitesi, alınan bu karar uyarınca, Türkiye'den de FIFA kokartlı hakem Kuddusi Müftüoğlu'nu seçti. UEFA'nın belirleyeceği bir mentor, sezonun başlamasıyla birlikte Müftüoğlu'nun yöneteceği maçları yakın takibe alacak. UEFA Asbaşkanı Şenes Erzik, Hakem Komitesi'nin çağdaş bir karar aldığını belirterek, "Yetenekli ve genç hakemlerimizin geleceği açısından çok önemli bir adım" dedi. 
     

</TEXT>
</DOC>
