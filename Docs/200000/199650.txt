<DOC>
<DOCNO> 199650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/guncel/gun10.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Son nefesini okulda verdi 
</HEADLINE>
<TEXT>

   Zamanı geldiği halde kalp pilini değiştirmeyi ihmal eden öğretmen, okulda hayatını kaybetti 
      KENAN TÜRKSEVEN Sinop DHA 
   
   Periyodik olarak beş yılda bir değiştirilmesi gereken kalp pilini süresi dolduğu halde ihmal edip değiştirmeyen Sinop Anadolu Meslek Lisesi matematik öğretmeni Munise Tathan, öğretmenler odasında kızının dersinin bitmesini beklerken öldü. Kalp yetmezliği bulunduğu için operasyonla kalp pili takılan Tathan 39 , dün derslerini tamamladıktan sonra aynı okulda okuyan kızı Özge Tathan'ın dersinin bitmesini bekledi. Kalp pilini süresi dolduğu halde değiştirmeyen Tathan, öğretmenler odasında otururken birden yere yığıldı. Pilin bitmesi nedeniyle kalbi duran Tathan, meslektaşlarının çağırdığı ambulansla Sinop Devlet Hastanesi'ne kaldırıldı. Ancak müdahaleler sonuç vermedi. Munise Tathan'ın kalp pilini değiştirmek üzere bugünlerde Samsun'a gitmeyi planladığı, ancak ihmalk rlık yüzünden gidişini sürekli ertelediği öğrenildi. 
   
   
   
   
   
   
   
</TEXT>
</DOC>
