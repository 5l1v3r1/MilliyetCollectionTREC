<DOC>
<DOCNO> 185704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/yasam/yas02.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetecilere çirkin saldırı 
</HEADLINE>
<TEXT>

   Kartal Hastanesi'ne habere giden gazeteciler hasta bakıcılar ve güvenlik tarafından öldüresiye dövüldü 
      MUSTAFA KURTARAN İstanbul 
   
   Kartal Devlet Hastanesi Acil Servisi'ne haber yapmaya giden gazeteciler, hastanenin hasta bakıcıları ve güvenlik görevlileri tarafından saldırıya uğradı. Birçok gazeteci yaralanırken, fotoğraf makinaları ve telsizleri kırıldı. Olay, kimliği henüz tespit edilemeyen bir kadının Maltepe'de bıçaklanarak dün akşam saatlerinde hastaneye gelmesi ve gazetecilerin yaralı kadını haber yapmak istemesiyle başladı. Yaralı kadının fotoğrafını çekmeye çalışan gazeteciler, hastanenin güvenlik görevlilerinin bıçaklı saldırısına uğradı. Hasta yakınları olaya müdahale ederek, gazetecileri güvenlik görevlilerinin elinden kurtardı. Ancak hırsını alamayan saldırganlar, diğer arkadaşlarını da alarak gazetecilerin üzerine yürüdü. Ellerindeki neşter ve bıçaklarla basın mensuplarına saldıran hastane çalışanları, araya girmeye çalışan polisleri de, "Kavgayı ayırmayın" diyerek tehdit ettiler. Adeta savaşı andıran saldırı sırasında Milliyet Gazetesi muhabiri İsmail Polat, Milliyet Gazetesi ulaştırma görevlisi Murat Yusuf Türkcan, Cihan Haber Ajansı muhabiri Ercan Yıldız, Sabah gazetesi muhabirlerinden Ayhan Şimşek ve Yalçın Bel, Vatan gazetesi muhabiri Aziz Özen, Akşam gazetesi muhabiri Sevgi Özdemir, Hürriyet gazetesi muhabiri Cem Kerpiççiler yaralandılar. Yaralanan gazeteciler, şik yette bulundular. Şik yet üzerine harekete geçen polis, saldırganlardan sadece 4 kişiyi yakaladı. 
   
   Başhekimin ayıbı 
   Bu sırada dayak yiyen gazeteciler, Kartal Devlet Hastanesi Başhekim Yardımcısı Recep Demirhan'dan yardım istedi. Demirhan, "Sizin hastane bahçesine bile girmeniz yasak. Çete gibi zorla hastaneyi basmışsınız" diyerek saldırgan peroneline arka çıktı. 
   
   
</TEXT>
</DOC>
