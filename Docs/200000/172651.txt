<DOC>
<DOCNO> 172651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/ekonomi/eko07.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank'tan 40.7 trilyonluk net k r 
</HEADLINE>
<TEXT>

   Yılın ilk yarısında 40.7 trilyon liralık net k r açıklayan Dışbank, uluslararası piyasadan 200 milyon dolarlık sendikasyon sağladı 
      EKONOMİ SERVİSİ 
   
   Dışbank Yönetim Kurulu ve İcra Başkanı Tayfun Bayazıt, bankanın net k rının ilk altı ayda 40.7 trilyon lira olarak gerçekleştiğini söyledi. Dışbank'ın altı aylık bilançosunu basın toplantısıyla açıklayan Bayazıt, net k rın 40.7 trilyon olmasına karşın faaliyet k rının 62.8 trilyondan 92.6 trilyona çıktığını, ücret ve komisyonların da geçen yılın ilk yarısına göre ikiye katlanarak 23.4 trilyona ulaştığını bildirdi. 
   Bilançoda geçen yıl sonu yüzde 31.9 olan kredi payının yüzde 36 seviyesine ulaştığını anlatan Bayazıt, serbest sermayenin, iştirakler, sabit kıymet ve karşılık ayrılmayan krediler düşüldüğünde 165 milyon dolar olduğunu kaydetti. Bayazıt, "Bu sağlıklı bir rakam. Bu ne kadar artıda olursa o kadar reel sektörün destekleneceği ortaya çıkıyor" dedi. 
   
   'Yatırım için beş not artırımı gerekli' 
   Bayazıt, Standard and Poor's'un Türkiye'nin notunu artırmasıyla ilgili olarak da "Bu güzel ama yatırım yapılabilir seviyesine ulaşmamız için 5 tane daha not artışına ihtiyacımız var" dedi. 
   Bayazıt, kurla ilgili bir öngörülerinin olmadığını belirterek, "Benim beklentim, kurla ilgili gelişmeleri cari açık dinamikleri belirleyecek" dedi. 
   Dalgalı kur rejiminde seviyeyle ilgili bir tahmin yapmak istemediklerini dile getiren Bayazıt, sözlerine şöyle devam etti "Bütçemize koymuş bulunduğumuz rakamlar var. O rakamlar da piyasadakilerin aksine rakamlar olursa, o rakamları revize ediyoruz. Kurla ilgili bir öngörümüz yok." 
   
   200 milyon dolarlık kredi    Tayfun Bayazıt, ilk başta 125 milyon dolarla çıktıkları sendikasyonda 18 ülkeden 39 bankanın katılımıyla 200 milyon dolarlık kredi sağladıklarını bildirdi. Bayazıt, libor artı yüzde 0.85 faizli kredinin ihracat ve döviz kazandırıcı işlemlerin finansmanında kullandırılacağını belirterek, "5 Ağustos itibarıyla da bu para hesaba geçecek" dedi. 
   Bayazıt, ölçek ekonomisinden yararlanmak için sektörde ilk beşe girmek gerektiğini belirterek, Dışbank olarak en üst ligde yer almayı hedeflediklerini söyledi. Bayazıt, hedeflerini gerçekleştirmek için organik büyüme dışında satın alma yoluyla büyümenin de denenebileceğini belirtti. 
   
   
</TEXT>
</DOC>
