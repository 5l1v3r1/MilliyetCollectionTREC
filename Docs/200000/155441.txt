<DOC>
<DOCNO> 155441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sontur15.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'de bu sabah meydana gelen depremi kim doğru ölçtü 
</HEADLINE>
<TEXT>

     Kandilli Rasathanesi ve Deprem Araştırma Enstitüsü, Bingöl'de sabaha karşı meydana gelen artçı sarsıntının büyüklüğünü 4.6 olarak belirledi. 
     Sismoloji Laboratuvarı Başkanı Dr. Doğan Kalafat, Bingöl'de, saat 04.44'de meydana gelen artçı sarsıntının büyüklüğünün kendileri tarafından 4.6, Erzurum Atatürk Üniversitesi tarafından 5.0 olarak ölçüldüğünü hatırlatarak, aradaki farkın önemli olmadığını söyledi. 
     Dr. Kalafat, şöyle devam etti 
     ''Sismoloji merkezlerinin aynı büyüklüğü vermeleri beklenemez. Değişik büyüklük tanımları vardır. Yüzey dalgası ile süre ve yer arasında yapılan ölçümler farklı olabilir. Kullanılan ekipman, teknik, dalga formu, metod farklı olabilir. Bunlar da büyüklük tanımları arasında küçük farklılıklar olmasına neden olabilir. Önemli olan verilen büyüklüklerin aynı şiddette olmasıdır. 4.6 ve 5.0 orta şiddette depremlerdir. Yani arada büyük bir fark yoktur. Orta şiddette bir depremi çok hafif şiddette ölçülmesi durumunda yanlışlık olduğu düşünülür. 
     Bizim verdiğimiz 4.6, geniş bantlı Edirne, Balıkesir ve İstanbul istasyonlarının ortak çözümüdür. Erzurum Atatürk Üniversitesi'nin ne, teknikle kaç istasyonla ölçüm yaptığını bilmiyorum.'' 
     
</TEXT>
</DOC>
