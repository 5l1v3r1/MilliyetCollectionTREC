<DOC>
<DOCNO> 160651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/guncel/gun01.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yoksullaşınca kapanıyoruz' 
</HEADLINE>
<TEXT>

Prof. Minibaş, yoksullaşma ve türban arasında doğrudan bağlantı kuruyor "Yoksullaşma, insanı kıyafette tek tipe yönlendirir. Osmanlı'da da çarşaf böyle çıkmıştı" 
     ÖNAY YILMAZ 

     Cağdaş Yaşamı Destekleme Derneği ÇYDD 2. Başkanı, İ.Ü. Kadın Sorunlarını Araştırma ve Uygulama Merkezi Müdür Yardımcısı ve İ.Ü. İktisat Fakültesi Öğretim Üyesi Prof. Dr. Türkel Minibaş, üniversitelerde türbanı ve bu olayın ekonomik boyutunu anlattı. 
     
Üniversitelerde türban yasaklanınca nelerle karşılaştınız 
     Birçok öğrenciyi eğitimlerinden olmasınlar diye sınava aldık. Zamanla bu öğrenciler türbanı, politik bir simge olarak kullanmaya başladı. Üniversitelerde ne zaman dini bir devletin simgeleri, şiddet unsuruyla birlikte kullanılmaya başlamıştır, o noktada türban yasaklanmıştır. Yasakla birlikte birçok kız öğrenci başını kendiliğinden açtı. Bu kızlar bir taraftan sosyal bir gruba ait olmak, arkadaş bulmak için İslami örgütlenmenin içine giriyor. Adam adama markaj yöntemiyle siyasi örgütlenmelere çekiliyorlar. 
     
     'ÖRTÜDEN ERKEK ÇIKTI' 
Türbanı nasıl kullanıyorlar 
     Üniversitede türban, politik şiddet davranışının ayırıcı simgesi olarak kullanılıyor. Böyle kullanıldığı için öğrencinin denetlenmesini de imk nsız kılıyor. 28 Şubat öncesi süreçte kız öğrencileri gözlerine kadar göremiyorduk. Komik olaylar da yaşadık. Uzun siyah pardösüleri çıkardığımız zaman erkek öğrencilerle karşılaştığımız oldu. 
     
Siz destekliyor musunuz 
     Özgür tercihler üzerine kurulmayan hiçbir şeyi desteklemem. Türban fikir özgürlüğüne karşı bir simge. Kişi başını kapatarak ortaya çıkıyorsa bu, 'Düşünceme de her türlüyü örtüyü koyabilirim' demektir. Onun için Türkiye'de politik bir kavgadır. Akademisyenlerin de birinci görevi, bana göre ülkeyi ayakta tutan değerleri korumaktır. 
     
     '12 EYLÜL'DE BAŞLADI' 
Türban eylemleri hangi süreçte başladı 
     Kadınların siyasette kullanılmaları 12 Eylül'le başladı. Muhalefet yapma yasağı karşısında demokrat kesimler kadın, çocuk gibi örgütlenmeler içine girdi. Buna örtülü siyaset diyorum. İslami kesimse kadınları o güne kadar kullanmamıştı ve bunun yanlışlığını anladı. Türkiye'de çalışan kadınların çoğu kayıt dışı çalışıyordu. Kayıt dışı çalışan kadınla siyasi propaganda yapmanız çok daha kolay. Halbuki kayıtlı çalışan kadın, işyeri kurallarına ve devletin yasalarına tabidir, politika yapamaz. Zaten 12 Eylül darbesinin amacı politikayı yasaklamaktı. Oysa aynı süreçte İslami kesim camilerde, evlerdeki toplantılarda kadını kullandı. 
     
     İHRAÇ FAZLASI OLUNCA... 
Yoksullaşma ile türban arasında nasıl bir bağlantı var 
     12 Eylül'ün öncesinde sendikalaşmayı, ücretleri sınırlayan 24 Ocak kararları var. Sıkı para politikalarıyla hızlı bir yoksullaşma dönemi geldi. Tabii yoksullaşma, insanları kıyafette de tek tipe getiren bir unsur. Osmanlı İmparatorluğu'nda da çarşaf, son dönemde, yoksullaşmayla geldi. Çünkü çarşafla yoksulluk gizlenebiliyor. 24 Ocak ve 12 Eylül darbesinin etkisi 80'lerin sonuna doğru azalmaya başladı. Aynı zamanda Türkiye'nin tekstil yoluyla sadece dış pazarlardan pay alamayacağı da ortaya çıktı. Türkiye'de ihracat fazlaları oluşmaya başladı. Bunları kime satacaksınız Bir taraftan tek tip kadınlar var. O zaman bu kıfayeti çeşitlendirmek lazım. Dikkat edin 90'larla birlikte başlamıştır, kadınlarda tesettür ve türban modalarının oluşumu. 
     
     'Eğitimle türban sorunu aşılabilir' 
Partilerin yaklaşımı nasıl 
     Partiler söylemlerini bayrak, din, halkçılık gibi popülist üç temel üzerine oturtuyor. Bu nedenle türban konusunda net tavır almalarını beklemek olanaksız. AKP hükümeti de dahil ve gayet kaypak bir tavır izlemekte. Burada tek net tavır izleyecek kesim ordu. Kamuoyu kendi çözemediği sorunu ordunun çözmesini, 'ne yazık ki her zaman bir çözüm' olarak görmekte. 
     
Çözüm ne olmalı 
     Yoksulluğa karşı modeller oluşturulmalı. Bu eğitimle aşılabilir. Eğitimle birlikte insanların kendi tercihlerini, kendi özgürlüklerini kullanma haklarının olduğunun da bilincinde olması lazım. Türk kadını başını bağlayıp bağlamama özgürlüğü kendinde olduğu takdirde kararını verecektir. 
     
     'Taraflar paranoid eğilim içinde...' 
     Türban sorununu değerlendiren psikiyatr Bahadır Bakım, konuyla ilgili görüşlerini şöyle aktardı 'Din elden gidiyor' ya da 'Dini özgürlükler kısıtlanacak' şeklinde tepki göstermek de, 'Laiklik elden gidiyor' diye tepki göstermek de özgüvensizliğin sonuçlarıdır. Her iki taraf da aşırı bir paranoid eğilim içindedir. Olasılıkla geniş kesimleri içermeyen, onlarla birlikte yaşayamayan sivil toplum örgütleri, daha demokratik bir dünya için daha geniş kesimleri kucaklayabilse, olasılıkla daha güzel, kendisi ile barışık, kendine güvenen bir Türkiye oluşumuna katkıda bulunacaklardır. 
     
     Yılda bir ay tesettürlü 
     Robert Koleji mezunu Ersin Özkan ramazan ayı boyunca türban takıyor Ahsen Unakıtan'ınkine benzeyen örtüsünün tarzını, 'sıkmabaş' olarak tanımlıyor. Kuran okuyan kızı İpet Mutlu ise, ne kadar Avrupa'ya dönük olsak da bir yanımızın h l Doğulu olduğunu vurguluyor. 
     
'Emine Erdoğan'ın tarzına karşıyım ..'Sadece ramazan ayında başını örten Özkan, "Bir yere ait olduğunu simgeleyen şekilde baş örtmeye karşıyım" diyor 
     BELMA AKÇURA 

     Elit Gençler Koleji'nin sahibi Ersin Özkan, 35 yıl devlette öğretmen olarak hizmet etmiş... Beş yıl bir televizyon kanalında spiker olarak çalışan ve İngilizce öğretmeni olan kızı İpet Mutlu ile birlikte çalışıyor... Son derece modern, şık ve çağdaş bir kadın olan Özkan, ramazan ayı boyunca türban takıyor. Kızı İpet de Kuran okuyor. 
     
Bir öğretmen olarak sizin de türban taktığınızı öğrendim. 
     Doğrudur özellikle ramazanda türban takarım, tırnak uzatmam. Meslek hayatım boyunca dini bayramlarda türban taktım. Bunu kendi inançlarıma göre yapıyorum. 
     
     'HİÇ YADIRGANMADIM' 
Kamuda görev yapan biri olarak sizin türbanınız tartışma konusu olmadı mı 
     Olmadı. Kıyafetlerime uygun olarak modern türban kullanıyordum. H l da kıyafetlerime uygun eşarplar kullanıyorum. Yani ben devlet de çalışırken de dinin kurallarına uyarak çalıştım. Resmi resepsiyonlarda da 35 yıl bundan taviz vermedim. Yadırganmadım çünkü benim simgesel olayım yok. 
     
Sizce insanın kendi kimliğini şekilselleştirmesi doğru mu 
     Kesinlikle yanlış. Aidiyeti temsil eden şekilselliğe karşıyım, çünkü ben kimseye ait değilim. Bu benim vicdanıma ait bir olay. 
     
     'AŞIRILIK AHLAKI BOZAR' 
Siz kendinizi nerede görüyorsunuz, türbanın sizdeki ifadesi ne 
     Kendimi de ikisinin ortasında kalan biri olarak görüyorum. Yani kapalılıksa kapalılık, Atatürkçülükse Atatürkçülük. Ben normalden yanayım, aşırılık ahlakı zedeler. Bence din ahlakın daha düzgün gerçekleşmesini sağlar. Bu bir tercih ise saygı duymak gerekiyor ancak gerçekten bir yere ait olduğunu simgeleyen bir şekilde takılıyorsa örneğin başbakanımızın eşi devlet büyüklerimizin eşlerinin tarzına karşıyım. 
     
'Evet, başım açık, ama inancım tam'      İpet Mutlu, laik çizgi denilen çizgiyi doğru yakalayanlardan olduğunu vurgulayarak, "Ne kadar Avrupa'ya bakan bir yanımız olsa da doğuda kalmış geleneksel bir yönümüz var. Bizi ayakta tutan da bu manevi değerlerimiz. Başımız açık olabilir ama kandillerimizi, ramazanlarımızı ve gereken dini vecibelerimizi yerine getiriyoruz" diyor. 
     
     'DEĞERLER DE ÖNEMLİ' 
     Ramazan ayında makyaj yapmadıklarını söyleyen İpet Mutlu, sözlerini şöyle sürdürüyor "Genç türbanlılar o kadar giyinip süsleniyor ki, hayranlıkla dönüp bakıyorum. Bütün türbanlıları bir kulvarda değerlendirmemek gerekiyor. Amerika'da bile değerler kavramı ortaya çıktı. Türbanın da bu ayrıma girmeden laik çizgisini bulması gerektiğine inanıyorum." 
     

</TEXT>
</DOC>
