<DOC>
<DOCNO> 193187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/yasam/yas01.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'G vur olsa acırdı' 
</HEADLINE>
<TEXT>

   Tek göğüslü olduğu için gerdek gecesi kocasının terk ettiği Leman Aydoğdu, 'Durumumu bütün köy biliyordu' deyip ekledi Silikon taktırmayı düşünüyorum 
      ELİF KORAP İstanbul 
   
   Edirne'nin Havsa ilçesinde, gerdek gecesi tek göğsü olmadığı gerekçesiyle eşi Nefi Aydoğdu 31 tarafından terk edilen Leman Aydoğdu 32 h l şokta. 
   Doğuştan 'agnezi' hastalığı nedeniyle göğüslerinden biri gelişmeyen Leman Aydoğdu, bir daha aşağılanmamak için silikon bile taktırmaya razı. Köyünde bulup telefonla konuştuğumuz Aydoğdu, tanışmalarını ve yaşadıklarını anlattı. 
   
   Kocanızdan tek göğsünüzün olmadığını saklamış mıydınız    Hayır. Kendisi de, ailesi de, bütün köy de biliyordu. Bile bile beni aldı. Hatta ablasına, 'Ben Nefi'yle bunu konuşayım' dedim, söyletmediler. Ablası bana 'Her güzelin bir kusuru vardır. Konuyu hiç açma' deyince bir şey söylemedim. 
   'Birlikte çok gezdik ama...' 
   
   Madem biliyordu, neden gerdek gecesi vazgeçti    Onu bilemiyorum. G vur olsa acırdı bana. Artık onun dul alması lazım. 'Anadolu'dan parayla alsın' diyorlar. Kız vermezler artık ona. Köyden kaçmış zaten utancından. 
   
   Nasıl tanıştınız eşinizle    Köyde beni görmüş, beğenmiş. Ablasına da sormuş. Benim ikizim var. 'Leman olan' diye de söylemiş. Dört beş ay sözlü kaldık. Altı aydır da nişanlıydık. Evlenmeden önce çok gezdik. Beni Edirne'de pastaneye götürüyordu. 
   
   Dışarıdan belli oluyor mu tek göğsünüzün olmadığı    Oluyor tabii. Bakıldığında hemen anlaşılıyor. Kaç kere dışarı çıktık, anlamayacak mı Karakola gittim. Komiser bile bir bakışta fark etti, 'O nasıl fark etmemiş' dedi. Dar da giyiyorum, penye de, saklamıyorum ki. 
   'Beni çok kıskanırdı' 
   
   Düğün gecesi neler oldu    Çok güzel gelin oldum. Hatta benden üç yaş küçük erkek kardeşim benimle çok oynadı diye Nefi 'Herkes kendi karısıyla oynasın' demiş, dövdürtmüş onu. Kıskandı yani beni. Gece 01.00'de eve gittik. Yalnız kaldık. Sonra tek göğsümün olmadığını gördü. Tepki gösterdi. 'Niye bana söylemedin ' dedi. Kendimi odaya kilitledim. O da babamı aramış. Diş ağrısı ilaçları içmiştim. Beni hastaneye götürdüler. 
   
   şık mıydınız kocanıza    Pek şık falan değildim. Ama işi var, markette çalışıyordu. Hastalık filan olur, sigortası var diye düşündüm. 
   
   Hiç tedavi olmayı düşündünüz mü    Köylü olduğum için hiç düşünmemiştim. Kasabalı olsam düşünürdüm. Ama böyle aşağılandım. Bir daha evlenirsem aşağılanmamak için slikon taktırabilirim. 
   
   Kendinizi güzel buluyor musunuz    Buluyorum. 'Güzel bir kızsın, ona yakışmazsın' diyorlardı zaten. Keşke almasaydı beni. Onu görsem, konuşmam artık. Bütün genç kızlar evlenmek, çocuk doğurmak ister. Benim gururumu kırdı, boşanacağım. 
   
   
   
   
   
   
</TEXT>
</DOC>
