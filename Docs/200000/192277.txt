<DOC>
<DOCNO> 192277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sonspo33.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo isyan etti Değiştirilmek hoşuma gitmiyor 
</HEADLINE>
<TEXT>

     İspanyol Real Madrid takımının yıldız futbolcularından Ronaldo, bu sezon ligde 8 maçın 6'sında oyundan alınmasından şikayetçi oldu. 
     Teknik Direktör Carlos Queiroz tarafından genelde maçların son çeyreğinde oyundan alınan Ronaldo, düzenlediği basın toplantısında, ''Değiştirilmek hoşuma gitmiyor'' açıklamasında bulundu. 
     ''Değiştirilmelerin doğru olup olmadığının analizini henüz yapmadım ama kesin olan bir şey var ki her zaman oynamak istiyorum'' diyen Brezilyalı futbolcu, iyi oynamadığı zamanlarda bile gol atabileceğini, bunun da maçın kaderini değiştireceğini savundu. 
     Ligde son 3 haftadır gol atamayan Ronaldo'nun geçmişteki teknik direktörleri Cuper İnter ve Del Besque Real Madrid ile olduğu gibi Queiroz ile de arasının kötü olabileceği iddia ediliyor. 
     Ligin ilk 8 haftası ve Şampiyonlar Ligi'ndeki 3 maçla birlikte 11 maçta 9 kez oyundan alınan Ronaldo, Real Madrid'te Raul, Beckham, Zidane, Roberto Carlos gibi diğer yıldızlar arasında en çok oyundan alınan futbolcu olarak göze çarpıyor. 
     
</TEXT>
</DOC>
