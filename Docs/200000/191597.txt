<DOC>
<DOCNO> 191597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/soneko26.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası resmi rezervi 4.2 milyar dolar arttı... 
</HEADLINE>
<TEXT>

     Merkez Bankası'nın resmi rezerv varlıkları, Eylül sonu itibariyle bir önceki aya göre hızlı bir yükseliş gösterdi. Banka'nın resmi rezerv varlıkları Eylül ayında 4 milyar 207 milyon dolar artarak 35 milyar 349 milyon dolar düzeyine çıktı. 
     Merkez Bankası'nın resmi rezerv varlıkları, 29 Ağustos itibariyle 31 milyar 142 milyon dolar düzeyinde idi. 
     Resmi rezerv varlıkları, döviz rezervleri menkul kıymetler ile efektif mevcudu ve depo hesapları , Uluslararası Para Fonu IMF pozisyonu, SDR'ler ve altından oluşuyor. 
     Merkez Bankası, 30 Eylül itibariyle ''Uluslararası Rezervler ve Döviz Likiditesi'' tablosunu yayımladı. 
     Söz konusu tarihte resmi rezerv varlıklarının, 33 milyar 718 milyon dolarını döviz varlıkları konvertible dövizler , 159 milyon dolarını IMF rezerv pozisyonu, 50 milyon dolarını SDR, 1 milyar 422 milyon dolarını da altın oluşturdu. 
     Banka'nın 29 Ağustos'da döviz varlıkları konvertible dövizler 29 milyar 555 milyon dolar, IMF pozisyonu 155 milyon dolar, SDR'ler 49 milyon dolar, altın da 1 milyar 383 milyon dolar düzeyindeydi. 
     Döviz varlıklarından önceden belirlenmiş çekilişlere bakıldığında ise Eylül sonu itibariyle, 26 milyar 5 milyon doları anapara, 6 milyar 972 milyon doları da faiz olmak üzere, toplam 32 milyar 977 milyon dolar çıkış olduğu görülüyor. 
     30 Eylül itibarıyla bir önceki aya göre şarta bağlı döviz yükümlülüklerinin toplamı, 582 milyon dolar artarak 14 milyar 491 milyon dolardan 15 milyar 73 milyon dolara çıktı. 
     
</TEXT>
</DOC>
