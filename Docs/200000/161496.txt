<DOC>
<DOCNO> 161496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/soneko45.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 425 bin liraya geriledi... 
</HEADLINE>
<TEXT>

     İstanbul serbest piyasada dolar, 1 milyon 425 bin liraya geriledi. 
     Mayıs ayı enflasyon rakamlarının açıklandığı 3 Haziran Salı günü faiz indirimi beklentisiyle yükselen dolar, günü 1 milyon 442 bin liradan kapatmıştı. 
     Merkez Bankası'nın 4 Haziran Çarşamba günü gecelik borçlanma faizlerinde 3 puanlık faiz indiriminin ardından döviz fiyatlarında gerileme kaydedilmiş ve dolar kapanışta 1 milyon 435 bin lira olmuştu. 
     Dün Avrupa Merkez Bankası'nın ECB faiz oranını yarım puan düşürmesine ilişkin haberlerin ardından yükselen ve günü 1 milyon 443 bin liradan kapatan dolar, bugün yeniden düştü. 
     Haftanın son işlem gününe 1 milyon 439 bin liradan başlayan dolar, gün sonunda 1 milyon 425 bin liraya indi. 
     Euro da haftayı 1 milyon 675 bin lira satış değerinden kapattı. 
     Piyasa uzmanları, Merkez Bankası'nın bugünkü döviz alım ihalesine gelen 213 milyon dolar talebin döviz fiyatlarında gevşemeye yol açtığını belirttiler. 
     
</TEXT>
</DOC>
