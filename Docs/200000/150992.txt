<DOC>
<DOCNO> 150992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/soneko06.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar değer kaybetti... 
</HEADLINE>
<TEXT>

     ABD Doları uluslararası borsalarda geçen hafta önemli para birimlerinin çoğu karşısında geriledi. Altın fiyatları ise az da olsa yükseldi. 
     Hafta sonu, Paskalya ve Hıristiyanlığa dair diğer tatil günleri öncesinde piyasalarda işlem hacminin son derece azaldığı ortamda, New York döviz borsasının Cuma günkü kapanışında ABD Doları'nın diğer önemli para birimleri karşısındaki değeri karışık seyretti. 
     New York borsasında dolar Cuma günü 119.55 yenden 119.69 yene yükselirken, euro 1.0889 dolardan 1.0882 dolara geriledi. İsviçre Frangı karşısında 1.3797 franktan 1.3810 franga yükselirken, Kanada Doları karşısındaki değeri 1.4513 dolardan 1.4501 dolara geriledi. Sterlin ise 1.5708 dolardan 1.5711 dolara çıktı. 
     Amerikan askeri güçlerinin Irak başkenti Bağdat'da kontrolü kesinlikle ele geçirdikleri gün Saddam Hüseyin'i oralarda gösterir görsel-işitsel kayıtların Dubai televizyonunda yayımlanması doların değerini etkileyemedi. 
     Bu arada, önemli hiçbir Amerikan şirketinin kar ya da önemli istatistiki veriler açıklanmadı. Son zamanlarda dolar olumsuz ekonomik enformasyona tepki göstermeye meyilli, fakat, olumlu raporlara tepki vermiyor. 
     Analistlere bakılırsa, doların kırılgan tonu muhtemelen gelecek hafta da devam edecek, çünkü, dolar, Irak savaşı sonrasında Amerikan ekonomisinde toparlanmaya dair açık kanıtın gösterilememesinden ötürü baskılanmış vaziyette. 
     Bir borsa analistinin ifadesiyle, ''dolarda geniş çapta değer kaysediş bekleniyor, giderek daha çok sayıda kişi doların yakın, orta ve uzun vadedeki durumu hakkında epey olumsuz görüş takınıyor''. 
     
     DOLARIN AVRUPA BORSALARINDA GEÇEN HAFTAKİ SEYRİ 
     Londra borsasında geçen hafta başında 1.0744 dolardan işlem gören euro, Cuma günkü kapanışta 1.0875 dolara yükseldi. 
     ABD Doları'nın Avrupa döviz borsalarında bazı önemli para birimleri karşısında Pazartesi günü öğleyin ve Cuma günkü kapanış itibariyle belirlenen değerleri şöyle oldu 
     
     
PARA BİRİMİ PAZARTESİ CUMA Japon Yeni 120.61 119.65 İsviçre Frangı 1.3911 1.3810 Kanada Doları 1.4548 1.4499 
     Londra borsasında sterlin geçen hafta 1.5750 dolardan 1.5741 dolara geriledi. 
     
     ALTIN FİYATLARI BİRAZ ARTTI 
     Altının ons fiyatı bazı borsalarda Pazartesi günü öğleyin ve Perşembe günkü itibariyle şöyle oldu 
     
     
BORSA PAZARTESİ PERŞEMBE Londra 325.60 327.05 Zürih 325.62 326.50 Hong Kong 326.00 326.55 
     Avrupa'daki değerli metaller borsaları Cuma günü ''Hayırlı Cuma'' tatili dolayısıyla kapalıydı. 
     Londra borsasında gümüşün ons fiyatı geçen hafta 4.47 dolardan 4.46 dolara geriledi. 
     
     MENKUL KIYMETLER BORSALARINDA YÜKSELİŞ 
     ABD'de istihdam durumuna dair yeni verilerin hayal kırıklığı yaratması şirketlerin durumunun da pek iyi gitmemesine rağmen, New York menkul kıymetler borsası Wall Street geçen hafta genelinde yükselişe geçti. 
     Bu yükselişte, yatırımcıların, ''Amerikan ekonomisinin bazı olumsuz göstergelere rağmen iyileşeceğinden'' ümitvar kalması etkili oldu. 
     Hafta sonu öncesinde Paskalya Tatili'ne girilirken Wall Street'te işlem hacminin biraz düşse ve dalgalı olsa da, Pennysylvania Eyaleti Philadelphia Federal Merkez Bankası'nın raporuna göre, eyalet, bölgesel ekonomideki iş dünyasının şartlarını gösterir araştırma raporu Mart-Nisan döneminde -8.0'den -8.8'e çıkması, hisse senetlerini yükseltti. 
     Bir borsacının ifadesiyle, ''birçok yatırımcı hala pembe gözlüklerle bakıyor, fakat, nihayetinde, şirketlerin yılın ikinci yarısında karlarının zayıf çıkması nedeniyle, hisse senetleri gelecek ay ya da iki ay sonra baskı altına düşebilir''. 
     Borsada Dow Jones Endeksi geçen hafta yüzde 1.6 oranında artışla 8,337.65 puana, Nasdaq Bileşik Endeksi yüzde 4.9 oranında artışla 1,425.50 puana, Standard Poor's 500 endeksi yüzde 1.6 artışla 893.58 puana yükseldi. 
     Wall Street'te Nokia, Broadcom, American Airlines şirketlerinin hisse senetleri değer kazanırken, Sun Microsystems, United Technologies şirketleri gibilerinin hisse senetlerinin fiyatları düştü. 
     Tokyo menkul kıymetler borsasında Nikkei endeksi geçen hafta 5.41 puan artışla 7,821.90 puana yükseldi. Doların değer kaybı Sony ve diğer ihracatçı şirketleri baskılarken, Takeda Chemical Industries gibi seçme teknoloji şirketleri hisselerinin fiyatları yılların düşük seviyelerinden yukarı doğru toparlandı. 
     Londra borsasında telekomünikasyon ve bankacılık sektörü hisse senetlerinin değerlenmesi sayesinde FTSE-100 endeksi 81.1 puan artışla 3,889.2 puana çıktı. 
     





</TEXT>
</DOC>
