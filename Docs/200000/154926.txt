<DOC>
<DOCNO> 154926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sontur18.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Yaptığımız her atamanın arkasındayız" 
</HEADLINE>
<TEXT>

     AK Parti Genel Başkanı ve Başbakan Recep Tayyip Erdoğan, önceliklerinin Türkiye olduğunu ve partizanlık yapmayacaklarını dile getirerek, partilileri uyardı. 
     Birilerini bir yerlere getirmek için bu yola çıkmadıklarını bildiren Erdoğan, ''Herkes nefsi muhasebesini, kişisel muhasebesini iyi yapsın, bizi bu konularla karşı karşıya bırakmasın'' dedi. 
     Erdoğan, partisinin grup toplantısında yaptığı konuşmada, AK Parti'nin bürokraside kadrolaştığı iddialarına yanıt verdi. Hükümet'in hangi şartlarda iktidarı devraldığının herkes tarafından bilindiği kaydeden Erdoğan, her gün, geçmişin dağ gibi önlerine getirdiği sorunlarla yüzleştiklerin dile getirdi. 
     Bütün olumsuz şartlara rağmen her şey iyileşme yolundayken olumlu gelişmelerden ve istikrardan rahatsız olmanın ancak ''hastalıklı ruhların'' yapabileceği bir şey olduğunu belirten Erdoğan, milletvekillerini ve partilileri, yakınları veya birileri için talepte bulunmamaları konusunda uyardı. 
     Erdoğan, şöyle konuştu 
     ''Bizim önceliğimiz Türkiye'dir ve biz partizanlık asla yapmayacağız. Arada bu tür yanlışları yapan arkadaşlarımı uyarıyorum. Bu yanlışları yapmaya devam ederseniz, biz temel ilkelerimizden ödün vermeyeceğimizin için de atılması gereken adımları da atarız. Biz partimizi kurarken birilerinin birinci derecede yakınlarını, hanımlarını vesaire, bir yerlere getirmek için bu yola çıkmadık. Herkes nefsi muhasebesini, kişisel muhasebesini iyi yapsın. Bizi bu konularla karşı karşıya bırakmasın. Bunun için de bakan arkadaşlarıma, milletvekillerine veya milletvekili arkadaşlarım bakanlarımıza gelmesin. Çünkü ailesini, yakınlarını, Tayyip Erdoğan'ı, Ahmet'i, Mehmet'i kurtarmak değil ülkeyi ve milleti ayağa kaldırmaktır derdimiz.'' Özellikle, bir süredir AK Parti iktidarının bürokraside kadrolaşmaya başladığının yazılıp çizildiğini anlatan Erdoğan, atadıkları bürokratların yerli yersiz hatta bazen insafsız bir şekilde eleştirildiğini söyledi. 
     Hatalarının olabileceğini, ancak yaptıkları her atamanın arkasında olduklarının kaydeden Erdoğan, yapılan her atamanın liyakat esasına göre gerçekleştiğini bildirdi. 
     
     ''BAŞARISIZLAR BİR GÜN BİLE DURAMAZLAR'' 
     Kendi getirdikleri bürokratlar başarısız olursa yerlerinde fazladan bir gün bile duramayacağını kaydeden Erdoğan, ''Bizim atadığımız bir bürokratın, herhangi bir konuda partizanlık yapması söz konusu olursa anında gereken yapılacaktır. Biz atadığımız her bürokrattan çözüm bekliyoruz, işlerini layıkıyla yerine getirmelerini bekliyoruz'' dedi. 
     Başbakan Erdoğan, kısa bir süre sonra ''Ulusa Sesleniş'' programında, . Hükümet'ten 58. Hükümet'e kadar yapılan atamaların oranlarını açıklayacağını belirtti. . Hükümet'ten kendi iktidarlarına kadar olan sürede en az üçlü atama kararnamesinin kendilerinin döneminde Çankaya Köşkü'ne gönderildiğini bildiren Başbakan Erdoğan, 58. Hükümet öncesi iktidarlar döneminde atama kararnamelerinden yüzde 2 ila 4, en fazla yüzde 6'sının edildiğini, kendi hükümetlerinde ise bu oranın yüzde 29 olduğunu anlattı. 
     
     ''OLSA OLSA ROTASYON OLUR'' 
     Kadrolaşmayı, ''sistemin içinde olmayan bir insanı gelip sistemin içine koymak'' sözleriyle tanımlayan Başbakan Erdoğan, şöyle konuştu 
     ''Biz sistemin içinde olan bir insanı alıyoruz bir başka yere getiriyoruz. Bunun adı olsa olsa bir rotasyon olur. Bunu kadrolaşma olarak ifade etmek çirkindir, bu ülkenin evlatlarına saygısızlıktır, hakarettir. Bu ülkede memuriyet görevinde olanlar herhangi bir siyasi düşüncenin veya bir fikrin mensubu gibi çalıştıkları sürece mi iltifat görecekler '' AK Parti'nin başarılı olmaya mahkum olduğunu dile getiren Erdoğan, yönetimin uyumlu çalışacağı insanları seçmesinin doğal hakkı olduğunu vurguladı. 
     
</TEXT>
</DOC>
