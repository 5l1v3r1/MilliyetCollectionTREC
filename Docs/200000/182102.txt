<DOC>
<DOCNO> 182102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sondun08.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilimadamları, sümüklüböceklerin sarmısakla öldüğünü keşfetti 
</HEADLINE>
<TEXT>

     Newcastle Üniversitesi bilim adamları, bahçecilik ve tarımla uğraşanların en büyük düşmanı olan sümüklüböceklerin sarmısakla temas ettikten kısa bir süre sonra öldüğünü açıkladı. 
     Salford'da yapılan İngiltere Bilim Festivali'nde bulgularının ayrıntılarını açıklayan biyolog Dr. Gordon Port, sümüklüböceğin sarmısak kokusunu aldığı anda etkilendiğini, bu bitkinin yağıyla temas ettikten kısa bir süre sonra da öldüğünü bildirdi. 
     Diğer bazı tarım zararlılarının da kahve, bira ve tarçın kokusundan aynı şekilde etkilendiğini belirten Dr. Gordon, sarmısakla ilgili buluşun bahçecileri topraklarında zararlı tarım ilaçları kullanmaktan kurtaracağını umduklarını kaydetti. 
     İngiltere'de bahçecilik ve tarımla uğraşan kişilerin her yıl sümüklüböcekle mücadele için kullandıkları tarım ilaçlarına yaptıkları harcamanın, 30 milyon sterlin civarında olduğu belirtiliyor. 
     Bunun yanı sıra marul, lahana gibi bitkilerin yapraklarıyla beslenen sümüklüböcekler, tarladaki mahsule de büyük zarar veriyor. 
     
</TEXT>
</DOC>
