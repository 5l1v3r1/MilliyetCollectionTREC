<DOC>
<DOCNO> 152503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/spor/spo04.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar vermedim 
</HEADLINE>
<TEXT>

Trabzon Teknik Direktörü Aybaba, yönetimle görüşmelerinin olumlu geçtiğini söyledi "Bu takımı çalıştırmaktan zevk alıyorum, ama karar vermedim" dedi 
     BERKUK ÜNYAY 

     Kararı bekleniyor 
     TÜRKİYE Kupası'nı kazanarak ilk hedefine ulaşan Trabzonspor'da gözler transfere çevrildi. Yeni sezonda da takımın başında kalıp kalmayacağı merakla beklenen Samet Aybaba, henüz karar vermediğini açıkladı. Aybaba, "Bu takımı çalıştırmaktan keyif alıyorum. Trabzonspor'un geleceğine yönelik transferler yapılırsa kalırım. Bugüne kadarki görüşmelerimiz çok olumlu geçti" diye konuştu. 
     
     'Karıştırmayın' 
     FUTBOL Federasyonu Başkanı Haluk Ulusoy ile Teknik Direktör Şenol Güneş arasındaki kriz nedeniyle adı Ay - Yıldızlı takım için de geçen Aybaba, bu konuya girmek istemediğini açıkladı. Aybaba, "Şenol hocanın şu ana dek elde ettiği başarılar ortada. Mukavelesi sona erene kadar da takımın başında kalacaktır. Şu ortamda beni bu konuyla muhattap etmeyin" dedi. 
     
Yılmaz'dan kutlama      ONURSAL Başkan Mehmet Ali Yılmaz, Türkiye Kupası'nın kazanılması nedeniyle iki ayrı kutlama mesajı yayınladı. Yılmaz, yönetime gönderdiği mesajda, "Trabzonsporumuz'un Türkiye Kupası'nı 6. kez müzesine götürmesinden duyduğum memnuniyeti belirtir, katkısı bulunanları kutlar, başarılarınızın devamını dilerim" ifadelerini kullandı. Mehmet Ali Yılmaz, Samet Aybaba'ya da faks yollayarak, "Hepinizi candan kutluyorum" dedi. 
     


SPOR 





























</TEXT>
</DOC>
