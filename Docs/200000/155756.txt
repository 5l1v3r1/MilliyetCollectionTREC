<DOC>
<DOCNO> 155756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/spor/spo04.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu son 
</HEADLINE>
<TEXT>

Trabzonspor Teknik Direktörü Samet Aybaba, sözleşmesini bir yıl daha uzattı, hedeflerini transferlerin belirleyeceğini açıkladı 
     Tarihe geçti 
     GÖREVDE kalıp kalmayacağı uzun süredir tartışılan Trabzonspor Teknik Direktörü Samet Aybaba, dün bir yıllık sözleşme imzaladı. Başkan Özkan Sümer’in katılmadığı törende Asbaşkan Tuna, "Hocamızla yeniden anlaşarak yönetim olarak tavrımızı istikrardan yana kullandık" dedi. Aybaba, Şenol Güneş’ten sonra Trabzonspor’da ikinci yıl da görevde kalan ikinci hoca unvanını aldı. 
     
     Sabır istedi 
     TECRÜBELİ teknik adam, hedeflerinin yapacakları transferlere bağlı olduğunu söyledi. Aybaba, "Hayali hedeflerle toplumu kandırmaya ve üzmeye hakkımız yok. Ama benim görüşüm o ki, Trabzonspor yerinde takviyelerle üç yıl içinde şampiyon olur. Yeter ki bu sabır gösterilsin" diye konuştu. Samet Aybaba’nın 600 bin dolar alacağı, şampiyonluk halinde ekstra prim ödeneceği öğrenildi. 
     

</TEXT>
</DOC>
