<DOC>
<DOCNO> 176650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/yasam/yas09.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre emretti abi bıçakladı 
</HEADLINE>
<TEXT>

   İmam nik hlı kocasının zulmünden bıkan genç anne, öz abisinin bıçak darbeleriyle can verdi 
      FATİH KARAÇALI Adana DHA 
   
   Adana'da Suna Yılmaz 16 , üç yıl önce fırın işçisi Mustafa Danaoğlu'yla imam nik hıyla evlendirildi. 
   Yılmaz, evliliğin ikinci ayında eşinin baskısından kaçıp babası Şemsettin Yılmaz'ın 41 yanına sığındı. Kocasına geri gönderilen Yılmaz, kısa süre sonra bir kız doğurdu. Doğumdan sonra baskının artması üzerine, bir yıl önce Bursa'ya kaçan Yılmaz'ı ağabeyi Ümit Yılmaz 18 geri getirdi. 
   
   Vicdanı döndürdü ama.. 
   Tekrar eşinin evine gönderilen Yılmaz, iddialara göre kocasının 'Sana para vermem, git nasıl kazanırsan kazan' sözleriyle, evini tekrar terk edip tek başına yaşamaya başladı. 
   Akrabaların, 'Mutlaka kötü yola düştü' telkinleri üzerine ağabey Ümit Yılmaz, dün sabah evinde kız kardeşini sekiz yerinden bıçaklayıp kaçtı. Bir süre sonra hastaneye götürmek için geldiği kardeşinin öldüğünü anlayıp polise teslim olan Ümit Yılmaz, "Namusumu temizledim" dedi. 
   
   
</TEXT>
</DOC>
