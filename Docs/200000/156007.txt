<DOC>
<DOCNO> 156007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sonspo07.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin gözü Ali Sami Yen'de... 
</HEADLINE>
<TEXT>

     Galatasaray, zirveye giden yolda en önemli sınavlarından birini bu gece verecek. Lige damgasını vuran takipçisi Gençlerbirliği'ni Ali Sami Yen'de ağırlayacak olan Sarı-Kırmızılı Ekip'te sakatlıkları süren Hasan Şaş, Batista, Berkant ve Pinto yer almayacak. Bülent Uzun'un yöneteceği karşılaşma, saat 19 00'da başlayacak ve Lig TV'den naklen yayınlanacak. 
     Muhtemel 11'ler ise şöyle 
     Galatasaray Ümit Karan, Arif Lukunku , Baliç, Ayhan, Ergün, Volkan, Bülent, M. Polat, Hakan, Vedat, Mondragon. 
     Gençlerbirliği Youla, Veysel, Thomas, Serkan, Filip, A. Hassan, Okan, Deniz, Ümit, El Saka, Gökhan. 
     
     BÜLENT UZUN BU SEZON İLK KEZ GALATASAR'IN MAÇINDA 

     Galatasaray-Gençlerbirliği maçını yönetecek olan Bülent Uzun, bu sezon ilk kez Sarı-Kırmızılı ekibin maçında görev yapacak. Geride kalan 30 haftada 12 kez görev alan deneyimli hakem, penaltı noktasını hiç göstermezken, 43 sarı, 4 kez de kırmızı kart kullandı. Gençlerbirliği ise bu sezon Uzun'un yönettiği iki karşılaşmada, Trabzonspor'la Avni Aker'de 1-1 berabere kalmış, Malatyaspor'u ise Ankara'da 3-0'lık skorla devirmişti. 
     
</TEXT>
</DOC>
