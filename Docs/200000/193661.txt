<DOC>
<DOCNO> 193661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/spor/spo15.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Ceza affı dayanışması    TBMM'DEKİ eski futbol kulübü başkanı veya yöneticisi olan 30 milletvekili vergi borcu affından her profesyenel kulübün fayda sağlaması için harekete geçti. CHP Kocaeli Milletvekili Necati Gün, "Üç büyük külübün cezayla birlikte 240 trilyon lira olan borçları, affın çıkmasıyla 20 trilyona düştü. Anadolu kulüplerinin toplam borcu büyük kulüplerin borçlarının ancak yüzde 1'i kadar. Bu yardımın genişletilmesi şart" dedi. 
   
   Şiddetin önünü kesme reçetesi    CHP Ankara Milletvekili Muzaffer Kurtulmuşoğlu, futbol sahalarındaki şiddeti sona erdirmek amacıyla hazırladığı yasa teklifini TBMM'ye sundu. Teklif yasalaşırsa statlara yabancı madde sokan veya sokmaya çalışan kişiler ile sözlü tecavüzde bulunanlara 6 ay maç izlettirilmeyecek. Ayrıca 1-3 milyar para cezası uygulanacak. Eylem gruplar halinde yapılırsa, yaralama, vurma, öldürmeye teşebbüs suçları işlendiğinde terör suçları kapsamında değerlendirilecek. 
   
   Atatürk Stadı'na UEFA'dan gözaltı    UEFA yetkilileri, 2005 Şampiyonlar Ligi finaline ev sahipliği yapmaya aday olan Atatürk Olimpiyat Stadı'nda incelemelerde bulundu. Stat ve Güvenlik Komitesi Başkanı Ernie Walker ve Stat Güvenlik Departmanı Müdürü Marc Timmer'e eşlik eden Federasyon Genel Sekreter Vekili ve UEFA Stat Komitesi Üyesi Metin Kazancıoğlu, "Stadımız beş yıldız almaya aday" dedi. Yetkililer, daha sonra da Şükrü Saracoğlu Stadı'nı gezdi. 
   
   Efes sahne alıyor    EFES Pilsen'in 2003-2004 sezonundaki Avrupa macerası, bugün başlıyor. Lacivert-Beyazlılar, Erkekler Avrupa Ligi C Grubu'ndaki ilk maçında TSİ 21.40'da İspanya'da Tau Ceramica Vitoria ile karşı karşıya gelecek. Sakatlığı bulunan Ömer Onan kafileye alınmazken, Prkacin'in forma giyebileceği bildirildi. 
   
   Potada bugün 
   FIBA EUROCUP 
   Güney Konferansı 
   Haldun Alagaş Salonu 
   18.00 Tekel - West Petrom Arad 
   20.30 Fenerbahçe - Asesoft Plojesti 
   Yakacık İTO Salonu 
   18.00 Migros - L.Ramat Bayan 
   Burhaniye 
   18.00 Güre Bld. - L.Petrom Bayan 
   20.00 Küçükköy - Kimiko Bayan 
   Ereğli Erdemir 
   18.30 Erdemirspor - Terapia Bayan 
   
   Pahars müjdesi    LETONYA'NIN forveti Pahars'ın A Milli Takımımız'a karşı oynamasının zor olduğu açıklandı. Teknik Direktör Starkovs, Southampton'da forma giyen başarılı oyuncunun ayak bileğinden sakatlandığını açıkladı. 
   
   Milliler moralsiz    30. Avrupa Bayanlar Basketbol Şampiyonası finallerine hazırlanan Milli Takım, ABD'de yaptığı ilk 2 hazırlık maçını kaybetti. Rutgers Üniversitesi'ne 69-60 yenilen Milliler, Dalawerec Üniversitesi'ne de 60-56 mağlup oldu. 
   
   Erol sevinci    BURSASPOR, Erol Bulut'a nihayet kavuştu. Fenerbahçe'den ayrıldıktan sonra Almanya ve Yunanistan'da top koşturan gurbetçi futbolcu, önceki gece Bursa'ya gitti. Hagi, "İki aydır onu bekliyorum. Çok mutluyum" dedi. 
   
   Ali Eren'in isyanı    GENÇLERBİRLİĞİ maçında Youla'ya tekme attığı için kırmızı kart gören ve karıştığı kavgadan dolayı 6 maç ceza alan Rizesporlu Ali Eren karara isyan etti. Tecrübeli futbolcu, "Eğer Beşiktaş'ta oynasaydım bu cezayı veremezlerdi" dedi. 
   
   Kaddafi şoku    LİBYA lideri Muammer Kaddafi'nin İtalya'da futbol oynayan oğlu Saadi Kaddafi, dopingli çıktı. Perugia'da forma giyen Kaddafi'nin peerformans artıcı ilaç kullandığı ve 5 ile 16 ay arasında ceza alabileceği bildirildi. 
   
   Budun'un acı günü    RADİKAL Gazetesi Spor Servisi çalışanlarından Bilgin Budun'un annesi Hüsniye Budun dün vefat etti. Merhumenin cenazesi bugün Zeytinburnu'ndaki Sultan Murat Camii'nde kılınacak öğle namazına müteakip, Yeni Kozlu Mezarlığı'nda toprağa verilecek. Merhumeye Allah'tan rahmet, kederli ailesine başsağlığı dileriz. 
   
   
</TEXT>
</DOC>
