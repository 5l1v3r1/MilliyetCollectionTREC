<DOC>
<DOCNO> 156006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sonspo06.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Klaus Toppmöller, Fulham takımı ile görüşüyor... 
</HEADLINE>
<TEXT>

     Almanya'nın Bayer Leverkusen takımının eski teknik direktörü Klaus Toppmöller, İngiltere Premier Ligi takımlarından Fulham ile görüştüğünü ve bu takımın başına geçebileceğini açıkladı. 
     Klaus Toppmöller, Almanya'nın ''Bild Am Sonntag'' gazetesine yaptığı açıklamada, Fulham ile görüşmelerinin sürdüğünü ve herşeyin çok hızlı geliştiğini söyledi. 
     Geçen sezon 3 kupayı kılpayı kaçırmasına karşın bu sezon ligden düşmemeye oynayan Bayer Leverkusen, yaklaşık 2.5 ay önce 51 yaşındaki Toppmöller ile yollarını ayırmıştı. 
     Fulham'ın başında, geçen ay Fransız çalıştırıcı Jean Tigana'nın görevine son verilmesinden bu yana eski savunma oyuncusu Chris Coleman bulunuyor. 
     Fulham, 20 takımlı İngiltere Premier Ligi'nde 15. sırada bulunuyor. Toppmöller, geçen yıl, Bayer Leverkusen'in Almanya Ligi'ni 2. sırada bitirmesi, kupada final oynaması ve Avrupa Şampiyonlar Ligi'nde de finale kalması üzerine Almanya'da yılın teknik direktörü seçilmişti. 
     
</TEXT>
</DOC>
