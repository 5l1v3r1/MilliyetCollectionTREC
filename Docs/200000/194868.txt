<DOC>
<DOCNO> 194868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur16.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da kar yağışı ulaşımı olumsuz etkiliyor... 
</HEADLINE>
<TEXT>

     Bolu'da etkili olan kar yağışı ulaşımı olumsuz etkiliyor. 
     Alınan bilgiye göre, sabah saatlerinde başlayan kar yağışı sonucu kar kalınlığı Abant'ta 5, Kartalkaya kayak merkezinde 10 santimetreye ulaştı. 
     Kar yağışının etkili olduğu Ankara-İstanbul karayolunun ''Bolu Dağı'' kesiminde kar yağışı ulaşımı olumsuz etkiliyor. Trafik ekipleri sürücüleri ıslak zemin ve kar yağışı konusunda uyarıyor. 
     Yetkililer, ''Bolu Dağı geçişini kullanan sürücüler, yol boyunca yer alan ışıklı panolarda yer alan uyarılara uysunlar, aşırı süratten kaçınsınlar. Kar yağışının zeminde tutmaması için karayolları ekipleri aralıksız çalışıyor'' dediler. 
     
</TEXT>
</DOC>
