<DOC>
<DOCNO> 151308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sondun14.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dustin Hofmann "65 yaşında birine başrol yazılmıyor" 
</HEADLINE>
<TEXT>

     Oscar ödüllü sinema ustası Dustin Hoffman, son filmlerinde yardımcı oyuncu olarak rol almaktan rahatsız olmadığını söyledi. 
     ''Rainman'' filmindeki rolüyle Oscar alan ünlü oyuncu, yardımcı rolleri daha özgürce bulduğunu belirtti. 
     ''Tootsie'' filmindeki kadın rolüyle de büyük başarı kazanan oyuncu, yardımcı roller için, ''Çok özgürce. 65 yaşındaki birinin başrol oynacayacağı senaryolar yazılmıyor. Birden, yolun başına döndüğünüz bir noktaya geliyorsunuz'' dedi. 
     Filmlerde genç başrol oyuncularıyla beraber olduğunu belirten ünlü oyuncu, gençlerin, yeteneklerinin bir parçası olmasına izin vermelerinden memnun olduğunu dile getirdi. 
     Hoffman, Edward Burns'ün başrol oynadığı ''Confidence'' adlı filmde yalnızca iki sahnede rol alıyor. 
     Ünlü oyuncunun da yer aldığı, gösterime girecek ''The Runaway Jury'' filminde John Cusack, ''J.M. Barrie's Neverland'' filminde de Johnny Depp başrol oyuncusu. 
     





</TEXT>
</DOC>
