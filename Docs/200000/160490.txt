<DOC>
<DOCNO> 160490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sondun01.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum günü partisinde gürülütü yapıyorlar diye ateş açtı 3 ölü 
</HEADLINE>
<TEXT>

     ABD'nin Florida eyaletine bağlı Miami Beach kentinde, komşu dairede verilen doğum günü partisinde dinlenen gürültülü müziğe kızan adamın açtığı ateş sonucu, 3 kişi öldü, 2 kişi yaralandı. 
     Olay yerinden kaçan 41 yaşındaki Kevin Evers adlı silahlı saldırgan daha sonra, Miami kentinin kuzeyinde, Sunrise semtinde bulunan ailesinin evinde polis tarafından tutuklandı. Tutuklunun, birinci dereceden 3 cinayet ve birinci dereceden 2 cinayete teşebbüs suçlarından yargılanacağı bildirildi. 
     Olay hakkında bilgi veren polis yetkilileri, komşu dairede verilen doğum günü partisinde dinlenen gürültülü müziğe kızan Evers'ın, yerel saatle 04.00'da doğum günü partisinin verildiği eve gelerek müziğin sesinin kısılmasını istediğini belirttiler. Partidekilerin müziği kısmayı reddetmesi üzerine silahını çeken Evers'ın partidekilerin üzerine ateş açtığı kaydedildi. 
     Açılan ateş sonucu yaralanan bir erkek ile bir kadının Mou Sinai Hastanesi'nde kaldırılarak tedavi altına alındığı bildirildi. 
     
</TEXT>
</DOC>
