<DOC>
<DOCNO> 176090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/yasam/yas03.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hintliler için büyük bir adım 
</HEADLINE>
<TEXT>

   Bir milyara yaklaşan nüfusu, yoksulluk ve sefaletle boğuşan Hindistan'ın başbakanı gururla açıkladı 2008'den önce Ay'a uzay aracı göndereceğiz 
      DIŞ HABERLER SERVİSİ 
   
   Tam 34 yıl önce, 20 Temmuz 1969'da Amerikan Uzay ve Havacılık Dairesi NASA, Apollo 11 roketiyle Ay'a ilk insanı indirmişti. 
   ABD'li astronotlar Neil Armstrong ve Edwin 'Buzz' Aldrin, Dünya dışında toprağa basan ilk insanlar olarak efsaneleşirken, Michael Collins de onları Ay yörüngesinde dolaşarak beklemişti. Ve Ay'a ayak basan ilk insan Armstrong, şu tarihi sözü söylemişti Benim için küçük ama insanlık için büyük bir adım... 
   Hindistan da, 2008'de insansız bir uzay aracını Ay'a göndererek, kendisi için büyük bir adım atacak. 
   
   Hem de sudan ucuza 
   Bir milyara yaklaşan nüfusu, yoksulluk ve sefaletle boğuşmasına rağmen bilim ve teknoloji alanlarında önemli başarılara imza atan Hindistan'ın Başbakanı Atal Behari Vajpayii, ülkesinin bağımsızlık günü nedeniyle yaptığı konuşmasında, 'Hindistan'ın 2008'den önce Ay'a insansız bir uzay aracı göndereceğini açıklamaktan memnunum' dedi. 
   Başbakan Vajpayii, 'Chandrayan Pratham Ay'a İlk Yolculuk ' adlı seferin, ABD'nin onmilyarlarca dolarlık projelerinin aksine, sadece, yaklaşık 80 milyon dolara 110 trilyon TL mal olacağını açıkladı. 
   Hindistan Uzay Araştırma Örgütü, 2000 yılında Ay'a uzay aracı gönderilmesi için teklifte bulunmuş ve 2001 yılında fizibilite çalışmalarına başlamıştı. Bugüne kadar sadece ABD ve Rusya, Ay'a uzay aracı gönderse de, Çin de önümüzdeki üç yıl içinde Ay'a insansız uzay aracı göndereceğini açıkladı. 
   
   
</TEXT>
</DOC>
