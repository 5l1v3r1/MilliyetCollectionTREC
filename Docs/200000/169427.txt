<DOC>
<DOCNO> 169427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/guncel/gun10.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte öğrenci kayıt takvimi 
</HEADLINE>
<TEXT>

İlköğretim okulları ve liselerde kayıtlar 18 Ağustos'ta başlayacak 
     İSTANBUL Milliyet 

     İstanbul'da devlet okullarının 2003 - 2004 öğretim yılı öğrenci kayıt ve kabul takvimi belli oldu. Okul öncesi eğitim kurumlarına 18 - 22 Ağustos tarihleri arasında başvuruda bulunulabilecek. Bu kurumlara kesin kayıtlar ise 1 - 14 Eylül tarihleri arasında yapılacak. 
     İlköğretim okulları, müfredat laboratuvar okulları ve genel liselerde 18 Ağustos'ta başlayacak kayıtlar da 14 Eylül'de sona erecek. 
     Noter huzurunda kura çekimiyle öğrenci alınacak etüt ve beslenme ilköğretim okullarında ön kayıtlar, 28 Temmuz - 8 Ağustos tarihleri arasında gerçekleştirilecek. 13 Ağustos'taki kura çekiminden sonra kesin kayıtlar, 14-20 Ağustos tarihleri arasında yapılacak. Yabancı dil ağırlıklı liselerin ön kayıtları da, 28 Ağustos - 2 Eylül tarihleri arasında yapılacak. Asıl listelerin 3 Eylül'de ilan edilmesinin ardından, 3 - 5 Eylül tarihleri arasında kesin kayıtlar, 10 - 11 Eylül tarihlerinde ikinci ön kayıtlar, 13 - 14 Eylül'de de bunların son kayıtları yapılacak. Bu liselerde belirtilen tarihler dışında öğrenci kayıt - kabulü yapılmayacak. 
     Ticaret ve Turizm Genel Müdürlüğü'ne bağlı liselerin Anadolu türündekiler hariç ön kayıtları 18 - 27 Ağustos, asıl listedekilerin kayıtları ise 28 Ağustos - 3 Eylül tarihleri arasında yapılacak. Fen, Anadolu, Anadolu Öğretmen, Anadolu İmam Hatip, Anadolu Teknik, Anadolu Meslek, Anadolu Denizcilik Meslek, Anadolu Otelcilik ve Turizm Meslek liseleri ile Validebağ Anadolu Sağlık Meslek Lisesi'ne gireceklerin kayıtları konusunda, bu okullarla ilgili 2002 Ortaöğretim Kurumları Seçme ve Yerleştirme Sınavı Kılavuzu'nun kayıtlarla ilgili bölümünde belirtilen tarihlerde konulan usul ve esaslara göre işlem gerçekleştirilecek. 
     
ÖSS sonuçları 16 Temmuz'da      ANKARA Milliyet 

     Öğrenci Seçme Sınavı ÖSS ve Yabancı Dil Sınavı YDS sonuçları, 16 Temmuz 2003 Çarşamba günü saat 10.00'dan itibaren adaylara açıklanacak. Yükseköğretim Kurulu YÖK Öğrenci Seçme ve Yerleştirme Merkezi'nden ÖSYM dün yapılan yazılı açıklamaya göre, ÖSS ile YDS'nin sonuçları 16 Temmuz 2003'te açıklanacak. ÖSS sonuçlarını öğrenebilecek adresler ise şöyle İnternet "http oss.osym.gov.tr" veya "http oss2003.osym.gov.tr" 
     900'lü telefon hattı 0900 309 19 97 
     WAP Uyumlu Cep Telefonları ttp wap.osym.gov.tr 
     Adaylar, 2003-ÖSS sonuçlarını, Türkiye Gazeteciler Cemiyeti'nce bastırılarak dağıtılacak olan Sınav Sonuç Gazetesi ile de öğrenebilecek. Sınav Sonuç Gazetesi, 17 Temmuz 2003 Perşembe günü gazete bayilerinden alınabilecek. 
     
Başbakanlık'ta öğrenci eylemi      Başbakanlık, bir grup üniversite öğrencisinin eylemine sahne oldu. Öğrenci Koordinasyon Kurulu üyesi ve TKP'li olduğu belirtilen öğrenciler, hükümet ve YÖK'ü, üniversitelere müdahale ettikleri için protesto etti. Bakanlar Kurulu sırasında "Ne AKP, ne de YÖK, üniversiteler bizimdir, bizimle özgürleşecek", diye sloganlar atan öğrencilere, korumalar müdahale etti. Ardından öğrenciler karakola götürüldü. 
     

</TEXT>
</DOC>
