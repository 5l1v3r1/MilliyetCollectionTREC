<DOC>
<DOCNO> 150910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/spor/spo03.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarışa devam 
</HEADLINE>
<TEXT>

Teknik Direktör Fatih Terim, kolay fırsatları kaçırıp, maçı zora soktuklarını ifade etti, "Lukunku da ısrar ettik, kazandık. 90 dakika sonunda istediğimizi aldık" dedi 
     Önce kazanmalıyız’ 
     GÖZTEPE karşısında özellikle ilk yarıda çok önemli fırsatlar yakaladıklarını açıklayan Fatih Terim, "Zor bir 90 dakika yaşadık" dedi. Terim, "İkinci yarıda penaltıyı da atamayınca işler tabii ki zorlaştı. Lukunku’nun benim için pozisyona girmesi de önemliydi. O zorladı, biz de devam etmesini söyledik. Sonucunda çok zor ve şık bir gol attı" diye konuştu. 
     
     Şanslarımız eşit’ 
     TERİM, potada olan herkesin şampiyonluk şansının devam ettiğini de dile getirdi. Terim sözlerini şöyle sürdürdü "Her hafta önce bizim kazanmamız lazım. Kazandıkça yerimizi korur, rakipler kaybedince de yürürüz. Eksiklerimiz vardı. Mehmet ve Vedat iyi oynadı. Nasıl Beşiktaş’ın gönlü bizim kaybetmemizden yanaysa, bizim gönlümüz de onların kaybetmesinden yana." 
     
     Maçın hakemi 
Penaltı doğruydu      MUSA Eryılmaz sert futbola prim tanıdı, oyunun hızını mümkün olduğunca kesmemeye çalıştı. Ancak faul kararlarında standartı bir türlü tutturamadı, iki takım aleyhine de hatalar yaptı. Golle sonuçlanabilecek ciddi pozisyonları yanlış düdüklerle kesti. Galatasaray lehine verdiği penaltı kararında ise haklıydı. 
     
Maçtan önce olaylar çıktı      GÖZTEPELİ ve Galatasaraylı taraftarlar arasında Atatürk Stadı çevresinde zaman zaman gergin dakikalar yaşandı. Bilet kuyruğunda bekleyen iki takım taraftarları önce sözlü tartışmaların ardından yumruk yumruğa kavga etti. Emniyet güçleri olaylara müdahale ederek, tatsızlığın büyümesini önledi. Bu arada stat kapılarında bozuk para, kesici alet ve su şişeleri toplandı. 
     
Kredisini tüketti      Formsuz olan Ümit Davala ilk kez yedek kaldı. 2. yarıda oyuna girdi, penaltı kaçırdı 
     Terim’den revizyon 
     UZUN süredir formsuzluğu nedeniyle eleştirilen Ümit Davala dün ilk on birde forma şansı bulamadı. Fatih Terim ısrarla oynattığı yıldız futbolcuyu ilk kez kulübeye çekti. İkinci yarıda oyuna giren Ümit penaltı kaçırarak kredisini tüketti. Hakan Ünsal, Bülent, Ayhan, Emre Aşık’ın yokluğunda Terim kadroda revizyona gitti. Mehmet Polat ve Vedat uzun bir aradan sonra oynadı. 
     
     Revivo kulübede 
     DEPLASMAN maçlarında Revivo’lu hücum hattıyla oyuna başlamayan Terim, dün de Ali Lukunku ile Ümit Karan’a forvette şans tanıdı. Sarı - Kırmızılı takımda sağ kanatta Hasan Şaş mücadele etti. Altay maçında gol atan ve asist yapan Baliç ikinci yarıda yerini Revivo’ya bıraktı. Bülent’in yokluğu nedeniyle Sarı - Kırmızılı takımda kaptanlık bandını Ergün Penbe taktı. 
     
Maçtan notlar      Abel Xaiver sakatlandı 
     CİM - Bom savunmasının başarılı isimlerinden Xavier, sakatlanınca maçı tamamlayamadı. Bir pozisyonda Göztepeli Ersin ile çarpışan tecrübeli futbolcunun kaşı açıldı. Bu arada dizinden sakatlanan Baliç de oyundan çıktı. 
     
     Canaydın’a sevgi seli 
     UZUN bir aradan sonra Galatasaray ile birlikte İzmir’e giden Başkan Özhan Canaydın büyük ilgiyle karşılandı. İzmir sokaklarında gezen Canaydın imza dağıttı. Bir taraftar. Galatasaray Başkanı’na zeytin reçeli hediye etti. 
     
     Pankartı kaçırdılar 
     TRİBÜN organizasyonlarını gerçekleştiren UltrAslan grubunun pankartı çalındı. Göztepeli taraftarlar, şaşkın bakışlar arasında maç başında pankartı kendi tribünlerine açarken, tüm tepkilere karşın iade etmediler. 
     
     Hasan Şaş imaj yaptı 
     KART cezalısı olduğu için Altay karşılaşmasında forma giyemeyen Hasan Şaş dün yeni sakal stiliyle sahadaydı. Tek çizgi halinde uzanan sakalıyla dikkat çeken yıldız futbolcunun yeni görünümünü arkadaşları çok beğendi. 
     
     Küfüre karşısert uyarı 
     İZMİR’DE daha önce oynanan büyük maçlarda gerginlik yaratan küfürleşmeye bu kez izin verilmedi. Emniyet güçleri, taraftarların arasında yer alırken, küfürlü tezahüratlara müdahale etti. Bazı taraftarlar dışarı atıldı. 
     
     PAF takım yenildi 
     PAF Ligi maçında Galatasaray, Göztepe’yi zorlu 90 dakika sonunda 3 - 2’lik skorla teslim oldu. Adeta gol düellosu şeklinde geçen maçta Cim-Bom’un genç yıldızı Volkan Glatt iki kez fileleri sarsmayı başardı. 
     
Göze çarpanlar      Mondragon Maçın kader adamıydı. İkinci yarıda Göksel’in kafa vuruşunu kurtardı, ardından da Galatasaray’ın golü geldi. Hiç hata yapmadı. Takımına yön veren adamdı. 
     Volkan Topla çok buluştu. Ancak bu kez çok pas hatası yaptı. Ama yine de sahada mücadele eden ender futbolculardandı. Orta sahayı rahatlattı. 
     Lukunku 90 dakika saç, baş yoldurdu. Ama hiç olmayacak pozisyonda golü buldu. Net pozisyonları gole çeviremedi. Şenol’un markajında çok sıkıntı çekti. 
     Baliç Tel tel döküldü. Hiçbir şey yapamadı. Oyuna hiçbir katkısı yoktu. Sahadaki en kötü futbolcuydu. 
     Bülent Göztepe kalecisi de çok iyi mücadele etti. İyi bir günündeydi. Galatasaray ataklarında devleşti. Golde birşey yapamazdı. 
     


SPOR 




























</TEXT>
</DOC>
