<DOC>
<DOCNO> 179098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/spor/spo01.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük intikam 
</HEADLINE>
<TEXT>

   Denizli maçı öncesinde bile Lazio ile yeniden eşleşmelerini konuşan Siyah-Beyazlılar, geçen sezon UEFA Kupası'nda elendikleri rakiplerinden rövanşı alacaklarına inanıyor 
      ORHAN YILDIRIM 

   
   'Hesabımız var' 
   UEFA Kupası çeyrek finalinde geçen sezon Lazio'ya elenen Beşiktaş, İtalyan ekibiyle yeniden karşılaşacak olmaktan dolayı son derece mutlu. Şampiyonlar Ligi'nde İtalyan ekibiyle aynı gruba düşen Siyah - Beyazlılar'ın Kaptanı Tayfur, "Lazio ile geçen yıldan kalma bir hesabımız var. Bu yıl onu ödeteceğiz. İlk maçın İstanbul'da olması da bizim için avantaj" dedi. 
   
   Giunti'nin temennisi 
   BEŞİKTAŞ'IN İtalyan futbolcusu Giunti ise, profesyonel olduğuna dikkat çekerek, "Lazio'ya galibiyet golünü atmayı en çok ben isterim" dedi. Başarılı oyuncu şöyle devam etti "Benim için ilginç maç olacak. Ancak en önemlisi, UEFA'dan kalma bir hesabın olması. Takım içinde herkes kuradan sonra Lazio'yu konuşmaya başladı. Şimdi düşünme sırası onlarda." 
   
   Ada tedirgin    İNGİLTERE basını, Şampiyonlar Ligi'ndeki Chelsea-Beşiktaş sınavının milli maçtan bir hafta önce oynanacak olmasının dezavantaj olduğuna dikkat çekti. The Daily Telegraph, "Bu maçta sahada ya da stat dışında çıkabilecek olaylar, UEFA'nın harekete geçmesini sağlayabilir" dedi. Bu arada Chelsea, Real Madrid'in Fransız yıldızı Claudio Makalele ile anlaştı, Tottenham'ın file bekçisi Sullivan'a ise bugün imza attıracak. 
   
   
</TEXT>
</DOC>
