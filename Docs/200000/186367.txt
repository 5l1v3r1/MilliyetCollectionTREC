<DOC>
<DOCNO> 186367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/siyaset/siy00.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Katsayı YÖK'ün işi 
</HEADLINE>
<TEXT>

   Bakanlığın katsayı değişikliğiyle imam hatip liselerine üniversiteye girişte kolaylık sağlayan taslağına, 'Düzenleme Anayasal hakkımız' diyen YÖK tepki gösterdi 
   BAHAR ATAKAN 

   
   Yükseköğretim Kurulu YÖK , Milli Eğitim Bakanlığı'nca MEB hazırlanan yükseköğretim ve yükseköğretime girişi yeniden düzenleyen yasa taslaklarına "Hükümet İddialarına Cevap" başlıklı bir raporla tepki gösterdi. Hükümetin katsayı değişikliğine giderek meslek ve özellikle imam hatip liselilerin üniversiteye girişini kolaylaştırmak istediği iddia edildi. Raporda, "Anayasa'nın 131. maddesi yürürlükte kaldığı sürece yükseköğretimin planlanması ve düzenlenmesi faaliyetine giren katsayıların değiştirilmesi Anayasa'ya aykırı" denildi. 
   
   Bakan Çelik eleştirildi 
   YÖK üyesi emekli Hava Korgeneral Erdoğan Öznal'ın yazdığı raporda, Milli Eğitim Bakanı Hüseyin Çelik'in "Meslek lisesi öğrencilerinin hakları gasp edildi" sözlerine gönderme yapılarak, "Gasp ağır suçtur. Yüksek düzeyde görevli kişilerin bunu söylemesi talihsizliktir. 1998 - 2002 arasında ÖSYM aleyhinde idari yargı organlarında 480 dava açıldı. Kaybedilen üç dava, düşük katsayı uygulamasıyla ilgili değildir" denildi. 
   Raporda, özetle şu değerlendirmeler yapıldı 
   Hangi okulu bitiren öğrenciye ne kadar puan verileceği, hangi katsayılarla çarpılacağı YÖK'ün görevidir. Meslek liselerinin ağırlıklı ortaöğretim başarı puanı 0.3 genel liselere verilen aynı katsayıyla 0.8 çarpılırsa, zaten kısıtlı olan lisans kontenjanlarının bir kısmı mesleki - teknik lise MTL mezunlarınca doldurulacaktır. İmam hatip lisesi çıkışlı adaylar ilahiyat fakültelerine gideceğine öğretmenlik programlarına yerleşmiştir. Öğrencilerin yüzde 65'i genel ortaöğretimde, yüzde 35'i mesleki ve teknik ortaöğretimdedir. 1974'ten beri oran değişmemiştir. 2003 ÖSS'de hiçbir yükseköğretim programına yerleşemeyen 2157 lise birincisinin 1505'i MTL mezunudur. El becerisine göre yetiştirilen bu mezunların başarılı olması mümkün değildir. Gitmeleri en doğal program iki yıllık meslek yüksekokullarıyla Açıköğretim Fakültesi AÖF ön lisans programlarıdır. 2003 ÖSS'de MTL mezunlarından 12 bin 569'u lisans programına yerleştirilmiştir. Hani nerede "lisans programları meslek liselerine kapatıldı", nerede "meslek liselerinin kapılarına kilit vurulacak" yalanları 2003'te AÖF önlisans programlarına yerleştirilen 77 bin 674 kişinin 17 bini İHL mezunudur. Son 5 yılda İHL öğrenci sayılarında 120 - 125 bin civarında azalma meydana gelmiştir. 
   
   Anayasa, YÖK'e yetki veriyor... 
   Anayasa'nın yükseköğretim üst kuruluşlarının görevlerini düzenleyen 131. maddesi şöyle 
   "Yükseköğretim kurumlarının öğretimini planlamak, düzenlemek, yönetmek, denetlemek, yükseköğretim kurumlarındaki eğitim - öğretim ve bilimsel araştırma faaliyetlerini yönlendirmek, bu kurumların kanunda belirtilen amaç ve ilkeler doğrultusunda kurulmasını, geliştirilmesini ve üniversitelere tahsis edilen kaynakların etkili bir biçimde kullanılmasını sağlamak ve öğretim elemanlarının yetiştirilmesi için planlama yapmak maksadıyla Yükseköğretim Kurumu kurulur." 
   
   
</TEXT>
</DOC>
