<DOC>
<DOCNO> 175355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/magazin/amag.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi 'Orhan Baba' için stüdyoya 
</HEADLINE>
<TEXT>

   Müziğin yıldızları 'Orhan Gencebay'a olan takdirlerini gösterecekleri bir 'tribute' albüm için kuyruğa girdi... 
      ALİ EYÜBOĞLU 
   
   ORHAN Gencebay da 'tribute' albümlüler kervanına katılıyor. Bu fikri kafasına Kalan Müzik'in sahibi Hasan Saltık'ın soktuğunu belirten Gencebay, 'Hayalimdeki proje' diyerek şöyle konuştu "Birçok arkadaşımın 'Orhan Baba'larının eserlerini yorumlamaya hevesli olduğunu ya da ricamı kırmayacaklarını biliyorum. Güzel bir çalışma olacak. Her şarkıcı şarkılarımı kendi tarzında yorumlayacak." 
   İKİ CD'lik tribute albümde, Gencebay imzalı 20'nin üzerindeki şarkıyı okuyacak sanatçılar, parçaları kendileri seçecek. Tarkan, Sezen Aksu, Sibel Can, Ebru Gündeş, Arif Sağ, Duman, Kıraç ve Özcan Deniz, Gencebay'ın eserlerini yorumlayacak şarkıcılardan sadece bazıları. Tarkan dışında kimin hangi şarkıyı okuyacağı ise yakında belli olacak. Gencebay'ın "Kaderimin Oyunu"nu önerdiği Tarkan, tercihini "Hatasız Kul Olmaz"dan yana kullandı. 
   36 YILLIK müzik yaşamında bestelerini, müziğin tüm formlarından yararlanarak hazırlayarak, kendi tarzında yorumladığını söyleyen Orhan Gencebay, ürettikleri eserler dikkate alındığında Neşet Ertaş, şık Veysel ve Sezen Aksu'yla 'tribute albümü' hak eden sanatçılardan biri olduğunu söyledi. Gencebay, bu çalışma sayesinde müziğinin çeşitliliği ve renkli-liğinin de ortaya çıkacağını söyledi. 
   
   
</TEXT>
</DOC>
