<DOC>
<DOCNO> 176833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/astro/index.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalıcı kararlar 
</HEADLINE>
<TEXT>

   
   
   Sabah İkizler burcuna geçen Ay daha hızlı, elektrikli ve huzursuz bir hava yaratıyor. Ani hareketler ve kararlar bizi şaşkına da çevirebilir. Koç'lar yakın çevrelerinde olup bitenle ilgili bir gün geçirebilirler. Çok sayıda okuma ve yazma göze çarpıyor. Duyguları daha iyi anlatma olanağı da mevcut. Boğa'lar parasal konuların önem kazandığını görebilir. Ev ya da mülkle ilgili uğraşlar göze çarpabilir, ani pazarlıklar yapılabilir. İkizler günlük işlerde yoğun zamanlar yaşayabilirler. Hızlı değişiklikler onları biraz şaşırtabilir. Ailevi konular gündeme gelmekte. Yengeç'ler iyimser olmaya bakmalılar. Geçmişte yapmış oldukları hatalar onu biraz üzebilir. Bu arada sezgilerinden de yararlanabilecekleri bir gündeler. Aslan'lar arkadaşlık ve ortaklaşa hareket gerektiren pek çok alanda akıcı enerjiler içindeler. İleriye yönelik hedeflerini büyütebilirler. Başak'lar şartların sürekli olarak değişmesi yüzünden kendini bunalmış ve aşırı yük altından hissedebilir. İşle ilgili konularda şanslı olmakla birlikte, daha planlı olmaları da gerekiyor. 
   Terazi'ler bu canlı enerjiden fazlasıyla yararlanabilecekler. Yabancılarla bir araya gelmek ve yolculuk olumlu biçimde vurgulanmakta. Şanslı bir gündeler. Akrep'ler ortaklaşa işlerde başkalarından destek görebilirler. Duygusal alanda ilişkilerin yoğunlaşabileceği bir gündeler. Maddi ve manevi zengin bir gün olabilir. Yay'lar abartıya kaçmamak şartıyla güzel bir gün geçirecek. Ortaklaşa konularda beklemedik gelişmeler söz konusu olabilir. Oğlak'lar çoktandır ihmal ettikleri konularla ilgilenebilirler. Günlük işler, detay gerektiren konular öne çıkmakta. İş ortamında verimli çalışmalar söz konusu. Kova'lar da kendilerine ait işlerde başarı elde edecekler. İnandırıcı olabilecekleri, başkalarını daha rahat etkileyebilecekleri bir gündeler. Aşk hayatında da hareketli bir tempo söz konusu. Balık'lar her ne kadar iyimser olsalar bile işlerini daha düzenli ve programlı yapmalılar. Ani değişiklikler yüzünden zorlanabilirler. 
   
   
</TEXT>
</DOC>
