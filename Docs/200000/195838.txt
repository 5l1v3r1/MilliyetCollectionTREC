<DOC>
<DOCNO> 195838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/siyaset/asiy.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan İnsanlığa karşı terör eylemi 
</HEADLINE>
<TEXT>

      ABDULLAH KARAKUŞ Lefkoşa 

   
   Başbakan Recep Tayyip Erdoğan, İstanbul'daki bombalı saldırıları kınayarak, "Maalesef Türkiye'nin istikrarına, barışına, huzuruna atılmış bombalar" dedi. ABD Başkanı Bush da Erdoğan'ı arayarak, "Amerikan halkı Türkiye'nin yanında" dedi. Saldırıyı uçakta öğrenen Erdoğan, şunları söyledi "Hangi taraftan olursa olsun, hangi düşünce, eylem grubu olursa olsun, kesinlikle lanetliyorum. Bu, insanlığa karşı yapılmış olan bir terör eylemidir." 
   
   Gül 'Uluslararası bir olay'    Dışişleri Bakanı Abdullah Gül, "Belli ki bu intihar saldırısı uluslararası bağlantısı olan bir terör olayıdır" dedi. Gül, şunları söyledi "İsrail Dışişleri Bakanı Silvan Şalom'la görüştüm. Eylem sinagogda olduğu için İsrail'dekiler de olayı merakla takip etmektedir." "Saldırı Türkiye'nin dış politikasını etkiler mi " sorusu üzerine Gül, şunları söyledi "Ülkemiz, devletimiz, hükümetlerimiz terörün üstesinden gelecek güçtedir." 
   
   Siyasilerden kınama    DYP Genel Başkanı Mehmet Ağar ile ANAP Genel Başkanı Ali Talip Özdemir, saldırıları kınadı. Ağar mesajında, dehşet verici saldırıları bütün insanlığa yapılmış saldırılar olarak gördüklerini belirtti. Özdemir ise saldırının ülkenin barış ve istikrarına yönelik olduğunu vurguladı. 
   
   
   
</TEXT>
</DOC>
