<DOC>
<DOCNO> 177371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/yasam/yas01.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diş hekimine infaz 
</HEADLINE>
<TEXT>

   Şişli'deki muayenehanesinde el ve ayakları bağlandıktan sonra başından tek kurşunla vurularak öldürülen diş hekimi Yasef Yahya'nın cesedi banyoda bulundu... 
      GÜRKAN AKGÜNEŞ İstanbul 
   
   Diş hekimi Yasef Yahya, Şişli'deki muayenehanesinde el ve ayakları bağlandıktan sonra, başından tek kurşunla vurularak öldürüldü. 
   Abide - i Hürriyet Caddesi 144 numaradaki Rüyam Palas'ın bodrum katında muayenehanesi bulunan Yasef Yahya 39 , dün 09.00 sıralarında işe geldi. Bir süre sonra eşiyle görüştüğü belirtilen Yahya'dan bir daha haber alınamadı. Eşine bir türlü ulaşamayan Zizi Yahya, telaşlanarak saat 16.30 sıralarında muayenehaneye geldi. Kapıyı kapıcıya açtıran Zizi Yahya, banyoda eşinin cesediyle karşılaştı. 
   El ve ayakları bağlı olan Yahya'nın küvette başından tek kurşunla vurularak öldürüldüğü belirtildi. Ağzı ve gözleri de bağlı olan Yahya'nın kulak hizasından giren kurşunun diğer kulağın hizasından çıktığı belirlendi. Apartman sakinlerinin ise silah sesi duymadığı, aynı dakikalarda binada matkapla bir iş yapıldığı kaydedildi. 
   
   Hasta gibi davranmışlar 
   Polis, sabah saatlerinde öldürüldüğü tahmin edilen Yahya'nın katil ya da katil zanlılarının hasta gibi davranarak muayenehaneye girdiği, dişçi koltuğunda da oturduğu ihtimali üzerinde duruyor. Yahya'nın cesedi savcılık incelemesinin ardından Adli Tıp Kurumu'na götürülürken, olay yerine gelen anne ve babası da gözyaşlarına h kim olamadı. 
   Marmara Üniversitesi Diş Hekimliği Fakültesi mezunu olan Yahya, 10 yıldır aynı adreste çalışıyordu. İki çocuk babası Yahya'nın yardımcısı bulunmuyordu. 
   
   
</TEXT>
</DOC>
