<DOC>
<DOCNO> 192448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun34.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya Başbakanı'ndan Yukos yorumu "Etkileri tahmin edilemez" 
</HEADLINE>
<TEXT>

     Rusya Başbakanı Mihail Kasyanov, Yukos'un hisselerine el koyulmasından kaygı duyduğunu söyledi. 
     Kasyanov, Nalçik kentinde gazetecilere yaptığı açıklamada, ''Dünyanın en büyük borsalarında işlem gören hisselere el koyulması yeni bir fenomen ve etkilerini tahmin edebilmek çok güç'' dedi. 
     Bu olayın ulusal ekonominin gelişimi üzerindeki etkisini herkesin tahmin edebileceğini belirten Kasyanov, Yukos Başkanı Mihail Hodarkovski'nin gözaltına alınmasıyla ilgili olarak da, ''Bu konudaki pozisyonum iyi biliniyor ve bu pozisyonuma bağlı kalacağım'' demekle yetindi. 
     Gazeteler, Hodarkovski'ye yakınlığıyla tanınan Kasyanov'un gelişmelerden memnun olmadığı ve istifa edebileceği iddiasında bulunmuştu. 
     
</TEXT>
</DOC>
