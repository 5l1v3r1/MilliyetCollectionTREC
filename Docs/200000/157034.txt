<DOC>
<DOCNO> 157034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yazar/zbirand.html </URL>
<DATE> 2003/05/16/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Pişmanlık yasası geniş tutulmalı 
</HEADLINE>
<TEXT>

     Tarımcıoğlu'nun amacı çok açıktı, ancak kısa bir süre sonra bazı dahilerimiz pişmanlık yasasını ilk amacının dışına çıkardılar. Yasa "İtiraçılık" şekline dönüştürüldü. Pişmanlık yetmeyecek, silah bırakacak olan militan, örgüt hakkında bilgi de verecekti. Verdiği bilgilerin değerine göre de, kimliği değiştirilecek, hatta iş bulunup yeni bir hayata girmesi sağlanacaktı. Yasa'dan ne yöneticiler, ne de terör olayları sırasında birini öldürmüş veya yaralamış militanlar yararlanabilecekti. 
     Yasa'nın mantığı, kendi örgütüne karşı ihanet edecek, muhbirlik yapacakları affetme şekline dönüşmüş oldu. 
     
     SONUÇ TAM BİR FİYASKO... 
     Yasa çarpık çıkmakla kalmadı, uygulamada da çarpıklıklar yaşandı. Faik Tarımcıoğlu'nun MANŞET programında anlattıkları çok çarpıcıydı. Pişmanlık yasasından yararlanmak isteyenlerin kötü muamele görmeleri, muhbir gibi iz sürdürülmeleri, hatta operasyonlara sokulup rehber gibi kullanılmaları ve nihayet alt düzey bürokratların "pis teröriste neden para kazandıralım, neden yardım edelim " diyerek olumsuz bir tutum benimsemeleri de eklenince, yasa tamamen rayından çıktı. 
     Devlet "Gel, pişmanlık duy ve Türk adaletinin müşfik kollarına teslim ol" derken, militanların pişmanlık yasasına güvenleri giderek azaldı. 
     Sonuçta tam bir fiyasko oldu. 
     Pişmanlık yasası, tam 7 defa tekrarlanmak zorunda kalındı. En az 5-6 bin kişi beklenirken, başvuru sayısı 1000 civarında kaldı. 
     
     YENİ YASA NASIL YAPILMALI 
     Şimdi yeni bir yasa hazırlanıyor. 
     Acaba ne yapmak gerekir 
     Eski hatalardan nasıl kaçınılabilir 
     Bu fikrin babası, eski askeri savcı ve ANAP Milletvekili Faik Tarımcıoğlu ile eski Adalet Bakanı ve DSP Milletvekili Prof. Hikmet Sami Türk, formülü şöyle özetlediler 
     "En üst düzey yöneticiler hariç", tüm PKK kadrolarının yeni Pişmanlık Yasasından yararlanmaları buna, terör olayları sırasında öldürme veya yaralama yapmış olanlar dahil gerekli. 
     Yani, eski tüm kısıtlamaların kaldırılması şart görülüyor. Aksi halde, bu defaki yasanın da elle tutulur hiçbir yarar sağlamayacağına inanılıyor. 
     Artık bazı gerçekleri görmek zorundayız. 
     
     
     
TÜRKİYE, PKK KONUSUNDA YOL KAVŞAĞINDA...      Yeni Pişmanlık Yasası çıkarılması zorunluğu, aslında Türkiye'nin yeni bir yol kavşağına gelmesinden kaynaklanıyor. 
     1999'da Öcalan'ın yakalanıp Türkiye'ye teslim edilmesini sağlayan Washington, şimdi de Kuzey Irak'ta bulunan ve sayıları 3-4 bini geçmediği belirtilen PKK-KADEK militanlarını silahsızlandırmak ve evlerine yollamak istiyor. Bunun gerçekleşebilmesi için de, Türkiye'nin bu militanların tekrar normal yaşamlarına dönebilmeleri, iş bulup yeni bir hayata başlamalarına imkan sağlaması gerekiyor. Aslında bu gelişme, PKK-KADEK'in askeri kanadının tamamen çökmesi anlamına geliyor. 
     Washington'un mesajı şöyle 
     "Öcalan'ı size teslim ederken bir koşulumuz vardı ve bunu da kabul etmiştiniz. Koşul da, örgütü sisteme sokmaktı. Şimdi sırası geldi. Bu adımı atmalısınız." 
     Bunun ne anlama geldiğini de, birbirimizden saklamamalıyız. Bu , KADEK-PKK'ya silah bıraktırmak, terörden uzaklaştırmak ve siyaset yapmalarına izin vermektir. 
     İşte asıl tartışmamız gereken esas nokta budur... 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     

</TEXT>
</DOC>
