<DOC>
<DOCNO> 165054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/magazin/mag02.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Son kararı' 500 milyardan etti 
</HEADLINE>
<TEXT>

'Kim 500 Milyar İster'de son iki soruyu bilse büyük ödülü kazanacak olan Zengin, yanlış yaptı 16 milyarda kaldı 
     MAGAZİN SERVİSİ 

     Kanal D'nin ilgiyle izlenen yarışma programı 'Kim 500 Milyar İster'de 15 sorudan kalan son ikisine doğru yanıt vererek 500 milyar liranın sahibi olmayı planlayan Fırat Zengin, 14'üncü soruya yanlış cevap verince 16 milyarla yetinmek zorunda kaldı. 
     19 Mayıs Üniversitesi Elektrik - Elektronik Bölümü mezunu Zengin 28 , geçen hafta 13'üncü soruyu doğru yanıtlayarak 125 milyara kadar ulaştı. Büyük final ise süre yetmediği için dün geceye kaldı. Son iki soruya doğru yanıt vermesi halinde yarışma rekoru kıracak olan Fırat, "1877 - 1881 arasında Amerika'nın 19. Başkanı olan Rutherford B. Hayes'in tarihe geçen gafı"nı bilemeyince büyük ödülü kaybetti. 
     Kenan Işık'ın karşısına oturan Zengin'in karşısına çıkan ve 250 milyar lira değerindeki 14'üncü soru olarak şuydu 
     
     İşte kaybettiren soru 
     ABD Başkanı Rutherford B. Hayes'in 1877'de, "Şaşırtıcı bir buluş ama kim niye kullansın ki " dediği buluş aşağıdakilerden hangisidir 
     a. Gramofon 
     b. Televizyon 
     c. Düdüklü tencere 
     d. Telefon 
     Daha önce üç joker hakkını kullanan Zengin, 125 milyarı alıp çekilmek yerine gramofonla telefon arasında uzun süre düşündü. Kararını gramofondan yana kullanan Zengin, doğru yanıt 'Telefon' olunca 16 milyar alabildi. 
     

</TEXT>
</DOC>
