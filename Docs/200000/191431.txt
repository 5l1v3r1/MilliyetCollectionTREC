<DOC>
<DOCNO> 191431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sonspo32.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ın Antep stresi bitti... 
</HEADLINE>
<TEXT>

     Beşiktaş, Gaziantepspor'u 3-0 yenerek, ligde 12 yıl sonra Gaziantep'te galip gelmeyi başardı. 
     Gaziantep'te son galibiyetini 1991-92 sezonunda 2-1'lik sonuçla alan Beşiktaş, daha sonra yaptığı 11 lig maçında ise 3 puana hasret kalmıştı. 
     Bu 11 karşılaşmanın 4'ünü Gaziantepspor kazanırken, 7 maç da berabere sonuçlandı. 
     Siyah-beyazlılar, son 11 sezonda deplasmanda rakibine yalnızca 5 gol atarken, kalesinde ise 11 gol görmüştü. 
     
     LUCESCU YÖNETİMİNDEKİ BEŞİKTAŞ'IN İLK GALİBİYETİ 

     Beşiktaş, Lucescu'nun görev süresi içinde yenemediği tek takım olan Gaziantepspor'u bu kez yenmeyi başardı. 
     Lucescu'nun Beşiktaş'ı, geçen sezon Gaziantepspor ile yaptığı maçlarda İstanbul'da 0-0, Gaziantep'te de 1-1 berabere kaldı. 
     Rumen teknik adam yönetimindeki Beşiktaş, geçen sezon lig maçlarında yenemediği diğer takım olan Trabzonspor'u, bu sezonki karşılaşmada yenmeyi başarmıştı. 
     Bu arada Beşiktaş, 2001-2002 sezonunda Türkiye Kupası çeyrek finalinde eşleştiği rakibini Gaziantep'te, uzatmalarda Tümer Metin'in ''altın gol''üyle 3-2 yenerek elemişti. 
     
     SON 12 SEZONDAKİ MAÇLAR 

     Beşiktaş ile Gaziantepspor arasında, bu akşamkiyle birlikte Gaziantep'te son 12 sezonda yapılan lig maçlarında alınan sonuçlar şöyle 
     

Sezon Maç Sonuç 1992-93 Gaziantepspor - Beşiktaş 0 - 0 1993-94 Gaziantepspor - Beşiktaş 2 - 1 1994-95 Gaziantepspor - Beşiktaş 0 - 0 1995-96 Gaziantepspor - Beşiktaş 1 - 1 1996-97 Gaziantepspor - Beşiktaş 0 - 0 1997-98 Gaziantepspor - Beşiktaş 1 - 1 1998-99 Gaziantepspor - Beşiktaş 2 - 0 1999-00 Gaziantepspor - Beşiktaş 0 - 0 2000-01 Gaziantepspor - Beşiktaş 3 - 1 2001-02 Gaziantepspor - Beşiktaş 1 - 0 2002-03 Gaziantepspor - Beşiktaş 1 - 1 2003-04 Gaziantepspor - Beşiktaş 0 - 3      
</TEXT>
</DOC>
