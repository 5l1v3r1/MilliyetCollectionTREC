<DOC>
<DOCNO> 178025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sonspo04.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba'nın vazgeçilmezi Gökdeniz.. 
</HEADLINE>
<TEXT>

     Trabzonspor Teknik Direktörü Samet Aybaba, bordo-mavili takımda ligin ilk 3 haftasında en fazla forma giyme şansını Gökdeniz Karadeniz'e verdi. 
     Samet Aybaba, ligin ilk 3 maçında yalnızca Gökdeniz'e 90'ar dakika olmak üzere toplam 270 dakika görev verirken, diğer futbolcular, sakatlık, ceza ve maçlarda yapılan değişiklikler nedeniyle 3 maçın tamamında da sahada kalamadı. 
     Ligin ilk haftasında Konyaspor, ligin 3. haftasında Adanaspor karşısında rakip fileleri 1'er kez havalandıran Gökdeniz'i, 236 dakikayla Augustine izlerken, bu futbolcuyu da 230 dakikayla Mehmet Yılmaz izledi. 
     
     YABANCILARDA AUGUSTINE 
     Trabzonspor'da, yabancı oyuncular içinde en fazla forma giyen oyuncu ise Ganalı Augustine oldu. 
     Bordo-mavili takımda, D'Haene 3 maçta 226, De Paar 3 maçta 185, Petkoviç 2 maçta 180, Yattara 2 maçta 156, Oumar 2 maçta 86, Romaschenko ise 1 maçta 70 dakika sahada kaldı. 
     
     21 FUTBOLCU FORMA GİYDİ 
     Trabzonspor'da, teknik direktör Samet Aybaba, ligin ilk 3 haftasında toplam 21 futbolcuya forma giyme şansı verdi. 
     Bordo-mavili takımın 30 kişilik kadrosunda, ligin ilk 5 maçı için ceza alan kaptan Fatih Tekke'nin yanısıra Bayram, Emre Toraman, Emre Aygün, İbrahim Ege, Osman Kurtuldu, Serkan Kılıç, Tolga ve Yavuz olmak üzere toplam 9 futbolcu söz konusu dönemde görev yapamadı. 
     
</TEXT>
</DOC>
