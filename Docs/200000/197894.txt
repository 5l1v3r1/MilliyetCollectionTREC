<DOC>
<DOCNO> 197894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/siyaset/siy02.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül İstanbul'u değil İslam'ı vurdular 
</HEADLINE>
<TEXT>

      ANKARA Milliyet 

   
   Dışişleri Bakanı Abdullah Gül ve Devlet Bakanı Ali Babacan, dün bayram namazını Kocatepe Camii'nde kıldı. Gül, "İstanbul'daki saldırıların öncesinde ve sonrasında Türkiye'nin pek çok yerinde İstanbul'daki saldırılardan 'daha sofistike karmaşık ' olan pek çok saldırı engellendi" diye konuştu. Gül, köktendinci terör örgütlerine karşı partisinin önlem alamadığı eleştirilerini ciddiye almadığını, AKP'nin modernleşme yolunda ısrarlı adımlar attığını söyledi. Gül, "Terör örgütleri bunu din adına yapıyorlarsa, İstanbul'u değil, İslam'ı vurdular" dedi. Gül, terörle mücadelede yeni bir strateji oluşturulması yönünde bazı gayretler olacağını belirtti. İstanbul Emniyet Müdürü Celalettin Cerrah'ın kimsenin bilmediği bilgilere sahip olduğunu, yoğun tempoda uykusuz çalıştığını ifade eden Gül, "Bunların verdiği bir psikolojiyle biraz fazla konuşmuş oldu" dedi. 
   
   Basına likör    Gül'ün eşi Hayrünnisa Gül'le birlikte Dışişleri Konutu'nda gerçekleştirdiği bayram kutlaması sırasında bir ilk yaşandı. Gazetecilere önceki bayramda sadece çikolata veren Gül, bu kez basın mensuplarına çikolata, tatlı ve likör ikram etti. 
   
   
</TEXT>
</DOC>
