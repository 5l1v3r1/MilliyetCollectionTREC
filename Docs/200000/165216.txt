<DOC>
<DOCNO> 165216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sontur04.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Türkiye'deki üsleri kullanma talebinde bulundu 
</HEADLINE>
<TEXT>

     ABD, Türkiye'den başta İncirlik olmak üzere Doğu'daki bazı üsleri lojistik amaçlı kullanma talebinde bulundu. Türk Hükümeti tarafından olumlu karşılanan bu taleple ilgili Bakanlar Kurulu çalışmalarının başlatıldığı öğrenildi. 
     Amerika Birleşik Devletleri, başta İncirlik olmak üzere Türkiye'deki bazı üsleri lojistik amaçlı kullanma talebinde bulundu. Dışişleri Müsteşarı Bakanı Uğur Ziyal'in ABD ziyareti öncesinde iletilen bu talep, hükümet tarafından olumlu karşılandı. Hükümetin olumlu kararını Washington'a Dışişleri Müsteşarı Ziyal iletti. 
     ABD, başta İncirlik olmak üzere doğudaki bazı üsleri, Irak ve bölgedeki faaliyetlerinde lojistik amaçlı kullanmak istiyor. Türk hükümeti tarafından kabul edilen bu talepten koalisyon üyesi diğer devletler de yararlanabilecek. ABD ve koalisyon ülkeleri, üsleri lojistik amaçlı kullanabilecek ve Türk hava sahasında yakıt ikmali yapabilecek. 
     
</TEXT>
</DOC>
