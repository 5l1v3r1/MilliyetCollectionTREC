<DOC>
<DOCNO> 161334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/ekonomi/eko03.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkesin kuru kendine 
</HEADLINE>
<TEXT>

Dolarda istikrar arayan İHKİB Başkanı Orakçıoğlu taban kur’, TGSD Başkanı Oran Özel kur’, Akdeniz Hazırgiyim İhracatçıları Birliği Başkanı Bozbey kur sigortası’ istedi 
     EKONOMİ SERVİSİ 

     Hazır giyim ihracatçıları, döviz kurlarındaki düşüşten kaynaklanan sorunları aşmak için farklı kur önerileri geliştirdi. 
     İstanbul Hazır Giyim ve Konfeksiyon İhracatçıları Birliği Başkanı Süleyman Orakçıoğlu "taban kur" uygulamasını gündeme getirirken, Türkiye Giyim Sanayicileri Derneği Başkanı Umut Oran da Turgut Özal döneminde olduğu gibi ihracatçılara "özel kur", Akdeniz Hazır Giyim ve Konfeksiyon İhracatçıları Birliği Yönetim Kurulu Başkanı Tarık Bozbey ise "kur sigortası" istedi. 
     Orakçıoğlu, sektör ve birlik temsilcilerinin katılımıyla düzenlenen basın toplantısında yılın ilk beş ayında döviz sepetinin yüzde 7.8 değer kaybettiğini, enflasyonun ise yüzde 13 olduğunu ve bu durumda ocakta alınan siparişlerin mayısta satılırken yüzde 21’lik değer kaybına uğradıklarını söyledi. Taban kur önerisini gündeme getiren Orakçıoğlu, "Taban kur rakamı her ayın enflasyon rakamına bağlı olarak aybaşında ilan edilir, ayın sonuna kadar çok özel bir sebep olmadıkça değişmez" dedi. 
     
     Kur 1 milyon 700 bin olmalı 
     Tarık Bozbey de kur sigortası önerirken şunları söyledi "Örneğin ocakta nisan yüklemeli sözleşme yaptınız. Ocakta diyorsun ki hesabımı 1 milyon 600 bin liradan yapıyorum. Malımı gönderdiğim zaman banka bu parayı bana ödesin’. Malı göndereceğin zaman kur 1 milyon 900 bine çıkmış. Artan para sigorta eden kuruma kalıyor. Kur 1 milyon 425 bine düştüysesiz 1 milyon 600 bin liradan paranızı tahsil ediyorsunuz." 
     Özel kur’ öneren Umut Oran ise kur seviyesinin ne olmasına ilişkin soruyu cevaplarken, Türk Lirası’nın yüzde 22 değerlendiğine işaret ederek, "Doların şimdi 1 milyon 700 bin - 1 milyon 800 bin lira olması gerekiyor" dedi. 
     
Sakıp Sabancı Merkez’in kadrini bilelim      Sabancı Holding Başkanı Sakıp Sabancı, Türkiye’nin dolara bağlı borçlu olduğunu belirterek, "Dolar aşağıya indikçe bizim borç da aşağıya iniyor. Öbür taraftan ihracatçılar buna üzülüyor" dedi. Sabancı, Sabancı Polisevi’nde, Özel Olimpiyatlar Dünya Yaz Oyunları Emniyet Güçleri Meşalesi Koşusu’na katılan polislerle yemek sonrasında gazetecilerin Merkez Bankası’na yönelik eleştirileri sorması üzerine şöylededi "Hemen peşin hükümlü olmak, birilerini kırmak... Merkez Bankası Başkanı hatalı... Bunları diye diye yanlışlıkları yaptık. İnsanlar çok zor yetişiyor. Kadrini, kıymetini bilmek lazım." 
     

</TEXT>
</DOC>
