<DOC>
<DOCNO> 192534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sontur08.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Bucak'ın beraatına bozma istemi 
</HEADLINE>
<TEXT>

     Yargıtay Cumhuriyet Başsavcılığı, 3 Kasım seçimlerinde yeniden milletvekili olamayan Sedat Edip Bucak'a, "Susurluk davası" bağlantılı "cürüm işlemek için teşekkül oluşturmak" suçundan verilen beraat kararının esastan bozulmasını istedi. 
     Yargıtay Cumhuriyet Başsavcılığı, İstanbul Cumhuriyet Başsavcılığı'nın temyiz istemine ilişkin tebliğnamesini tamamladı. 
     Bucak hakkında verilen beraat kararının esastan bozulması istenen tebliğnamede, Bucak'ın mahkum edilmesi gerektiği yönünde görüş bildirildi. 
     Tebliğnamenin bağlayıcılığı bulunmuyor. Ancak, temyiz istemini yapacak daireden isteme aykırı karar çıkarsa, Başsavcılık, gerekirse dosya yerel mahkemeye gitmeden Yargıtay Ceza Genel Kurulu'na itiraz edebilecek. 
     İstanbul 2. Ağır Ceza Mahkemesi, Sedat Bucak hakkında "cürüm işlemek için teşekkül oluşturmak" suçlamasından delil yetersizliğinden beraatine karar vermişti. 
     İstanbul Cumhuriyet Başsavcılığı da kararı temyiz etmişti. 
     
</TEXT>
</DOC>
