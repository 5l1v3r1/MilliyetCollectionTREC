<DOC>
<DOCNO> 168150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/ekonomi/eko09.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılar, 'Bizi de dinleyin' dedi 
</HEADLINE>
<TEXT>

     Türkiye Bankalar Birliği Başkanı ve İş Bankası Genel Müdürü Ersin Özince, IMF heyetiyle yapılan görüşmede, bankacılık sektörünü yakından ilgilendiren İcra İflas Yasası gibi konularda, düşünce ve değerlendirmelerinin daha fazla dikkate alınmasını arzu ettiklerini söylediklerini bildirdi. 
     Moghadam başkanlığındaki beş kişilik IMF heyetinin bankacılarla görüşmesi, yaklaşık 1.5 saat sürdü. Görüşme sonrası gazetecilerin sorularını yanıtlayan Özince, "İcra İflas Yasası'nı biz açtık. Bu gibi konularda bankacılık sektörünün düşünce ve değerlendirmelerinin daha fazla dikkate alınmasını arzu ettiğimizi söyledik" 
     
     'İmar, sistemi etkilemez' 
     Özince, İmar Bankası'nın yönetim ve denetiminin Fon'a devredilmesinin sektörde birtakım endişeleri beraberinde getirip getirmediğine ilişkin soru üzerine, IMF heyeti ile yapılan görüşmede böyle bir endişenin gündeme gelmediğini kaydetti. Özince, şunları söyledi "Sistem artık öylesine uluslararası normlara ulaştı ki bir ya da iki bankamızın bilinen veya bilinmeyen bazı durumları nedeniyle sistemin tamamını etkileyeceğini düşünmek mümkün değil." 
     

</TEXT>
</DOC>
