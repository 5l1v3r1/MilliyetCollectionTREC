<DOC>
<DOCNO> 154431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/soneko04.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstatistiklerimiz, AB standartlarında olacak... 
</HEADLINE>
<TEXT>

     Türkiye Avrupa Birliği'ne AB uyum çalışmalarına hız verirken, istatistiklerini de AB standartlarına göre hazırlamaya başladı. 
     AB'nin Türkiye'den talep ettiği ve Ulusal Program'da da yer alan İstatistiki Bölge Birimleri Sınıflandırılmasına NUTS ilişkin çalışma tamamlandı. 
     Devlet Planlama Teşkilatı DPT Koordinatörlüğünde ve Devlet İstatistik Enstitüsü'nün DİE katkılarıyla hazırlanan çalışmada, düzey Nuts 1 olarak 12, düzey 2 olarak 26, düzey iller 3 olarak ise 81 istatistiki bölge birimine göre istatistikler yer alıyor. 
     AB'nin, ulusal kalkınma düzeylerinin yanı sıra, üye ülkelerdeki bölgesel kalkınma politikalarına büyük önem verdiği vurgulanan çalışmada, bu amaçla üye ülkelerde bölgesel gelişmişlik farklılıklarını en aza indirmek ve bölgelerin refah düzeyini geliştirmek amacıyla çok geniş finansal kaynaklar sağladığı hatırlatılıyor. 
     Birlik politikasının, bölgesel düzeydeki ekonomik ve sosyal sorunlara çözüm aradığı, bu nedenle artan şekilde çeşitli düzeylerde bölgesel istatistiklere gerek duyduğu kaydediliyor. 
     Çalışmanın, bölgesel istatistiklerin toplanması, geliştirilmesi, bölgelerin sosyo-ekonomik analizlerinin yapılması, bölgesel politikaların çerçevesinin belirlenmesi ve AB Bölgesel İstatistik Sistemine uygun karşılaştırılabilir istatistiki veri tabanının oluşturulmasına katkıda bulunacak temel göstergeleri ortaya koyulması amacını taşıdığı vurgulanıyor. 
     
     DÜZEY 1 VE 2'YE GÖRE BÖLGELER 
     Öte yandan, Düzey 1 kapsamında, İstanbul, Batı Marmamara, Ege, Doğu Marmara, Batı Anadolu, Akdeniz, Orta Anadolu, Batı Karadeniz, Doğu Karadeniz, Kuzeydoğu Anadolu, Ortadoğu Anadolu ve Güneydoğu Anadolu'dan oluşan 12 bölge yer alıyor. 
     Düzey 2 kapsamında ise İstanbul, Tekirdağ, Balıkesir, İzmir, Aydın, Manisa, Bursa, Kocaeli, Ankara, Konya, Antalya, Adana, Hatay, Kırıkkale, Kayseri, Zonguldak, Kastamonu, Samsun, Trabzon, Erzurum, Ağrı, Malatya, Van, Gaziantep, Şanlıurfa ve Mardin'den oluşan 26 bölge bulunuyor. 
     
</TEXT>
</DOC>
