<DOC>
<DOCNO> 190280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/ekonomi/eko08.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeniden 10 bin korkusu 
</HEADLINE>
<TEXT>

   ABD'nin en büyük borsası Dow Jones'un üç yıl aradan sonra 10 bin seviyelerine yaklaşmasıyla telaşa kapılan ekonomi çevreleri, borsadaki hızlı yükselişin, şok düşüşler getirmesinden korkuyor 
   EKONOMİ SERVİSİ 
   
   ABD'nin en büyük borsalarından Dow Jones, 4 yıl aradan sonra 10 bin seviyelerine yaklaştı. Dow Jones 10 binli seviyelere ilk olarak Mart 1999 tarihinde çıkmıştı. Dow Jones'un tarihindeki en hızlı yükselişi ise 14 Ocak 2000'de borsanın 11 bin 723 seviyelerini görmesi ile yaşandı. 
   Dow Jones'ta son yıllarda görülen hızlı yükselişler, ekonomistler ve analistlerin negatif yorumlarına neden oluyor. Yükselişi piyasalar üzerindeki simgesel ve rakamsal bir etki olarak gören ABD'li ekonomistler 1970'lerde olduğu gibi hızlı bir düşüş trendine girilebileceğinden korkuyor. 
   
   Enflasyon korkutuyor 
   Ekonomistleri endişelendiren durum ise deflasyondan çok enflasyon. Ekonomistlere göre borsa normal seviyesinin çok üstüne çıkınca kontrolden çıkıyor. 
   Analistler, borsadaki yükselişin sadece rakamlardan ibaret olduğunu, yükselişin mantıksal hiçbir temeli olmadığını söylüyorlar. Irak savaşı ve Başkan Bush'un muhafazakar politikalarının daha fazla federal harcama anlanıma geldiğine dikkat çekiyorlar. 1960'lı ve 70'li yıllarda Dow Jones endeksi bin seviyelerini yakalamak için çabalıyordu. En son 17 Kasım 1972 yıllarından bu seviyeden kapanmıştı. 1999 Mart ayında ise 10 bin seviyesini aşmıştı. 
   Borsa en yüksek seviyesine 2000 yılında 11 bin 723 seviyesine ulaştı. Üç yıl aradan sonra borsa bugünlerde 9 binli seviyelere yükseldi. Dow Jones dün 9 bin 747 puandan kapandı. 
   
   Dow Jones'un kronolojisi    1929 Ekim'de borsa 30.57'ye düştü ve depresyon dönemi başgösterdi. 14 Kasım 1972'de ise Dow Jones bin puanın üstünde kapattı. Bununla Wall Street'in de sınırını aşmış oldu. 5 Aralık 1996'da Greenspan piyasaları uyardı.29 Mart 1999'da 10 bin seviyelerini aştı.14 Ocak 2000'de en yüksek seviyesi olan 11 bin 723'e ulaştı. 
   En son 2000 yılında 10 bini aşmıştı    ABD'nin en büyük borsalarından biri olan Dow Jones 1960 ve 70'li yıllara kadar 1000 seviyelerinden kapanıyordu. Borsa en son 17 Kasım 1972 yılında 1000'li seviyelere ulaşmıştı. Bununla beraber Dow Jones'un Wall Street'in rekorlarını kırdığı yorumları yapıldı. O dönemde ABD Başkanı Nixon'dı ve Vietnam savaşı devam ediyordu. Ancak bir kere 1000 seviyeleri aşılması resesyonu da beraberinde getirdi. Ve ondan sonraki 10 yılda borsa 1000 seviyelerine çıkmakta zorlandı. 1999 Mart ise herşeyin değiştiği ve 10 bin seviyelerine ulaşılan yıl olarak tarihe geçti. 2000 yılında ise 11 bin 723 seviyelerine kadar çıktı. Ardından piyasalar bu yükselişi koruyamadı ve Dow Jones 10 bin seviyelerinin altına inmeye başladı. Şimdi ise 10 bin seyilerinin yeniden kapısında bulunuyor. Acaba Dow Jones bin seviyelerini aşmaya başladığı yıllardakinden daha iyi bin şansa sahip olabilecek mi 
   
   
</TEXT>
</DOC>
