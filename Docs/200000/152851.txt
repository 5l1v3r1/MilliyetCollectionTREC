<DOC>
<DOCNO> 152851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sontur17.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
5 kişilik kapkaç çetesi yakalandı... 
</HEADLINE>
<TEXT>

     İstanbul'da, tapu daireleri, döviz büroları ve banka şubeleri önlerinde izledikleri kişilerin çantalarını kapkaç yöntemiyle alarak 1 trilyon lirayı aşkın haksız kazanç elde ettikleri öne sürülen 1'i kadın 5 kişi yakalandı. 
     Asayiş Şube Müdürlüğü Yankesicilik ve Dolandırıcılık Büro Amirliği'nden alınan bilgiye göre, döviz büroları, tapu daireleri ve banka şubeleri önlerinde gerçekleşen kapkaç olaylarına ilişkin yürütülen çalışmalar sonucu, bazı olayların failleri oldukları iddiasıyla Yakup Yazıcı ve kardeşi Savaş Yazıcı ile Yaşar Akıllı, Ümit Üçgül ve Selma Tekel yakalanarak gözaltına alındı. 
     Yakup Yazıcı'nın elebaşılığını yaptığı bu kişilerin üzerleri ve evlerinde yapılan aramalarda, 2 adet ruhsatsız tabanca, 4 adet sahte kimlik ile çalıntı otolara ait 4 adet anahtar ele geçirildi. 
     Tapu daireleri, döviz büroları ve banka şubeleri önlerinde izledikleri kişilerin çantalarını kapkaç yöntemiyle alarak 1 trilyon liranın üzerinde haksız kazanç elde ettikleri belirtilen bu kişilerin, lüks bir yaşam sürdürdükleri ve paranın bir kısmını da eğlence yerlerinde harcadıkları bildirildi. 
     Zanlılardan Yakup Yazıcı'nın 24 ayrı mahkemece arandığı, suç ortağı Yaşar Akıllı'nın da 18 yıl kesinleşmiş hapis cezası bulunduğu, ayrıca bu kişilerin çeşitli tarihlerde 4 oto hırsızlığı, 4 gasp ve silahla yaralama olaylarına karıştıkları kaydedildi. 
     





</TEXT>
</DOC>
