<DOC>
<DOCNO> 164230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sontur31.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinekliği el konulduğu için tiyatro iptal oldu... 
</HEADLINE>
<TEXT>

     İstanbul-Van Sanat Köprüsü etkinlikleri çerçevesinde Van'da sahnelenmesi gereken ''Gavara'' adlı oyun, ''dekor eksikliği'' nedeniyle iptal edildi. 
     Alınan bilgiye göre, İstanbul-Van Sanat Köprüsü etkinlikleri çerçevesinde bu akşam Van Şehir Parkı'nda sahnelenmesi gereken, yönetmenliğini Mahir Günşiray'ın yaptığı ''Gavara'' adlı oyun iptal edilerek, programdan çıkarıldı. 
     İstanbul-Van Sanat Köprüsü etkinlikleri organizatörü Vecdi Sayar, A.A muhabirine yaptığı açıklamada ''Gavara'' adlı oyunun Hakkari'de üzücü bir olayla karşılaştığını belirtti. 
     Sayar, ''Bu Türkiye'de sanatsal ifade özgürlüğüne yapılan bir sınırlamadır. Oyunun yönetmeni bu nedenle Hakkari'de oyunu oynatmadı. Bir takipsizlik kararı verilmediği için eksik dekorla oyunu sahneleyemedik'' dedi. 
     ''Gavara'' adlı oyunun dekorundaki sinekliğe kırmızı, yeşil ve sarı renklerinden dolayı Hakkari'de el konulmuş, oyunun yönetmeni Mahir Günşiray ise Cumhuriyet Savcılığı'nda ifade vermişti. 
     
</TEXT>
</DOC>
