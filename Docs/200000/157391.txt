<DOC>
<DOCNO> 157391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/magazin/amag.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hande'nin aşk yuvası 
</HEADLINE>
<TEXT>

Ataizi, sevgilisi Fethi Pekin'in 3 milyon dolara satın aldığı lüks dairede yaşıyor 
     YAŞAR ÇAKMAK 

     ŞU günlerde Hande Ataizi'nin yüzü, işte de aşkta da gülüyor... Ataizi'nin başrolünü Yiğit Özşener'le paylaştığı "Estağfurullah Yokuşu", kısa sürede Kanal D'nin ilgiyle izlenen yapımlarından biri oldu. Ataizi'nin "Gazel" adlı manikürcüyü oynadığı dizinin reytingleri her hafta yükseliyor. Ataizi'nin Tarkan Sualp'ten ayrıldıktan sonra hayatına giren avukat Fethi Pekin'le ilişkisi de sorunsuz sürüyor. 
     İLİŞKİLERİNDE iki ayı geride bırakan Ataizi ve Pekin, her yerde el ele göz göze... Fethi Pekin, kendisi için "Nihayet beni anlayan ve beni rahatlıkla taşıyabilen bir erkekle birlikteyim" diyen sevgilisiyle paylaşmak için geçtiğimiz günlerde Süzer Plaza'da 3 milyon dolara, Boğaz manzaralı ultra lüks bir dubleks daire satın aldı. Bebek'te bir sitede oturan Ataizi de, Pekin'in yanına taşındı. 
     

</TEXT>
</DOC>
