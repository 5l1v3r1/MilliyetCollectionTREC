<DOC>
<DOCNO> 151162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sondun01.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye, Iraklıların vizesiz ülkeye girişini yasakladı 
</HEADLINE>
<TEXT>

     Suriye, Iraklıların vizesiz ülkeye girişini yasakladı. 
     Suriye hükümetinin, ABD'nin Irak'ın devrik Devlet Başkanı Saddam Hüseyin'e bağlı yetkilileri ülkede barındırmakla suçlaması üzerine bazı Iraklıları sınırdan geri çevirdiği, bazılarını da sınır dışı etmeyi planladığı bildirildi. 
     Yetkililer, hükümetin söz konusu kararı geçen Pazartesi aldığını, dün Mısır'ın başkenti Kahire'de vizesi olmayan 2 Iraklının Şam'a gidecek Suriye Havayolları'na ait uçağa alınmadığını belirtti. 
     Suriyeli havaalanı çalışanları da, uygulamayı doğruladı. 
     Suriye, Iraklıların ülkeye girmeden hemen önce havaalanları ve sınır geçiş noktalarında vize almasına izin veriyordu. 
     





</TEXT>
</DOC>
