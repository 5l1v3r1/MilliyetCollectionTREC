<DOC>
<DOCNO> 157866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sonspo26.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma İstanbul'a geldi... 
</HEADLINE>
<TEXT>

     Beşiktaş Kulübü tarafından sözleşmesi feshedilen Fransız futbolcu Pascal Nouma İstanbul'a geldi. 
     Air France Havayolları ile Paris'ten İstanbul'a gelen Nouma, Atatürk Havalimanı'nda kendisini bekleyen basın mensuplarıyla şakalaştı. Nouma, gazetecilere yaptığı açıklamada, ''Eve dönmekten ve sizleri görmekten çok mutluyum. Sizi çok özledim'' dedi. 
     Galatasaray ile Beşiktaş arasında oynanacak Süper Lig maçını izleyip izlemeyeceğine ilişkin bir soru üzerine Nouma, ''Maç tarihine kadar burada kalıp kalmayacağımı bilmiyorum. Ama sıkça geleceğimi biliyorum'' diye konuştu. 
     Nouma, Futbol Federasyonu'nun kendisi hakkında verdiği ceza ile ilgili olarak Tahkim Kurulu'na gidip gitmeyeceğine ilişkin soruları ise yanıtsız bıraktı. 
     
</TEXT>
</DOC>
