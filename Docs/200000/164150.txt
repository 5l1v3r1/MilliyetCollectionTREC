<DOC>
<DOCNO> 164150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/soneko32.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Havayolu şirketleri 2001'den bu yana 30 milyar dolar zarar etti 
</HEADLINE>
<TEXT>

     Dünya havayolları sektörünün 2001 yılından bu yana uğradığı toplam zararın 30 milyar dolara ulaştığı, iş gücü kayıplarının ise 300 bin kişiyi bulabileceği bildirildi. 
     Uluslararası Hava Ulaştırma Birliği'nin IATA Asya Bölge Sözcüsü Anthony Concil, söz konusu zararın Malezya resmi haber ajansı Bernama'ya verdiği demeçte, ABD'yi vuran 11 Eylül saldırılarının, Irak savaşının ve son Akut Solunum Yetmezliği Sendromu SARS salgınının hava taşımacılığını olumsuz etkileyen unsurlar olduğunu söyledi. 
     Sektörün bu yılki toplam zararının 6.5 milyar doları bulabileceğini söyleyen Concil, istihdam kaybının da büyük boyutlara ulaştığını vurguladı. 
     11 Eylül saldırılarının ardından sektörde dünya ölçeğinde 200 bin kişinin işsiz kaldığını hatırlatan Concil, SARS krizi ve Irak savaşının yol açtığı daralmanın da 100 bin kişinin daha işsiz kalmasına yol açabileceğini ifade etti. 
     
</TEXT>
</DOC>
