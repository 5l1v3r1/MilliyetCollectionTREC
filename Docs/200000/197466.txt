<DOC>
<DOCNO> 197466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo16.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor 0 - Adanaspor 2 maç bitti 
</HEADLINE>
<TEXT>

     Stat Atatürk . 
     Hakemler Cüneyt Çakır, Alpaslan Dedeş, Orkun Aktaş . 
     Çaykur Rizespor Murat Yiğiter, Ahmet, Koray, Kürşat, Zafer, Şener, Ünal, Uğurtan, Okan, Raphael, Murat Sözkesen . 
     Adanaspor Atilla, Hayati Dk. 45 Mehmet Budak , Güngör, İbrahim, Lalik, Ergin, İlker, Volkan Bekiroğlu, Ercan, Murat, Necati . 
     Sarı Kartlar Dk. 8 Güngör Adanaspor , Dk. 10 Ahmet, Dk. 44 Koray Çaykur Rizespor . 
     Birinci Süper Lig'de Adanaspor, deplasmanda Çaykur Rizespor'u 2-0 yendi. 
     Karşılaşmanın ilk yarısı 0-0 sona erdi. 
     16. dakikada gelişen Çaykur Rizespor atağında, Musa'nın şutunda, ceza alanında topla buluşan Murat Sözkesen'in vuruşunda, kaleci Atilla meşin yuvarlağı uzaklaştırdı. 
     22. dakikada Volkan Bekiroğlu'nun şutunda topla buluşan Necati'nin kafa vuruşunda, top kalenin üstünden auta çıktı. 
     27. dakikada Okan'ın pasıyla ceza alanına giren Raphael, kaleci Atilla'yı geçerek topu kaleye gönderdi. Adanaspor'un savunma oyuncusu Ercan, topu kornere çıkarmayı başardı. 
     Karşılaşmanın bundan sonraki dakikalarında da gol olmadı ve ilk yarı golsüz eşitlikle tamamlandı. 
     47. dakikada Gürol'un sağdan ortasında, altı pas içerisinde Raphael'in yatarak vuruşunda, top kalenin üstünden auta çıktı. 
     59. dakikada gelişen Adanaspor atağında, ceza sahasına giren Murat'ın çapraz pozisyondaki şutunda, top auta çıktı. 
     63. dakikada Gürol'un sağ taraftan ortasında, ceza sahası içinde topla buluşan Serkan'ın şutunda, meşin yuvarlak kalenin yanından auta çıktı. 
     74. dakikada sol taraftan gelişen Adanaspor atağında, Necati'nin ortasında, altı pas içerisinde bulunan Ali Asım topla buluştu. Ali Asım düzgün bir vuruşla topu Çaykur Rizespor filelerine gönderdi 1-0. 
     89. dakikada Çaykur Rizespor ceza sahası içerisinde oluşan karambolde topla buluşan Ali Asım, meşin yuvarlağı ikinci kez filelere gönderdi 2-0. 
     Karşılaşmanın uzatma dakikalarında başka gol olmadı ve maç Adanaspor'un 2-0 üstünlüğüyle sona erdi. 
     
</TEXT>
</DOC>
