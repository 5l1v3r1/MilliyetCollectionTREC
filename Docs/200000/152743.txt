<DOC>
<DOCNO> 152743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/yasam/yas01.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Paltosu servise sıkışınca öldü 
</HEADLINE>
<TEXT>

     FERUDUN ALTUNTAŞ DHA 

     Ordu Fatsa'ya bağlı Ilıca beldesinde Pansiyonlu İlköğretim Okulu 5. sınıf öğrencisi Emrah Kilim, okul çıkışı Şarmaşık köyündeki evine gitmek için Celal Duran yönetimindeki servis aracına bindi. Eve geldiğinde servisten inen 12 yaşındaki Emrah'ın paltosu minibüsün kapısına sıkıştı. Hareket eden araçtan kurtulamayan talihsiz küçük, sürüklenerek tekerin altına girdi. Araçtaki çocukların uyarısıyla duran servis şoförü Emrah'ı hemen Fatsa Devlet Hastanesi'ne kaldırdı. Ancak Emrah kurtarılamadı. Çocuklarının ölüm haberi üzerine yıkılan anne Fatma ve baba Nazım Kilim, hastane önünde sinir krizleri geçirdi. Anne ve baba Kilim'i İlçe Milli Eğitim Müdürü Yusuf Çaya ve Ilıca Belediye Başkanı Mustafa Aydın güçlükle sakinleştirdi. Duran ise gözaltına alındı. 
     
     


YAŞAM 















</TEXT>
</DOC>
