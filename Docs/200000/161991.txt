<DOC>
<DOCNO> 161991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sondun36.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mars, bir başka sefere... 
</HEADLINE>
<TEXT>

     Amerikan Havacılık ve Uzay Dairesi NASA , Mars'ta hayat olup olmadığını araştırmak için bu gezegene gönderilmesi planlanan Spirit adlı uzay aracının fırlatılışının, olumsuz hava koşulları nedeniyle ikinci kez ertelendiğini açıkladı. 
     NASA'dan yapılan açıklamada, aracın fırlatılışının 24 saat ertelendiği ve yarın hava koşullarının olumlu olmasının beklendiği belirtildi. 
     Florida'daki Cape Canaveral uzay üssünden yarın fırlatılması beklenen Spirit'in, yaklaşık 500 milyon kilometre yol katettikten sonra 4 Ocak 2004'te Mars'a varması bekleniyor. 
     Spirit'in fırlatılmasının ardından 25 Haziran'da Opportunity adlı uzay aracı da Mars'a doğru yola çıkacak. Opportunity'nin de 25 Ocak 2004'te ''kızıl gezegen''e varması bekleniyor. 
     Bu iki uzay aracıyla Mars'a gönderilecek iki robot sayesinde gezegende su ve hayat olup olmadığı araştırılacak. İki robotun Mars'a gönderilmesinin NASA'ya maliyeti yaklaşık 800 milyon dolar. 
     
</TEXT>
</DOC>
