<DOC>
<DOCNO> 154555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/yazar/temelkuran.html </URL>
<DATE> 2003/05/05/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Esmer, uzun, neşeli 
</HEADLINE>
<TEXT>

     Uzun, neşeli bir adamdı veyahut uzun neşeli uzun uzun. Esmer, müthiş zeki bir adamdı veyahut müthiş esmer zek lı bir adamdı esmer esmer düşünen biri. Bu esmer uzunlarda, tuhaf bir alçak gönüllük olur dünyanın ölçülerine karşı, bu yüzdendir biraz eğimli dururlar. Çünkü nasılsa uzundurlar. 
     Geniş, yüksek, göz alabildiğine bir göğsü vardı bu adamın. Konuşurken, gülerken, dinlerken inip kalkıyor ya, o göğüste hep bir şeyler olacak birazdan. Hınzır bir göğüstü bu yani, her an kendine baktıran. Boynu, öyle boş bıraktın mı biraz yana doğru eğik duran cinsten. Aklı mı ağırdı, derin bir hayale mi dalardı, başı yana düşerdi zaman zaman. 
     
Rüzg rlı adam      Kolları oluyordu günün belli saatlerinde, bilhassa da yürürken göğsünün kenarından geçip hızla aşağılara akan, sonra kendine gelip havalanan. Kollarının ucunda elleri vardı ki, her yerinden çok onlara bakmak isterdi insan. Kemikli, ince ellerdi bunlar, söylemeye gerek var mı Uçlara doğru çocuk, bileklere doğru adam. Sana doğru yaklaşırken her şeyi birden içine alabilecek kadar kocamanlaşan. Böylece küçülürdün sen gözlerini açardın şaşkınlıktan. Sen şaşakalınca, gözlerini gayri ihtiyari açan adamlar vardır, sırf sen gözlerini kocaman açtığından. Çocukluk hiç geçmez o adamlardan. 
     Uzaktan, şöyle bir durup bakınca kendi kendine bir içli şiire, biraz daha uzun baksan en efk rlı türküye dönüşen adamlar vardır. Daldırır insanı, derin daldırır Niyeyse bakarken bakarken insanın gözlerini doldurur. Halbuki de gülüyordur, halbuki de şakalaşıyordur, boynunu arkaya atıyordur veya, o da olmadı sigarasını yakıp alttan bakıyordur işveli bir hainlikle. Ağlanacak hiçbir şey yoktur da yine de sen ona bakarken adam durduk yerde hazin bir hik yeye dönüşür. Bu adamların tam sen daldırıp akacakken kalkıp zeybek oynayanları da vardır. Uzunca yana doğru açıp kollarını, bir rakı kadehini yere atar gibi, içeriden içeriye ağlar gibi. İşte o da bu az bulunanlardan biriydi. 
     Çocukları ve zeytin ağaçlarını sever, takım elbise giydi mi en fiyakalısından Amerikan filmlerine benzerdi. Alnın iki yanını açarak dökülmüş saçları bilhassa yakışıklıydı. O yürürken rüzg r mı çıkardı, yoksa bizatihi yürüyüşü mü rüzg rlıydı, hava yarılır, sokak durup yelin dinmesini beklerdi. 
     Benim dedem, böyle biriydi. 
     
Kadifeden kesesi      Çocuklukta olan kimi şeyler çok sonraları bir zaman bir anda yakalar sizi. İçinize ılık, hazin bir şey akar. "Neydi bu " dersiniz, "Neden şimdi böyle oldum " Ufak tefek şeylerden söz ediyorum. Kahvaltı yapılırken küçük radyonun TRT 1 çalması gibi mesela. Çok sonra bir zaman, artık büyüdüğünüzde yeniden tekrarlandığında bu an, son derece tesadüfen, o anda biraz durmak istersiniz. Bu sabah, bu yazı tam yazılacakken, kahvaltı masada hazırken, bu yazı bambaşka bir şey yazılacakken, birden ve kendiliğinden TRT 1 çıktı radyodan. Bir kadın "Kadifeden kesesi"ni söyledi. 
     "Oturmuş kumar oynar Ah Ciğerimin köşesi " 
     Bu, benim dedemin en sevdiğiydi. 
     Esmer, uzun ve neşeliydi. Asla çekilemeyecek güzellikte bir filmin efk rlı jönü gibi gidiverdi. Sonra, çok sonra anladım ki, dedelerine uzun uzun bakmış kız çocukları hep böyle adamlara niyetlenecekti... 
     
     

</TEXT>
</DOC>
