<DOC>
<DOCNO> 179103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/spor/spo06.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya finalde 
</HEADLINE>
<TEXT>

   Milli atletimiz, 1500 metre yarı finalinde kendini fazla sıkmadı, Rumen Maria Cioncan'ın ardından ikinci sırayı alarak finale yükseldi. Ayhan, yarın saat 19.20'de altın madalya için piste çıkacak 
      MURAT AĞCA 

   
   Herkesi şaşırttı 
   DÜNYA Atletizm Şampiyonası'nda altın madalyaya en yakın isim olan Süreyya Ayhan, dün koştuğu 1500 metre yarı finalinde kendini zorlamadı, serisinde ikinci olarak finale adını yazdı. 2001 Akdeniz Oyunları'ndan bu yana pistte ilk kez geçilen milli atletimiz, 4.03.40 ile birinci olan Rumen Maria Cioncan'ın ardından sürpriz şekilde 4.03.60'lık derecesiyle ikinciliği aldı. Bu seride üçüncülüğü 4.03.78 ile İngiliz Juanne Pavey elde etti. İki serideki ilk beşler dışında finale kalan en iyi derece de Ayhan'ın koştuğu ilk seriden çıktı. 
   
   'Taktiğimiz böyleydi' 
   YARI finalde startla birlikte fırlayıp, ilk üç turu önde geçen Ayhan, son 30 metrede atak yapan Cioncan'a karşılık vermedi. Süreyya Ayhan yarın saat 19.20'de altın madalya için piste çıkacak. Milli atletimiz, yarış sonrası yaptığı açıklamada, "Son metrelerde yarışı biraz bıraktım. Kendimi zorlasaydım birinci olurdum. Hedef az eforla finale çıkmaktı. Taktiğimiz böyleydi. Artık finali bekliyorum. Karaman'da benim için oruç tutanlar olduğunu bile biliyorum. Tüm Türkiye dualarını eksik etmesin" dedi. 
   
   Başbakan'ın tercihi    BAŞBAKAN Recep Tayyip Erdoğan, Süreyya Ayhan'ı finalde izlemek için programını alt üst etti. Daha sonra yapılacak olan Almanya programını öne çeken Erdoğan, Cumhurbaşkanı Ahmet Necdet Sezer ile birlikte yer alacağı toplantıya gitmeyecek. 12 Dev Adam'a verdiği randevuyu da iptal eden Erdoğan, pazar günü Ayhan'ı seyrettikten sonra Almanya'ya geçecek. 
   
   FİNALDEKİ RAKİPLERİ Atlet Ülkesi 2003 Performansı En İyi Derecesi Tullett Hayley İngiltere 4 01.18 4 01.18 Tomashova Tatyana Rusya 4 00.91 4 00.91 Yordanova Daniela Bulgaristan 4 12.98 4 00.65 Süreyya Ayhan TÜRKİYE 3 55.60 3 55.60 Zadorozhnaya Yelena Rusya 4 01.45 3 59.94 Mugo Naomi Kenya 4 05.82 3 58.12 Pavey Joanne İngiltere 4 02.03 4 02.03 Cioncan Maria Romanya 4 02.91 4 02.10 Rozenberg Yekaterina Rusya 4 00.07 4 00.07 Maranga Jackline Kenya 4 06.70 3 57.41 Ceplak Jolanda Slovakya 4 02.44 4 02.44 Neporadna Nelya Ukrayna 4 04.64 4 04.64 
   
</TEXT>
</DOC>
