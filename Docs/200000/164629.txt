<DOC>
<DOCNO> 164629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sontur18.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da kapkaççıyı halkın elinden polis kurtardı... 
</HEADLINE>
<TEXT>

     Antalya'da bir kadının cüzdanını çaldıktan sonra kaçan kapkaççı, kısa kovalamacanın ardından polis tarafından yakalandı. Kapkaççının yakalandığını gören vatandaşlar, linç etmek istedi. 
     Antalya'nın Konyaaltı Caddesi'ndeki ''El İşi Göz Nuru Sergisi''nde satış yapan Fatma Kıvanç adlı kadının çantasından cüzdanını alarak kaçan N.A 27 , Antalya polisini alarma geçirdi. 
     Olay mahalline yakın bütün polis ekiplerinin katıldığı operasyonda kapkaççı, kısa kovalamacanın ardından Deniz Mahallesi'ndeki bir ara sokakta yakalandı. 
     Bu arada, olayı gören vatandaşların bir bölümü, N.A'yı linç etmek istedi. Vatandaşlardan sakin olmalarını isteyen polis, çareyi, hırsızı Bahçelievler Polis Merkezi'ne götürmekte buldu. 
     Polis, içinde para olmayan cüzdanı ise Hacı Hüsrev Camii avlusunda buldu. 
     
</TEXT>
</DOC>
