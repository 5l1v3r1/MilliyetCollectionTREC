<DOC>
<DOCNO> 171248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/astro/index.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ani gelişmeler 
</HEADLINE>
<TEXT>

   
   
   Gün içinde şartlar çok değişken ve kaygan olabilir. Acele hareket etmek zorunlu olsa bile detaylara dikkat. Akşam duygusal patlamalar getirebilir. Koç'lar için hızlı bir gün. Çok sayıda konuşma, iletişim ve hareket göze çarpıyor. Abartılı tepkilerden uzak durmalılar. Boğa'lar maddi konularda ilginç düşünceler ortaya koyabilirler. Hemen karar alarak kullanacağınız düşünceler size kar getirebilir. Birikimlerinizi yatırımlara dönüştürebilirsiniz. İkizler öne çıkmaktan zevk alacak. Yeni konulara uyum sağlamak ve çok sayıda düşünce onları heyecanlı kılıyor. Önemli başlangıçlar söz konusu. Yengeç'ler biraz dikkatli olmalılar. Göz ardı ettikleri şeyler yüzünden sıkıntı çekebilirler. Gereksiz kuruntu ve endişeden uzak kalmak gerekiyor. Aslan'lar verimli bir gündeler. Duygusal konularda paylaşım, arkadaşlarla bir araya gelme söz konusu. Yararlı grup çalışmaları da olabilir. Başak'lar çok sayıda işi bir arada üstlenmek durumunda olabilir ama bu arada başkalarından destek görecek. Üstleri ile ilişkilerde düzelme bekleyebilirler. 
   Terazi'ler son derece istekli ve çok şey başarabilecek şansa sahipler. Yaratıcı konular, yeni ilişkiler ve eğitimde rahatlık var. Yabancılarla temas ilginç fikirler ve ilham getirmekte. Akrep'ler ortaklaşa konularda rahat hareket edebilecek. Yeteri kadar esnek oldukları takdirde şimdiye kadar engel gibi gözüken konuları da aşabilecekler. Yay'lar esnek olmaya özen göstermeliler böylece ortaklıklardan yana fayda sağlayabilirler. Yeni teklifler söz konusu. Oğlak'lar dikkatli olmalılar. İş ortamındaki gelişmeler yüzünden bazı değişiklikler yapmak durumundalar. Bu arada verimli olmaları hiç de zor değil. Kova'nın rahatlatıcı enerjileri var. Yaratıcı konularda başarılılar. Dikkat çekici ortamlar, eğlence ve hareket söz konusu. İlginç düşüncelerini inandırıcı biçimde kullanabilirler. Balık'ların gerginlikten uzak kalması lazım. Bu yüzden ev ya da güvenliklerine ilişkin konulara özen göstermeliler. Hemen başarı mümkün değil. 
   
   
</TEXT>
</DOC>
