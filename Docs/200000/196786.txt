<DOC>
<DOCNO> 196786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sondun17.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO'dan kınama... 
</HEADLINE>
<TEXT>

     NATO Genel Sekreteri George Robertson, İstanbul'daki saldırıları kınadı. 
     Robertson, yaptığı yazılı açıklamada, İstanbul'daki patlamalar nedeniyle büyük şok yaşadığını belirterek, teröristlerin amaçlarının masum insanlar arasında korku ve dehşet saçmak olduğunu belirtti. 
     NATO'nun da bağlı bulunduğu demokratik değerlerin hedef alındığını kaydeden Robertson, bu saldırıları şiddetle kınadığını belirtti. 
     Robertson, bu barbar eylemleri yapan teröristlerin tüm medeni dünya tarafından nefretle karşılanacaklarını kaydetti. NATO ve uluslararası toplumun terörizmle mücadelede omuz omuza, birlik içinde olacaklarını bildiren Robertson, terörizmin din, kültür ve tabiyet ayrımı yapmadan herkesi hedef aldığını söyledi. Robertson, ''Bu son trajik olaylar dayanışmamızı artırmıştır'' ifadesini kullandı. 
     
</TEXT>
</DOC>
