<DOC>
<DOCNO> 198430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sonspo03.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener evinde, Kartal deplasmanda kazanıyor... 
</HEADLINE>
<TEXT>

     Fenerbahçe ile Beşiktaş arasında 30 Kasım Pazar günü yapılacak lig derbisi öncesi Fenerbahçe, bu sezon ev sahibi sıfatıyla yaptığı 5 maçtan 4'ünü kazandı, 1'inde yenildi. 
     Cezası nedeniyle Gençlerbirliği maçını İzmir'de oynayan sarı-lacivertliler, ligin ilk haftasında İstanbulspor'a 3-0 yenildiği maçın ardından ev sahibi sıfatıyla yaptığı 4 maçı da kazanmayı bildi. Kendi sahasında toplam 14 gol atan ''Sarı Kanaryalar'', kalesinde ise 5 gol gördü. 
     Ligin namağlup lideri Beşiktaş ise geride kalan 13 haftada rakip sahalarda 6 maça çıkarken, bunlardan 5'ini kazandı, 1'inde berabere kaldı. 
     Deplasmandaki tek puan kaybını İstanbulspor maçında 1-1'lik skorla alan siyah-beyazlılar, toplam 17 gol atıp, kalesinde 6 gol gördü. Rakip sahadaki bütün maçlarda gol atmayı başaran ''Kara Kartallar'', 6 maçtan 5'inde ise kalesinde gol gördü. 
     
     KADIKÖY'DE FENERBAHÇE 
     Fenerbahçe'nin, bu sezon ev sahibi sıfatıyla yaptığı maçlarda aldığı sonuçlar şöyle 
     Fenerbahçe - İstanbulspor.. 0 - 3. 
     Fenerbahçe - Elazığspor.... 7 - 1. 
     Fenerbahçe - Gaziantepspor. 3 - 1. 
     Fenerbahçe - Gençlerbirliği 1 - 0 İzmir'de . 
     Fenerbahçe - Adanaspor..... 3 - 0. 
     
     DEPLASMANDA BEŞİKTAŞ 
     Beşiktaş'ın ise bu sezon ligde rakip sahalarda oynadığı maçlarda aldığı sonuçlar şöyle 
     Samsunspor - Beşiktaş... 1 - 3. 
     Denizlispor - Beşiktaş.. 2 - 3. 
     İstanbulspor - Beşiktaş. 1 - 1. 
     Elazığspor - Beşiktaş... 1 - 5. 
     Gaziantepspor - Beşiktaş 0 - 3. 
     Gençlerbirliği -Beşiktaş 1 - 2. 
     Not Fenerbahçe'nin Kadıköy'de 1-1 berabere kaldığı ve Tahkim Kurulu tarafından 5 Aralık'ta karara bağlanacak Çaykur Rizespor maçı değerlendirmeye alınmamıştır. 
     
</TEXT>
</DOC>
