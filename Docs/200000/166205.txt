<DOC>
<DOCNO> 166205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/soneko07.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta iki ihale düzenleyecek... 
</HEADLINE>
<TEXT>

     Hazine bu hafta biri 140 gün vadeli bono, diğeri de 413 gün vadeli tahvil olmak üzere iki Türk Lirası cinsinden iskontolu ihale birden düzenleyecek. 
     Hazine'nin 1 Temmuz Salı günü düzenleyeceği 140 gün vadeli Türk Lirası cinsinden iskontolu bono ihalesinde satılacak kağıtlar, 2 Temmuz Çarşamba günü ihraç edilecek. Söz konusu ihalede satılacak kağıtların geri ödemesi 19 Kasım 2003 olarak belirlendi. 
     Hazine, yine 1 Temmuz Salı günü 413 gün vadeli Türk Lirası cinsinden iskontolu tahvil ihalesi yapacak. 
     İhraç tarihi 2 Temmuz Çarşamba olarak belirlenen ihalede satılacak kağıtların geri ödemesi 18 Ağustos 2004 olarak öngörüldü. 
     Hazine en son 17 Haziran'da 3 ayda bir değişken faiz ödemeli devlet tahvili ihalesi ile 140 gün vadeli bono ihalesi düzenlemişti. 
     3 ayda bir değişken faiz ödemeli tahvil ihalesinde dönemsel faiz yüzde 11.45 olurken, net 306 trilyon liralık satış gerçekleştirilmişti. 140 gün vadeli Türk Lirası cinsinden bono ihalesine de net satış miktarı 1 katrilyon 8 trilyon lira olurken, bileşik faiz yüzde 44.5, basit faiz ise yüzde 39.54 olmuştu. 
     
     İÇ BORÇ GERİ ÖDEMESİ 
     Öte yandan Hazine, bu hafta Temmuz ayının en büyük iç borç ödemesini gerçekleştirecek. 
     Hazine'nin 2 Temmuz Çarşamba günü 5 katrilyon 681 trilyon lirası piyasaya olmak üzere tamamı Türk Lirası cinsinden 6 katrilyon 314 trilyon lira ödemesi bulunuyor. 
     
</TEXT>
</DOC>
