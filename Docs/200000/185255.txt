<DOC>
<DOCNO> 185255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/yasam/yas08.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört Türk işçi kazana düştü 
</HEADLINE>
<TEXT>

      
   Hollanda'da, dördü Türk, dördü Amerikalı olmak üzere sekiz işçi, bir elektrik santralında bulunan 85 metre derinliğindeki buhar kazanının içine düştü. Geertruidenberg'deki "Amercentrale" adlı elektrik santralının kullanılmayan 85 metre yükseklik ve 17 metre genişliğindeki buhar kazanının içinde 4 Türk ve 4 Amerikalı işçinin temizlik ve bakım çalışması yaptığı sırada, iskele bilinmeyen bir nedenle çöktü. İki Amerikalı işçi ağır yaralı olarak kurtarılırken, diğer işçilerin iskelenin altında mahsur kaldığı açıklandı. 6 işçiden sadece ikisinin yerinin belirlenmesine rağmen durumu hakkında bilgi alınamadı. Ancak diğer işçiyle ilişki kuruldu ve kendisine su ve yiyecek verildi. İskelenin yıkılma tehlikesine karşı kurtarma çalışmalarının güçlükle yürütüldüğü ve çalışmaların günler sürebileceği belirtildi. 
   
   
</TEXT>
</DOC>
