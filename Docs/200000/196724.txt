<DOC>
<DOCNO> 196724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/spor/spo00.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir devir bitti 
</HEADLINE>
<TEXT>

   Ay-Yıldızlı formayla sayısız başarılara imza atan Bülent, Tugay, Hakan, Alpay, Ergün Okan, Ümit Davala yaşları nedeniyle artık Avrupa Şampiyonası defterini kapadı 
      
   Son noktayı koydular 
   HER şeyin bir sonu olduğu gibi, onlar da "son durak"a geldi. Milli Takım forması altında Dünya Kupası üçüncülüğünü kazanan, Avrupa Şampiyonası'na ilk kez katılma başarısını gösteren efsane isimler, artık yaşları nedeniyle 2008 Avrupa Şampiyonası'nı göremeyecek. Kral Hakan Şükür, rekortmen Bülent Korkmaz ve Tugay, Alpay, Ergün, Okan ve Ümit Davala, formalarını gelecek nesillere devredecek. 2004'ü kaçıran bu yıldızlar, şimdi yerlerini alacak gençlerin 2008'e katılması için dua edecek. 
   
   Performans tablosu FUTBOLCU MAÇ GOL YAŞ Bülent Korkmaz 93 3 35 Tugay Kerimoğlu 92 2 33 Hakan Şükür 89 41 32 Alpay Özalan 84 4 30 Ergün Penbe 44 - 31 Okan Buruk 41 7 30 Ümit Davala 40 4 30 
   Bulaşıcı mikrop    MİLLİ Takımımız, son altı Dünya Kupası'nda üçüncü olan Avrupa ülkelerinin yaşadığı şanssızlığa yakalandı. Bu ülkeler, Dünya Kupası'nın hemen ardından gerçekleştirilen Avrupa Şampiyonası finallerine katılma hakkı kazanamadı. 1982'de Polonya, 1986'da Fransa, 1990'da ev sahibi İtalya, 1994'te İsveç, 1998'de Hırvatistan, Dünya üçüncülüğünü yakalamış, ancak iki yıl sonraki finallerde kendilerine yer bulamamıştı. 
   
   Finalistler 
   PortekizFransaDanimarkaÇek Cum.İsveçAlmanyaYunanistanİngiltereBulgaristanİtalyaİsviçreHırvatistanHollandaRusyaLetonyaİspanya 
   Devler firesiz    Boer gol attı 
   PORTEKİZ'DE yapılacak 2004 Avrupa Şampiyonası'na gidecek son 4 takım da dün akşam oynanan Play - Off'lardan sonra belli oldu. İlk maçta İskoçya'ya deplasmanda 1 - 0 yenilen Hollanda rövanşta rakibini dağıttı. Van Hooijdonk'un forma giymediği maçta 6 - 0'lık farklı skorla rakibini geçen Portakallar'ın 5. golünü ikinci yarıda oyuna giren Galatasaraylı Frank De Boer attı. 
   
   İspanya baskını 
   HIRVATİSTAN, 1 - 1'in rövanşında Slovenya'yı rakip sahada 1 - 0 mağlup ederek Portekiz vizesi aldı. Cumartesi günü Norveç'i kendi sahasında 2 - 1 mağlup eden İspanya ise rakibine deplasmanda da şans vermeyerek 3 - 0'lık skorla finallere giden diğer takım oldu. Rusya, kendi sahasında 0 - 0 berabere kaldığı Galler'i deplasmanda 1 - 0 devirerek mutlu sona ulaştı. 
   
   
</TEXT>
</DOC>
