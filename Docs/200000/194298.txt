<DOC>
<DOCNO> 194298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/guncel/gun05.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev Sol davasının 400 klasöründen 100'ü kaybolmuş 
</HEADLINE>
<TEXT>
   Bu dava sürerken canlı sanık kalmayacak 
   23 yıldır süren 1243 sanıklı Devrimci Sol davasının kararı "100 klasörü kayıp" gerekçesiyle bozulunca hukukçular, yeniden yargılanmanın nasıl olacağını tartışmaya başladı 
      SEMRA PELEK İstanbul 
   
   12 Eylül sonrasında açılan ve Dursun Karataş'ın ilk sırada yer aldığı 1243 sanıklı Dev - Sol Davası kararı, Yargıtay 11. Ceza Dairesi'nce bozuldu. Gerekçe ilginçti "400 klasörden oluşan davanın 100 klasörü kaybolduğu için inceleme yapmak imk nsız hale geldi " Kararla "yeniden yargılamanın olup olmayacağı" gündeme geldi. Avukatlar "Dosyalar bulunmadan yargılama olmaz" ve "Tebligatlar yapılana kadar zamanaşımına girer" diyerek "davanın bir sonu olmayacağını" savundu. 
   Dev - Sol davası 1982'de başladı. İstanbul 2 No'lu Askeri Mahkemesi'ndeki dava sürerken, Dev - Sol liderleri "tünel operasyonlarıyla" firar etti. Çoğu daha sonra 'polisle çatışırken' öldü. 
   Yargılama sonunda 42 sanık idam, 553 sanık 2 yıl 9 ay 10 günden 20 yıla kadar değişen hapis cezalarına çaptırılırken, 582'si beraat etti. Sıkıyönetimin kalkmasıyla birlikte dosyalar Üsküdar Ağır Ceza Mahkemesi'ne gönderildi. "Yetki tartışması"yla sanıklara tabligatların gönderilmesi yedi yıl sürdü. En sonunda 1998'de dosya Yargıtay'a temyiz için gitti. 
   
   "Yargılama olmaz" 
   Davayı yıllarca takip eden avukat Kaşif Ağanoğlu, dosyaların kaybolmasını komedi olarak niteleyerek şunları söyledi 
   "Delilsiz suç mu olur Bulunmazsa ihya canlandırma kurumu devreye girer. Yani evrakın birer kopaları bulunuyorsa yerlerine konur. Ama bulunabileceğini zannetmiyorum. Ayrıca dosyaları kim kaybettiyse onlar hakkında 'görevi ihmal' suçundan dava açılmalı. Ama bu da zamanaşımına girmiştir." 
   Avukatlardan Sami Kadırgan da " Bu davaların altından kalkamayacaklarını anladılar, oraya buraya döndürüp duruyorlar. Binlerce sanık var, hepsi unutulmuş. Mahkemenin sanıklara 'bozma kararını' tebliğ etmesi gerek. Nerde bulacaksınız" dedi. 
   Avukat Behiç Aşçı ise "Dosyaları kimin kaybettiği belli değil. Uzun yargılama nedeniyle Avrupa İnsan Hakları Mahkemesi'ne de başvuracağız. Böyle önemli bir davada dosyaların kaybolması çok komik" yorumunu yaptı. 
   
   
</TEXT>
</DOC>
