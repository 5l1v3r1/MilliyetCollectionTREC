<DOC>
<DOCNO> 154932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sontur24.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
8. Kolordu Komutanı "Bingöl'de çadır dağtımı tek elden yapılıyor" 
</HEADLINE>
<TEXT>

     8. Kolordu Komutanı Korgeneral Ethem Erdağı, Bingöl'de meydana gelen depremden sonra dünden itibaren çadır dağıtımının tek merkezden yapıldığını söyledi. 
     49. İç Güvenlik Tugay Komutanlığı'nda gazetecilere açıklama yapan Korgeneral Erdağı, depremin ikinci gününden gününden itibaren çadır dağıtımının askeri birlikler tarafından yapıldığını belirterek, dünden itibaren de bu dağıtımın tek merkezden yapıldığını belirtti. 
     Korgeneral Erdağı, deprem bölgesinde çadır dağıtımı nedeniyle yaşanan olayların ardından Valilikle alınan ortak karar sonrası, çadır dağıtımının sağlıklı bir şekilde yapılması için askerler tarafından gerçekleştirildiğini bildirdi. 
     Dünden itibaren de çadır dağıtımının tek merkezden yapıldığına dikkat çeken Korgeneral Erdağı, şu ana kadar 11 bin 212 çadırın deprem bölgesine geldiğini ve bu çadırlardan 10 bin 314'ünün dağıtıldığını bildirdi. 
     Korgeneral Erdağı, dünden itibaren 2 bin 500'den fazla çadırın dağıtıldığını belirterek, şunları kaydetti 
     ''Çadırlar askerler tarafından ihtiyaç sahibi vatandaşların evlerine kadar götürülüyor. Çadırlar daha önce muhtarlar aracılığıyla dağıtılıyordu. Şimdi tek merkezden dağıtım yapıyoruz. Bölgede dağıtılan çadırların 1800'ü köylere verildi.'' Deprem bölgesine gelen gıda yardımlarının dağıtımının da devam ettiğini ifade eden Korgeneral Erdağı, bölgeye ulaştırılan 239 ton yiyecekle, 292 bin şişe suyun büyük bir bölümünün vatandaşlara dağıtıldığını, geri kalan kısmının da dağıtılacağını söyledi. 
     
</TEXT>
</DOC>
