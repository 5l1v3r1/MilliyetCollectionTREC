<DOC>
<DOCNO> 170446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sontur17.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Peker "Pilotun başarısı ile faciadan döndük" 
</HEADLINE>
<TEXT>

     Şile'de havalanmak isterken pervanesi parçalandığı için yarısına kadar suya batan uçaktan kurtulan Sedat Peker, büyük bir facianın eşiğinden döndüklerini söyledi. 
     Kazayla ilgili olarak Şile İlçe Emniyet Müdürlüğü'ne ifade veren Peker, çıkışta gazetecilere yaptığı açıklamada, kazada ayağından hafif şekilde yaralandığını ve tedavisini yaptırdığını belirtti. 
     Sedat Peker, ''Antalya'ya gidecektik, kaza meydana geldi. Kaptan pilotun başarısı sayesinde büyük bir faciadan döndük'' dedi. 
     Uçakta bulunan diğer yolcuların kimliklerini açıklamayan Peker, onların kendisinin misafiri olduklarını bildirdi. 
     Peker'in avukatı Utku Tekayak da, kazanın, kalkış sırasında kanatlardan birinin dalgalara çarpması yüzünden meydana geldiğini ifade etti. 
     
</TEXT>
</DOC>
