<DOC>
<DOCNO> 198318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/yasam/ayas.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
109 kurban daha 
</HEADLINE>
<TEXT>

   9 günlük tatilin ilk 7 günü trafik kazaları 109 can daha aldı. Ağrı'da dün meydana gelen korkunç kazada 6 kişi diri diri yandı 
      DOĞAN HABER AJANSI 
   
   Her bayram olduğu gibi ne yazık ki yine 'patlayan' trafik terörü, tatilin ilk 7 gününde 109 can daha aldı. 113 kişinin de yaralandığı kazaların en korkunçlarından biri dün Ağrı'da yaşandı. Serbest muhasebeci Orhan Öztürk, BMW marka otomobiliyle Tercan yakınlarında, 'Ölüm virajı' olarak anılan viraja hızlı girince direksiyon h kimiyetini kaybetti. Karşı şeride geçen otomobil, Atilla Uzun yönetimindeki tankerin altına girdi. 
   Otomobil motor kısmından alev alırken, hafif yaralanan tır sürücüsü Uzun, benzin dolu aracı geri alarak yangından kurtarmayı başardı. Alev topuna dönen diğer otomobilin kapılarını açmayı başaramayan Uzun, cep telefonuyla polisten yardım istedi. Ancak polis kaza yerine ulaşıncaya kadar, Öztürk'le eşi Emine, yakınları Hayrettin, Nezahat ve Münevver'le çocuk olduğu belirtilen Zelal Öztürk, yanarak feci şekilde can verdi. 
   
   Dünkü diğer kazalar 
   Konya Ereğli'de Bülent Tekel'in 32 kullandığı otomobil, aşırı hız nedeniyle takla attı. Levent Baş 31 , Mehmet Filikçi 41 , Kemal Kayışoğulları 46 hayatını kaybetti. Konya'da dün meydana gelen diğer kazalarda ise Şakir Acar, Mustafa Şamlıyan, Zehra Sürer ve Fadime Sürer öldü. Edirne'deki kazada ise Mehmet Çelik, Sait Demir, Hasan Çalık ve Remzi Durmuş can verdi. Bursa'da Nazlı Gökçe, Kayseri'de Mehmet Bahçıvan, Samsun'da Erdoğan Çil trafik terörüne kurban gitti. 
   
   Ölüm virajına hızlı girmenin korkunç sonu    Ağrılı serbest muhasebeci Orhan Öçtürk, yörede ölüm virajı olarak anılan bölgeye hızlı girince direksiyon h kimiyetini kaybetti. Karşı yönden gelen Atilla Uzun'un kullandığı tankerin altına giren BMW marka aracın içinde sıkışan Öztürk, eşi ve dört yakını, alev alan otomobilin içinde diri diri yanarak can verdi. Araç söndürüldüğünde her şey için çok geçti... 
   
   Gün gün trafik terörü    Alınan bilgilere göre bayram tatilinin başladığı cuma akşamından önceki güne kadar meydana gelen bazı kazalarda ölü ve yaralı sayısı şöyle 
   21 KASIM CUMA Toplam 8 ölü, 89 yaralı. Düzce 1 ölü, 1 yaralı Kayseri 2 ölü, 3 yaralı Denizli 1 yaralı Karaman 1 ölü, 27 yaralı Çanakkale 1 ölü İzmir 28 yaralı Eskişehir 1 ölü Karabük 1 ölü, 29 yaralı22 KASIM CUMARTESİ Toplam 11 ölü, 29 yaralı. Antalya 4 ölü, 3 yaralı Konya 1 yaralı Niğde 5 ölü, 1 yaralı Gaziantep 9 yaralı Mersin 9 yaralı Kocaeli 3 yaralı İsmir 1 ölü Adana 1 ölü, 3 yaralı.23 KASIM PAZAR Toplam 3 ölü, 2 yaralı. İzmir 1 ölü, 1 yaralı, Aydın 1 ölü Bursa 1 ölü. Bolu 1 yaralı.24 KASIM PAZARTESİ Toplam 13 ölü, 9 yaralı. Bolu 7 ölü, 4 yaralı Kütahya 1 ölü, 1 yaralı Manisa 5 ölü, 4 yaralı.25 KASIM SALI Toplam 9 ölü, 13 yaralı. Samsun 2 ölü Gaziantep 3 ölü, 2 yaralı, Ordu 1 ölü Adana 3 ölü, 4 yaralı Antalya 7 yaralı.26 KASIM ÇARŞAMBA Toplam 7 ölü, 21 yaralı. İzmir 1 ölü, 4 yaralı Bursa 1 yaralı Samsun 1 ölü, 13 yaralı, Antalya 1 ölü Bilecik 1 ölü Adana 1 ölü, Manisa 2 ölü, 3 yaralı. 
   
   
</TEXT>
</DOC>
