<DOC>
<DOCNO> 155314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun31.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıp skandallarını anlatan kitap "Ameliyatların yarısı gereksiz" 
</HEADLINE>
<TEXT>

     Almanya'da tıp alanında yaşanan skandalları anlatan ''İyileştirmek Yasak - Öldürmeye İzin Var'' adlı kitap, piyasaya çıktı. 
     Kurt Blüchel 69 adlı yazar, ''Tıp Alanında Örgütlü Suçlar'' alt başlığıyla yayımladığı 400 sayfalık kitapta, doktorlardan, ''beyazlar içindeki yarı tanrılar'' ya da ''beyazlar içindeki yeteneksizler'' şeklinde söz ediyor. 
     Almanya'da her yıl yapılan 8 milyon ameliyatın yaklaşık yarısının gereksiz olduğu ifade edilen kitapta, her yıl yaklaşık 9 buçuk ton apandistin de gereksiz yere alındığı öne sürüldü. 
     Kitapta, gereksiz yere her yıl yaklaşık 100 bin kadının göğüslerinin alındığı, yaklaşık 2 milyon yaşlının da, doktorlarından yanlış ilaç aldıkları için hastanede yeniden tedavi görmek zorunda kaldıkları görüşü savunuldu. 
     Bazı somut olaylara da yer verilen kitapta, Bamberg kentindeki bir klinikte 63 yaşındaki bir emeklinin bacağının hiç yere kesildiği, Kassel kentindeki bir klinikte de, akciğer kanseri olan bir öğretmenin ciğerinin sağlam tarafının alındığı belirtildi. 
     Almanya'daki toplam 270 bin doktorun her yıl en az bir kere büyük bir hata yaptığını, her 4 doktordan birinin de en az 1 kişinin ölümüne sebebiyet verdiğini ifade eden yazar Blüchel, vatandaşlara, gittikçe kötüleşen bir sağlık sistemine karşı mücadele etme çağrısında bulundu. 
     
</TEXT>
</DOC>
