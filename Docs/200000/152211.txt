<DOC>
<DOCNO> 152211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/ekonomi/eko06.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazan'a da Ramstore açıldı 
</HEADLINE>
<TEXT>

     CENK BAŞLAMIŞ Moskova 

     Rusya'da ilk kez bu yıl Moskova dışına taşan Ramstore'lar, Sibirya'dan sonra, 21'inci mağazasını Tataristan'ın başkenti Kazan'da açtı. 
     Rusya'da Migros ve Enka ortaklığı ile genişleyen Ramstore'lar 2003 yılı başından beri biri Sibirya'da olmak üzere dört ayda, beş yeni yatırım gerçekleştirdi. Altıncı Ramstore, Tataristan'ın başkenti Kazan'da açıldı. Ramstore'un Rusya'da mağaza sayısı yeni Ramstore Kazan açılışı ile birlikte beşi Ramstore Alışveriş Merkezi olmak üzere toplam 21'e yükseldi. 
     Tataristan Devlet Başkanı Shamiev'in de katılımı ile açılan mağazada 30 bine yakın ürün satılıyor. 
     
     100 kişiden 97'si biliyor 
     2002'de Rusya'da Ramstore'lara 100 milyon dolar yatırım gerçekleştirildi. 2003'te de aynı tutarda yeni yatırım planlanıyor. Bugüne kadar Rusya'daki toplam yatırım 250 milyon dolara ulaştı. Ramstorelar'ın 2003'te toplam cirosunun yüzde 40- 45 oranında artması bekleniyor. Ruslar'ın büyük ilgisini çeken Ramstore'un Moskova'da bilinirlik oranı da yüzde 97 oldu. 
     


EKONOMİ 




















</TEXT>
</DOC>
