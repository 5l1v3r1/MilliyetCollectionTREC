<DOC>
<DOCNO> 180102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur38.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanedeki "bıçaklı" doktor açığa alındı... 
</HEADLINE>
<TEXT>

     Antalya Devlet Hastanesi Acil Servisi'nde, cebindeki bıçakla fotoğrafı çekilen Doktor Alaaddin Küçük açığa alındı. 
     Alaaddin Küçük'ün cebindeki bıçakla fotoğrafının bir gazetede yer alması sonrasında Sağlık Bakanlığı, Antalya Valiliği ve Antalya Devlet Hastanesi Başhekimliği'nce başlatılan soruşturma devam ediyor. Soruşturma kapsamında Doktor Alaaddin Küçük'ün açığa alındığı öğrenilirken, doktorun yazılı ve sözlü verdiği ifadelerinde, cebindeki bıçağın madde bağımlısı gençlerden alınan bıçak olduğunu ve fotoğrafın mizansen olduğunu iddia ettiği öğrenildi. 
     Bu arada Sağlık Bakanlığı müfettişlerinin de olayla ilgili soruşturma başlattıkları öğrenildi. 
     Öte yandan, sabah saatlerinde eşiyle birlikte Antalya Devlet Hastanesi'ne gelen doktor Alaaddin Küçük, çıkışta gazetecilerin sorularını yanıtlamazken, görüntü alınmasını da istemedi. Doktor Küçük'ün adı öğrenilemeyen eşi ''Zaten açığa alındı. Daha fazla üzerine gitmeyin'' diye konuştu. 
     
</TEXT>
</DOC>
