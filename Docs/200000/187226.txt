<DOC>
<DOCNO> 187226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sondun13.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam'da yasak kilisenin rahipleri kuşatıldı .. 
</HEADLINE>
<TEXT>

     Vietnam'da yasaklanan bir kilisenin 11 rahibinin içinde bulunduğu bir minibüsün güvenlik kuvvetleri tarafından kuşatıldığı ve rahiplerin bugün açlık grevine başladığı bildirildi. 
     Merkezi Paris'te bulunan Uluslararası Budist Enformasyon Bürosu, Vietnam Birleşik Budist Kilisesi'ne bağlı rahiplerin, Binh Dinh eyaletinin Nguyen Thieu Manastırı'ndan Hoşimin Kenti'ne giderken güvenlik polisi tarafından durdurulduğunu açıkladı. 
     Patrik Thich Huyen Quang, minibüsten cep telefonuyla büroyu arayarak, ''40 kadar kişinin minibüsü çevirdiğini, lastiklerin patlatıldığını ve pencerelere taş atıldığını'' söyledi. 
     Quang ve kilisenin başkan yardımcısı, Nobel Barış Ödülü adayı Thich Quang Do, açlık grevine başladıklarını ve polis geri çekilene kadar minibüsü terk etmeyeceklerini bildirdi. 
     Vietnam yetkilileri, henüz iddiayla ilgili açıklama yapmadı. 
     Vietnam Birleşik Budist Kilisesi, 1981'de devlet güdümündeki Vietnam Budist Kilisesi'nin kurulmasından sonra yasaklanmıştı. 
     Quang ve Do, 20 yıldan fazla hapiste veya ev hapsinde tutuldu. 
     Do 74 Haziran'da ev hapsinden serbest bırakılmış, Quang 86 ise Vietnam Başbakanı Phan Van Khai ile bu yıl başlarında Hanoi'de tarihi bir görüşme yapmıştı. 
     
</TEXT>
</DOC>
