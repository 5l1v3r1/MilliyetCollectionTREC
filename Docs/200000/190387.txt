<DOC>
<DOCNO> 190387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun27.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
5 AB'liden 1'i esrar kullanmış 
</HEADLINE>
<TEXT>

     Avrupa Birliği Uyuşturucu İzleme Merkezi EMCDDA tarafından yapılan bir araştırmada, AB ülkeleri vatandaşlarının yüzde 20'sinin hayatlarında en az bir kere esrar kullandığı belirlendi. 
     Merkezi Lizbon'da bulunan EMCDDA, AB üyesi ve aday ülkelerde uyuşturucu kullanımı ve uyuşturucu bağımlılığına ilişkin hazırladığı yıllık raporu, Avrupa Parlamentosu'nda düzenlenen bir basın toplantısıyla kamuoyuna açıkladı. 
     ''İspanya ve Danimarka'da 15-34 yaş grubundaki kişilerin yüzde 44'ünün hayatlarında en az bir kere esrar kullandığı'' belirtilen raporda, ''AB ülkelerinin dünyanın en büyük esrar pazarını teşkil ettikleri'' kaydedildi. 
     Raporda, AB üyesi ve aday ülkelerde alkol tüketiminin giderek arttığı da ifade edildi ve özellikle genç nesil arasında alkol kullanımının artmasından endişe duyulduğu bildirildi. 
     EMCCDA raporuna göre, Danimarka'da 15-16 yaş grubundaki gençlerin yüzde 89'u hayatlarında en az bir kere sarhoş oldular. Raporda, İrlanda ve Norveçli gençlerin, sürekli alkol tüketiminde AB ülkeleri içinde ilk sıralarda yer aldıkları belirtildi. 
     AB ülkeleri içinde uyuşturucu ile mücadele konusunda önlemlerin ve işbirliğinin arttığı hatırlatılan raporda, AB'ye üye 15 ülke ve Norveç'te uyuşturucuyla mücadele konusunda yılda yaklaşık 2.5 yılda milyar euro harcandığı kaydedildi. 
     
</TEXT>
</DOC>
