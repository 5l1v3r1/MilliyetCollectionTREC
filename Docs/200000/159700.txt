<DOC>
<DOCNO> 159700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun37.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İran Cumhurbaşkanı, Suriye Dışişleri Bakanı Şara ile görüştü 
</HEADLINE>
<TEXT>

     İran Cumhurbaşkanı Muhammed Hatemi, Suriye Dışişleri Bakanı Faruk El Şara ile görüştü. Görüşmede, İran ve Suriye arasındaki ikili ilişkiler ele alındı. 
     İRNA'nın haberine göre, Hatemi, İslam Konferansı Örgütü İKÖ Dışişleri Bakanları 30. Toplantısı için Tahran'da bulunan El Şara'yı kabulünde yaptığı konuşmada, Tahran ve Şam'ın bütün alanlarda ikili işbirliğini geliştirmek için siyasi iradeye sahip olduğunu söyledi. 
     Hatemi, Irak halkının ulusal dayanışmayı güçlendirmesi ve bu ülkede bütün etnik grupların temsil edildiği bir hükümet kurulması gerektiğini de belirtti. 
     El Şara da İran ve Suriye arasında bölgesel işbirliğine ihtiyaç bulunduğunu ve Şam yönetiminin bölge ülkelerine karşı yabancı tehditler konusunda Tahran ile aynı görüşleri paylaştığını kaydetti. 
     
</TEXT>
</DOC>
