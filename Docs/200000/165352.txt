<DOC>
<DOCNO> 165352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sondun27.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İskeçe'de camiye saldırı.. 
</HEADLINE>
<TEXT>

     Batı Trakya'da, İskeçe kentindeki bir camiye taşlı saldırıda bulunuldu. Aşağımahalle Camii'nin, Pazar günü sabah namazının kılındığı sırada hedef alındığı saldırıda, caminin iki penceresinin camları, kimliği belirsiz kişi ya da kişilerce atılan taşlarla kırıldı. Cami yetkililerinin olayı polise bildirdikleri belirtildi. Batı Trakya Türk Azınlığı Danışma Kurulu tarafından yayınlanan kınama bildirisinde, bu çeşit olayların farklı kültür ve inanışların birlikte yaşaması için gerekli olan hoşgörü ortamına gölge düşürdüğü kaydedildi. Bildiride, Batı Trakya'da son dönemde Türk toplumu fertlerine yönelik haksız uygulama ve saldırılarda artış gözlendiği ve bu gelişmeden endişe duyulduğu ifade edildi. 
     
</TEXT>
</DOC>
