<DOC>
<DOCNO> 171731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/siyaset/siy02.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker gönderme MGK'da ele alındı 
</HEADLINE>
<TEXT>

   Milli Güvenlik Kurulu'nda, gerginleşen Türk - ABD ilişkileri, Irak'a asker gönderme talebi ve yolsuzluklarla mücadele konusu ele alındı 
      ŞÜKRAN PAKKAN İstanbul 

   
   Cumhurbaşkanı Ahmet Necdet Sezer'in başkanlığında toplanan MGK'da, Kuzey Irak'taki gözaltı krizi sonrası gerginleşen Türk - ABD ilişkileri, Washington yönetiminin son günlerde dile getirdiği Irak'a asker talebi ve yolsuzluklarla mücadele konusu ele alındı. 
   MGK'nın temmuz ayı olağan toplantısı, Harp Akademileri Komutanlığı'nda, yeni yapılan Harp Oyunları Similasyon Merkezi'ndeki salonda yapıldı. 
   Cumhurbaşkanı Sezer, toplantıya gelişinde Genelkurmay Başkanı Orgeneral Hilmi Özkök ve Harp Akademileri Komutanı Orgeneral İbrahim Fırtına tarafından törenle karşılandı. 
   Toplantıya, Sezer'in yanı sıra Başbakan Recep Tayyip Erdoğan, Genelkurmay Başkanı Org. Özkök, Devlet Bakanı ve Başbakan Yardımcısı Mehmet Ali Şahin ile MGK üyesi bakanlar ve kuvvet komutanları katıldı. 
   
   Harp Akademisi'nde mezuniyet sevinci    ERCAN ARSLAN 

   Harp Akademileri mezuniyet töreni, Sezer'in katılımıyla Harp Akademileri Komutanlığı'nın Atatürk Harp Oyunu Simülasyon Merkezi ve Kültür Sitesi'nde yapıldı. Erdoğan ve Org. Özkök'ün de katıldığı törende, Kuvvet Harp Akademisi'nden 149, Silahlı Kuvvetler Akademisi'nden 36, Milli Güvenlik Akademisi eğitimini tamamlamış 6'sı asker 40 sivil yönetici, 23 dost ve müttefik ülkeden 36 subay ve kararg h subaylığından 89 subaya diplomaları verildi. Birinciler diplomalarını Sezer'den aldı. 
   
   
</TEXT>
</DOC>
