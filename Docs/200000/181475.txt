<DOC>
<DOCNO> 181475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sondun32.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas'tan İsrail evlerine saldırı tehdidi.. 
</HEADLINE>
<TEXT>

     Filistinli dinci Hamas örgütünün askeri kanadı İzzeddin El Kassam Tugayları, İsrail'in örgütün siyasi liderlerinden Mahmud Zahar'ı Gazze'deki evinde öldürme girişiminden sonra, ''İsrail'e saldırı biçimini değiştireceğini'' bildirdi. 
     Örgütten yapılan açıklamada, İsrail evleri ve binalarına saldırı düzenleneceği tehdidinde bulunuldu. 
     Açıklamada, ''Sivillere ait evlerin hedef alınması kırmızı hatların ihlalidir. Bu yüzden Siyonist düşman, bizim tarafımızdan da işgal altındaki Filistin topraklarında bulunan evlerinin ve binalarının hedef alınmasının sorumluluğunu üstlenmek zorunda kalacak'' denildi. 
     İsrail'in bugün Gazze'ye düzenlediği hava saldırısında Zahar'ın evi atılan füzeyle yerle bir olmuş, oğlu ve koruması ölürken kendisi hafif yaralanmıştı. 
     
</TEXT>
</DOC>
