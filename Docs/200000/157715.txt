<DOC>
<DOCNO> 157715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/guncel/gun02a.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
550. yıla özel kutlama 
</HEADLINE>
<TEXT>

İstanbul'un fethinin 550. yılı kutlamaları başladı. Kortej, Galatasaray'dan Taksim Meydanı'na yürürken bando, kalabalığı ünlülerin sevilen eserleriyle coşturdu... 
     GÜRKAN AKGÜNEŞ İstanbul 

     İstanbul'un fethinin 550. yıldönümü kutlama programı, Galatasaray'dan Taksim Meydanı'na yapılan yürüyüşle başladı. 
     Batı Garnizon Karma Bandosu eşliğinde Galatasaray Lisesi önünde başlayan yürüyüşe, İstanbul Valisi Muammer Güler, Büyükşehir Belediye Başkanı Ali Müfit Gürtuna, 3. Kolordu Komutan Vekili Tümgeneral Metin Yavuz Yalçın, İl Emniyet Müdürü Celalettin Cerrah ile diğer resmi, özel ve sivil toplum kuruluşlarının temsilcileri katıldı. 
     Kortej önce İstiklal Caddesi'nden Taksim Meydanı'na geldi. Ardından, Gezi Parkı'nda kurulan platformda konser verildi. 
     Bando, Binbaşı Mustafa Çetiner'in yönettiği bando ve Haliç Üniversitesi Konservatuvarı öğrencisi Levent Güler, Elvis Presley, Kayahan, Sezen Aksu ve Fahir Atakoğlu'nun sevilen eserlerini seslendirdi. 
     

</TEXT>
</DOC>
