<DOC>
<DOCNO> 169285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sondun20.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
215 hastasını öldüren doktor "yeteneksiz polislere" çatmış.. 
</HEADLINE>
<TEXT>

     İngiltere'de meslek hayatı boyunca 215 hastasını öldüren aile hekimi Harold Shipman'ın soruşturmasında görevli 2 polis, deneyimsizlik ve davanın zorluğuna uygun mesleki yeteneğe sahip olmamakla suçlandı. 
     Yüksek Mahkeme hakimi Janet Smith'in yürüttüğü soruşturmanın sonunda açıklanan raporda, ''Eğer ilgili 2 polis memuru soruşturmayı doğru yürütselerdi, Shipman daha önce suçlanabilir ve en az 3 kurban bugün hayatta olabilirdi'' ifadesi yer aldı. 
     Raporda, 2 polisin yanı sıra, soruşturmaya katılan tıbbi bilirkişilerin de bazı eksiklikleri bulunduğu kaydedildi. 
     Dr. Shipman hakkındaki soruşturmanın 1998'de başladığı hatırlatılan raporda, doktorun bu tarihten sonra 3 kadını daha öldürdüğü belirtildi. 
     İngiltere'nin kuzeyinde Manchester dışında aile hekimliği yapan 57 yaşındaki Shipman, Ocak 2000'de, 15 yaşlı kadına öldürücü dozda eroin enjekte etmekten 15 kez müebbet hapse mahkum olmuştu. Shipman, bugüne kadar cinayetlerle ilgili bilgi vermeyi reddetti. 
     
</TEXT>
</DOC>
