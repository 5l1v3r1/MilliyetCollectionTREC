<DOC>
<DOCNO> 160686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/spor/spo00.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER LİG PANORAMA 
</HEADLINE>
<TEXT>
KİM DÜŞTÜ 
Ligin son haftasının analizini yaparken, "Altay da düştü" diyerek işin içinden sıyrılmak yanlış olur. Ne yazık ki, şüphe ve dedikodu, yani gölge de düştü son haftanın üstüne 
     TAMER BAĞLAN 

     UEFA'ya ve ikinci lige son yolcuları uğurlayıp, 45. sezonunu da tamamladık Türkiye 1. Futbol Ligi'nin. 15 kez Galatasaray, 14 kez Fenerbahçe, 10 kez Beşiktaş ve 6 kez Trabzon 1959'dan, 2003'e 45 kez mutlu sona ulaşan dört şampiyon. Hesap apaçık ortada. "Bu giriş niye böyle " derseniz hani yıldızlarla şampiyonluk hesapları karıştırılıp, bir yanlışlık yapılmasın da... 
     Başlangıçtaki tüm hedeflerini birer birer yitiren Fenerbahçe ligin 22. haftasında 12 puan önündeydi, gelecek sezon ülkemizi UEFA Kupası'nda temsil edecek Malatyaspor'un. Ancak, öyle süratliydi ki düşüşü, kalan hafta sayısı kadar puan farkı bile Sarı - Lacivertliler'e yetmedi. Doğrudur son haftalarda hakemlerden de çekti. Ne var ki, geçerli bir bahane değil bu. En az Malatyaspor kadar, Kanarya da geldiği yeri sonuna kadar haketti... 
     Elazığsporlu Eren'in 70 metre top sürerek attığı gol en azından taşıdığı önem açısından haftanın golüne aday gösterilebilir. Seyretmediyseniz, Maradona'nın 1986 Dünya Kupası'nda İngiltere'ye attığı ikinci golü aklınıza getirin. Tıpkı Eren gibi, nasıl da birer birer geçmişti önüne geleni. Yalnız, Eren'inki daha uzun mesafeli olmasına rağmen zorluk derecesi o kadar yüksek değildi. Sanki karşısında bir şeyler eksikti. Hani, aynı maçta Maradona'nın unutulmayan ilk golü vardı ya Aslında, Eren'in attığı onunla eşdeğerdi. Birinde hileli el vardı, diğerinde ise... 
     Diyarbakır'daki kritik karşılaşmada doruğa çıkan 'kardeşlik' ve 'dayanışma' gösterisi de görülmeye ve övülmeye değerdi. Sporun amacı da bu değil mi İnsanları fair play anlayışıyla birbiriyle kaynaştırmak... Zaten, amaç bir olup, aynı yola baş koyunca çok daha kolay oluyor yakınlaşmak... 
     Ligde kalan Bursasporlu futbolcular maçtan sonra "Bundan büyük mutluluk olamaz" diye ağlıyorlardı. İşte sorun da bu zaten Şehrin futbola olan ilgisine, ekonomik yapıya ve yılların tecrübesine rağmen, Bursaspor'u küme düşme noktasına kadar getiren... Halbuki, 36 sezondur 1. Lig'de yer alan Timsahlar'ın zirveye oynama zamanı çoktan geldi de geçiyor bile. Yeşil - Beyazlı formayla gol krallığı yarışında ikinci kez zirveye oturan Okan Yılmaz'ın Bursaspor'u yönetenlere örnek olması dileğiyle... 
     Haftanın en zor, en olaylı ve en dramatik karşılaşmasının sonucunda, İzmir'in ikinci temsilcisi de ayrıldı ligden. Keşke, o kora kor mücadele küfürlerle, yumruklarla, tekmelerle gölgelenmeseydi. Keşke, kaleci antrenörü rakip atağı kesmek amacıyla sahaya sürülmeseydi.... 
     Altay yöneticisi, teknik heyeti, futbolcusuyla lig boyunca sürdürdüğü onurlu mücadelenin son ayağında yanlış yaptı. Yanan canları sağolsun Hakem hatalarının son haftalarda artması tesadüfse, kader maçını kardeşkardeş oynamak sportmenlikse, aslarını tatile gönderip üç takımı birden ilgilendiren bir maçta yedekleri sahaya sürmek profesyonellikse... Altay'ın da biraz yanlışı olsun... 
     
     HAFTANIN 11'İ 
     Zdravkov İstanbulspor 
     İbrahim Adanaspor 
     Erkan Bursaspor 
     Tayfun Göztepe 
     Saidou İstanbulspor 
     Yasin Beşiktaş 
     Suat Galatasaray 
     Mithat Malatyaspor 
     Ali Cansun Beşiktaş 
     Okan Bursaspor 
     Sinan Samsunspor 
     
     HAFTANIN TAKIMI 
     MALATYASPOR Bu sezon müthiş bir çıkış yakalayan Sarı - Kırmızılı ekip, Trabzonspor deplasmanından üç puanla dönerek, UEFA Kupası vizesini aldı, önemli bir başarıya imza attı 
     
     HAFTANIN TEKNİK DİREKTÖRÜ 
     ZİYA DOĞAN Malatyaspor'un adeta çehresini değiştirdi. Geçen sezon ligde son anda kalan takımını bu yıl zirvelere taşıdı. Kısıtlı imkanlara rağmen koyduğu hedeflere ulaşmasını bildi. 
     
     HAFTANIN FUTBOLCUSU 
     SUAT KAYA Galatasaray'ın emektar oyuncusu uzun bir aradan sonra Gaziantepspor maçında şans buldu, enerjisi, hırsı ve akıl dolu futboluyla gözdoldurdu. İlerleyen yaşına rağmen gençlere adeta taş çıkarttı, attığı şık golle de alkışları topladı. 
     HAFTANIN HAKEMİ 
     ALİ AYDIN Diyarbakırspor - Elazığspor maçını yönetirken fazla zorlanmadı. Her zamanki gibi pozisyonlara yakındı, avantaj kurallarını iyi uyguladı, sezonun en iyi ismi olduğunu bir kez daha kanıtladı. 
     
GOL KRALLIĞI Futbolcu Takım Maç Gol Okan Bursaspor 34 24 Necati Adanaspor 33 19 Ü.Karan Galatasaray 28 16 Augustine Ankaragücü 33 16      
     
ASİST KRALLIĞI Futbolcu Takım Maç Gol Pası Timuçin Malatyaspor 28 15 Murat Diyarbakırspor 31 10 Gökdeniz Trabzonspor 31 10 Fazlı Malatyaspor 34 9      
     
     KART CEZALILAR 
     Kırmızı kart Erman Yıldırım F.Bahçe 
     
     Haftanın maçları 
     Samsun - Beşiktaş 3-4 
     Sinan Dk. 20 ve 76 pen., Hakkı Dk. 68, 
     Ali Cansun Dk. 38 ve 45, Tayfur Dk. 52, Niyazi Dk. 70 
     Galatasaray - Gaziantep 2-1 
     Mehmet Polat Dk. 40, Suat Dk. 77, 
     Devran Dk. 79 
     Göztepe - Fenerbahçe 1-1 
     Rebrov Dk. 16 pen., Cem Baki Dk. 53 
     Trabzon - Malatya 0-2 
     Sertan Dk. 30, Mithat Dk. 64 
     Ankaragücü - Denizli 1-1 
     Simao Dk. 7, Serhat Dk. 37 
     Kocaeli - Adana 1-2 
     Necati Dk. 7, Selçuk Dk. 54, Murat Dk. 56 
     Diyarbakır - Elazığ 1-2 
     Eren Dk. 63, Da Silva Dk. 66, 
     Murat Hacıoğlu Dk. 74 
     İstanbulspor - Altay 0-0 
     Bursa - Gençlerbirliği 3-1 
     Okan Dk. 23 ve 57 pen., 
     Mustafa Gürsel Dk. 76, Ender Dk. 87 
     

</TEXT>
</DOC>
