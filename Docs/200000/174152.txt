<DOC>
<DOCNO> 174152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/spor/spo07.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dördüncü bulundu 
</HEADLINE>
<TEXT>

   Futbol Federasyonu, hakem hatalarını en aza indirebilmek için bir çift göze daha görev verdi, dördüncü hakemin yetkileri artırıldı 
   
   Uyarı yapabilecek 
   FUTBOL oyun kurallarında bir kısım değişikliğe giden Futbol Federasyonu, dördüncü hakemin yetkilerini artırdı. Daha önce belli sınırlar içinde görev yapan dördüncü hakemin, bundan sonra kritik pozisyonlarda orta hakemi uyarabileceği bildirildi. Dördüncü hakemin, yan hakemlerin de görememesi durumunda devreye girerek orta hakemi penaltılarda bile uyarabileceği açıklandı. 
   
   Artık oynanacak 
   FEDERASYON, skorboardda bulunan kronometrenin 45 ve 90. dakikalarda durdurulmasını istedi. Organizasyon ve sorumluluklar bölümünde ev sahibi takımın, hava koşulları nedeniyle sahayı bilerek elverişli hale getirmediği kanısına varılması durumunda, hakem, gözlemci ve misafir takımın masraflarını karşılaması kararlaştırıldı. Söz konusu kulübün disiplin kuruluna verileceği de belirtildi. 
   
   
</TEXT>
</DOC>
