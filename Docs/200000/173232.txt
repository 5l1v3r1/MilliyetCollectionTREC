<DOC>
<DOCNO> 173232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/guncel/agun.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Meraklı gözler rahat vermedi 
</HEADLINE>
<TEXT>

   İstanbul'un kalbinin attığı İstiklal Caddesi'nde üzerimizde tulumlar 6 temizlikçi ile işe koyulduk. Ancak etraftan gelen 'Güzelsin, çok güzel' sözleri daha da ileri gidince, şef devreye girmek zorunda kaldı... 
      ASLI ÖKTENER İstanbul 

   
   Beyoğlu Belediyesi, İstiklal Caddesi'nde altı kadın temizlik işçisi çalıştırmaya başlayalı yaklaşık üç hafta oldu. Biz de gece hayatının kalbi olan, farklı kültürel ve sosyo ekonomik yapıdaki birçok insanı buluşturan bu mek nda kadın temizlikçilerin çalışma koşullarını ve nelerle karşılaştıklarını merak ettik. 
   İşimiz gereği 06.00'da belediyenin Hasköy'de bulunan Temizlik İşleri Müdürlüğü'ndeydik. Önce tulumumuzu giydik. Ardından Müdür Metin Topçan'ı dinledik "Size mekanik süpürme makinesi verilecek. Bu makineyle vatandaşa çarpmamaya, yolunu kesmemeye özen gösterin. 'Lütfen' kelimesini sıkça kullanın." 
   
   'TEMİZLİK GÜZELDİR TABİİ' 
   Her şey tamamdı, altı kadınla birlikte Beyoğlu'na gittik. Başımızda bir erkek şef, ellerimizde 700 dolar değerindeki makineler işe koyulduk. Sabahın erken saatleri Taksim Meydanı yine de boş değildi. Ayılmak için çorba içenler, h l birasını yudumlayanlar, tinerci çocuklar, sokakta yaşayanlar ve işlerine gidenler... 
   Saatler ilerledikçe bize dönen meraklı gözlerin sayısı arttı. Erkekler, "Güzelsin, çok güzelll", "Bunlar nerden çıktı ya ", "Temizlik güzeldir tabii, temizleyinnn..." diye laf atıyordu. Yaşlıca bir teyze, "Kızım arapsabunu kullansanıza", travestiler, "Günaydın kızlar", "Ay üzerime çıkacaksın kız makineyle" diyordu. 
   
   ORTAK ŞİK YET HEMCİNSLERİ 
   Biz kendimizi işe kaptırmış giderken, gece fazla kaçıran bir adam önümüzü kesti. Elinde bira kutusuyla anlaşılmayan sözler sarf etti. İşte o an şef devreye girerek adamı uzaklaştırdı. 
   Tüm bunlardan sonra Tünel'de bir mola verildi, çaylar içildi. Yaşları 20 - 40 arasında, çoğu evli olan ve 312 milyon liraya çalışan kadınların ortak şik yeti, gözlerinin içine baka baka yerlere çöp atanlar, yaptıkları işten dolayı kendilerini küçümseyen bazı hemcinsleriydi. 
   
   İzmaritten geçilmiyor    İstanbul'da sabahın erken saatlerinde elimizde mekanik süpürme makinesiyle İstiklal Caddesi'ni arşınlarken, Türk insanının "sigara içmeyi" ve "yere tükürmeyi" ne denli çok sevdiğine yakından tanıklık ettik. Bu işin en zor kısmı, 25 kiloluk makinelerle çöpleri yerden toplamaktı. 
   
   
   
</TEXT>
</DOC>
