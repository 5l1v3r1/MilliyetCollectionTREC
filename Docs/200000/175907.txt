<DOC>
<DOCNO> 175907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sondun37.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hambali ABD'ye teslim edildi... 
</HEADLINE>
<TEXT>

     Endonezya'nın Bali adasında Ekim 2002'de düzenlenen saldırılardan sorumlu olduğu sanılan ve Tayland'da yakalanan Endonezyalı terörist Hambali, Amerikalı yetkililere teslim edildi. 
     Adının açıklanmasını istemeyen Taylandlı bir general, Asya'nın en çok aranan adamı Hambali'nin, ABD'den gelen özel bir uçakla Çarşamba sabahı Bangkok havaalanından götürüldüğünü söyledi. 
     Bangkok'taki Amerikalı bir diplomat ise ''Hambali ABD gözetiminde ve sorgulanıyor'' dedi, ancak Hambali'nin nerede olduğunu belirtmedi. 
     Hambali, Tayland'ın orta kesimlerindeki Ayuthaya bölgesinde yakalanmış ve Endonezya'ya götürülmüştü. 
     Hambali olarak bilinen Endonezyalı Ridvan Bin İsamuddin, İslam Cemaati örgütü üyesi ve El Kaide'nin Güneydoğu Asya'daki baş temsilcisi olduğu kabul ediliyor. 
     
</TEXT>
</DOC>
