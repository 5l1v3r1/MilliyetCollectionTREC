<DOC>
<DOCNO> 190833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur30.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefonla konuşmak için yolda duran işadamını vurdular 
</HEADLINE>
<TEXT>

     Fatih'te telefonla konuşmak için yolda duran işadamını silahla bacağından yaralayan 2 kişi, 9.5 milyar lira para ve otomobili gasp ederek kaçtı. 
     Bir banka şubesine 300 milyon lira para yatırdıktan sonra 34 UZU 44 plakalı otomobiliyle hareket eden turizm şirketi sahibi Cumali Esin 41 , çalan cep telefonuyla konuşmak için Abdüllezal Caddesi'nde yol kenarına yaklaşarak durdu. 
     Bu sırada otomobilin yanına yaklaşan 1'i silahlı 2 kişi, tehditle Esin'i araçtan indirmek istedi. Buna karşı çıkan Esin'i bacağından silahla yaralayan kişiler, daha sonra içinde yaklaşık 9.5 milyar lira para olan çantayı da alarak gasp ettikleri otomobille kaçtılar. 
     Bindiği taksiyle Haseki Hastanesi'ne giden Esin, kurşunun kemiğe zarar vermeden bacağa girip çıktığı anlaşılınca yapılan tedavinin ardından taburcu edildi. 
     Polisin ifadesine başvurduğu Esin, olayı gerçekleştiren kişilerin kendisini bankadan itibaren takip etmiş olabileceklerini söyledi. 
     Bu olaydan kısa bir süre sonra da Edirnekapı'da cipiyle seyir halinde olan kuyumcu Fethi Kaya 31 , kendisini durdurmak isteyen kişilerce diz kapağından silahla vuruldu. 
     Kaya, aracıyla International Hospital'e giderek tedavi altına alındı. 
     Polis, her iki olayın aynı kişilerce gerçekleştirilmiş olabileceği ihtimalini de değerlendirerek, faillerin yakalanması amacıyla çalışma başlattı. 
     
</TEXT>
</DOC>
