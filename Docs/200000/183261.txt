<DOC>
<DOCNO> 183261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/guncel/gun07.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör listesine onay verilmedi 
</HEADLINE>
<TEXT>

   AB'nin oluşturduğu terör listesine KADEK dahil edilmeyince, Türkiye ortak tutum belgesini onaylamadı 
   GÜVEN ÖZALP Brüksel 

   
   Avrupa Birliği'nin AB oluşturduğu terör listesine ilişkin son güncellemeye KADEK'in dahil edilmemesi üzerine Ankara, terör listesine ilişkin olarak AB'nin aldığı kararlara adayların da uyduğunu gösteren ortak tutum belgesine onay vermedi. Ankara'nın bu tepkisi, beraberinde ilginç bir gelişmeyi de getirdi. Terör listesine ilişkin olarak yapılan güncellemenin getirdiği en belirgin değişiklik, HAMAS'ın listeye dahil edilmesiydi. Dolayısıyla Türkiye bu ortak tutum belgesine onay vermeyerek, AB'nin aksine HAMAS'ın siyasi kanadını terörist örgüt olarak algılamıyor konumuna düştü. 
   Diplomatik kaynaklar, tepkinin KADEK'e yönelik olduğunu ifade etseler de PKK'nın terör listesine dahil edilmesinden bu yana bu konudaki tüm ortak tutum belgelerine imza atan ve HAMAS'ın askeri kanadını da tanıyan Türkiye'nin bu adımı, Brüksel'de soru işaretleriyle karşılandı. 
   
   
</TEXT>
</DOC>
