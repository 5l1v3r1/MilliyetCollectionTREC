<DOC>
<DOCNO> 182598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/yasam/yas10.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hooppp.. Aile var 
</HEADLINE>
<TEXT>

      NEVSAL ELEVLİ Londra 
   
   Tenisçi Anna Kournikova ile sevgilisi Enrique Iglesias, Santa Monica kumsalında 'fazla samimi' halde görüldü İngiliz Daily Star gazetesine göre de 'bu samimiyetleri' tepki gördü. Gazeteye göre çift, önce caddeye yakın bir bankta birbirlerine sarılarak oturdu. Ancak birkaç dakika sonra Anna, Enrique'nin kucağına oturarak, sevgilisini hararetli bir şekilde öpmeye başladı. Enrique'nin de Anna'ya ateşli bir şekilde yanıt vermesiyle, yoldan geçenleri 'şaşırtacak' bir görüntü oluştu. Yoldan geçen birinin "kızışmış kedi - köpek gibi birbirlerinin üzerinde" dediğini de yazan Daily Star, iki kişinin sokak ortasındaki bu davranışının hayranlarını hayrete düşürdüğünü kaydederek, "ayrılacaklarına dair çıkan dedikodulara da şimdilik son vermiş oldular" yorumunu yaptı. 
   
   
</TEXT>
</DOC>
