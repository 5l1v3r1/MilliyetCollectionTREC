<DOC>
<DOCNO> 193174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/spor/bvol.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Keyif purosu 3-2 
</HEADLINE>
<TEXT>

   Bayan Voleybol Milli Takımımız, Dünya ve Olimpiyat Şampiyonu Küba karşısında destan yazdı, nefesleri kesen bir maç sonrası rakibini 3 - 2 yenmeyi başardı 
      
   Pes etmediler 
   VOLEYBOLDA 9. Bayanlar Dünya Kupası'nda Türkiye, 3. maçında Küba'yı 3-2 yendi. Oyuna hızlı başlayan son olimpiyat ve Dünya Kupası şampiyonu rakibine ilk seti 25 - 22 veren Ay - Yıldızlı ekibimiz, ikinci sette başa baş bir oyun ortaya koymasına rağmen 25 - 22 ile 2-0 geriye düştü. Üçüncü sete ağırlığını koyan Milli Takımımız oyunu 25 - 20 kazandı ve umutlandı. 
   
   Tarihi başarı 
   ÖZELLİKLE Natalia, Neslihan ve Gülden'in müthiş oyunlarıyla dördüncü sette Küba'yı durdurmayı başaran Türkiye, nefesleri kesen bir mücadelenin ardından 2-2'lik skoru yakaladı. Tie - Break setinde heyecan doruk noktasına ulaştı. 12 - 9 öne geçen Ay - Yıldızlı ekibimiz, skorun 14 - 14'e gelmesine rağmen pes etmedi ve Küba'yı devirerek tarihi bir başarıya imza attı. 
   
   Maçın karnesi 
   HAKEMLER Tadashi Katsumata Japonya , Abdülmecid Djerad Tunus 
   TÜRKİYE Natalia 8 , Neslihan 8 , Özlem 6 , Bahar 7 , Esra 7 , Aysun 6 , Gülden 8 , Seda 5 , Pelin 5 
   KÜBA Ruiz 8 , Santos 6 , Carrillo 7 , Ortiz 7 , Mesa 6 , Barros 6 , Martinez 5 , Calderon 5 , Munoz 5 , Sanchez 5 
   SETLER 22 - 25, 22 - 25, 25 - 20, 25 - 23, 16 - 14 
   SÜRE 96 dakika 18, 20, 20, 23, 15 
   
   Hüsnü Can'a yeni görev    VOLEYBOL Federasyonu Başkanı Hüsnü Can, Balkan Oyunları Birliği Başkanlığı'na seçildi. Yunanistan'ın Atina kentinde yapılan Balkan Oyunları Birliği Toplantısı'nda, başkanlık görevine oy birliğiyle Hüsnü Can getirildi. Balkan Oyunları Birliği'nde Türkiye'nin yanı sıra, Yunanistan, Sırbistan Karadağ, Bulgaristan, Romanya, Moldova, Makedonya ve Arnavutluk yer alıyor. 
   
   Toplu sonuçlar 
   Çin - Dominik Cumhuriyeti 3-0 
   Polonya - Brezilya 0-3 
   ABD - İtalya 3-0 
   Mısır - Arjantin 0-3 
   Japonya - Güney Kore 3-2 
   
   Puan durumu TAKIMLAR O G M AS VS P 1-Çin 3 3 - 9 1 6 2-Japonya 3 3 - 9 2 6 3-ABD 3 3 - 9 2 6 4-İtalya 3 2 1 6 3 5 5-Brezilya 3 2 1 7 4 5 6-Türkiye 3 1 2 6 8 4 7-Küba 3 1 2 5 7 4 8-Dominik Cum. 3 1 2 4 7 4 9-Polonya 3 1 2 4 8 4 10-Arjantin 3 1 2 3 6 4 11-Güney Kore 3 - 3 4 9 3 12-Mısır 3 - 3 - 9 3 
   
   
</TEXT>
</DOC>
