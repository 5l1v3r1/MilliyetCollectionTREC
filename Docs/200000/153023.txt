<DOC>
<DOCNO> 153023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo06.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Serbest Güreş Şampiyonası'nda hedef 35. altın... 
</HEADLINE>
<TEXT>

     Letonya'nın başkenti Riga'da 1-4 Mayıs tarihleri arasında yapılacak 46. Avrupa Serbest Güreş Şampiyonası'nda, Milli Takım sporcuları Türkiye'ye tarihindeki 35. altın madalyasını kazandırabilmek için mücadele edecek. 
     Serbest stilde bugüne kadar yapılan Avrupa şampiyonalarında 34 altın madalya kazanan Türkiye'nin, 46 gümüş, 45 de bronz madalyası bulunuyor. 
     Serbest Güreş Milli Takımı, Avrupa şampiyonalarındaki en büyük başarılarını Türkiye'de düzenlenen şampiyonalarda elde etti. 1949 yılında İstanbul'da düzenlenen Avrupa şampiyonasında 6 altın, 1 gümüş, 1 bronz madalya kazanarak takım halinde birinci olan Türkiye, 1967 yılında İstanbul'da 4 altın, 1 gümüş, 1993 yılında da yine İstanbul'da 3 altın, 2 gümüş, 2 bronz madalya çıkarmayı başardı. 
     Avrupa şampiyonalarında, serbest stilde en fazla şampiyonluk yaşayan Türk sporcusu, 1993, 1995 ve 1996 yıllarında altın madalya kazanan Mahmut Demir oldu. Türkiye'den ayrıca Yaşar Doğu, Celal Atik, Mehmet Esenceli ve Ahmet Ayık da 2'şer kez Avrupa şampiyonluğuna ulaştılar. 
     
     
AVRUPA ŞAMPİYONLARI Avrupa şampiyonalarında altın madalya kazanan Türk Milli Takımı sporcuları şöyle 1946 İsveç Gazanfer Bilge, Celal Atik, Yaşar Doğu 1949 Türkiye Ali Yücel, Nasuh Akar, Servet Meriç, Celal Atik, Yaşar Doğu, Adil Candemir 1966 Almanya Mehmet Esenceli, Hasan Güngör 1967 Türkiye Mehmet Esenceli, Hasan Sevinç, Nihat Kabanlı, Ahmet Ayık 1970 Doğu Almanya Ahmet Ayık 1972 Polonya Sefer Baygın 1983 Macaristan Reşit Karabacak 1989 Türkiye Ahmet Ak 1990 Polonya Fevzi Şeker 1991 Almanya Metin Kaplan, Ali Kayalı 1992 Macaristan Sebahattin Öztürk 1993 Türkiye Ahmet Orel, Remzi Musaoğlu, Mahmut Demir 1994 İtalya Muharrem Demireğen 1995 İsviçre Mahmut Demir 1996 Macaristan Mahmut Demir 1998 Slovakya Yüksel Şanlı, Aydın Polatçı 1999 Belarus Harun Doğan 2001 Macaristan Ahmet Gülhan 2002 Azerbaycan Arif Kama 
     
     
MİLLİ TAKIM KADROSU Serbest Güreş Erkek Milli Takımı Kafile Başkanı Yakup Topuz İdareci Rodica Yahşi Doktor Tahir İbrahimov Masör Osman Oğuz Antrenörler İsmail Nizamoğlu, Kamil Kocaağaoğlu, Turan Ceylan Hakemler Ender Büyükerşen, Bekir Çeken, Celal Taşkıran Sporcular Ramazan Demir 55 , Arif Kama 60 , Ömer Çubukçu 66 , Adem Bereket 74 , Serhat Balcı 84 , Fatih Çakıroğlu 96 , Aydın Polatçı 120 Serbest Güreş Bayan Milli Takımı Antrenör İsmail Faikoğlu Sporcular Nadir Uğurun Perçin 51 , Zeynep Yıldırım 55 , Zarife Yıldırım 72 Milli Takım kafilesi 5 Mayıs Pazartesi günü Türkiye'ye dönecek. 
     





</TEXT>
</DOC>
