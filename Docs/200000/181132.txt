<DOC>
<DOCNO> 181132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/ekonomi/eko03.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuz, ekonomide 'en'lerin ayı oldu... 
</HEADLINE>
<TEXT>

   Enflasyonda 20 yılın en düşük, ihracatta cumhuriyet tarihinin en yüksek rakamına ulaşıldığı temmuzda üretim de son 33 ayın zirvesine çıktı 
   EKONOMİ SERVİSİ 
   
   Temmuz ayı ekonomi açısından 'en'lerle dolu bir ay oldu. Enflasyonda son 20 yılın en düşük, kapasite kullanımında son 32 ayın, ihracatta da cumhuriyet tarihinin en yüksek rakamına ulaşıldığı temmuzda üretim endeksi de son 33 ayın en yüksek değerine ulaştı. 
   İhracat ile iç talepteki canlılık kapasite kullanım oranlarından sonra sanayi üretimini de olumlu etkiledi. DİE'nin dün açıkladığı verilere göre, temmuzda sanayi üretimi geçen yılın aynı dönemine göre yüzde 11.9 arttı. Bu oran ocaktan sonra yılın en yüksek üretim artış oranı oldu. 1997'nin 100 olarak kabul edildiği baz yıl verilere göre ise üretim endeksi 113.1'e tırmandı. Endeksin ulaştığı bu rakam en son Kasım 2000'de görülmüştü. Bir başka deyişle üretim endeksi 33 ay aradan sonra ilk kez 113'ü aştı. Üretim yılın ilk yedi ayını ise yüzde 8.2 ortalama artışla bitirdi. Artışta, taşıt araçları üretimindeki yükselişin etkili olduğu gözlendi. 
   Temmuz, ekonomideki olumlu gidişin zirvede çıktığı bir ay oldu. Türkiye İhracatçılar Meclisi'nin TİM verilerine göre, 4 milyar 243 milyon dolara ulaşan ihracat, cumhuriyet tarihinin en yüksek düzeyine çıktı. DİE'nin 3 Ağustos'ta yüzde 22.7 olarak açıkladığı toptan eşya fiyatları TEFE da 1983 yılından beri bu düzeyi görmemişti. 
   
   Beş yılın en iyisi 
   Temmuzda zirveye çıkan bir diğer veri ise kapasite kullanımıydı. Sanayide yüzde 80.9 çıkan kapasite kullanım oranı, hem son 5 yılın en iyi temmuz ayı hem de son 32 ayın en yüksek kapasite kullanım oranı oldu. 
   Türkiye'ye giriş yapan turist sayısı da cumhuriyet tarihinin en yüksek giriş yapılan ayı olarak tarihe geçti. DİE'ye göre temmuzda Türkiye'yi 2 milyon 124 bin yabancı turist ziyaret etti. 
   
   Temmuzun en'leri    Aylık sanayi üretim artışı Ocaktan sonra en yüksek düzey. 
   Enflasyon TEFE yüzde 22.7. Son 20 yılın en düşük enflasyonu 
   Kapasite kullanımı Yüzde 80.9. Son 5 yılın en iyi temmuzu ve 32 ayın en yüksek oranı. 
   İhracat 4 milyar 243 milyon dolar. Cumhuriyet tarihinin en yüksek ihracatı. 
   Turist sayısı 2 milyon 124 bin kişi. Cumhuriyet tarihinin en yüksek yabancı turist girişi. 
   
   Üretim endeksi 113.1 ile 33 ayı zirvesinde 2000 Kasım 114.7 Aralık 98.2 2001 Ocak 91.4 şubat 88.4 Mart 85.8 Nisan 87.0 Mayıs 93.4 Haziran 93.5 Temmuz 90.1 Ağustos 92.3 Eylül 95.2 Ekim 98.7 Kasım 98.2 Aralık 90.3 2002 Ocak 89.6 şubat 84.3 Mart 102.5 Nisan 99.9 Mayıs 103.9 Haziran 100.3 Temmuz 101.1 Ağustos 98.8 Eylül 105.5 Ekim 110.6 Kasım 106.4 Aralık 102.7 2003 Ocak 103.3 şubat 87.9 Mart 108.8 Nisan 103.8 Mayıs 109.0 Haziran 111.3 Temmuz 113.1 
   
   Talep canlanması üretimi sürükledi üretimdeki değişim Faaliyet Temmuz Yedi aylık ort. kolu 2003 2002 2003 2002 Gıda ve içecek imalatı 34.5 1.2 16.3 1.9 Tütün ür. imalatı -10.9 2.1 -19.1 10.3 Tekstil ür. im. 3.4 3.7 0.8 12.3 Giyim eşyası im. -1.2 25.7 2.3 13.7 Derinin işl. -51.2 42.6 -15.5 17.9 Ağaç, mantar im. -5.1 43.8 -0.6 29.5 Kağıt ür. im. -14.0 17.1 3.3 10.1 Basım, yayım im. 41.9 -4.1 22.6 -12.0 Rafine ed. petrol ür. 7.5 16.7 5.1 13.1 Kimyasal madde ür. 10.3 15.5 0.7 13.4 Plastik kauçuk ür. 10.7 19.3 13.0 12.0 Metalik olmayan 13.8 19.7 8.7 14.1 Ana metal sanayi 9.8 13.9 17.0 -3.8 Metal eşya sanayi 0.5 14.0 7.4 2.6 Makina ve teç. im. 45.0 5.8 31.3 15.3 Büro, bilgi işlem mak. 33.7 6.0 47.6 56.1 Elektrikli cihaz im. -17.9 12.4 -16.6 0.1 Radyo,TV hab. cih. im. 20.8 85.3 10.4 43.8 Tıbbi,optik al. saat im. -9.4 23.5 4.5 36.4 Taşıt araçları im. 56.6 35.5 48.1 9.4 Diğer ulaşım ar. im. 337.5 -80.5 -42.8 -43.7 Mobilya imalatı -14.9 -7.4 -13.0 -9.0 İMALAT SANAYİ 12.8 14.6 9.2 9.5 
   Bir "nceki yılın aynı ayına ve yedi aylım ortalamaya g"re üretim artışı 
   
</TEXT>
</DOC>
