<DOC>
<DOCNO> 150678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun15.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta trafik polisi işbaşında... 
</HEADLINE>
<TEXT>

     Irak'ın başkenti Bağdat'ta bir grup Iraklı trafik polisi işbaşı yaptı. 
     Filistin Meridien otelinde kalan Amerikan askerleriyle yaptıkları anlaşma sonucu işe başlayan polisler, Bağdat'ta yoğunlaşan trafiği düzenlemeye çalışıyor. 
     Iraklı polislerle Amerikan askerleri, ayrıca iki gündür Bağdat'ta güvenliği sağlamak için ortaklaşa devriye geziyor. 
     Bu arada yaşamın normale dönmeye başladığı Bağdat'ta bazı devlet dairelerinde çıkan yangınlar söndürülemezken, caddelerde çalıntı eşyanın çok ucuza satıldığı görülüyor. 
     Bağdat'ta üç gün önce yerel yönetim başkanlığına getirilen Muhammed Muhsin El Zubeydi'nin ise henüz işe başlamadığı belirtiliyor. 
     Öte yandan Şii din adamlarının çıkardığı fetvalar sonucu Bağdat, Necef ve Kerbela'daki yağma sırasında çalınan eşya camilere teslim edilmeye başladı. 
     Camilere teslim edilen eşyanın, kurulacak yeni hükümete teslim edilmesi bekleniyor. 
     Başkent Bağdat'ta Amerikan askerlerinin, sokak ve caddelerde Irak güçlerinden kalma çok sayıda füze, roket, top ve kalaşnikofu topladığı da dikkati çekiyor. Silahların toplanması, çocukları bu silahlarla oynayan Iraklı aileleri rahatlatıyor. 
     





</TEXT>
</DOC>
