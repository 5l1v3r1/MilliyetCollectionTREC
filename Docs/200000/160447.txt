<DOC>
<DOCNO> 160447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/siyaset/siy07.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
YİBO yıkıldı o müdür oldu 
</HEADLINE>
<TEXT>

     KARAMAN DHA 

     Bingöl Depremi'nde yıkılan ve 84 öğrenciyle 1 öğretmene mezar olan Çeltiksuyu Yatılı İlköğretim Okulu'nun yapımı sırasında 'Tehlikeli' raporlarına rağmen inşaata onay verdiği ve halen sorumlu tutularak Cumhuriyet Savcılığı'nca arandığı bildirilen eski Bingöl Vali Yardımcısı Mehmet Polat'ın Karaman Hukuk İşleri Müdürlüğü görevine atandığı ortaya çıktı 
     
     Başka iddialar da var 
     İddialara göre, Bingöl'de okul inşaatı sürerken Çanakkale'nin Ayvacık İlçesi'ne kaymakam olarak atanan Polat, Sosyal Yardımlaşma ve Dayanışma Derneği fonundan 3.5 milyar lira çekerek bedelli askerlik yaptı. Marmara Depremi'nde Ayvacık'ta toplanan yardım paralarını zimmetine geçirdi. Polat, soruşturma sürerken Manisa'nın Sarıgöl İlçesi'ne tayin edildi. Hakkında açılan dava sonucu 12 ay hapis cezasına çarptırılan ancak cezası paraya çevirilince cezaevine girmekten kurtulan Polat, İçişleri Bakanlığı'na başvurarak tayin istedi ve Karaman Hukuk İşleri Müdürlüğü'ne atandı. 
     

</TEXT>
</DOC>
