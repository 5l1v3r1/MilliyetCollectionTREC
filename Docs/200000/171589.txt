<DOC>
<DOCNO> 171589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sondun23.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsanevi "katil balık" Kuno ölü bulundu.. 
</HEADLINE>
<TEXT>

     Almanya'da bir köpeği yiyen ve yaşadığı göl çevresindeki halkı yıllarca dehşete düşüren dev yayın balığı ölü bulundu, ancak ''Katil Kuno'' efsanesi devam ediyor. 
     Batıdaki Mönchengladbach kentinden bir yetkili, bir bahçıvanın, 1.5 metre uzunluğundaki ve 35 kilogram ağırlığındaki dev balığın leşini bulduğunu söyledi. 
     Kuno, 2001'de Volksgarten parkındaki gölden fırlayıp kıyıdaki bir köpek yavrusunu yediğinde, bölgede ün kazanmıştı. Ancak Kuno'yu yakalamak için çeşitli girişimlerde bulunulduysa da başarılı olunamamıştı. 
     Birçok balıkçı, leşin Kuno'ya ait olduğunu söylüyor, ancak insanlar yine de balığın ölmüş olduğundan şüphe duyuyorlar. 
     Su seviyesinin düşmesi ve aşırı sıcak dalgasının balığın ölümüne yol açmış olabileceği belirtiliyor. 
     Bremen kenti yetkilileri, balığın içini doldurarak müzede sergilemeyi planlıyorlar. 
     
</TEXT>
</DOC>
