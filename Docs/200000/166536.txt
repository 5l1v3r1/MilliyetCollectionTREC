<DOC>
<DOCNO> 166536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/spor/spo06.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakarya'da bir iş var 
</HEADLINE>
<TEXT>

20 yıldır üç büyüklere futbolcu veren Yeşil - Siyahlılar ikinci ligde ama, ünü son gönderdiği Tuncay Şanlı ile dünyaya taşındı 
     Fener ağırlıkta 
     TÜRK futbolunun Sakaryaporlular ile ilk tanışması, Şenol Çorlu ile başladı. Ardından da hepsi çorap söküğü gibi geldi. Gol kralı olduktan sonra Fenerbahçe'ye giden Aykut Yiğit'in peşinden diğerleri sökün etti. Sarı - Lacivertliler, Sakaryaspor'un altyapısından yetişen Oğuz Çetin, Turan Sofuoğlu ile Aykut Kocaman ve Serdar'a toplam 110 milyon lira verip Kadıköy'e taşımıştı. Bu, Ada kapısının Fenerbahçe'ye açılışıydı. 
     
     Kimler geldi, geçti 
     ARDINDAN, Sakaryaspor'dan önce Boluspor'a, sonra da Beşiktaş'a geçen Recep Çetin, hem Beşiktaş hem de Fenerbahçe formasını giyen kaleci Engin İpekoğlu, Aydınspor'dan Fenerbahçe'ye giden İlker Yağcıoğlu ve Bursa'dan Galatasaray'a transfer olan Türkiye'nin kralı Hakan Şükür, hepsi de Adapazarı'nın suyunu içenlerdendi. Bu yıldızlara, önce Kocaeli'ye, ardından Fenerbahçe'ye geçen Bülent Uygun da eklendi. 
     
     Ada'nın son kralı 
     VE, son star Tuncay Şanlı... Yeşil - Siyahlı formayı üzerinden çıkarıp, Fenerbahçe'ye transfer olduğunda, birçok Sarı - Lacivertli'nin bile oynayıp oynayamayacağına tereddütle baktığı bu genç, öyle bir çıkış yakaladı ki, artık sadece Türkiye değil, tüm dünya onu alkışladı. Şimdi, Tuncay'a Sakarya'dan yeni bir partner geldi Mahmut Hanefi Gündoğdu. O da istikbal vaat eden isimler arasında ilk sırada gösteriliyor. 
     
Altyapıdan yetişip 3 büyüklerde oynayanlar Recep Çetin Beşiktaş Aykut Yiğit Fenerbahçe Oğuz Çetin Fenerbahçe Turan Sofuoğlu Fenerbahçe Hakan Şükür Galatasaray Bülent Uygun Fenerbahçe Rahim Zafer Beşiktaş Tuncay Şanlı Fenerbahçe      
     
Sakaryaspor'da parlayanlar Şenol Çorlu Fenerbahçe Engin İpekoğlu Beşiktaş-F.Bahçe Aykut Kocaman Fenerbahçe      
     

</TEXT>
</DOC>
