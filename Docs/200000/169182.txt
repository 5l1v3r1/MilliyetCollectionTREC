<DOC>
<DOCNO> 169182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sontur29.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltına alınan 51 travestinin 2'sinin AIDS olduğu ortaya çıktı... 
</HEADLINE>
<TEXT>

     İstanbul'da geçen hafta ''hayasızca hareketlerde bulundukları'' gerekçesiyle gözaltına alınan 51 travestiden 2'sinin HIV virüsü taşıdığı, 4'ünde de frengi hastalığı bulunduğu açıklandı. 
     İstanbul Emniyet Müdürlüğü'nden yapılan yazılı açıklamada, Asayiş Şube Müdürlüğü'ne bağlı ekiplerin geçen hafta Çevik Kuvvet ve Trafik Denetleme Şube Müdürlüğü ekiplerinden de takviye alarak, Zeytinburnu, Bakırköy, İncirli, Merter, Cevizlibağ, Şişli, Beyoğlu, Cumhuriyet Caddesi, Divan Kavşağı, Taksim ve Tarlabaşı Bulvarı üzerinde operasyonlar düzenlediği hatırlatıldı. 
     Bu operasyonlarda, ''kadın gibi giyinen, yarı çıplak durumda yola çıkan, teşhirde bulunarak alenen hayasızca hareketler yapan'' 51 travestinin gözlem altına alındığı belirtilen açıklamada, bu kişilerin üzerlerinden 2 adet satır, 8 adet falçete, 5 adet bıçak, 8 adet göz yaşartıcı sprey ele geçirildiği bildirildi. 
     Deri ve Tenasül Hastalıkları Hastanesi'nde yapılan sağlık kontrolleri sonucu bu travestilerden 2'sinin HIV virüsü taşıdığı, 4'ünün de frengi hastası olduğunun belirlendiği kaydedilen açıklamada, TCK'nın 419. maddesi uyarınca ''Alenen hayasızca hareketlerde bulunmak'' ilgili savcılıklara sevk edilen 51 travestinin, 520 milyon 138'er bin lira para cezasına çarptırılarak serbest bırakıldıkları hatırlatıldı. 
     
</TEXT>
</DOC>
