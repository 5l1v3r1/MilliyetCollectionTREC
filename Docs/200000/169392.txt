<DOC>
<DOCNO> 169392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur31.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Partili milletvekili sordu "PKK ile ilgili temaslar nedir " 
</HEADLINE>
<TEXT>

     AK Parti İstanbul Milletvekili Emin Şirin, Dışişleri Bakanı ve Başbakan Yardımcısı Abdullah Gül'e, ''PKK KADEK temasları'' ile ilgili iddiaları sordu. 
     Şirin, TBMM Başkanlığı'na sunduğu yazılı soru önergesinde Anadolu Ajansı'nın 8 Temmuz 2003 tarihli haberinde duyurduğu ABD Büyükelçisi Robert Pearson'un ''PKK KADEK ile gizli bir temas olmadığı, ancak talimatlar çerçevesinde Türk Hükümeti ile koordineli biçimde diyalog sağlandığı'' sözlerine dikkat çekti. 
     Şirin, ''Türk Hükümeti, ABD üzerinden PKK-KADEK ile hangi amaçla temas kurmaktadır Bu dolaylı görüşmelerin ve temasın muhtevası nedir Topluma Kazandırma Yasa Tasarısı ile bu temasların bir alakası var mıdır Yapılan bu temaslardan TBMM'ye bir genel görüşme veya kapalı oturum çerçevesinde bilgi verilmesi düşünülmekte midir '' diye sordu. 
     
</TEXT>
</DOC>
