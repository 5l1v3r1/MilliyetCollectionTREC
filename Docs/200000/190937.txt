<DOC>
<DOCNO> 190937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sondun04.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MTV Latin ödülleri sahiplerini buldu... En iyi Molotov 
</HEADLINE>
<TEXT>

     MTV'nin bu yıl ikincisi verilen Latin Amerika Video Müzik ödülleri sahiplerini bulurken, en iyi video ödülü dahil toplam 4 ödül Meksikalı rock grubu Molotov'a gitti. 
     MTV'nin 17 dalda verilen Latin müzik ödülleri, Miami Beach'deki Jackie Gleason Tiyatrosu'nda düzenlenen törenle sahiplerine verildi. 
     Kazananlar, MTV'den ve müzik endüstrisinden kişilerin oluşturduğu bir komitenin seçtiği adaylar arasından, 11 Eylül ve 8 Ekim arasında internet aracılığıyla hayranların seçimiyle belirlendi. 
     Molotov'un MTV'nin yanı sıra, bu yıl Latin Grammy ödülünü de kazanan ''Frijolero'' videosunda, ABD'deki Meksikalı göçmenlerin dramı ve ırkçı yaklaşım işleniyor ve ABD Başkanı George Bush, Başkan Yardımcısı Dick Cheney ile Meksika Devlet Başkanı Vicente Fox karikatürize ediliyor. 
     Törende ödül alan diğer sanatçılar ve alanları şöyle 
     Yılın Videosu Molotov, Frijolero . 
     Yılın Sanatçısı Juanes . 
     Yılın Solisti Natalia Lafourcade . 
     Yılın Grubu Molotov . 
     Yılın Pop Sanatçısı Natalia Lafourcade . 
     Yılın Rock Sanatçısı Juanes . 
     Alternatif Sanatçı Molotov . 
     Uluslararası Sanatçı Avril Lavigne . 
     Uluslararası Rock Coldplay . 
     Uluslararası Çıkış Yapan Sanatçı Evanescence . 
     En İyi Sanatçı-Meksika Molotov . 
     Yeni Çıkış yapan Sanatçı-Meksika Natalia Lafourcade . 
     En İyi Sanatçı-Arjantin Bersuit Vergarabat . 
     Yeni Çıkış yapan Sanatçı-Arjantin Vicentico . 
     En İyi Sanatçı-Orta Amerika Libido . 
     Yeni Çıkış yapan Sanatçı-Orta Amerika TK . 
     
</TEXT>
</DOC>
