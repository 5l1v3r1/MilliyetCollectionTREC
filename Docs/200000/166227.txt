<DOC>
<DOCNO> 166227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sonspo21.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Grand Prix'sinde zafer Ralf Schmacher'in... 
</HEADLINE>
<TEXT>

     Formula 1 Dünya Şampiyonası'nda sezonun 9. yarışı olan Avrupa Grand Prix'sini, BMW Williams ekibinden Alman pilot Ralf Schumacher kazandı. 
     Almanya'daki 5 bin 143 metrelik Nürburgring pistinde 60 tur üzerinden yapılan toplam 308.863 kilometrelik yarışı, 1 saat 34 dakika 43 saniye 622 salisede tamamlayan Ralf Schumacher, geçen yıl mart ayında yapılan Malezya Grand Prix'sinden sonra ilk kez birincilik kürsüsüne çıktı. 
     Yarın 28 yaşına girecek olan ve kariyerinde 5. birinciliğini elde eden Alman pilot, 2 hafta önce de ağabeyi Michael Schumacher'in birinci olduğu Kanada Grand Prix'sinde 2. sırayı almıştı. 
     15 pilotun tamamladığı yarışta aynı takımdan Kolombiyalı sürücü Juan Pablo Montoya ikinci, Ferrari ekibinden Brezilyalı pilot Rubens Barrichello üçüncü, Renault'dan İspanyol Fernando Alonso dördüncü oldu. 
     Bu arada geçen yılın şampiyonu Ferrari ekibinden Michael Schumacher, 43. turda Montoya'nın virajı alırken sıkıştırması sonucu pist dışına çıktı. Bir süre piste çıkmak için uğraş veren Schumacher, bunda başarılı olamayınca görevlilerin yardımıyla yerini alarak yarışı sürdürdü ve beşinci sırayı aldı. Jaguar Crosworth ekibinden Avustralyalı Mark Webber altıncı sırayı kazandı. 
     Grand Prix'ye ''pole'' pozisyonda başlayan Mercedes McLaren ekibinden Finli pilot Kimi Raikkonen, otomobilinin motorunda meydana gelen sorun yüzünden ilk sıradayken 26. turda yarışı terketti. 
     Avrupa Grand Prix'sinden sonra genel sıralama şöyle 

     

PİLOTLAR PUAN 1. Michael Schumacher Almanya Ferrari 58 2. Kimi Raikkonen Finlandiya Mercedes McLaren 51 3. Ralf Schumacher Almanya BMW Williams 43 4. Fernando Alonso İspanya Renault 39 5. Juan Pablo Montoya Kolombiya BMW Williams 39 6. Rubens Barrichello Brezilya Ferrari 37 7. David Coulthard İngiltere Mercedes McLaren 25 8. Jarno Trulli İtalya Renault 13 9. Giancarlo Fisichella İtalya Ford Jordan 10 10. Jenson Button İngiltere Honda BAR 10 11. Mark Webber Avustralya Jaguar 9 12. Heinz-Harald Frentzen Almanya Petronas Sauber 7 13. Jacques Villeneuve Kanada BAR 3 14. Cristiano Da Mata Brezilya Toyota 3 15. Nick Heidfeld Almanya Petronas Sauber 2 16. Ralph Firman İngiltere Ford Jordan 1 17. Olivier Panis Fransa Toyota 1      

MARKALAR PUAN 1. Ferrari 95 2. BMW Williams 82 3. Mercedes McLaren 76 4. Renault 52 5. Ford Jordan 11 6. Honda BAR 13 7. Jaguar Crosworth 9 8. Petronas Sauber 9 9. Toyota 4 10. Minardi Crosworth 0      
</TEXT>
</DOC>
