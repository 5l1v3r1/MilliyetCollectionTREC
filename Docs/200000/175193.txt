<DOC>
<DOCNO> 175193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/yazar/yilmaz.html </URL>
<DATE> 2003/08/12/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Berlusconi Mavi Akım için devrede 
</HEADLINE>
<TEXT>

   
   Iş ve siyaset dünyasının temsilcileri ile Reyhan - Bilal Erdoğan çiftinin nikah şahidi olarak Türkiye'ye gelen İtalyan Başbakanı Silvio Berlusconi'nin katıldığı, Başbakan Tayyip Erdoğan'ın Dolmabahçe Sarayı'nda verdiği akşam yemeği oldukça renkli geçti. 
   Berlusconi her yerde "Türkiye'nin Avrupa ailesinin bir parçası olduğunu göstermek istiyorum" diyor ve bu tutumunu her ortamda sergiliyor. 
   Başbakan Erdoğan'ı yemekte yalnız bırakmayan AKP milletvekili Egemen Bağış'ın da, aynı gün Ecehan adında bir kızının dünyaya geldiğini müjdelediler. 
   Berlusconi'yi Dolmabahçe Sarayı'nda saat 19.00'da karşılayan Meclis Başkanı Bülent Arınç oldu. Berlusconi Erdoğan'ın yemek saatine kadar Meclis'e bağlı olan Dolmabahçe Sarayı'nı rehberler eşliğinde gezme olanağı buldu. 
   
   Oktay da katıldı 
   Saray gezintisinden sonra masaya oturduklarında davetli sayısında sürpriz bir artış oldu Dolmabahçe'nin gözleri görmeyen kedisi Oktay 
   6 - 7 yıldır Dolmabahçe Sarayı'nda yaşayan Oktay'ın, yemek salonuna yerleşmek için başlattığı çok sayıda atak, koruma duvarına çarptı. 
   Neşeli geçen yemekte Berlusconi ile TOBB Başkanı Rifat Hisarcıklıoğlu arasında geçen diyalog İtalya'nın futbol kulübü Milan'a geldi. 
   Berlusconi, İtalyan futbol kulüplerinin sporculara ödenen bedellerin yüksekliğinden dolayı zarar ettiğini söyledi. 
   Berlusconi, İtalya'dan da örnek vererek Hisarcıklıoğlu'na, "Güçlü bir iktidarla yapısal değişimleri başarabilirsiniz" dedi. 
   
   Doğalgaza talip 
   Berlusconi'nin asıl konusu aslında ne kedi, ne futbol, ne de torunlardı Mavi Akım'dı. 
   Enerji Bakanı Hilmi Güler ve Başbakan Erdoğan ile Rusya'dan gelen Mavi Akım doğalgaz hattı ile ilgili problemleri görüştü. 
   Hatırlanacağı gibi Rusya Mavi Akım'dan teslim alınan doğalgazda uygulanan fiyat formülüne itiraz etmiş ve Türkiye aleyhine düzeltme talebinde bulunmuştu. Bunun üzerine başlayan tahkim polemiğine İtalyanlar da dahil edildi. Çünkü Mavi Akım'dan gelen Rus gazını Karadeniz'in dibine döşenen borularla, Samsun'a ulaştıran firma İtalyan Eni Saipem. 
   Berlusconi'nin Mavi Akım'a ilgisinin tahkimle sınırlı olduğunu sanmıyorum. Doğalgaz Yasası'na göre devlet kuruluşu BOTAŞ'ın belediye il sınırlarına kadar süren dağıtım tekelinin aşamalı olarak kırılıp, özel sektörün devreye girmesi sözkonusu olacak. 
   "Neşeli dostumuz" Berlusconi'nin bu hatta talip olduğu yolunda duyumlarımız var 
   Mavi Akım'dan yılda 16 milyar metreküpe çıkacak doğalgaz alımından İtalya yüzde 50 pay istiyordu. Bir diğer ifade ile 57. Hükümet döneminde de tartışma konusu olan Mavi Akım'dan gelen gazın, 8 milyar metreküpünün İtalyanlar tarafından dağıtımı talep ediliyordu. 
   
   Erdoğan Milano'da 
   Enerji Bakanlığı Berlusconi'nin önerilerini nasıl değerlendirdi öğreneceğiz... 
   Berlusconi'nin nikahtaki gibi şen - şakrak akşam yemeklerinden bir diğerine, geçtiğimiz aylarda İstanbul'da düzenlenen Dış Ekonomik İlişkiler Konseyi DEİK yemeğinde tanık olmuştum. 
   Berlusconi bu yemekte hiç alışık olmadığımız bir üslupla Erdoğan'ı oturdukları protokol masasından kaldırarak, masa masa davetlilerle sohbete davet etmişti. O günlerde Türkiye'de İtalyan firmaları Aria ve Astaldi'nin sorunları vardı günün şartları içinde çözüldü. 
   Berlusconi'nin Erdoğan'a aslı jesti, Eylül ayında İtalya'nın Como şehrinde yapılacak Amrosetti Forumu'na "Onur Konuğu" olarak davet etmesi olcak. İtalyan Davos'u olarak bilinen Forum'da dünya liderleri yer alacaklar. 
   Düğünde damat Bilal Erdoğan'ın da önemli bir yabancı konuğu vardı. Atina Belediye Başkanı Bayan Dora Bakoyannis'in oğlu ve Yunanistan eski Başbakanı Mitçotakis'in torunu Costas, damadın davetlisi olarak düğüne katıldı. Bilal, bundan önce de Harvard'dan sınıf arkadaşı olan Costas ve yüzde 60 oyla seçimleri kazanma zaferi elde eden annesini Türkiye'de dört gün misafir etmişti. 
   Bir nik h, baba - oğuldan iki diplomasi atağı 
   
      
   
</TEXT>
</DOC>
