<DOC>
<DOCNO> 171142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sondun27.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Eski Irak rejimi bitti ve geri gelmeyecek" 
</HEADLINE>
<TEXT>

     ABD Başkanı George Bush, Saddam Hüseyin'in oğullarının ölümünün, Irak halkına, eski rejimin bittiğini ve bir daha geri gelmeyeceğini kanıtladığını bildirdi. 
     Bush, Beyaz Saray'da gazetecilere yaptığı açıklamada, ''Irak rejiminin baş dalkavukları Uday ve Kusay, işkence, sakatlama ve sayısız Iraklının cinayetinin sorumlularıdır'' dedi. 
     Saddam hükümetine sadık bir avuç direnişçinin, Irak'ın istikrara kavuşturulması ve özgürlüğün sağlanması çabalarını güçleştirdiğini belirten Bush, ''Bu katiller, Irak halkının düşmanlarıdır. Bunlar ülkenin çok az yerinde faaliyet gösteriyorlar. Yerleri bulunacak ve yenilgiye uğratılacaklar'' dedi. 
     Bush, ''Özgür ve egemen bir Irak olması için yardım etmeye kararlı olduklarını'' da kaydetti. 
     
</TEXT>
</DOC>
