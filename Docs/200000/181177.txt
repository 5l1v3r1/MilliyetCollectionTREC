<DOC>
<DOCNO> 181177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/tv/ekran.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonbahar bolluğu 
</HEADLINE>
<TEXT>

   "Aşk Olsun"un yeni bölümüyle ekrana geleceği gecede dört de yeni dizi var 
      Kanal D'de bu akşam "Aşk Olsun"un yeni bölümünü izleyebilirsiniz. Başrollerini Talat Bulut'la Emel Müftüoğlu'nun paylaştığı dizide aşk ve kavgalar bir arada... 
   Kızının gizlice verdiği partiyi basan Timur, evden herkesi kovarken Gökhan'ın gözünü morartır Oğlunun yediği yumruğu görünce sinirlenen Leyla, derhal Timur'un ofisine gider. 
   
   Kıskanç Ebru 
   Derken bir gerginlik de Ebru'yla Gökhan arasında yaşanır. Gökhan'ı Buse'yle bir arada gören Ebru, kıskançlık krizi geçirir. Finalde Timur'un eski karısının ortaya çıkmasıyla işler iyice karışır. 
   KANAL D 20.10 
   
   
   Gençlerin hayata bakışı    CNBC-e'den bir dizi daha "Coupling"... Altı arkadaşın hayata ve sekse bakışını konu alan dizide Sarah Alexander ve Gina Bellman başrollerde. NBC tarafından Amerika'ya da uyarlanan "Coupling", bizde BBC'den alınan orijinal haliyle ekrana gelecek. 
   CNBC-e 21.00 
   
   
   Bir mafya hik yesi    ABD'nin bol ödüllü dizisi "The Sopranos", şimdi şifresiz olarak karşınızda. Başrolünü James Gandolfini'nin oynadığı dizi, mafya babası Tony Soprano'nun "aile" yaşamını anlatıyor. SOPRANOLAR 
   TV8 21.00 
   
   
   Ustalar bir arada    SHOW TV'nin "Serseri şıklar"ı da bugün başlıyor. Şerif Gören'in yönettiği ve 1970'lerden bugüne bir aşk öyküsünü anlatan dizide Müjde Ar, Nurseli İdiz ve Salih Güney'e kalabalık bir kadro eşlik ediyor. 
   SHOW 20.30 
   
   

   Evlilik güldürüsü    "According to Jim" adlı yeni komedide ise başrolleri Jim Belushi ve "Ally McBeal"le tanınan Courtney Thorne- Smith paylaşıyor. Dizide entelektüel bir kadınla "kendi halindeki" kocasının maceraları var. ACCORDING TO JIM 
   CNBC-e 20.30 
   
   
</TEXT>
</DOC>
