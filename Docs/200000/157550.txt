<DOC>
<DOCNO> 157550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/magazin/amag.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyeteye, emekçilerden alternatif kulüp 
</HEADLINE>
<TEXT>

Kulüplerde inşaat ve baskın mevsimi açıldı .. Ali Müfit Gürtuna'dan Laila'ya ziyaret... Gay bardan Gündeş çıktı, Ömer Durak girdi... İsyancı garsonlar kendi mek nlarını açıyor 
     Kaynama Noktası Ahmet Salih 

     Dün değil önceki pazar akşamı bir heves eve gittim, Lig TV'de Beşiktaş maçını seyredeceğim. Ama heyhat, elektrik kesik, sokak delik deşik, kablolar dışarıda pencereden bakıyorum onarımın maçtan önce bitmesi beklentisiyle... Birkaç gündür de apartmana bir tahta köprü üzerinden giriyoruz. Zaten para da suyunu çekmiş, mutfağım ve banyom şantiye formatı, postmodern mek n düzenlemesi halinde kalmış. 
     Ama ben yine de siz okurlarımın yüzüsuyu hürmetine kendi gündelik hayatımın sıkıcılığından uzaklaşıp başka inşaatlar inceleyeceğim. 
     
Tartışma bitti      Kuruçeşme kıyısında yazlık Laila'nın inşaatı sürüyordu ki, geçen hafta belediyeciler müdahale etti. Lalia'nın bu yılki dekorasyon konsepti sosyetenin geçen kışki gözde tatil hedefi Marakeş olacak. Kulübün o meşhur kuleleri üzerlerine ayyıldız alemli tahta kılıflar giydiriliyor. Neyse belediye görevlilerinin müdahalesiyle inşaat durduruldu. Bunun üzerine İstanbul Büyükşehir Belediye Başkanı Ali Müfit Gürtuna arandı. Kulübün patronu Şefik Öztek tarafından. Gürtuna intik l etti, inşaatı inceledi, çok beğendiğini söyledi ve müdahale edilmemesi talimatını verdi. 
     Laila'da bu yaz Park Şamdan yine aynı yerde ama Le Select gitti. Le Select'in yerinde Karaköy Balıkçısı olacak. Herhalde mek nın Marakeş konseptine uyar diye bir de Lübnan lokantası açılıyor. 
     Hazır Kuruçeşme'deyken Reina'da Niş ve Safran birleşirken, bir de Rum lokantası olacak. 
     
Küçüklere yasak      Salopet geçen hafta iki kez polis tarafından basıldı, hadi yumuşatalım polisin ziyaretine maruz kaldı. Gerekçe 18 yaşından küçüklerin gelip gidiyor olması. Evet, gece hayatında yaş ortalaması dikkat çekecek şekilde düştü. Ama cumartesi Aşşk Cafe'deydim. Aynı yaş ortalaması buraya göçmüş. Ve burada da içki satılıyor, kebapçılarda da. Galiba asıl yapılması gereken küçüklere içki satışını engellemek. Kahvaltı etmeleri ya da kebap yemelerini değil. 
     
"Gay'leri severim"      Sosyete, Taksim'deki gay bar Akademi 14'e ilgiyi abartınca kulüp yetkilileri kapıda heteroseksüelleri engellemeye başladı. Geçen akşam sosyetenin bir güzide mensubu gay'leri ne kadar sevdiğini anlatarak içeri girmeye çalışıyordu. Ama olmadı. Fakat bir heteroseksüel olduğu Türkiye'nin malumu Ebru Gündeş, Akademi 14'ün VIP locasında bir grup arkadaşıyla kendi şarkıları eşliğinde eğlendi. Gündeş çıktıktan 10 dakika sonra gay barın bir başka heteroseksüel müşterisi oldu Gündeş'in yeni evlenip yeni ayrıldığı Ömer Durak. 
     
İsyan başladı      Ve haftanın en şık, en umut verici olayı Anjelik -Buz'un çok sevilen şef garsonu Mehmet Ali Garsonların soyadı söylenmediğinden değil, yazı yazarken kendisine ulaşamadığımdan adının bu kadarını söylüyorum ekibindeki garsonları örgütledi. Ve garsonlar geçen hafta kulübün önünde tazminatlarını almak için bir nümayiş yaptılar. Daha sonra Mehmet Ali ve garsonlar Anjelik-Buz'la ilişkilerini kesip, Buz-Safran'ın iki sene önce faaliyet gösterdiği Arnavutköy yokuşundaki Neşe Taverna'nın yerinde kendi alternatif mek nlarını açmak için kolları sıvadılar. 
     Bu yeni kulübün müdavimi olmak, Türkiye işçi hareketine destek vermek anlamına da gelecek bu yaz. Bunu olsun verin hanımlar, beyler. 
     

</TEXT>
</DOC>
