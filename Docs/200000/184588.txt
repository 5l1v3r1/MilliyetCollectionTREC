<DOC>
<DOCNO> 184588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sonspo02.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk spor yöneticisinin sözü artık masada da geçiyor... 
</HEADLINE>
<TEXT>

     Türk spor yöneticilerinin sözü artık masada da geçiyor. 
     Türk sporu birçok kategoride atağa kalkıp, uluslararası başarılara imza atarken, çok sayıda spor yöneticisi de uluslararası federasyonlarda görev almaya başladı. 
     Futbol Federasyonu dışında, Gençlik ve Spor Genel Müdürlüğü bünyesinde faaliyet gösteren federasyonların yöneticilerinden 23 dalda 84'ü uluslararası federasyonlarda görev yapıyor. 
     En çok temsilcisi uluslararası federasyonda görev alan boksta, 11 kişi, bu spor dalının federasyonunun çeşitli komitelerine seçilmiş durumda. 
     Ata sporu olarak bilinen güreş ve son dönemde büyük başarılar kazanılan atletizmde ise yalnızca 1'er yönetici uluslararası federasyonlarda görev aldı. 
     
</TEXT>
</DOC>
