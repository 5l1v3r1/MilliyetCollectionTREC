<DOC>
<DOCNO> 167006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yasam/ayas.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Maxi' parçaladı sahibi ödeyecek 
</HEADLINE>
<TEXT>

Evlerinin önünden geçen kadına saldırıp montunu parçalayan Maxi adlı köpek yüzünden sahibi, 180 milyon lira ödemeye mahk m oldu 
     BAHRİ KARATAŞ İzmir DHA 

     İzmir Göztepe'de oturan Suna Özbayrak 48 , 6 ay önce Narlıdere Sahilevleri Altınevler Sitesi'nde bir arkadaşını ziyarete gitti. İddiaya göre, komşu villanın bahçesinde zinciri uzun bağlanan Rus finosu 'Maxi' adlı köpek Özbayrak'a saldırdı ve dişlerini montuna geçirip parçaladı. Özbayrak, montunu çıkararak saldırıyı yara almadan atlatırken, köpeğin sahibi Özgül Yılmaz da 48 hayvanın ağzındaki montu alıp Özbayrak'a verdi. 
     
     'Kendi hatası' 
     Özbayrak, yırtılan montun yerine yenisini istediyse de, Yılmaz kusurlu olmadıklarını söyleyip montun yenisini almaya yanaşmadı. Bunun üzerine mahkemeye başvuran Özbayrak, 100 milyon lira maddi ve 200 milyon lira manevi tazminat davası açtı. 
     Maxi'nin sabihi Özgül Yılmaz ise suçlamayı kabul etmedi. Olay yerinin yol değil kendi bahçeleri olduğunu, köpeğin de eşi Atilla Yılmaz'a ait olduğunu belirten Yılmaz şunları söyledi "Maxi, kendi bahçemizde kulübede kalıyor ve sürekli bağlı. Olayın yaşandığı yer ortak kullanılan yol değil, bahçemizdir. Aynı sitede 6 villa var. Suna Özbayrak, bilgimiz olmadan bahçeye girip köpekle ilgilenmiş. Saldırıya uğramışsa kendi hatası yüzündendir. Yaklaşıp sevmeye çalışmasa köpeğin ulaşması mümkün değil." 
     
     'Temyize gideceğim' 
     Bilirkişi raporunda ise site yolunun herkese açık olduğu vurgulanırken, "Mont, meydana gelen yırtıktan dolayı kullanılamaz durumdadır. Davacının olaydan maddi ve manevi yönden zararı vardır" denildi. Yargılama sonucu h kim de bilirkişi görüşüne katılıp Yılmaz'ı 80 milyon lira maddi, 100 milyon lira manevi tazminat ödemeye mahk m etti. 
     Kararı 'Amerikanvari' bulduğunu söyleyen Suna Özbayrak, "Bu karar diğer mağdurlara da örnek olacak" derken, Özgül Yılmaz da kararı temyiz edeceklerini söyledi. 
     

</TEXT>
</DOC>
