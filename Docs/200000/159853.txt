<DOC>
<DOCNO> 159853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/spor/aspo.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
GÖZLER FENER'DE 
</HEADLINE>
<TEXT>

Sarı-Lacivertli takım yeniden yapılanma sürecinde arayışlarını tam hızla sürdürürken, teknik direktör dışında, futbolcu transferi için de piyasanın altını üstüne getirdi 
     M.ALİ SABUNCU 

1- İkisini verelim      20 - 25 milyon dolar 
     FENERBAHÇE, Kovaçeviç için harekete geçmeye hazırlanırken, Real Sociedad'dan dün ilginç bir mesaj geldi. İsminin açıklanmasını istemeyen bir İspanyol yönetici, kulüp olarak ağır ekonomik kriz içinde olduklarını, bu nedenle sezon sonunda Kovaçeviç - Nihat ikilisini, birlikte satmayı düşündüklerini söyledi. Yönetici, Atletico Madrid'in bu ikili için 20 - 25 milyon doları gözden çıkardığını, Fenerbahçe'nin de bu alternatifi düşünebileceğini hatırlattı. Böyle bir satıştan Lazio'ya da hisse verileceği bildirildi. n MEHMET ÇİFTÇİ 
     
2- Yarın gelirim      Kovaçeviç hazır ama... 
     KOVAÇEVİÇ ise MİLLİYET'e verdiği özel demeçte, "Elimde olsa, yarın Fenerbahçe formasını giyerim" dedi. Sociedadlı futbolcu, birçok Yugoslav yıldızın Sarı - Lacivertli kulüpte görev yaptığını, bu nedenle Fenerbahçe'nin Yugoslav futbol kültüründe ayrı bir yeri olduğunu belirtti. Süper golcü, "Bu nedenle Fenerbahçe'de oynamak ayrıcalıktır. Sociedad beni sezon sonu bırakmaya hazırlanıyor. Lazio'ya 8 milyon dolar veremezler. Belki beni satıp, bu parayı öderler. Ama bence Fenerbahçe'nin, Lazio ile konuşması gerekir" diye konuştu. n MEHMET ÇİFTÇİ 
     
3- 3. sırada      Hooijdonk sıcak bakmıyor 
     FEYENOORDLU futbolcu, Fenerbahçe'nin kendisiyle ilgilendiğini bildiğini, ancak Sarı - Lacivertli kulübün kendisi için üçüncü sırada olduğunu belirtti. Hooijdonk, Fenerbahçe'nin, Türkiye'nin en büyük kulübü olduğunu duyduğunu da ekledi, "Benim ilk tercihim İspanya, ikincisi ise İngiltere. Buradaki kulüplerle temas halindeyim. Ama şunu da söyleyeyim futbolda hiçbir şey olanaksız değildir" dedi. n MEHMET DEMİRCAN 
     
4- Song da rotadaFransız Lens'te oynayan Kamerunlu defans oyuncusu, transfer listesine alındı. Ligde 35 maç forma giyen Rigobert Song, Milli Takım'ın da vazgeçilmez ismi 
     Kiralık da olabilir 
     SARI - Lacivertli yönetim, transfer arayışlarını sürdürürken, Fransa Ligi'nin güçlü takımı Lens'te oynayan Kamerunlu defans futbolcusu Rigobert Song'u da listesine aldı. Bu sezon ligdeki 38 maçın 30'unda oynayan 3 gol atıp, 1 asist yapan, 2 sarı, 1 kırmızı kart gören Song'un, kulübüyle 2006'ya kadar sözleşmesi olduğu ifade edildi. Fenerbahçe'nin, Song için Lens ile pazarlık yapacağı, kiralama yoluna da gidebileceği bildirildi. 
     
     Kimdir 
     Doğumu 21. Temmuz 1976 
     Boyu 1.81 m. 
     Kilosu 77 
     
Kariyeri Sezon Takım Maç 1994-1997 Metz Fransa 123 1998-1999 Salernitana İtalya 4 1999-2001 Liverpool İngiltere 34 2000-2002 West Ham İngiltere 22 2001-2002 Köln Almanya 16 2002-2003 Lens Fransa 35      
     
5- Toraman umutsuz      BAŞKAN Aziz Yıldırım'ın dört gün önce Gaziantepspor Başkanı Celal Doğan'ı telefonla arayarak, İbrahim Toraman'ı resmen istediği ortaya çıktı. Ancak Doğan'ın, Yıldırım'a ret yanıtı verdiği ve "Satmayı düşünmüyoruz" dediği öğrenildi. Bu arada Beşiktaş'ın da, Toraman için devreye girdiği, ancak aynı yanıtı aldığı, Gaziantepspor'un bu konuda önümüzdeki günlerde basın toplantısı yapacağı belirtildi. 
     

</TEXT>
</DOC>
