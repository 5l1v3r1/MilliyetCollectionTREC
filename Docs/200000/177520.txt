<DOC>
<DOCNO> 177520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur29.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin'de PKK KADEK operasyonu, 4 kişi yakalandı... 
</HEADLINE>
<TEXT>

     Mersin'de, düzenlenen operasyonda, terör örgütü PKK KADEK üyesi oldukları bildirilen 4 kişi yakalandı. 
     Mersin Emniyet Müdürlüğü yetkililerinden alınan bilgiye göre, Terörle Mücadele Şube Müdürlüğü ekipleri, düzenledikleri operasyonda, terör örgütü üyesi oldukları iddiasıyla Şemsettin Y, Hanefi A, Aydın G ve Bayram S'yi yakaladı. 
     Bu kişilerin, örgüt adına para topladıkları, sahte kimlik düzenlemek amacıyla evrak hazırladıkları ve örgütün kamplarına eleman göndermek için çalışma yaptıkları belirtildi. 
     Yakalananların, sorgularının ardından adliyeye sevk edildikleri bildirildi. 
     
</TEXT>
</DOC>
