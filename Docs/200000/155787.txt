<DOC>
<DOCNO> 155787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/yazar/sazak.html </URL>
<DATE> 2003/05/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Derviş’ten Cem Uzan’a 
</HEADLINE>
<TEXT>

     Bu yılki tema toplum liderliği’ olarak seçilmiş. Anadolu’dan gelen bine yakın genç, Türkiye’nin yerel kalkınma ve katılımcılık’ sorunlarıyla yüksek eğitim ve öğretim’ alanındaki gelişmeleri tartışacaklar. 
     Konferansı öncesinde internet üzerinden yapılan bir anket var, Bu yıl kimi konuşmacı olarak görmek istersiniz’ sorusuna göre gençlerin tercihi belirleniyor. 
     2002’nin yıldızı Kemal Derviş’ti. 
     Gençlerin bu yıl ki tercihi Cem Uzan. 
     Genç Parti lideri, 3 bin dolayında oy kullanılan ankette gençlerin yüzde 25’inin desteğini almış. Uzan’ı çok az farkla Abdullah Gül izliyor. Tayyip Erdoğan hayli geride. 
     Türkiye’de siyaset değirmen taşı’ gibi sürekli öğütüyor. 
     Geçen yıl bu sıralar, Kemal Derviş, lider oligarşisi nedeniyle seçenek üretemeyen siyasette değişimin umudu’ olarak yükseliyordu. 
     Derviş’i Yeditepe Üniversitesi’nde izlemiştik. 
     Henüz CHP’ye yelken açmamıştı, Tony Blair - Antony Giddens karması İngiliz üçüncü yol’ hareketine benzer bir çıkışla Sosyal liberal sentez’i anlatmaya çalışıyordu. Ecevit’siz model’ arayışlarında gündeme gelen Cem, Derviş, Özkan troykası’na katıldı, ardından solda birlik’ aradı, Kemal Bey... Seçimden önce Deniz Baykal’da karar kıldı. 
     Aylardır sesi soluğu çıkmıyor Derviş’in. 
     Son olarak Çağdaş Sosyal Demokrasi ve Türkiye’ konulu bir panelde konuştuğu haberleri yansıdı gazetelere... CHP Politbüro’sunun keyfini kaçıracak değerlendirmeler yapmış 
     Türkiye’de CHP’den daha özgürlükçü bir parti olmamalı. Korkuları yenerek sonuna kadar özgürlükçü olmalıyız. Bugün bazı vatandaşların gözünde CHP eşittir yasak ve güdüm... CHP içinde hala 1920 - 30’ları savunanlar var. CHP, milliyetçi Atatürkçülük ile çağdaş sosyal demokrasiyi birleştiremezse solda sinerji yaratamayacağız. Yasakçı, sınırlayıcı devlete sahip çıkmak çelişkilidir. CHP’de değişimden korkunun izlerini görüyoruz.’ 
     Kemal Derviş, milletvekili seçildikten sonra TBMM üyesi sıfatıyla Avrupa Konvansiyonu çalışmalarına katılıyor. Güncel siyasetin dışında kalmaya çalışıyor. Partideki görevi ise Bilim ve Araştırma’ çalışmalarını yürütmek. O çerçevede CHP’de yenileşmenin kapılarını zorluyor. 
     Ancak Derviş Türkiye’ye olduğu kadar CHP’ye de yabancı’ Parti liderliğinin CHP’yi konumlandırdığı statükocu’ çizginin farkında değil. CHP her gün biraz daha halktan’ kopuyor. 
     Derviş belki bunun farkında, CHP tabanına yenilikçi mesajlar vermeye çalışıyor ama sözlerinin arkasında duracak gücü yok. 
     Teknokrat Derviş’ten bir siyasi lider çıkmayacak 
     Yeditepe Üniversitesi’nde kürsüyü bugün Cem Uzan’a bırakması da buna işaret değil mi CHP’de kayboldu, Derviş... 
     Bugün muhalefeti CHP değil, Genç Parti temsil ediyor. Hayret 
     
     

</TEXT>
</DOC>
