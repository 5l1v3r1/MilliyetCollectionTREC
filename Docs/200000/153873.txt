<DOC>
<DOCNO> 153873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/ekonomi/eko07.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllık ihracat 40 milyar dolar 
</HEADLINE>
<TEXT>

İhracatçı Birlikleri kayıtlarına göre son bir yıllık ihracat 1 Mayıs 2002 - 30 Nisan 2003 39.7 milyar dolara ulaşarak 40 milyar dolar sınırına dayandı 
     EKONOMİ SERVİSİ 

     Savaşa karşın ihracat nisanda da yükselişini sürdürdü. Son bir yıllık dönemde ihracat 40 milyar dolara, ilk dört ayda ise 14 milyar dolara dayandı. 
     Türkiye İhracatçılar Meclisi TİM nisan ayı ihracat verilerini açıkladı. 1 Mayıs 2002 - 30 Nisan 2003 arasında yıllık ihracat bir önceki döneme göre yüzde 25.9 artışla 39 milyar 775 milyon dolara yükseldi. 
     Geçen ay ihracat 2002 Nisan'ına göre yüzde 36.6 arttı ve 3 milyar 741 milyon dolara yükseldi. Toplam ihracat içinde yüzde 12'lik paya sahip olan tarım ihracatı, nisanda yüzde 41.4 artarak 437.4 milyon dolara, yüzde 86'lık paya sahip sanayi ihracatı ise yüzde 36.2 artışla 3.2 milyar dolara çıktı. Sektörel bazda en dikkat çeken gelişme, aylık bazda yüzde 85.9 artış yaşanan taşıt araçları sanayinde oldu. Bu sektörde ihracat nisanda 640.7 milyon, ilk dört ayda da 2.1 milyar dolar gerçekleşti. 
     


EKONOMİ 


















</TEXT>
</DOC>
