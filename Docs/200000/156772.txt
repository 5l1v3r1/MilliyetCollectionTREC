<DOC>
<DOCNO> 156772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/yasam/ayas.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu uçak düşe kalka UÇACAK 
</HEADLINE>
<TEXT>

Profesör İlhan Aksay'ın da aralarında bulunduğu bir grup Amerikalı bilim adamı, düştüğünde kendini tamir edip yeniden havalanacak uçak yapıyor... 
     EVRİM ERGİN 

     ABD'nin Princeton Üniversitesi'nde görevli Profesör İlhan Aksay'ın da aralarında bulunduğu bir bilim adamı heyeti ilginç bir proje yürütüyor Kartal gibi uçabilecek ve düşse bile fazla zarar görmeden kendisini tamir edebilecek bir uçak... 
     İki ay kadar önce dünyaya dönerken düşen Columbia mekiği kazasının ardından NASA'nın Amerikan Uzay ve Havacılık Kurumu yaptığı önerinin ardından bu araştırmaların başlatıldığını belirten Aksay, proje için üniversitelerde komisyonlar oluşturulduğunu söyledi. 
     Aksay'ın başında bulunduğu bir grup bilim adamı, projenin kendi kendini tamir eden malzemesinin hazırlanmasından sorumlu. Kanın pıhtılaşmasıyla insan vücudunun kendi kendini tamir etmesinden hareket eden bilim adamları, benzer bir yöntemle atom taneciklerinin hasarlı veya hatalı bölgeleri bularak kendini tamir edebileceği bir sistem üzerinde çalışıyor. Aksay, projenin henüz tasarım aşamasında olduğunu ancak, en azından üretimde kullanılan malzemenin kendi kendine hasar tespit yapmasının mümkün hale geldiğini kaydetti. 
     Aksay, projenin diğer ayağının ise kartal gibi havalanabilen ve düşse dahi kendisini tamir ederek yoluna devam edebilen bir uçak yapabilmek olduğunu söyledi. 10 yıl sürecek projede sadece malzemenin tasarlanabilmesi için 30 kişilik bir komisyon oluşturuldu. Aksay'ın başında bulunduğu bu ekibe her yıl 3 milyon dolarlık ödenek ayrıldı. 
     
     

</TEXT>
</DOC>
