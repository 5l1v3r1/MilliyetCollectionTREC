<DOC>
<DOCNO> 195859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/yasam/yas01.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bar çıkışı infaz 
</HEADLINE>
<TEXT>

   Ömer Odabaş, bardan iki kişiyle birlikte çıktı. 20 metre sonra duran otomobilden silah sesleri geldi. Odabaş, 13 kurşunla öldürülmüştü 
      ŞAKİR AYDIN 
   
   İstanbul Şişli'de, Dolapdere Caddesi'ndeki bir bardan, kimliği henüz belirlenemeyen iki kişiyle çıkan Ömer Odabaş 48 , dün saat 03.30 sıralarında aynı kişilerle 34 UL 9856 plakalı otomobile bindi. 
   
   Taksiyle kaçtılar 
   İddiaya göre, bardan yaklaşık 20 metre kadar uzaklaşan otomobilin içerisinde bulunanlardan biri silahını çekerek, Odabaş'ı kurşun yağmuruna tuttu. Baş ve bacaklarından 13 kurşun yarası alan Odabaş öldü. Saldırganlar ise plakası alınamayan bir taksiyle kaçtı. 
   Silah sesini duyan vatandaşların ihbarıyla olay yerine gelen polis, otomobilin sağ ön kapısında yaklaşık 10 mermi izi buldu. Ateşin, sürücü koltuğunda oturan kişi tarafından açıldığı tahmin edilirken, bazı mermilerin otomobilin kapısını delip geçtiği gözlendi. 
   
   İfadeler alındı ama... 
   Otomobildeki aramalarda Serdar Katırcıoğlu adına düzenlenmiş bir ruhsat çıktı. Mercedes'in sahibi olduğu tespit edilen Katırcıoğlu'na ulaşmaya çalışan polis, bar görevlilerinin de ifadelerine başvurdu. 
   Memur emeklisi olduğu öğrenilen Odabaş'ın cesedi ise olay yerindeki incelemelerin ardından Şişli Etfal Hastanesi morguna kaldırıldı. 
   
   
</TEXT>
</DOC>
