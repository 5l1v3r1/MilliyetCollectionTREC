<DOC>
<DOCNO> 179356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sonspo16.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP Çankırı Milletvekili Akbak "Sonuç sevindirici" 
</HEADLINE>
<TEXT>

     9. Dünya Atletizm Şampiyonası'nda bayanlar 1500 metrede dünya ikinciliğini kazanan Süreyya Ayhan'ın babası Yaşar Ayhan da yarışı izlerken oldukça heyecanlandı. 
     Yaşar Ayhan, yarışın son metrelerine dek Süreyya'nın altın madalya kazanacağına inandığını belirterek, ''İkincilik de çok güzel bir derece. Ama nasip değilmiş. Daha Türkiye'nin yarı finale kalan sporcusu yokken, Süreyya sayesinde dünya ikinciliği oldu. Ülkemiz ve kendi adımıza çok sevindik'' diye konuştu. 
     Çankırı halkıyla birlikte kent merkezinde belediye binası önüne kurulan dev ekrendan yarışmayı izleyen AK Parti Çankırı Milletvekili Tevfik Akbak ise Süreyya'nın derecesinin kötü bir derece olmadığını ifade ederek, ''Ülkemiz için son derece sevindirici bir sonuç oldu. Süreyya, bundan sonra Türk sporcuların dünyada ve Avrupa'da alacağı başarıların öncüsüdür'' dedi. 
     
</TEXT>
</DOC>
