<DOC>
<DOCNO> 184749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sondun01.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, bir numaralı silah ihracatçısı... 
</HEADLINE>
<TEXT>

     ABD'nin, geçen yıl da dünyanın bir numaralı klasik silah ihracatçısı olduğu bildirildi. 
     ABD Kongresi tarafından hazırlanan raporda, dünyada 2002'de 29.2 milyar dolarlık silah pazarı oluştuğu, bunun yaklaşık yarısının ABD'nin elinde kaldığı kaydedildi. 
     Kongre üyelerine gönderilen rapora göre, Amerikan silah sanayii, geçen yıl dünya silah ticaretinin yüzde 45.5'ini yaparak 13.3 milyar dolar elde etti. 
     Silah satışlarının peşpeşe iki yıldır düştüğü belirtilen raporda, satışların yüzde 62.2'sinin gelişmekte olan ülkelere yönelik olduğu kaydedildi. 
     Rapora göre, silah satışında ABD'yi yüzde 19.5'lik payıyla 5.7 milyar dolar kazanan Rusya izliyor. Ukrayna da 1.6 milyar dolarlıklık silah sattı. 
     1995 ile 2002 arasında silah piyasasında ilk üçü ABD, Rusya ve Fransa'nın oluşturduğu belirtilen raporda, geçen yıl dünyadaki ekonomik durgunluk yüzünden kalkınma yolundaki birçok ülkenin, silaha ayırdıkları bütçeleri kıstıkları vurgulandı. 
     
</TEXT>
</DOC>
