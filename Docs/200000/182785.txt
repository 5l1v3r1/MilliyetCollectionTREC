<DOC>
<DOCNO> 182785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/guncel/gun04.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜBİTAK başkanını seçti, ancak atanamıyor 
</HEADLINE>
<TEXT>

      EZELHAN ÜSTÜNKAYA Ankara 

   
   TÜBİTAK Bilim Kurulu'nun ikinci kez başkanlığa seçtiği Prof. Dr. Namık Kemal Pak'ın atama kararnamesi 3.5 aydır Başbakanlık'ta bekliyor. Askeri projeler nedeniyle hayati görevler üstlenen kurum, vek letle yönetiliyor. Şubatta toplanan Bilim Kurulu, 4 yıllık görevini 30 Mayıs'ta tamamlayan Pak'ı yeniden başkan seçip, ismini atamanın gerçekleşebilmesi için Başbakanlık'a bildirildi. Ancak kararnameyi Köşk'e göndermeyen Başbakanlık, gerekçe göstermedi. 
   Kulislerde ise hükümetin TÜBİTAK Yasası'nı değiştirmeye hazırlandığı konuşuluyor. Hükümetin, böylece kendine yakın isimleri TÜBİTAK Başkanı ya da Bilim Kurulu üyesi olarak atamasının mümkün olabileceği belirtiliyor. Kurulun bazı üyelerinin görev süresinin önümüzdeki günlerde dolacağı, hükümetin tutumunu sürdürmesi halinde, aynı sıkıntının yaşanacağı vurgulanıyor. Yeni üyeleri de prosedür gereği kuruldaki seçimin ardından Başbakanlık atıyor. 
   
   
   
</TEXT>
</DOC>
