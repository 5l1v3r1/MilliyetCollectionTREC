<DOC>
<DOCNO> 182872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sondun20.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat "ABD'nin vetosu yüzünden telaşlanmadım" 
</HEADLINE>
<TEXT>

     Filistin lideri Yaser Arafat, ABD'nin, ''İsrail'in, Arafat'ın sürgüne gönderilmesi yönündeki tehditlerine son vermesini'' isteyen BM karar tasarısını veto etmesiyle ''telaşlanmadığını'' söyledi. 
     Arafat, Batı Şeria'nın Ramallah kentindeki karargahında, aydınlara ve sanatçılardan oluşan heyete, ABD'nin karar tasarısını veto etmesine atfen, ''Telaşlanmadım'' dedi. 
     ''Bir kararla sarsılmadıklarını'' belirten Arafat, ''Biz kararlardan daha önemliyiz'' diye konuştu. 
     Filistinli yetkililer, ABD'nin dün karar tasarısını veto etmesinin, Washington'un, Ortadoğu barışı olarak bilinen ''Yol haritası''na arkasını döndüğünü gösterdiğini söylemişti. 
     ABD, karar tasarısını veto etmesine gerekçe olarak, tasarıda Hamas gibi terörist grupların kınanmamasını göstermişti. 
     
</TEXT>
</DOC>
