<DOC>
<DOCNO> 157396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/siyaset/siy01.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetten Kıbrıs için tarihi adım 
</HEADLINE>
<TEXT>
Rumlara kapı açık sıra Yunanistan'da 
Güney Kıbrıslılar, 40 yıldır gelemedikleri Türkiye'ye perşembe gününden itibaren vizesiz girebilecekler 
     ABDULLAH KARAKUŞ Antalya UTKU ÇAKIRÖZER Ankara 

     KKTC kapılarını Güney Kıbrıslılara açarak başta AB ve ABD olmak üzere tüm dünyadan olumlu puan toplayan Türk tarafı, devrim niteliğindeki ikinci büyük adımı gelecek hafta atıyor. Türkiye, 40 yıldır giriş - çıkışına izin vermediği Rumlara sınır kapılarını açıyor. Başbakan Tayyip Erdoğan'ın resmen açıkladığı karar, 22 Mayıs Perşembe gününden itibaren hayata geçirilecek. Güney Kıbrıs vatandaşları, bu tarihten itibaren Türkiye'ye vizesiz girebilecekler. Rumlar, sınır kapılarında ibra edecekleri belgeye 10 dolar karşılığında bir bandrol yapıştırarak Türkiye giriş yapabilecekler. 
     Tarihi kararla ilgili ilk açıklamayı Antalya'da Dışişleri Bakanı Abdullah Gül yaptı. Türkiye'ye Güney Kıbrıs pasaportuyla giremeyen Rumlara Türk sınır kapılarının açılacağını belirten Gül, "40 yıldır giriş - çıkışlar yasaktı. Artık serbest bırakacağız" dedi. 
     Erdoğan da kararı resmen duyururken, şunları söyledi "Avrupa ve dünyaya sesleniyorum. Dünya, Kıbrıs'ı ve barışı nasıl değerlendiriyor Dünya nasıl bakıyor Türkiye Cumhuriyeti, kapılarını tüm Güney Kıbrıslı Rumlara açmıştır. 40 yıl aradan sonra ilk defa Türkiye kapıları açıyor. 22 Mayıs'tan itibaren artık sınır kapılarından girebilirler. Bir ay kalabilecekler. Şimdi Yunanistan'ın karşı adım atmasını diliyoruz. Çünkü dünyanın bu barışa ihtiyacı var. Artık kavga bir şey kazandırmıyor. Bu adımları atmak lazım. Hatta Kuzey Kıbrıs'ı kullanmak suretiyle yatlarla da gelebilirler. Oradan havaalanı yoluyla da gelebilirler. Limanlarımıza ve havaalanlarımıza girebilirler. Onlara kapımız açılmıştır." 
     
     Nasıl uygulanacak 
     Dışişleri, uygulamanın nasıl olacağı konusunda Milliyet'e şu bilgileri verdi 

</TEXT>
</DOC>
