<DOC>
<DOCNO> 152683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/dunya/dun01.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizimkiler de artık maskeli 
</HEADLINE>
<TEXT>

Bulgaristan'daki şüpheli SARS vakasının ardından maske ve eldivenle çalışmaya başlayan Kapıkule'deki memurlar, her giriş yapanı sıkı bir kontrolden geçiriyor 
     ABDURRAHMAN CENGİZ DHA 

     SARS virüsünün ilk ortaya çıktığı Çin'de sıradan hale gelen maskeli insan görüntüleri, Bulgaristan'daki şüpheli vakanın ardından bizde de görülmeye başlandı. Akut solunum yetmezliği sendromu SARS virüsünün Türkiye'ye girmemesi için Kapıkule'den giriş yapan yolcular, artık 24 saat süreyle sıkı bir kontrolden geçiriliyor. Gümrükte görev yapan memurlar da, eldiven ve maskeyle çalışıyor. Edirne Valisi Fahri Yücel'in talimatıyla Sağlık Müdürlüğü'nden dört doktor ve altı sağlık memuru görevlendirildi. Gümrük Kapısı'nda 8'er saalik dilimler halinde bir doktor ve iki sağlık memuru görev yapmaya başladı. 
     Maske ve eldivenli sağlık görevlileri, gelen yolcuları kontrolden geçirdiktan sonra pasaportlarına özel bir mühür vuruyor. Pasaportunda sağlık mührü bulunmayanlara polis giriş izni vermiyor. Sağlık ekipleri, Hudut ve Sahiller Sağlık Genel Müdürlüğü ekipleri ile ortak çalışıyor. Kapıkule Gümrük Kapısı'nda görev yapan polis memurları ile Gümrük Muhafaza ve Muayene memurları da yüzlerine maske, ellerine eldiven takıyor. 
     
     BÜYÜKELÇİLİKLERE YETKİ 
     Bu arada Dışişleri Bakanlığı, büyükelçiliklere, akut solunum yetmezliği sendromuna SARS karşı büyükelçilikleri kısmen ya da tamamen tahliye etme yetkisi verdi. Özellikle yüksek risk altında bulunan ülkelerdeki büyükelçilik yetkilileri, buralardaki durumu yakından izleyecek ve şartlara göre büyükelçiliklerin kısmen ya da tamamen tahliye edilmesine karar verebilecek. 
     


DÜNYA 

















</TEXT>
</DOC>
