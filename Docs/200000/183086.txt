<DOC>
<DOCNO> 183086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/yazar/cetiner.html </URL>
<DATE> 2003/09/18/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kitap sinemadan, gazete simitten daha ucuz .. 
</HEADLINE>
<TEXT>

   
   Bizim toplum fazla kitap okumuyor, kitap satın almıyor diye yakınıp dururuz. Batılı ülkelere göre kitapların baskı adedi öylesine fakir ki, diğer ülkelerin yanında solda sıfır neredeyse. 
   Amerika'da, Fransa'da, İngiltere'de kitap hele bir de best seller oldu mu rakamlar 100 bin 200 bin Tabii yazarının aldığı para da bir servet Tek eseriyle adam veya kadın köşeyi dönüyor, genellikle arkadan diğer kitapları geliyor... Oralarda ünlü yazarlar simitle, kaşar peyniri ile Tekel şarabına talim etmiyor... Sanatının karşılığını kazanıyor... 
   Ahmet Altan'ın birkaç kitabı 150 bin basıldı diye kıyametler kopmadı mı .. Veya Orhan Pamuk'un eserleri... Yaşar Kemal ise tek baskıda bu rakamlara ulaşamadı çünkü bu apayrı bir organizasyon meselesi ama İnce Memed ve diğerleri günümüze kadar geldi. Baskıları ise birkaç milyonu geçmişti sanırım... 
   Bir de Aziz Nesin yine uzun yıllar içinde kitapları büyük tiraj yaptı ve para kazandı. 
   
   Sinema kitaptan pahalı    Kitaplar pahalı diye mi çok satılmıyor .. Sanmıyorum Bir defa ATO tespit etmiş ki, Türkiye'de yıllık 100 trilyonluk kitap pazarı var, bunda korsanlık payı yüzde 53... DVD, VCD, CD ve korsan kitapların yıllık cirosu yaklaşık 50 milyon dolarmış .. Bunun resmen hırsızlık, dolandırıcılık, sahtecilik suçu olması lazım gelirken, işi belediyelere yüklemek bence daha başından korsanlara vize vermek demek değil mi .. 
   Son birkaç yıldır ben bile alışamamıştım, 15 - 20 milyona nasıl kitap satılır diyordum... Çoğu aydınlarımız da şikayet ediyorlardı kitaplar pahalı diye... Ama insan yaşamın gerçekleriyle karşı karşıya gelince, sıcak iletişim kurunca, böyle düşünmenin yanlış olduğunu görüyor... 
   Geçenlerde eşim beni sinemaya götürdü. Uzun süredir TV'nin esiri olmuş, sinema kapısından adımımı atmamıştım. Ne kadar ödedin, diye sordum eşime .. 30 milyon demez mi .. Gözlerim yerinden oynadı. Yahu 30 milyon bir film için pahalı değil mi Bu fiyatlarla sinemaya nasıl gidilir .. 
   Sonradan öğrendim, 17 milyonluk, 20 milyonluk sinema salonları da varmış .. En ucuzları 6 ile 10 milyon arasıymış. 
   Peki bir kitap 15 milyona satılıyorsa pahalı denebilir mi Sinema 2 saatte bitiyor, kitabı günlerce oku oku sonra kütüphanene koy veya dostlarına ver, onlar da okusun yararlansınlar .. Sinemaya 15 milyon verirkencola ve yol gibi ek masraflar ödeyenler gık demiyorlar ama kitaplar çok pahalı şikayeti ile sızlanmıyorlar mı, insan gıcık oluyor. 
   
   Gazete simitten ucuz    Hemen gazetelere geleyim... Gazeteler pahalı mı, asla pahalı değil hatta ucuzun en ucuzu .. Her şeyin fiyatı arttı, gazeteler rekabet nedeniyle hala yerinde sayıyor... Üstelik sayfaları arttı harcamaları arttı, kağıt, akaryakıt, elektrik malum... 
   60 yıldır biliyorum, simit fiyatlarıyla gazete fiyatları birbirini izler başa baş gider. Şimdi simit 400 bin lira oldu, gazeteler 250 - 350 binde... Üstelik eskiden gazeteler bugünkü gibi 60 sayfa değildi, 6 sayfa, 8 sayfa bilemediniz 12 sayfaydı. Simitin hamuru ise hep eski gramajında. 
   Gazetelerin fiyatları artmayınca, 1500 fikir işçisinin çalıştığı işyerlerinde daha iyi yaşam imkanları sağlanması güçleşiyor. Bugünkü halimiz bile gazete yöneticilerinin mucizesi .. 
   Söyleyin, Allah aşkına, 250 bin liraya 50 - 60 sayfa yüzlerce insanın fikir emeğiyle çıkartılan gazeteden başka ne alınabilir 
   Gazeteler bugün bence, en aşağı 600 bin, hiç değilse 500 bin lira olmalı. Ayda 15 milyon lira nereye verilmiyor ki .. 
   Not Değerli okurlarım bana sakın gücenmesinler, gazetelerin yaşayabilmesi için fiyat ayarlaması şart. 
   
   
</TEXT>
</DOC>
