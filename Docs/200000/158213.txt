<DOC>
<DOCNO> 158213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sondun20.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir şampiyon daha geliyor... Agassi-Graf çifti 2. bebeği bekliyor 
</HEADLINE>
<TEXT>

     Tenis dünyasının ünlü çifti Andre Agassi ile Steffi Graf, ikinci bebeklerini bekliyor. 
     Fransa'nın haftalık spor dergisi ''l'Equipe''in haberine göre, Amerikalı ünlü raket, dün akşam katıldığı bir parfüm tanıtımı toplantısından sonra yaptığı açıklamayla, mutluluğunu gazetecilerle paylaştı. 
     Agassi, ''Steffi ile Roland Garros'taki çiftler turnuvasında oynamaya hazırlandığımızda henüz bilmiyorduk. Öğrendiğimizde hamileliği sebebiyle bu turnuvaya katılmasının akıllıca olmayacağını düşündük. Bu sebeple Steffi çekildi'' dedi. 
     Doğumun tarihi konusunda bilgi vermeyen ünlü raket, Pazartesi günü başlayacak Rolland Garros tenis turnuvası için Fransa'nın başkenti Paris'te bulunuyor. 
     Graf ve Agassi çiftinin Jaden Gil adında bir oğulları var. 
     
</TEXT>
</DOC>
