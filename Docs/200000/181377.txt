<DOC>
<DOCNO> 181377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/guncel/gun04.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gecede altı villa soyuldu... 
</HEADLINE>
<TEXT>

   Hırsızlar, Zekeriyaköy sırtlarındaki 6 villayı soyarak 200 milyar lira değerinde para ve ziynet eşyası çaldılar... 
   BERİL ÖZCAN İstanbul 

   
   Zekeriyaköy sırtlarındaki altı villa bir gecede soyuldu. 200 milyar lira değerinde para ve ziynet eşyası çalındı. Bir hafta sonra sahte kimlikle yakalanan üç zanlı, tutuksuz yargılanmak üzere serbest bırakıldı. 
   Zekeriyaköy'deki birbirine komşu olan altı villa 1 Eylül gecesi, arka kapılarından giren hırsızlar tarafından soyuldu. Çoğunun sahibinin tatilde olmasından faydalanan hırsızlar, bir de son model otomobil çaldılar. Olayla ilgili bir haftadır iz süren Sarıyer Jandarma Komutanlığı'na bağlı ekipler, üç kişiyi şüphe üzerine yakaladı. 
   Adana Öz Show Haber Gazetesi foto muhabiri sahte kimliğiyle yakalanan Murat Uygur 24 , Halil Yıldız sahte kimliğiyle yakalanan Sinan Uygur 23 ve Selçuk Emir 19 Sarıyer Adliyesi'ne sevk edildi. Nöbetçi Mahkeme'de tekrar ifadeleri alınan zanlılar, suçlamaları kabul etmediler. Mahkeme, zanlıların hakkında kamu davası açılmasına ve tutuksuz yargılanmalarına karar verildi. 
   Sinan Uygur'un daha önce hırsızlık, gasp gibi suçlardan Bayrampaşa Cezaevi'nde tutuklu bulunduğu ve imam nik hlı eşi Ebru B.'nin ilk eşinden olan 3,5 yaşındaki çocuğunu kaçırmak suçundan hakkında suç duyurusu bulunduğu öğrenildi. 
   
   
   
</TEXT>
</DOC>
