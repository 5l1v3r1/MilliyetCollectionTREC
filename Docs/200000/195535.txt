<DOC>
<DOCNO> 195535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/soneko27.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Özmen Kağıt para azaltılmalı, elektronik kaydi paraya geçilmeli 
</HEADLINE>
<TEXT>

     Ak Parti Milletvekili, TBMM Plan ve Bütçe Komisyonu üyesi Mehmet Melik Özmen, kağıt paranın azaltılarak elektronik kaydi para sistemine gidilmesi gerektiğini söyledi. 
     Özmen, Hilton Otel'inde düzenlenen ''Vergi Arenası'' çerçevesinde ''Sorun ve Çözüm Platformu'' panelinde yaptığı konuşmada, sık sık vergi affı çıkarılmaması gerektiğini belirtti. 
     Vergisini zamanında ödeyen mükellefe belirli teşvikler getirilmesi önerisinde de bulunan Özmen, verginin beyana göre olması ve denetimin de mutlaka yeminli denetmenler tarafından yapılması gerektiğini kaydetti. 
     CHP Genel Sekreter Yardımcısı Prof. Dr. Oğuz Oyan ise, vergi aflarının vergi ödememeyi teşvik ettiğini savunurken, ''vergi kaçırma ile ilgili yasa çıkarılıyor, bakan da bundan yararlanıyor'' dedi. 
     Oyan, devletin toplandığı vergilerin üçte ikisini faize ayırması halinde, bunun meşruiyet krizi yaratacağını söyledi. 
     Türkiye vergi yükünün arttığını ifade eden Oyan, 1980'li yıllarda verginin düşürülmesinin de yanlış bir uygulama olduğunu kaydetti. 
     
</TEXT>
</DOC>
