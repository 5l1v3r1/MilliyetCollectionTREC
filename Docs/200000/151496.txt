<DOC>
<DOCNO> 151496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/siyaset/siy05.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben gönderiyorum aynen getiriyorlar 
</HEADLINE>
<TEXT>

Kültür ve turizm bakanlıklarının birleştirilmesinin amacının kadrolaşma olduğunu belirten eski bakanlara Sezer, "Kadrolaşmaya karşıyım. Ama duyarlılık gösterilmiyor" dedi 
     ANKARA Milliyet 

     Kültür eski bakanları, Cumhurbaşkanı Ahmet Necdet Sezer'e turizm ve kültür bakanlıkların birleştirilmesinin altında "çok ciddi kadrolaşma" amacının yattığını söyledi. Sezer ise, devlette kadrolaşmaya karşı olduğunu söyleyerek, "Ben yasaları geri gönderiyorum, aynen getiriyorlar" dedi. 
     Hükümetten iki bakanlığın birleştirilmesine ilişkin tasarının geri çekilmesini isteyen eski Kültür Bakanları, dün Köşk'te Sezer'le görüştü. Nermin Neftçi, Talat Halman, Rıfkı Danışman, İstemihan Talay, Timurçin Savaş ve Fikri Sağlar, şunları söyledi 
     "Kültür Bakanlığı yaratıcılık, Turizm Bakanlığı k rlılık bekliyor. Birbiriyle bağdaşmayan iki bakanlık. Bunun altında çok ciddi kadrolaşma var. Birleşme sonucu 206 yönetici açığa çıkıyor." 
     Bakanlara "Size hak veriyorum, bu konuda duyarlıyım, yasayı inceleyeceğim" dediği ifade edilen Sezer ise, "Kadrolaşmaya karşıyım. Ancak bugünkü yetkiyle yasaları ben gönderiyorum, aynen geri getiriyorlar. Ben gerekli olanı yapıyorum, ama aynı duyarlılığı karşı taraf göstermiyor" dedi. 
     


SİYASET 




















</TEXT>
</DOC>
