<DOC>
<DOCNO> 199756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/soneko22.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, günlük üretimi kısmayı düşünmüyor 
</HEADLINE>
<TEXT>

     Petrol İhraç Eden Ülkeler Teşkilatı'nın OPEC , günlük ham petrol üretimini kısmayı planlamadığı bildirildi. 
     Viyana'da bugün başlayan Petrol Bakanları toplantısı öncesi yapılan gayri resmi açıklamalarda, kartel üyesi ülkelerin 24,5 milyon varillik günlük ham petrol üretimini korumak istedikleri, gelecek ilkbaharda günlük üretim miktarında bir kısıntının düşünülebileceği belirtiliyor. 
     Bu arada OPEC üretimi ham petrol ise geçtiğimiz salı günü OPEC'in belirlediği 22 ila 28 dolar sınırının üstüne çıkarak varil başına 28,43 dolardan işlem görmeye başladı. Ham petrol satış fiatındaki bu artışın ''geçici olduğunu'' belirten piyasa analistleri, OPEC ürünü ham petrol satış fiyatında gelecek ilkbaharda büyük bir düşüş olabileceğini kaydettiler. 
     Kartel üyesi ülkelerin büyük çoğunluğu günlük ham petrol üretiminde bir kısıtlama yapılmamasını savunurken en büyük üretici olan Suudi Arabistan'ın günlük üretim miktarında kısıntı yapmaktan yana olduğu bildirildi. 
     
</TEXT>
</DOC>
