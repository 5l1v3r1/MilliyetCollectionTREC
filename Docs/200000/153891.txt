<DOC>
<DOCNO> 153891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/guncel/gun21.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğumevine imam müdür yardımcısı... 
</HEADLINE>
<TEXT>

     YUNUS HAKAN GÜLER Bursa DHA 

     Bursa Zübeydehanım Doğumevi'nde 13 yıldır imamlık yapan Cevdet Ayaz, bir hafta önce aynı hastanede Müdür Yardımcılığı görevine atandı. Hastanede 5 olan müdür yardımcılığı kadrosu "vardiya sistemindeki yoğunluk" gerekçe gösterilerek 6'ya yükseltildi. Müdür Yardımcısı olmasında hiçbir engel olmadığını söyleyen Ayaz 35 , "Önceden burada imamlık yapıyordum. Ölen bebeklerin cenazelerini yıkadığım günler de oldu. 4 yıllık fakülteyi başarıyla bitirdim. Müdür Yardımcılığı'na getirilmem doğal ve yasal" dedi. Bursa İl Sağlık Müdürü Osman Ayyıldız ise, atamada hiçbir engel olmadığını belirterek, "Kendisi Anadolu Üniversitesi'nde 4 yıllık fakülteyi bitirdi. Hastane yönetiminden gelen teklif üzerine bu atamayı yaptık. Tayinde hiçbir engel yok" diye konuştu. 
     


GÜNCEL 























</TEXT>
</DOC>
