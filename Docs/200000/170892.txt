<DOC>
<DOCNO> 170892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun05.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
L.A. Times'ın Bush karikatürü ABD'yi karıştırdı 
</HEADLINE>
<TEXT>

     ABD'nin etkin gazetelerinden Los Angeles Times'da yayınlanan ve ABD Başkanı George W. Bush'u idam edilirken gösteren karikatür Washington'u karıştırdı. 
     Amerikan Merkezi Haberalma Teşkilatı'nın CIA karikatürle ilgili büyük kaygı taşıdığı belirtilirken, bir gizli servis yetkilisi, ''bu tip görüntüleri çok ciddiye aldıklarını'' kaydetti. Los Angeles Times'ın ünlü karikatüristi Michael Ramirez tarafından çizilen ve önceki gün yayınlanan karikatürü beğenenler ve eleştirenler arasında yoğun tartışma yaşanıyor. 
     Vietnam Savaşı sırasında bir Vietnamlı'nın infazını gösteren Pulitzer ödüllü ünlü fotoğraftan esinlenilerek çizilen karikatürde, Bush'un, Washington'daki ''derin devlet'' politikası tarafından infaz edileceği yorumunda bulunuluyor. 
     
</TEXT>
</DOC>
