<DOC>
<DOCNO> 179537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/soneko19.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda bu da oldu... Kendi kendine park eden otomobil üretildi... 
</HEADLINE>
<TEXT>

     Otomobili sürmeyi seven, ancak park etme zahmetinden hazzetmeyen ehli keyf sürücüler için iyi haber... 
     Japon otomotiv şirketi Toyota, sürücünün müdahalesine gerek olmadan kendi kendine park edebilen otomobil üretti. 
     Toyota'nın yeni üretimi Prius sedan modeli, park mesafesini ayarlayan elektronik algılayıcılar sayesinde sürücüyü park etme manevralarından kurtarıyor. 
     Yeni otomobilin tanıtımını üstlenen Toyota Başkanı Fujio Ço, gazetecilere yaptığı gösteride park yerine yanaştırdığı otomobilin direksiyonundan ellerini çekti. Otomobilin son derece çabuk bir biçimde kendi kendine park ettiği görüldü. 
     
     MOTORU DA ''ÇEVRE DOSTU'' 

     Dünyanın kendi kendine park edebilen tek otomobili olan yeni Priusların, aynı zamanda, hem benzin hem elektrikle çalışan hibrit motorlara sahip olduğu ve sınıfındaki otomobillere göre yakıt sarfiyatından önemli bir tasarrufa imkan sağladığı bildiriliyor. 
     Prius'un hibrit motoru daha az atık çıkardığı için ''çevre dostu'' olarak da sınıflandırılıyor. 
     Yeni Prius'un Japonya'daki satış fiyatının 2.15 milyon yen 18 bin 430 ABD Doları olarak belirleyen Toyota'nın gelecek yıl içinde yeni modelden dünya çapında 76 bin adet satmayı planladığı belirtiliyor. 
     
</TEXT>
</DOC>
