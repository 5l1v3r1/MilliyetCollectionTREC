<DOC>
<DOCNO> 190660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun16.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BBC'nin ırkçılık belgeseli 5 polisi istifa ettirdi 
</HEADLINE>
<TEXT>

     İngiliz yayın kuruluşu BBC'nin yayımladığı belgeselde ırkçı yorum ve görüşlerini açıkça dile getirdikleri tespit edilerek açığa alınan polis memurundan 5'i görevlerinden istifa etti. 
     Kuzey Galler, Manchester ve Chester polis teşkilatlarında görev yapan memurların istifasından sonra, diğer 3 polis memurununsa haklarında başlatılan soruşturmanın sonuçlanmasını beklemeyi tercih ettiği kaydediliyor. 
     BBC'nin bir muhabiri, polis teşkilatına kaydolarak 6 ay kadar teşkilatta stajyer memur olarak görev yapmış, bu sırada rastladığı ilginç görüntüleri de gizli kamerayla kaydetmişti. 
     Görüntülerin önceki gece BBC1 kanalı tarafından yayımlanmasının ardından ülkede büyük tartışmalar başlamıştı. Pek çok üst düzey polis yetkilisi, görüntüleri izledikten sonra midelerinin bulandığını itiraf etmiş, polis teşkilatı içinde ırkçılığın bu boyutlara geldiğini fark etmediklerini söylemişti. 
     İçişleri Bakanı David Blunkett da BBC'nin görüntülerini önce ''haber üretmeye çalışmak'' olarak nitelemiş, ikinci açıklamasında ise belgeseldeki görüntü ve ifadeleri ''iğrenç'' bulduğunu belirtmişti. 
     
</TEXT>
</DOC>
