<DOC>
<DOCNO> 150867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/ekonomi/eko10.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ORHA’da temsile ABD’den yeşil ışık 
</HEADLINE>
<TEXT>

Irak’ın yeniden yapılandırılması çalışmalarını koordine eden ORHA’ya daha çok temsilci sokmak için yapılan girişime ABD’den yeşil ışık geldi 
     EKONOMİ SERVİSİ 

     Türkiye, ABD’nin Irak için oluşturduğu ve başkanlığını Emekli General Jay Garner’in yürüttüğü Irak’ın Yeniden İnşaası ve İnsani Yardım Ofisi’ne ORHA birden fazla temsilci göndermek için harekete geçti. Irak’ta yeniden yapılanma faaliyetlerine Türkiye’nin katkısını koordine etmekle görevlendirilen Büyükelçi Ahmet Okçun başkanlığındaki Koordinasyon Kurulu ilk toplantısında, ORHA’da temsil konusunda yapılabilecekleri tartıştı. 
     
     ABD’den yeşil ışık’ 
     Reuters’in haberine göre, General Garner ile Türkiye’nin Kuveyt Büyükelçisi Çetiner Karahan’ın geçtiğimiz günlerde yaptığı görüşmede, ORHA’da Türkiye’nin temsil edilmesi konusu gündeme geldi. Bu görüşmenin sonucu hakkında bir yetkili, "ABD’den bir yeşil ışık geldi ama bunun koşullarının belirlenmesi gerek" dedi. 
     Öte yandan Ankara, ORHA’ya temsilci göndermek için yabancı personelin maaşının nasıl verileceği, ORHA’da kalma süresi, temsilicilerin yetkileri, hiyerarşi ve temsil düzeyi gibi konularının netleşmesini bekliyor. Dışişleri Bakanlığı’nın temsilci gönderme konusunda bazı kuruluşlara görüşlerini yazıyla sorduğunu ve şu ana kadar altı makamdan buna ilişkin yanıt geldiği de bildirildi. 
     
     Büyük ihale Bechtel’in 
     Bu arada Irak’taki ilk büyük ihale ABD’li Bechtel’e verildi. 680 milyon dolarlık ihaleyi alan Bechtel, Irak’ta enerji ve su kanalizasyon işleri yapacak. 
     Bechtel’in bu ihaleyi alması dikkatleri, birçok işte birlikte çalışan Enka’ya çevirdi. Ancak Enka yetkilileri, henüz bir anlaşma yapılmadığını açıkladı. Bechtel, bazı eski üst düzey görevlilere iş vermesiyle tanınıyor. Bunlar arasında eski dışişleri bakanlarından George Shultz ile eski savunma bakanı Caspar Weinberger de bulunuyor. şirketin çeşitli politikacıların seçim kampanyalarına da 277.000 dolar katkı yaptığı ifade edildi. 
     


SİYASET 
























</TEXT>
</DOC>
