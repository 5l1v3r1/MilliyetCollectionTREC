<DOC>
<DOCNO> 168233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yazar/pulur.html </URL>
<DATE> 2003/07/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Densizlik deyip geçin... 
</HEADLINE>
<TEXT>

     Mustafa Kemal'in Dolmabahçe'de hangi kızı kovaladığını açıklamak, Gürbüz Çapan'a düşer herhalde açıklayacaktır. 
     Peki Kars'ta kurulan hükümet ya da Cumhuriyet nedir 
     Bu hükümeti kuran Karslıların atası kimdir 
     
     CİHANGİR Bey 
     Samet Ağaoğlu "Babamın Arkadaşları"nda o'nu "Meçhul Kahraman" diye anlatır. 
     1923 savaşından sonra Kars, Ruslara teslim edilir, Cihangir Bey, bu sırada 12 yaşındadır, on yıl sonra Ruslara karşı kurulan örgütün başında o vardır, kardeşiyle birlikte Tebriz'e geçerler, burada isyan hazırlığı başlatırken, Balkan Savaşı patlar, Cihangir Bey, 900 gönüllü askeriyle İstanbul'a koşar, Edirne'ye giren ilk Türk onlardır. 
     
     BİRİNCİ Cihan Savaşı başlar başlamaz onu ve askerlerini Irak cephesine alay komutanı olarak gönderirler. 
     
     SAVAŞ biter, imparatorluk yenilir, Mondros Mütarekesi'ne göre, Osmanlı orduları eski sınıra çekilecektir bu Kars ve çevresinin Ermeni işgaline bırakılması demektir. 
     
     CİHANGİR Bey, Kars'a döner "Şurayı Millet" adıyla meclis toplanır, bu meclisin "Cenubi Garbi Kafkas Hükümeti Muvakkatai Milliye"sidir. 
     Yani, Güney Batı Kafkasya Geçici Milli Hükümeti... 
     
     CİHANGİR Bey, devletin ve hükümetin başı, kardeşi de Milli Savunma Bakanıdır. 
     Kısa zamanda bölgeyi etkisi altına alan bu hükümet sonunda İngilizlere yenik düşer, Cihangir Bey Malta'ya sürülür, esaretten döner, Kars'a Belediye Başkanı olur. 
     
     İŞTE Gürbüz Çapan'ın söylediği hükümet budur. 
     Peki, Cihangir Bey, bu hükümeti kurarken, Mustafa Kemal Paşa'nın Dolmabahçe'de, kız kovaladığını Gürbüz Çapan nereden biliyormuş 
     Velevki öyle olsa, bu neyi değiştirir 
     Yani Karslılar "Yaa, demek atalarımız, hükümet kurarken Mustafa Kemal Paşa Dolmabahçe'de kız kovalıyormuş " diyerek, tarihi mi değiştirecekler 
     
     BİZE kalırsa, bu laflar için, savcıya, mahkemeye gerek yok, "densizlik" der geçeriz. 
     
     

</TEXT>
</DOC>
