<DOC>
<DOCNO> 162385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/yasam/ayas.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli Hannibal yine sahnede 
</HEADLINE>
<TEXT>

Kurbanlarını ısırarak öldüren, bu nedenle de 'yerli Hannibal' olarak anılan saldırgan, bu kez Bakırköy'de Amerikalı Shirley Fox'u dişledi 
     MUSTAFA KURTARAN İstanbul 

     Amerikalı Shirley L. Fox 60 , dün saat 05.00 sıralarında Atatürk Havalimanı'na gitmek için Bakırköy'deki evinden çıktı. Ve Ebuzziya Caddesi'nin Sahil Kennedy Caddesi'yle kesiştiği yerde taksi beklemeye başladı. 
     Bu sırada Fox'un boğazını sıkarak yere yatıran bir kişi, yüzünü ısırmaya çalıştı. Fox, direnmesine rağmen, saldırganın göz kapağını ısırmasına engel olamadı. Gözünden kan akmaya başlayan kadın bağırırken, saldırgan kaçtı. Hastaneye kaldırılan Fox, arkadan yaklaşan uzun boylu birinin saldırısına uğradığını söyledi. 
     
     'Yüzümü ısırıyordu' 
     Gözkapağı parçalanan, gözünün çevresinde ve kaşında yaralanmalar oluşan Fox, "Yüzümü ısırmak istedi. Dişlerini göz kapağıma geçirerek ısırdı. Bağırınca, bırakıp kaçtı. Ne üzerimdeki parayı, ne de bavulumu almaya çalıştı" diye konuştu. 
     Fox, kısa süren tedavisinin ardından saat 07.20'de Almanya'ya hareket etti. 
     
Yaşlı kadınlara saldırıyor      Bu olayın benzerleri daha önce de Fatih ve Zeytinburnu'nda yaşanmıştı. Zeytinburnu'nda tek odalı gecekondusunda yalnız yaşayan Fatma Şenel 80 ölü bulundu. Şenel'in yüzü, kalçası, kol ve bacaklarında ısırıklar vardı. Aynı yerde, saldırıya uğrayan Rabia Nazari 85 , kendisini yere yatırıp darp eden, yüzünü ve kolunu ısıran saldırgandan kurtuldu. Fatih'te de Müzeyyem Çom 86 , evinde elleri bağlı halde ölü bulundu Çom'un vücudunda diş izleri vardı. 
     

</TEXT>
</DOC>
