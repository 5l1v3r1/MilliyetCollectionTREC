<DOC>
<DOCNO> 167813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/soneko05.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın dolar cinsinden tahvil ihalesi düzenleyecek 
</HEADLINE>
<TEXT>

     Hazine yarın 427 gün vadeli, ABD Doları cinsinden iskontolu, tahvil ihalesi düzenleyecek. 
     İhalede katılımcılar, 10 bin doları üzerinden fiyat teklifinde bulunacak. 
     Hazine, en son 1 Temmuz tarihinde 413 gün vadeli iskontolu tahvil ihalesiyle, 140 gün vadeli bono ihalesi düzenlemişti 413 gün vadeli iskontolu tahvil ihalesinde, bileşik faiz yüzde 50.96, basit faiz de yüzde 52.5 olarak gerçekleşmişti. 
     Toplam 7 katrilyon 587.8 trilyon lira teklifin geldiği ihalede, nominal 6 katrilyon 667.3 trilyon liralık satış yapılırken net satış tutarı ise 4 katrilyon 178.3 trilyon lira olmuştu. 
     Hazine'nin 140 gün vadeli Türk Lirası cinsinden bono ihalesine de toplam 2 katrilyon 241.6 trilyon liralık teklif gelirken, nominal 2 katrilyon 194.6 trilyon liralık satış gerçekleşmişti. 
     İhaledeki net satış tutarı 1 katrilyon 904.9 trilyon lira olurken, bileşik faiz yüzde 44.50, basit faiz ise yüzde 39.54 olarak belirlenmişti. 
     Hazine bu hafta, 938 milyon dolar dış borç, 2 katrilyon 287 trilyon lira iç borç ödemesi gerçekleştirecek. 
     
</TEXT>
</DOC>
