<DOC>
<DOCNO> 153656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/spo03.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom'da sandık sinyali 
</HEADLINE>
<TEXT>

Galatasaray Başkanı Özhan Canaydın'ın, yeni yönetimin liste çalışmalarına başladığı iddia edildi. Sızan bilgiler, kongre tarihinin belki aralık, belki aralıktan da yakın olduğunu gösteriyor 
     HALİL ÖZER 

     Kararını vermedi 
     GALATASARAY'DA erken seçim çanları artık daha net duyulmaya başladı. Başkan Özhan Canaydın'ın kongre tarihi konusunda net bir karar vermemesine karşın, liste çalışmalarına başladığı iddia edildi. Burak Elmas'ın istifasının ardından yeni seçimde Ali Dürüst ve Özer Saraçoğlu'nun göreve devam etmeyeceğini düşünen Canaydın'ın, üyeleri sandık başına aralık ayı veya yaz sonunda çağırmayı planladığı bildirildi. 
     
     Yeni gözdeler 
     OLİMPİYAT Stadı için Canaydın ile birlikte Ergun Gürsoy'un Ankara'ya gitmesi camianın dikkatini çekti. Bu gelişme, Gürsoy'un yeni yönetimde yer alma ihtimalini artıran bir adım olarak yorumlandı. Eski yöneticilerden Metin Çağlar'ın da listede yer alacak yeni isimlerden olduğu bildirildi. Öte yandan Canaydın'ın UEFA avukatı İzettin Doğan'ın oğlu Sedat Doğan'ın nabzını yoklaması erken seçim ihtimalini artırdı. 
     
PAF'ları topa tuttular      ERHAN TELLİ 

     TRABZONSPOR maçı için hazırlıklarını basına ve taraftarlarına kapalı tek antrenmanla sürdüren Galatasaray, dün PAF takımıyla bir hazırlık maçı yaptı. Adalesinde problemi olan Xaiver, grip olan Ümit Davala, elmacık kemiğinden ameliyat geçiren Cihan, önceki gün yapılan çalışmada sakatlanan Mehmet Polat ve Batista'nın oynamadığı karşılaşmada, A takım, gençleri 5 - 0 yendi. 
     
Pinto isyan ettirdiBrezilyalı futbolcudan yakınan Terim, "İdmanda yaptıklarını sahada uygulasa, şimdi biz çok farklı yerlerde olurduk" dedi 
     CÜNEYT KARAKAYA 

     "Kaybetmek istemedim" 
     ADANASPOR maçının ardından Pinto'yu oyuna alma konusundaki pişmanlığını dile getiren Galatasaray Teknik Direktörü Fatih Terim, bu futbolcunun kendisini yanılttığını belirtti. Terim, "İdmanda yaptıklarını sahada uygulasa şimdi biz çok farklı yerlerde olurduk. Lig sıralamasındaki yerimizde farklı olurdu. Pinto kötü oynadığı zaman onu dışarı çıkarmayı düşündüm ama oyuncuyu kaybetme adına bunu yapmadım" dedi. 
     
     "Hedefimiz şaşmadı" 
     KAYBEDİLEN puanların hedefini değiştirmediğini vurgulayan Fatih hoca, "Şampiyonluktan başka hiçbir şey düşünmüyorum" dedi. Terim şöyle devam etti "Allah bugüne kadar hiç mahçup ettirmedi, inşallah bundan sonra da ettirmez. Galatasaray şu anda şampiyonluğu kaybetmemiştir, sadece kredisini harcamıştır. Aklımızda hiç olmayan, mucizevi bir şekilde iki puan kaybettik. O zaman bu herkes için geçerli." 
     


SPOR 

























</TEXT>
</DOC>
