<DOC>
<DOCNO> 150959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun09.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta son durum... Eski liderlerin evleri basıldı... 
</HEADLINE>
<TEXT>

     Abdüllatif Benderoğlu bildiriyor - Akıbetleri belli olmayan bazı Irak Devrim Komuta Konseyi üyeleri ve bakanların evleri, Irak muhalif parti güçleri tarafından işgal edildi. 
     İşgal edilen ''saray yavrusu'' evler, başkent Bağdat'ın en lüks semtlerinde bulunuyor. Evlerin yanı sıra bazı devlet daireleri ve eski iktidar partisi Baas'ın merkezleri de Irak muhalif partilerinin genel merkezleri olarak kullanılmaya başladı. 
     
     IKDP GAZETESİ 
     Devrik yönetimin yayın organları El Tavra, El Cumhuriye, El Kadisiye ve El Irak gazetelerinin 9 Nisan'dan bu yana çıkmadığı Bağdat'ta, Irak Kürdistan Demokrat Partisi'nin IKDP Arapça basılan gazetesi ''Hebat'' dün bedava dağıtıldı. 
     Öte yandan Amerikan deniz piyadeleri tarafından bir havalimanında terk edilmiş halde Rus yapımı bir 51 Mig savaş uçağı bulunması, Irak halkı tarafından sürpriz olarak görülüyor. Halk, bu uçakların savaş sırasında neden kullanılmadığını merak ediyor. 
     Bu arada Iraklılar, Saddam Hüseyin'in yaptırdığı yeraltı cezaevlerini aramaya devam ediyor. Nerelerde bulunduğu belli olmayan bu cezaevlerinde 20 yıldır yatanların kimliği ve sayısı da bilinmiyor. Bağdat'ın merkezinde 3 gün önce bulunan bir yeraltı cezaevinden onlarca mahkum kurtulmuştu. 
     





</TEXT>
</DOC>
