<DOC>
<DOCNO> 192753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/siyaset/siy06.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokalaşmayı yasaklayan bir hadis yok 
</HEADLINE>
<TEXT>

   Bardakoğlu Kadın Hz. Muhammed döneminde çok güçlüydü 
   ANKARA Milliyet 

   
   Diyanet İşleri Başkanı Ali Bardakoğlu, kadının erkek karşısındaki konumunun Hz. Muhammed döneminde çok güçlü olduğunu belirterek, "Kadın mescide girer, sosyal hayata karışırdı. Peygamber'le görüşüp haklarını savunur, itiraz da ederdi. Kadın o toplumda var olduğunun farkındaydı" dedi. CNN Türk'te önceki gece Eğrisi Doğrusu programında Taha Akyol'un sorularını yanıtlayan Bardakoğlu, "Tokalaşma veya tokalaşmama bir töredir. Hz. Peygamber'in tokalaşmayı yasaklayan bir hadisini bilmiyorum" diye konuştu. Bardakoğlu, dinden kaynaklandığı iddia edilen alternatif hukukla kadınların mağdur olmasına yol açılmaması gerektiğini de vurguladı. 
   
   Laiklik siyasal tercihtir    Dinde reform yapmak yerine dindarlığın çağdaş hale getirilmesini isteyen Bardakoğlu, din özgürlüğünün teminatı olan laikliğin siyasal bir tercih olduğunu ifade ederek şöyle devam etti "Ancak dini hayattan söküp attığı için sekülerizmi doğru bulmuyorum. Vahiyle bilgi ve akıl birbiriyle çelişmez. İslamı Kuran'la eşitlemek doğru değil." 
   
   
   
   
</TEXT>
</DOC>
