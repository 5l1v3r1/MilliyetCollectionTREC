<DOC>
<DOCNO> 157220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/spor/spo01.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan prim görsün 
</HEADLINE>
<TEXT>

Şampiyonlar Ligi Kupası için Milanlı futbolculara 100'er bin Euro prim vaadeden Silvio Berlusconi'yi, Beşiktaş Yönetimi solladı. Kartal'da şampiyonluğa 200'er bin dolar ödenecek 
     BİLAL MEŞE 

     Servet önerdiler 
     ŞAMPİYONLUK yolunda herşeyini ortaya koyan Beşiktaş, zafer primi olarak futbolculara bir servet önerdi. Gençlerbirliği ile bugün kritik bir mücadeleye girecek olan Siyah - Beyazlı futbolcular, sezon sonunda mutlu sona ulaşılması durumunda 200'er bin dolar prim kazanacak. Kartal bu parayla Milanlı oyuncuları bile gölgede bırakacak. 
     
     Son kozunu oynadı 
     YÖNETİM, Milan Başkanı Berlusconi'nin Şampiyonlar Ligi Kupası için belirlediği 100'er bin Euroluk primi de sollayarak son kozunu oynadı. 100. yılda şampiyonluktan başka bir şey düşünmeyen ve her türlü fedak rlığa hazır olan Siyah - Beyazlı kulüp Gençlerbirliği maçı öncesi oyuncularına adeta moral dopingi yaptı. 
     
Beşiktaş Romanya'da      BEŞİKTAŞ Teknik Direktörü Lucescu'nun Türkiye'deki başarısı, Romanya'daki televizyon kanallarını da harekete geçirdi. Romanya Ulusal Televizyonu TVR, bugün yapılacak Gençlerbirliği - Beşiktaş karşılaşmasının naklen yayın hakkını satın aldı. 
     

</TEXT>
</DOC>
