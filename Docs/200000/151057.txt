<DOC>
<DOCNO> 151057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur11.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "ABD'nin taleplerine yanıtımızı Başbakan açıklayacak" 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Irak'ın yeniden yapılandırılmasına ilişkin ABD taleplerini değerlendirdiklerini belirterek, ''Hükümetin iradesi bellidir. Ama bunu Sayın Başbakan açıklayacaktır'' dedi. 
     Abdullah Gül, bölgesel istişare toplantısı için gittiği Suudi Arabistan'ın başkenti Riyad'dan Ankara'ya döndü. 
     Gül, Esenboğa Havaalanı'nda yaptığı açıklamada, soru üzerine ABD'nin taleplerinin değerlendirildiğini, bu taleplerdeki askeri konulara ilişkin değerlendirmelerin Genelkurmay Başkanlığı'nda yapıldığını kaydetti. 
     Genelkurmay'ın konuya ilişkin değerlendirmesinin dün Dışişleri Bakanlığı'na geldiğini söyleyen Gül, hükümetin iradesinin belli olduğunu, ancak bunu Başbakan Recep Tayyip Erdoğan'ın açıklayacağını bildirdi. 
     





</TEXT>
</DOC>
