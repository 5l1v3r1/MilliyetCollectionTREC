<DOC>
<DOCNO> 157577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/spor/spo15.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Türkiye spor için yollarda      BİNGÖL dışındaki 80 ili kapsayan Atatürk'ü Anma Halk Koşusu ve Yürüyüşü'ne yüzbinlerce kişi katıldı. Koşunun Ankara bölümüne Spordan Sorumlu Devlet Bakanı ve Başbakan Yardımcısı Mehmet Ali Şahin de katılırken, diğer illerde de birçok üst düzey bürokrat ve siyasi yer aldı. 
     
Alptekin'den rekor      ANTALYA'DA yapılan Türkiye Okçuluk Birinciliği dün tamamlandı. Son günde genç bayanlar makaralı yayda Neşe Alptekin, 70 metrede 330 puan toplayarak Türkiye Rekoru kırdı. 
     
Binicilikte Can üstünlüğü      BİNİCİLİK Engel Atlama İstanbul Birinciliği'ni Sencer Can, "Inis Cara D'amour" isimli atıyla kazandı. Diğer birincilikleri B yetişkinlerde Armağan Özgörkey, C yetişkinlerde Josef Nahmiyas, D yetişkinlerde Melisa Aslıer, genç yetişkinlerde Hüsnü Dinç, gençlerde Begüm Tomruk, yıldızlarda da Talya Hakim elde etti. n SAİM BOZER 
     
Engelleri aştılar      BEDENSEL Engelliler Spor Federasyonu ile TESYEV'in işbirliğiyle düzenlenen masa tenisi turnuvası, dün oynanan final karşılaşmaları ile sona erdi. Ahmet Cömert Spor Salonu'ndaki karşılaşmaların son gününde 3-4 derecede Cenap Şimşek, 5. derecede Oktay Kaya İşoğlu, 6-7-8 derecede Selim Pastacıgil, 9-10 derecede Neslihan Kavas birinci oldu. n UĞRAŞ ÖZYURT 
     
Minderde zafer      6. Uluslararası Gençler Güreş Turnuvası'nda, erkeklerde Türkiye grekoromen ve serbestte takım halinde birinci oldu. Marmaris Amiral Orhan Aydın Spor Salonu'ndaki şampiyonanın son gününde, grekoromende Halil İbrahim Erciyes, Şeref Tüfenk ve Ahmet Yıldırım altın madalya kazandı. Serbestte ise Mustafa Kartal, Ersin Çetin, Orhan Binboğa, Mehmet Macit, Sait Bingöl ve Ercan Hınıslıoğlu, altın madalyaya ulaştı. 
     
Sağıroğlu'nun acı günü      HÜRRİYET Gazetesi Ankara Spor Servisi şefi Devrim Sağıroğlu'nun babası CHP Erzincan eski milletvekili Adil Sağıroğlu vefat etti. 84 yaşında hayata veda eden Adil Sağıroğlu'nun cenazesi yarın Kocatepe Camii'nde kılınacak öğle namazından sonra Cebeci Asri Mezarlığı'nda toprağa verilecek. MİLLİYET merhuma Tanrı'dan rahmet, kederli ailesine başsağlığı diler. 
     
Süper minikler yazarlara karşı      19 Mayıs Gençlik ve Spor Bayramı nedeniyle yapılan gösteri maçında Petit Danone Minik Takımı ile TSYD Karması bugün karşı karşıya geliyor. Beylerbeyi Stadı'ndaki maç 16.00'da başlayacak ve NTV'den naklen yayınlayacak. 
     
Gençlerbirliği Belçika pazarında      GENÇLERBİRLİĞİ, Belçikalı futbolculara göz dikti. Hollanda'nın Willem 2 Tilburg takımında forma giyen Belçika Milli Takımı'nın kalecisi Geert De Vlieger ve yine Hollanda takımlarından Twente Enschede'de forma giyen Kurt Van De Paar ile görüşmek için Brüksel'e giden Kırmızı - Siyahlılar'ın futbolcularla bir görüşme yapacakları, fiyat konusunda anlaşma sağladıkları takdirde bu 2 futbolcuya imza attıracakları öğrenildi. 
     
Pires'in gönlü Real Madrid'te      ARSENAL'İN Fransız yıldızı Robert Pires, Real Madrid'ten transfer teklifi alması halinde olumlu yanıt vereceğini söyledi. "Real reddedilecek bir kulüp değil ve ben de buna hayır diyemem" diye konuşan golcü oyuncuya, Valencia'nın da talip olduğu öğrenildi. Pires'in, Arsenal'le yeni bir anlaşmaya imza atmamaması halinde satılacağı öğrenildi. 
     

</TEXT>
</DOC>
