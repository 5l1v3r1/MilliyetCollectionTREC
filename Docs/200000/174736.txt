<DOC>
<DOCNO> 174736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/ekonomi/eko07.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Polat, ABD'li ortakla Irak'a girecek 
</HEADLINE>
<TEXT>

   Adnan Polat, ABD'li bir şirketle görüşme halinde olduklarını ve işbirliğinin şeklinin henüz netleşmediğini belirtti. Polat, "Üç ay içinde nik h kıyarız" dedi 
      BARIŞ ERGİN 
   
   İbrahim Polat Holding Başkan Yardımcısı Adnan Polat, Irak'ın yeniden yapılandırılmasında iş almak için ABD'li bir firmayla üç ay içinde nikah kıyacaklarını belirtti. Polat, "Ortaklık olabilir, joint venture olabilir. Bir Amerikan firmasına, özellikle inşaatta ihtiyacımız var" dedi. Polat, görüştükleri firmanın adını şimdilik saklı tuttuklarını söyledi. ABD ile ilişkilerdeki düzelme eğiliminin Türk firmaların iş alması için olumlu bir ortam yaratacağını söyleyen Polat, "Amerikalılar ne derlerse desin, bizim firmalar kesinlikle iş alacaklar" dedi. 
   
   Ayrımcılık isyanı 
   Elektrik enerjisi üretiminde yoğunlaşmak istediklerini belirten Adnan Polat, yeni bir golf oteli kurmayı planladığı ve Antalya'daki arazilere baktığını söyledi. Polat, "Bölgede yüzlerce tesis kuruldu. Bana neden arazi verilmiyor Ben de bir vatandaşım. Benim de diğer sanayiciler kadar hakkım var. Türkiye'de sermayenin ideolojisi ve etnik kimliği var. İktidarlar ülkenin varlıklarını yandaşlarına aktarıyor. Etnik yandaşlık yapılıyor. Türkiye bunları aşacak" diye konuştu. 
   
   
</TEXT>
</DOC>
