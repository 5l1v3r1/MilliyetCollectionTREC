<DOC>
<DOCNO> 199416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/siyaset/siy07.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK'ün yetkileri senatoya geçiyor 
</HEADLINE>
<TEXT>

   ÜAK Alt Komisyonu, senatoların yetkilerini artıran çerçeve YÖK Yasası'nda sona geldi 
   BAHAR ATAKAN 

   
   Üniversitelerarası Kurul ÜAK Alt Komisyonu'nca hazırlıkları sürdürülen 'çerçeve YÖK yasası'nda son aşamaya gelindi. Alt Komisyon, 9 ayrı çalışma grubunca sürdürülen çalışmalar kapsamında hazırlanan çerçeve yasanın yanı sıra hükümete Bilim Bakanlığı'nın kurulması ile araştırma-geliştirme faaliyetlerini desteklemeyi kapsayan iki yasa tasarısı daha sunma hazırlığını sürdürüyor. Her üniversite için "Anayasa özelliği" taşıyacak çerçeve yasanın ana hatları şöyle olacak 
   YÖK'ün yetkilerinin çoğu senatolara ve üniversite yönetim kuruluna devredilecek. Her senato üniversite yapısına uygun olarak yönetmelik yazacak. 
   Yönetmelikler üniversitelerin hangi alanda ihtisaslaşacağına karar verecek. Bazı üniversitelerin meslek yüksekokullarına ağırlık vermesi sağlanacak. 
   Rektörlerin, öğretim üyeleri hakkında soruşturma açma yetkisi, üniversite yönetim kurullarına devredilecek. 
   Terfi, yükselme ve atamalar kurullara bırakılacak. 
   
   Yeni YÖK Başkanı bekleniyor 
   50 maddeden oluşacak çerçeve yasanın, hükümet ve ÜAK'ın masaya oturacağı 15 Aralık'a kadar bitirilmesi planlandı. Alt Komis-yon, bu hafta sonu Ilgaz'da yapacağı toplantıyı, yeni YÖK Başkanı'na bilgi verilmesi için gelecek haftaya erteledi. 
   
   
   
   
   
</TEXT>
</DOC>
