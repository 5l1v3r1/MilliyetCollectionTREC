<DOC>
<DOCNO> 179141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/yazar/okur.html </URL>
<DATE> 2003/08/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bu rapor nasıl gözden kaçtı 
</HEADLINE>
<TEXT>

   
   39 şirket Bankacılık Düzenleme ve Denetleme Kurum'dan BDDK yetki belgesi almış. 81 şirkette Sermaye Piyasası Kurulu'ndan. Hepsi denetim şirketi. Üstelik bazı şirketler hem SPK'dan hem BDDK'dan yetki almış. 
   Aynen Gözlem Denetim şirketinde olduğu gibi.Gözlem Denetim ve Danışmanlık Hizmetleri AŞ, İmar Bankası'nı 2001 yılı ortasından itibaren denetlemeye başlayan şirket bünyesinde 20 denetçi var. Denetçiler aynı zamanda şirketin ortağı İmar Bankası'nın denetimini yapan Sorumlu Ortak Baş Denetçi Abdülkadir Aylı, Başbakanlık Yüksek Denetleme Kurulu'nda görev yaparken ayrılmış, 1988 yılında bu şirketi kurduklarında şirkete ortak olmuş. Aylı'nın sorumlu ortak baş denetçi olarak verdiği raporlar inanın çok önemli. 
   Bakın, 31 Mart 2003 tarihi itibarıyla hazırlanan Türkiye İmar Bankası bilançosunda Aylı ne demiş "Sınırlı Denetim 4389 sayılı Bankalar Kanunu uyarınca yürürlüğe konulan hesap ve kayıt düzeni ile muhasebe ve bağımsız denetim ilkelerine ilişkin düzenlemelere uygun olarak gerçekleştirilmiştir. Bu düzenlemeler, sınırlı denetimin mali tablolamada önemli bir yanlışlığın bulunup bulunulmadığına dair sınırlı bir güvence verecek şekilde planlanmasını ve yapılmasını öngörür. Sınırlı denetim, temel olarak mali tabloların analitik yöntemler uygulanarak incelenmesi, doğruluğunun sorgulanması ve denetlenenin yönetimi ile görüşmeler yapılarak bilgi toplanması ile sınırlı olduğundan, tam kapsamlı denetime kıyasla daha az güvence sağlar. Tam kapsamlı bir denetim çalışması yürütülmemesi nedeniyle bir denetim görüşü bildirilmemiştir." 
   Şimdi Gözlem Denetim ne demek istiyor derseniz, yanıt belli Gerçek durumu göremiyorum. Gerekeni yapın. 
   İşte bu çok ama çok önemli bir nokta. Gözlem Denetim, açık ve seçik BDDK'yı uyarmış.BDDK ise uyanamamış. Olacak iş değil İnanılır gibi değil Peki, BDDK bu uyarıyı niye dikkate almamış Bilmiyoruz, açıklama bekliyoruz. Ama şimdi BDDK'ya biz soruyoruz Bu rapor ne zaman elinize ulaştı 
   2000 yılında BDDK adına İmar Bankası'nın yönetimine atadığınız ve halen İmar Bankası'nın Genel Müdürü olan Cumhur Doğan bu raporu okudu mu, okumadı mı 
   Halen BDDK'da Tasfiye Dairesi Başkanlığı'nı yürüten Mehmet Çalışkan, 1996 yılında ve sonrasında banka murakıbı olarak bu bankayı denetledi mi Denetlemedi mi 
   Biz, İmar Bankası olayında işin mali polis ve hukuksal durumuna ilişkin tek satır yazı yazmayacağız. Hukuk, her şeyin üstünde... 
   Ancak çifte hesaplar, 3.5 katrilyonluk mevduat, olmayan 1.5 katrilyonluk bono hesabı diye ortaya konulan sayılara bakınca bu bankanın bilanço büyüklüğünün 850 trilyon lira olduğunu hatırlatacağız. 
   Ve İmar Bankası'na para yatırıp sıkıntı çeken kişilere seslenelim. İmar Bankası 4 Temmuz'da TMSF'ye geçti. Eğer mevduat sahibiyseniz TMSF'ye, İmar Bankası yönetimine, SPK'ya ve BDDK'ya, eğer Hazine bonosu sahibi iseniz BDDK'ya ve İmar Bankası yönetimine delil ve belgeleri, hukuki gerekçelerle net açıklayan birer ihtarname çekin. Tarih, 12 Eylül. özellikle ihtarnamelerin 12 Eylül'den önce tebliğ edilmesi şart. 
   Nedenini soracaksınız Çok açık, açacağınız davanın niteliğine bağlı elinizde hukuki dayanaklarınız olsun. 
   
      
   
</TEXT>
</DOC>
