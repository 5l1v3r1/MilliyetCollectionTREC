<DOC>
<DOCNO> 160540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/soneko21.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta... 
</HEADLINE>
<TEXT>

     Şeker Yatırım Menkul Değerler Portföy Yönetimi Uzmanı Burcu Büyükbingöl, uluslararası piyasaları şöyle değerlendirdi 
     "ABD borsaları, geçtiğimiz hafta 4 gün üst üste yükseliş kaydetti. Amerika’da bu hafta açıklanan 1. çeyrek GSMH artış oranı 1,6 dan 1,9’a yükseldi. Dow Jones haftaya 8600 seviyelerinden başlamıştı, Cuma günü endeks 3 yükselerek haftayı 8850 seviyesinden tamamladı. Aynı şekilde Nasdaq’da 1500 seviyelerinden başladığı haftayı 6,3 yükselişle tamamladı. 
     Avrupa borsaları da Amerika’daki yükselişten etkilendiler. Almanya’da DAX endeksi haftayı 1,5 yükselerek tamamlarken, Paris borsası da 2,1 değer kazandı. Londra borsası daki yükseliş ise 2,5’u buldu. 
     Euro dolar paritesi ise, euronun dolara karşı değer kazanmaya devam etmesiyle, hafta içerisinde tüm zamanların en yüksek değerine çıkarak, 1,19 seviyesini test etti. Parite bu seviyeden gelen kar satışları ve Avrupa MB’nın gelecek hafta faiz indirimine gideceği beklentisiyle, hafta sonuna doğru 1,1750 seviyesine geriledi. Gelecek hafta doların Euro karşısında değer kazanmaya devam etmesi durumunda parite 1,16 seviyesini test edebilir. 
     Japonya’da ise Nikkei endeksi, ABD borsalarındaki yükseliş ve doların değer kazanmaya başlamasıyla geçtiğimiz haftayı 3 yükselerek tamamladı. 
     Haftaya 26 dolar seviyelerinden başlayan temmuz vadeli ham petrol fiyatları hafta içerisinde Suudi Arabistan’ın gelecek ay arz kısıntısına gidebileceği ve ABD’de stokların düşük çıkacağı beklentisiyle 26,65 dolara kadar yükseldi. 
     Geçtiğimiz haftaya 370 dolar düzeyinden başlayan altın fiyatları da hafta içinde 374 dolara kadar çıktıktan sonra, Euro’nun dolar karşısında değer kaybetmesinin de etkisiyle 360 dolar seviyelerine geriledi." 
     
</TEXT>
</DOC>
