<DOC>
<DOCNO> 171348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun07.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Disneyland'da zürafaya yıldırım çarptı.. 
</HEADLINE>
<TEXT>

     ABD'nin Florida eyaletindeki eğlence parkı Disneyland'da bir zürafaya yıldırım çarptığı, talihsiz hayvanın öldüğü bildirildi. 
     Eğlence parkının Kilimanjaro Safari bölgesinde bulunan 6 yaşındaki Betsy adlı zürafaya, aniden bastıran fırtınada yıldırım çarptığı, Betsy'nin parkta bu nedenle ölen ilk hayvan olduğu kaydedildi. 
     Park sözcüsü Diane Ledder, olayın ''çok talihsiz ve az rastlanır türden'' olduğunu söyledi. 
     Yetkililer, parkın çevresinde hayvanları yıldırım çarpmalarından korumak amacıyla çok sayıda paratoner ve barınak bulunduğunu, ancak bu defa fırtınanın çok ani bastırdığını ve hayvanların içeri alınamadığını belirttiler. 
     
</TEXT>
</DOC>
