<DOC>
<DOCNO> 173395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/siyaset/siy01.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'CHP'de kavga yok' dedi, kavga çıktı 
</HEADLINE>
<TEXT>

   Baykal, İstanbul İl Kongresi'nde "Artık kendi aramızda kavga yoktur" dedikten sonra, iki grup birbirine girdi 
      MEHMET DEMİRKAYA İstanbul 

   
   Lütfi Kırdar Uluslararası Kongre ve Sergi Sarayı'ndaki İstanbul İl Kongresi CHP lideri Deniz Baykal'ın katılımıyla yapıldı. İl Başkanı Şinasi Öktem ve eski İl Başkanı Mehmet Bölük'ün aday olduğu kongrenin divan başkanlığını ise CHP Meclis Grup Başkan Vekili Mustafa Özyürek yaptı. Alkışlarla kürsüye gelen Baykal, orman vasfını yitirmiş arazilerin satışıyla ilgili kanunu şöyle eleştirdi "Türkiye, önümüzdeki dönemde ormanlarla ilgili bir kader kararı alacaktır. Bu konu halkın iradesiyle çözülmelidir. CHP'liler... Önümüze gelecek halk oylamasında büyük görevle karşı karşıya kalacaksınız. Orman rantçılarına, ormanları satıp kiralayan mafya örgütlerine karşı Türkiye'nin hakkına, hukukuna sahip çıkın." 
   2B konusunu çözmek istediklerini de kaydeden Baykal, "Artık kendi aramızda kavga, çekişme, sürtüşme yoktur. Yarışma ve dayanışma vardır. Parti içi muhalefet anlayışı yoktur. Bundan büyük memnuniyet duyuyorum" dedi. 
   
   Bir delege yaralandı 
   Baykal'ın ayrılmasından üç saat sonra, Öktem ve arkadaşları, konuşmaların uzadığına dikkat çekerek seçime geçilmesini istedi. Bunun üzerine iki küçük grup arasında kavga çıktı. Kısa sürede yatıştırılan ve tarafların dışarı çıkarıltıldığı kavgada delegelerden Ali Çalışkan'ın başı yarıldı. 
   
   
</TEXT>
</DOC>
