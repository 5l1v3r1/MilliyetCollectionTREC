<DOC>
<DOCNO> 187996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sonspo09.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay-yıldız Kapalıçarşı... Turistler Türk bayraklı tişörtler giyiyor 
</HEADLINE>
<TEXT>

     İstanbul'un tarihi mekanlarından biri olan Kapalıçarşı'da, Türkiye ile İngiltere arasında bu akşam yapılacak karşılaşmanın heyecanı yaşanıyor. 
     Kapalıçarşı'nın caddeleri Türk Bayrakları ile süslenirken, çarşı esnafı da milli takım formalarını giyerek, millilere olan desteklerini gösteriyorlar. 
     Kapalıçarşı'yı gezen çok sayıda yabancı turist de üzerinde Türk Bayrağı bulunan tişörtler giyerek, A Milli Futbol Takımı'nı desteklediler. 
     Avustralya'dan gelen bir grup bayan turist, bu akşam İngiltere ile oynayanacak karşılaşmada Türkiye'yi desteklemek için bu tişörtleri giydiklerini söylediler. 
     Bu arada, karşılaşma için İngiltere'den, sadece bu maç için gurbetçilerin katıldığı turların düzenlendiği bildirildi. 
     
</TEXT>
</DOC>
