<DOC>
<DOCNO> 194660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/dunya/dun01.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyvah, Bush geliyor 
</HEADLINE>
<TEXT>

   Washington, ABD Başkanı'nın 19 Kasım'da başlayacak ziyareti için Londra merkezinin giriş çıkışlara kapatılmasını, tüm gösterilerin yasaklanmasını istiyor 
      NEVSAL ELEVLİ Londra 

   
   Başta Scotland Yard ve MI6 dış güvenlikten sorumlu gizli servis olmak üzere İngiliz güvenlik güçlerinin tamamı 10 günlük bir k bus sürecine girdi. 
   Alarm düzeyini ayrılıkçı İrlanda terörünün doruğa tırmandığı dönemden bile 2.5 misli daha fazla yükselten güvenlik güçlerinin k busunun adı ABD Başkanı George W. Bush. Daha doğrusu, Bush'un 19 Kasım'da Londra'ya yapacağı 3 günlük resmi ziyaret. Olası protesto gösterileri ve terörist saldırı endişesi, İngilizleri kara kara düşündürüyor. 
   Beyaz Saray'ın güvenlik düzenlemeleri konusundaki ardı arkası gelmeyen istekleri de İngilizleri çıldırtıyor. Kendilerini Washington'un aşırıya kaçan talepleriyle Londra'nın yerleşik yapısı arasındaki zıtlıkta sıkışmış hisseden İngiliz güvenlik yetkilileri, işin içinden nasıl çıkılacağını kestiremiyorlar. 
   
   Silah kullanma izni 
   Amerikalılar, Bush'un gezisi boyunca Londra'nın "West End" denilen merkezinin polis tarafından kordon altına alınarak giriş çıkışlara kapatılmasını ve her türlü gösterinin yasaklanmasını istiyor. Başkan, 3 gün boyunca Buckingham Sarayı'nda kalacağı için Londra'nın "The Mall", "Whitehall" ve buralara komşu semtlerin de kapalı tutulması, Amerikalıların istekleri arasında. Amerikan tarafı, Bush'un korumalarının gerektiğinde silah kullanması için yetki de istiyor. 
   İngiliz yetkililer ise, böylesine alışılmadık bir düzenlemenin protestocuları daha fazla tahrik edeceği düşüncesinde. Emniyet Müdürü John Stevens, "Londra'da hayatı durdurmadan bu düzenlemeyi yapamayız" diyor. 
   
   
   
</TEXT>
</DOC>
