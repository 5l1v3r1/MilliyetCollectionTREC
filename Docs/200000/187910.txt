<DOC>
<DOCNO> 187910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/siyaset/siy03.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'ABD dostluğu' mahkemelik 
</HEADLINE>
<TEXT>

   ABD - Türkiye Dostluk Grubu Başkanlığı seçimiyle ilgili dava açan CHP'li Ateş, yeni başkan AKP'li Bağış'ı ABD Elçisi'ne şik yet edecek 
   SALİHA ÇOLAK Ankara 

   
   ABD - Türkiye Parlamentolararası Dostluk Grubu'nun Türkiye ayağında yaşanan kavga hem yargıya, hem de uluslararası arenaya taştı. TBMM'de geçen yasama yılında oluşan dostluk grubunda ilk seçilen başkan CHP Gaziantep Milletvekili Abdülkadir Ateş, daha sonra seçilen AKP İstanbul Milletvekili Egemen Bağış'ı, önce yargıya, ardından da ABD'lilere "O başkan değil" diye şik yet etti. 
   Ateş, AKP'lilerin baskın seçimle Bağış'ı başkan seçmeleri üzerine TBMM Başkanlığı'na başvurdu. Başkanlık "Başkan Bağış'tır" kararı verince TBMM hakkında İdare Mahkemesi'ne dava açan Ateş, "Meclis Başkanlığı siyasi karar vermiştir" diyerek kararın bozulmasını istedi. 
   Ateş, Türk - Amerikan Dostluk Derneği'nden dostluk grubuna üye milletvekillerine gelen, "İngilizce kursu" duyurusunda Bağış'ın adının grup başkanı olarak yer alması üzerine derneğe mektup gönderdi. 
   Ateş, mektubunda "başkanlık seçiminin mahkemede bulunduğunu" belirterek, "Lütfen daha hassas olun" dedi. ABD Ankara Büyükelçisi Eric Edelman'ı da uyaracağını kaydeden Ateş, yeni bir seçim için dostluk grubu genel kurulunu toplantıya çağıracağını bildirdi. 
   
   
   
</TEXT>
</DOC>
