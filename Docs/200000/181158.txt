<DOC>
<DOCNO> 181158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/siyaset/siy07.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üstün yakasına kimse yapışmaz 
</HEADLINE>
<TEXT>

   YAŞAR ANTER Muğla DHA 

   
   Eski Genelkurmay Başkanı emekli Orgeneral İsmail Hakkı Karadayı, 4 Şubat 1997'de tankların Sincan'dan geçmesi emrini verdiği gerekçesiyle tartıştığı Bir'in, "yakasına yapıştığı" iddiasının asılsız olduğunu söyledi. Bodrum'un Yalıkavak beldesindeki yazlığında eşi Seren Karadayı ile tatilini geçiren Karadayı, "Göreve başladığım 30 Ağustos 1994 tarihinden, görevi devrettiğim 30 Ağustos 1998'e kadar birlikte çalıştığım arkadaşlarım arasında hiçbir zaman olumsuzluk yaşanmadı. Çevik Bir Paşa ile de daha iki gün önce evimde sohbet etmiştik. Kendisi bu olaylara çok üzüldü. Silahlı Kuvvetler tamamen hiyerarşik bir yapıya sahip, ciddi, disiplinlidir. Ne yapılacağına adım adım süzgeçten geçirilerek karar verilir" dedi. 
   Karadayı, Türkiye'nin Irak'a asker göndermesi konusunda şu değerlendirmede bulundu "Türk askerini bölgede jandarmalık yapmaya göndermemek gerekir. Koordinasyon ve yardım çalışmaları yapmak, sosyal, sağlık ve ekonomik konularda destek sağlamak amacıyla Irak'ta bulunmamız çok daha doğru ve gerçekçi olur." 
   
</TEXT>
</DOC>
