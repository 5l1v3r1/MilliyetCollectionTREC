<DOC>
<DOCNO> 152537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/yazar/tamer.html </URL>
<DATE> 2003/04/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Fevkalade vahim gelişmeler 
</HEADLINE>
<TEXT>

     22 Nisan günkü Tercüman'ın ekonomi sayfasından bir haber "Banka batıranlar 36 milyar dolar hortumladı, sadece 262 milyon dolarını geriye ödedi " 
     Erdal Sağlam'ın 24 Nisan tarihli Hürriyet'teki köşe yazısının başlığı "AKP, kamu bankası yöneticilerine sorumsuzluk getiriyor." Ve yine Erdal'ın dünkü Hürriyet'e manşet olan haberi "AKP'nin yeni atadığı kamu bankaları üst yöneticileri, önce kendi maaşlarını 30'ar milyar liraya yükseltiyorlar. Kamu Bankaları Ortak Yönetim Kurulu Başkanı ile Ziraat ve Halkbank'ın genel müdürlerinin 7'şer milyar lira olan maaşı, iştirak yönetimlerine de girmeleriyle 4'e katlanıyor." 
     Bu kafayla gidilirse bankalar 3 - 5 yıl içinde yine duvara toslar, faturası da son krizde olduğu gibi yine biz vergi mükelleflerine çıkar 
     Bu haberler yeterince içinizi daraltabilir, ama beterin de beteri var 
     
     MGK ekonomiyi çözer 
     Varan 1 Dünkü Hürriyet "Milli Güvenlik Konseyi Genel Sekreteri Orgeneral Tuncer Kılınç Paşa, 3 ay önceki Avrupa turunun Berlin ayağında, Türk turizmcilerden gelen bir soru üzerine özetle şöyle demiş "Amerikalılar beyaz kağıdı alıyor, yeşil boyayı basıyor, dolar imal ediyorlar. Türkiye'deki en yanlış politika, sıkı para politikasıdır. Ben başbakan olsam, alırım boyayı ve beyaz kağıdı, çalıştırırım makineyi, basarım Türk parasını. Darphane'yi 24 saat çalıştırırız. O parayla millete faizsiz kredi veririz, devletin dış borçlarını kapatırız..." 
     Şaka gibi değil mi 
     
     Gazetecilere dayak 
     Varan 2 Dünkü Vatan 23 Nisan'daki türban krizi sırasında gazetecilere neden o kadar sinirlendiğinin sorulması üzerine TBMM Başkanı Bülent Arınç bakın ne demiş "Herkes Münevver Hanım'ın başörtüsünü sorarsa siz ne yaparsınız Dövmediğime şükretsinler " 
     Tek eksiğimiz, TBMM Başkanı'nın gazeteci dövmesiydi 
     
     THY teklemeye başladı 
     Varan 3 Dünkü Hürriyet "Türk Hava Yolları'nda son günlerde yaşanan idari kargaşa, uçaklara yansımaya başladı. Kilit noktalardaki kişilerin AKP hükümeti tarafından değiştirildiği THY Teknik'te morallerin sıfıra düşmesi, uçaklarda bakımla ilgili arıza oranlarını yükseltiyor. THY'nin uzun menzilli uçuşlarında kullandığı Airbus 340 tipi yolcu uçaklarından ikisinde, art arda havada motor durması olayı yaşandı. Uçuşlardan biri İstanbul - Bangkok, diğeri Singapur - Bangkok - İstanbul seferiydi. AKP'nin atadığı THY'nin teknik işlerden sorumlu yeni genel müdür yardımcısı, bugüne kadar sadece üniversitede görev yapmış bir akademisyen." 
     
     Tayyip Bey'den ABD'ye "Ben ettim, siz etmeyin " 
     Varan 4 Cengiz Çandar, 22 Nisan, Tercüman "Tayyip Erdoğan'ın dünkü Washington Post'ta bir makalesi yayımlandı. İngilizce 'A Shared Strategic Vision' başlığını taşıyor. Daha önce Wall Street Journal'da yayımlanan ve hiçbir inandırıcılığı olmayan ve üstelik 'onur' duygusu açısından hayli sakıncalı bir üslupla yazılmış makalesinden daha derli toplu. İngilizcesi daha iyi. Ancak Erdoğan'ın 'zikri' 2 makalede de aynı. Nedir o "zikri" derseniz Tayyip Erdoğan Amerikalılara özetle 'Ben ettim siz eylemeyin' demeye getiriyor "Evet, 1 Mart'ta tezkereyi geçirtemedim. Bana güvenmiş olabilirsiniz. Şimdi de hayal kırıklığı içinde, hatta pek belli etmeseniz de sinirli olduğunuza dair kulağıma bazı bilgiler geliyor. Ama ortak çıkarlarımızın bütün bunların üzerine çıkacak cinsten olduğunu tekrar düşünün. Bu arada, şu yazdığım ve böylece kayda geçecek olan makalelere bakarak, benim, sizinle yakın ilişkide istekli olmaya devam ettiğimi anlayın. Gerçi, kendi tabanıma ve seçmenlerime hitap ederken, sizinle işbirliğine bu kadar istekli gözüktüğüm izlenimi vermiyorum, ama onu da anlayışla karşılayın ve gazetelerinizde yazdığım bu yazıları esas alın." 
     
     







</TEXT>
</DOC>
