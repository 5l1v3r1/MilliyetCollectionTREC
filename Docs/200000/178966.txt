<DOC>
<DOCNO> 178966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/soneko38.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... Borsa yükseldi, dolar düştü... 
</HEADLINE>
<TEXT>

     Bileşik Endeks 11,600 puanın üzerinde tutunarak, 11,611.84 puandan kapandı. 
     Hisse senetleri bugün ortalama yüzde 0.89 oranında değer kazandı. 
     Borsa uzmanları, endeksin önümüzdeki hafta da 11,500-11,600 aralığını koruma çabası içinde olacağını ifade ederek, piyasanın kendine bir beklenti yaratması durumunda 12,000 seviyesinin test edilebileceğini kaydediyor. 
     İstanbul Menkul Kıymetler Borsası İMKB Ulusal 100 endeksi, 1. seansta 110.67 puan artışla 11,619.64 puandan kapandı. 2. seansta endeks sadece 7.80 puan ve yüzde 0.07 oranında geriledi. 
     Endeks 11,611.84 puandan günü tamamlarken, günlük bazdaki artış 102.87 puan ve yüzde 0.89 oldu. 
     Hisse senetleri piyasasında günlük işlem hacmi 326 trilyon 482 milyar 584 milyon lira olarak gerçekleşti. 
     
     DOLAR 
     Merkez Bankası, doların bugünkü efektif kurunu alışta 1 milyon 391 bin 815 lira, satışta ise 1 milyon 401 bin 607 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 8 bin 202, satışta ise 8 bin 260 lira düştü. 
     Serbest piyasada dünü 1 milyon 397 bin liradan kapatan dolar, bugüne 1 milyon 404 bin liradan, 1 milyon 517 bin liradan kapatan Euro da 1 milyon 525 bin liradan başladı. 
     Piyasa kapanışında doların satış fiyatı 1 milyon 397 bin lira, Euro'nun satış fiyatı 1 milyon 527 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.74 puan geriledi. 
     Bu kağıdın, aynı gün valörlü işlemlerinin basit getirisi yüzde 38.76, bileşik getirisi yüzde 38.94 oldu. 
     Dünkü piyasa kapanışında bu kağıdın basit getirisi yüzde 39.51, bileşik getirisi de yüzde 39.68 olmuştu. 
     İMKB Tahvil ve Bono Piyasası Repo Pazarı'nda 3 günlük faiz de ortalama yüzde 31.98 olarak belirlendi. 
     
</TEXT>
</DOC>
