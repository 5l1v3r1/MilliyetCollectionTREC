<DOC>
<DOCNO> 155295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun12.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara içen anne ve babalar sigarayı ne zaman bırakmalı 
</HEADLINE>
<TEXT>

     Dünyaca ünlü Fred Hutchinson Kanser Merkezi uzmanları, sigara kullanan anne ve babaların, çocukları 8-9 yaşlarındayken sigarayı bırakmaları gerektiğini saptadı. 
     Araştırma sonucuna göre, çocuk 8-9 yaşlarındayken anne veya babadan birinin sigarayı bırakmasının, çocuğun 17-18 yaşlarında sigaraya başlama riskini yüzde 25 azaltabiliyor. 
     Anne ve babanın birlikte sigarayı bırakmasının ise çocuğun sigaraya başlama riskini yüzde 40 azalttığı belirlendi. 
     Çocuk 8 yaşındayken anne ve babanın sigarayı bırakmasının, sadece Amerika'da günde 136 bin kişinin sigaraya başlamasını engelleyebileceği hesaplandı. 
     Yeni bir araştırmayla 8-9 yaşın üzerindeki çocuk sahibi anne ve babaların sigarayı bırakmalarının çocuğu nasıl etkilediği gözlenecek. 
     Anne ve babadan birinin sigara kullanması çocuğu yüzde 14, anne babanın sigara kullanmasının ise çocuğu yüzde 37 daha fazla sigaraya yönlendirebildiği kaydedildi. 
     Sigaraya karşı okullarda açılan kampanyalarda öğrencilerin konuyla ilgili eğitilmelerinin başarıya ulaşmadığı kaydedildi. Uzmanlar, anne ve babanın sigarayla ilişkisinin çocuk üzerinde, daha fazla pozitif veya negatif etki ortaya koyabildiğini belirtti. 
     Araştırmacılar, velilerin de sigaraya karşı kampanyalarda ele alınmaları ve eğitilmeleri gerektiğine işaret ediyor. Velilerin, kendileri sigarayı bıraktıkları zaman çocuklarına da sigaradan uzaklaşmaları konusunda yardımcı olabileceklerini anlamaları gerektiği ifade ediliyor. 
     
     YETİŞKİNLİK HEVESİ SİGARAYA ALIŞTIRIYOR 
     Çocukların sürekli yetişkin insanlar gibi davranmaya ve yetişkin insanlar gibi giyinmeye meraklı olduklarına değinen uzmanlar, sigarayı da yetişkin gözükmek açısından benimseyebildiklerini kaydediyor. 
     Araştırmayla ilgili rapor, Journal Addition adlı dergide yer aldı. 
     
</TEXT>
</DOC>
