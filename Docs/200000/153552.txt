<DOC>
<DOCNO> 153552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo25.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerliler Hakan Şükür'ü istemiyor... 
</HEADLINE>
<TEXT>

     Gelecek sezon için transfer çalışmalarına başlayan Fenerbahçe'de, milli futbolcu Hakan Şükür'ün transferinin gündeme gelmesi, farklı yorumları da beraberinde getirdi. 
     Sarı-lacivertli taraftarlar, internetteki bazı web sitelerinde düzenlenen ve halen süren anketlerde çoğunlukla, Hakan Şükür'ün sarı-lacivertli takıma transferine sıcak bakmadıklarını belirttiler. 
     ''www.fenerhaber.com'' adlı web sitesinde süren ankette ''Fenerbahçe, Hakan Şükür'ü transfer etmeli mi '' sorusuna şimdiye dek verilen 1255 yanıtın yüzde 58.17'si ''Hayır'' olurken, yüzde 41.83 ''Evet'' biçiminde oy kullanıldı. 
     ''www.antu.com'' adlı sitede yer alan ankette ise aynı soru için kullanılan 479 oyun yüzde 69.73 ''Hayır'', yüzde 30.27'si ''Evet'' yönünde kullanıldı. 
     ''www.fenerbahçe.com'' adlı sitede kullanılan 1766 oyun yüzde 48.3'ünü ''Evet'', yüzde 47.1'ini ''Hayır'' oyları alırken, kararsızlar yüzde 4.6'da kaldı. 
     




</TEXT>
</DOC>
