<DOC>
<DOCNO> 174559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sontur28.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da sokak ortasında namus cinayeti... 
</HEADLINE>
<TEXT>

     Adana'da bir kişi, birlikte yaşadığı kadını sokak ortasında 7 yerinden bıçaklayarak öldürdü. 
     Emniyet Müdürlüğü yetkililerinden alınan bilgiye göre, Merkez Yüreğir İlçesi Kaymakamlık binası yakınlarında, Nilüfer İstifci 29 , birlikte yaşadığı Halil B. 28 ile sokakta tartıştı. Tartışmanın büyümesi üzerine, Halil B, 3 çocuk annesi Nilüfer İstifci'yi 7 yerinden bıçakladı. 
     Genç kadın olay yerinde ölürken, katil zanlısı Halil B gözaltına alındı. 
     Zanlı Halil B'nin polisteki ilk ifadesinde birlikte yaşadığını söylediği Nilüfer İstifci'yi, ''namus'' meselesi yüzünden öldürdüğünü itiraf ettiği belirtildi. 
     Olayla ilgili soruşturma sürüyor. 
     
</TEXT>
</DOC>
