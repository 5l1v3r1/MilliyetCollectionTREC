<DOC>
<DOCNO> 167334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo21.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kombine kart satışlarına 7 Temmuz'da başlıyor... 
</HEADLINE>
<TEXT>

     Ligde bu sezon maçlarını Atatürk Olimpiyat Stadı'nda yapacak olan Galatasaray'da, kombine kart satışlarına 7 Temmuz'da başlanacak. 
     Galatasaray Kulübü'nden yapılan açıklamaya göre, kulüp ve Biletix işbirliğiyle gerçekleşecek satış organizasyonunda, kapalı ve açık tribün kombine kart satışları aralıksız sürecek. VIP, numaralı ve localar için Ali Sami Yen Stadı'ndaki kart sahiplerine öncelik tanınacak. Bu kişiler, 15 Temmuz akşamına dek öncelikli olarak kart alabilecek. 1 gün aradan sonra 17 Temmuz'dan itibaren de kombineler isteyene satılacak. 
     Bu arada loca, VIP, numaralı ve kapalı tribün kombine kartlarından alan taraftarlara, açık tribün kombine kartı armağan olarak verilecek. 
     
     ULTRASLAN ÜNİ'YE JEST 

     Galatasaray Kulübü Yönetim Kurulu, taraftar grubu Ultraslan'ın üniversiteli grubuna jest yaparak indirimli tarife uygulayacak. 
     Yönetim kurulu açıklamasında, ''Son 2 yıldır Ali Sami Yen Stadı eski açık tribününe yeni bir renk ve hareket katan, Fenerbahçe maçındaki mükemmel organizasyonlarıyla bizleri çok gururlandıran üniversiteli gençlerimize teşekkür amacıyla, Ultraslan ÜNİ üyeleri için özel bir uygulamaya gidilmiştir'' denildi. 
     Bu grubun, 330 milyon lira olan kapalı A tribünü kombine kartlarını, 3 taksitte ödenmek üzere 150 milyon liraya alabilecekleri bildirildi. 
     
     KOMBİNE KART FİYATLARI 

     Atatürk Olimpiyat Stadı kombine kart fiyatları şöyle 
     

Loca 4.000.000.000 TL. - 7.000.000.000 TL. VIP 1 3.000.000.000 TL. VIP 2 2.250.000.000 TL. VIP 3 1.950.000.000 TL. Numaralı Grup 1 1.250.000.000 TL. Numaralı Grup 2 900.000.000 TL. Numaralı Grup 3 480.000.000 TL. Numaralı Alt 1 900.000.000 TL. Numaralı Alt 2 600.000.000 TL. Kapalı A 360.000.000 TL. Kapalı B 330.000.000 TL. Kapalı Alt 300.000.000 TL. Açık tribün 30.000.000 TL.      
</TEXT>
</DOC>
