<DOC>
<DOCNO> 188131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sondun03.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Türk askeri konusunda görüş ayrıklarını gidermeliyiz 
</HEADLINE>
<TEXT>

     Irak Geçici Hükümet Konseyi Başkanı İyad Allavi, Irak'a Türk askeri gelmesi konusunda ABD ile aralarında var olan görüş ayrılıklarını gidermek gerektiğini söyledi. 
     Allavi'nin Bağdat'ta düzenlediği basın toplantısında, Türk askeri konusundaki sorulara yanıt vermekten kaçındığı, hatta toplantıya katılan basın mensuplarının bu konuya çok önem vermelerine öfkelendiği gözlendi. 
     Allavi, sorular üzerine, "Konsey ile ABD arasında, Türk askeri konusunda görüş ayrılıkları var. Ama her iki taraf da bu konudaki görüşmelerini sürdürmekte kararlı" diye konuştu. 
     Türk askeri karşıtı açıklamalarıyla dikkat çeken Kürt kökenli Konsey üyesi Mahmud Osman da basın toplantısında yaptığı açıklamada, "Türkler ve Amerikalılar, Irak halkının görüşlerini dinlemeli. Neyin Irak'ın çıkarına olduğuna dair kendileri karar vermemeliler" dedi. 

     
</TEXT>
</DOC>
