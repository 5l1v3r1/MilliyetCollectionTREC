<DOC>
<DOCNO> 196008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/siyaset/siy07.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel okullar yaşadı 
</HEADLINE>
<TEXT>

   Özel okullar, ilk 5 yıl vergiden muaf tutulacak. Devlet, bu okullara ücret ödeyerek öğrenci gönderebilecek 
   BAHAR ATAKAN Ankara 

   
   Milli Eğitim Bakanlığı 625 sayılı Özel Öğretim Kurumları Kanunu'nu, "Yoksul ve korunmaya muhtaç çocukların özel okullarda ücretsiz eğitim görmesini" sağlayacak şekilde yeniden düzenlerken, özel okullara yapılacak teşvikleri de artıracak. 
   33 maddeden oluşan tasarıda, "Özel okulların her türlü teşvikten yararlandırılması ve bu sektör için muafiyet getirilmesinin devlet politikası olarak belirlendiği" kaydedilerek şöyle şöyle devam edildi "Resmi okullara tanınan hak, istisna ve tarifelerden özel okullar da yararlanmalıdır. Özel okullara teşvik uygulanmasıyla sayıları artırılarak, devletin üzerindeki yükün azaltılması sağlanacaktır. Başarılı ve fakir öğrencilerle 2828 sayılı kanun kapsamında bulunan çocukların da özel öğretim kurumlarındaki eğitim - öğretim hizmetlerinden ücretsiz olarak faydalandırılmalarını sağlamak amacıyla devlet tarafından özel öğretim kurumlarından hizmet satın alınmasına imkan verilmek üzere düzenlenmiştir." 
   
   
   
</TEXT>
</DOC>
