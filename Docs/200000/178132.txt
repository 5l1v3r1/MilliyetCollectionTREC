<DOC>
<DOCNO> 178132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/siyaset/siy08.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuzhurmatu'da barış toplantısı 
</HEADLINE>
<TEXT>

      
   Albay William C. Mayville, Türkmen Kerkük Meclis Başkanı Tahsin Kahya, Arap Kerkük Vali Yardımcısı İsmail el Habibi'yle dün 14.30'da Tuzhurmatu'ya gelerek olaylarla ilgili bilgi aldı. Bir saat süren toplantı sonunda Albay Mayville, Tuzhurmatu'nun Şii Türkmen temsilcisi Şeyh Mustafa Muhammet ile Tuzhurmatu'nun Kürt Kaymakamı Mehmet Reşit'i tokalaştırdı. Tuzhurmatu Kaymakamı Reşit, ABD sayesinde Tuzhurmatu'ya huzur geleceğini belirterek, "Olay çıkaranları benimsemiyoruz. Demokratik çözüm istiyoruz. Türkmen - Kürt - Arap kardeşliği yüzyıllar öncesine dayanıyor. ABD'nin buraları düzeltmesini istiyoruz" dedi. Mayville yıkılan İmam Musa Ali Türbesi'nin onarılması için Muhammet'e 1200 dolar yaklaşık 1 milyar 675 milyon lira verdi. Muhammed, parayı alma konusunda kendi cemaatine danışacağını, kabul edilmesi halinde türbenin onarımında kullanacaklarını belirterek, "Cemaatin kabul etmemesi halinde parayı ABD'lilere geri vereceğim" dedi. 
   
   
</TEXT>
</DOC>
