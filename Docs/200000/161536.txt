<DOC>
<DOCNO> 161536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo44.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım Bratislava'da... 
</HEADLINE>
<TEXT>

     A Milli Futbol Takımı, kamp için bulunduğu Avusturya'nın başkenti Viyana'dan bugün otobüsle maçın yapılacağı Slovakya'nın başkenti Bratislava'ya geçti. 
     Milliler, Bratislava'ya gelir gelmez kamp yapacakları Danube Oteli'ne yerleşti. 
     Yarın oynanacak zorlu karşılaşmadan mutlak 3 puan bekleyen ay yıldızlı ekipte Okan Buruk'un sakatlığının geçtiği ve bu futbolcunun forma giyebileceği açıklandı. 
     Milli takımın Slovakya karşısına, Rüştü, Fatih Akyel, Alpay, Bülent, İbrahim, Tayfur Okan , Tugay, Emre Belözoğlu, Ergün, Nihat ve Hakan Şükür 11'iyle çıkması bekleniyor. 
     Bratislava Stadı'nda TSİ 21.15'te başlayacak karşılaşmayı, Norveç'ten Treje Hauge, Steinar Holvik, Ole Remen Borgan ve Brage Sandmoen yönetecek. Maç, Show Tv'den naklen yayınlanacak. 
     
</TEXT>
</DOC>
