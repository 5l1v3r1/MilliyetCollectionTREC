<DOC>
<DOCNO> 197718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/siyaset/siy02.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ulusa Bush gibi seslendi 
</HEADLINE>
<TEXT>

   Başbakan, 11 Eylül'ün ardından "Terörle savaşımız, iyilik ve kötülük güçleri arasındadır" diyen Bush gibi konuştu Savaş adaletle zulum, iyilikle kötülük, doğruyla yanlış arasındadır 
   
   Başbakan Erdoğan, ABD Başkanı Bush'un 11 Eylül saldırılarından sonra söylediği, "Terörle savaşımız, iyilik ve kötülük güçleri arasındadır" sözlerine benzer ifadeler içeren bir konuşma yaparak, "Bu savaş, adaletle zulüm, iyilikle kötülük, doğrulukla yanlış arasında yapılan bir savaştır" dedi. "Ulusa Sesleniş" konuşmasında kendileri için terörün tek bir tarifi bulunduğunu ve o tarife uyan her hareketi, her eylemi, her düşünceyi, her niyeti aynı oranda lanetlediklerini belirten Erdoğan, özetle şunları kaydetti 
   Bu savaş, adalet ile zulüm, iyilik ile kötülük, doğruluk ile yanlış arasında yapılan savaştır. Bu savaşta, aklıselim sahibi herkesten, adaletin, iyiliğin ve doğruluğun yanında yer almasını beklemek hakkımızdır.Terörü lanetlerken bu kelimenin önüne neden başka sıfatlar getirmediğimizi sorgulayanlar oluyor. Neden 'İslami terör' demiyorsunuz diyenler oluyor. Ortada bu imayı gerektirecek bir neden yokken bize bu tavrı gösterenleri demokratik olgunluklarını gözden geçirmeye davet ediyorum.İnsanların kutsal bildikleri değerler vardır. Bu değerlerden bahsederken, incitebileceğimiz kişiler olabileceğini unutmamalıyız. Bu sebepten sözlerimizi tartıp öyle söylüyoruz. Türkiye Cumhuriyeti demokratik, laik, sosyal hukuk devleti olarak yoluna devam edecektir.Bu suç odakları adalet önünde hesap vereceklerdir. Teröre de asla boyun eğmeyeceğiz. n MİLLİYET Ankara 
   
</TEXT>
</DOC>
