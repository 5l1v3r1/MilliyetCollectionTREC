<DOC>
<DOCNO> 198870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sontur07.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye Başkanı, 70 bin kişinin bayramını telefonla kutladı 
</HEADLINE>
<TEXT>

     Kırıkkale Belediye Başkanı Mustafa Pekdoğan, Kırıkkalelilerin bayramını telefonla kutladı. 
     Pekdoğan, Belediye Basın Müdürlüğü'nde kurulan bilgisayar sistemiyle Kırıkkale'de telefon abonesi olan 70 bin kişinin bayramını sesli mesajla kutladı. Başkan Pekdoğan, bunun yanı sıra yaklaşık 5 bin cep telefonu kullanıcısının telefonlarına da ''Ramazan Bayramı'nızı tebrik eder selam ve saygılarımı sunarım. Mustafa Pekdoğan Kırıkkale Belediye Başkanı...'' şeklinde kutlama mesajı gönderdi. 
     Yerel radyo ve gazetelerde kutlama mesajları yayınlatan Pekdoğan, ayrıca şehrin muhtelif bölgelerindeki bilboardlara da bayram mesajları yazdırdı. 
     Belediye Başkanı Pekdoğan, geçmiş yıllarda tebrik kartı kullandıklarını, bu sefer değişik bir uygulamayla vatandaşların bayramını kutlamayı düşündüklerini söyledi. 
     Böyle bir uygulamanın tebrik kartına göre çok daha ucuz olduğunu ifade eden Pekdoğan, ''Yaptığımız hesaplara göre bu uygulama çok daha ucuza mal edildi. Sesli mesajlar, basın bürosuna kurulan 14 bilgisayar aracılığı ile aboneler tek tek ulaştırıldı. Vatandaşlar da bu uygulamayı çok olumlu karşıladı'' dedi. 
     
</TEXT>
</DOC>
