<DOC>
<DOCNO> 167249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun06.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon İmparator ve İmparatoriçesi'ne saldırı girişimi 
</HEADLINE>
<TEXT>

     Japon İmparatoru Akihito ve imparatoriçesi Michiko'ya saldırı girişimini polisin önlediği bildirildi. 
     Yetkililer, adını vermediği 35 yaşındaki sürücünün aracını 69 yaşındaki Akihito ve 68 yaşındaki Michiko'nun olduğu otomobilin üzerine sürdüğünü, ancak son anda motosikletli polis tarafından önlendiğini belirttiler. 
     Sürücünün tutuklandığını belirten yetkililer, saldırının nedeninin henüz bilinmediğini kaydettiler. 
     Yetkililer, Furano kentinde bir yolda meydana gelen olaydan sonra imparator ve imparatoriçenin Hokkaido adasına seyahatlerine devam ettiğini ifade ettiler. 
     Başbakan Junichiro Koizumi, saldırı girişiminin ardından gazetecilere yaptığı açıklamada, imparatorluk ailesinin güvenliği için azami gayret göstermek gerektiğini söyledi. 
     
</TEXT>
</DOC>
