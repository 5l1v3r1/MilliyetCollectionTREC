<DOC>
<DOCNO> 183820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/siyaset/siy04.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

      Serpil ÇEVİKCAN 

   
   Baykal'a Sezer sitemi    CHP Genel Başkanı Deniz Baykal'ın pek çok lider eşinden farklı olarak kamuoyunun gözünün önünde olmayı sevmeyen eşi Olcay Baykal'ın birden bire Portekiz Cumhurbaşkanı onuruna Köşk'te verilen yemeğe katılması büyük merak uyandırdı. Çağdaş bir Türk kadını olarak yemek masasında kadeh kaldıran görüntüsü "Sezer, Başbakan ve Dışişleri Bakanı'nın türbanlı eşleri yerine bu görüntülerin yansımasını istedi" diye bile yorumlandı. Yorumların doğru olan tarafı, Cumhurbaşkanlığı'ndan Erdoğan ve Gül'e gönderilen yemek davetiyelerinin "eşsiz" düzenlenmesi. Sezer ile Erdoğan ve Gül arasında adı konulmamış bir mutakabat olduğu kesin. Aynı şey TBMM Başkanı için de geçerli. Sezer, Köşk'te türbanlı görüntü istemiyor. Ancak Olcay Hanım'ın ortaya çıkışının öyküsü bambaşkaymış. Gerçeği Deniz Baykal'ın ağzından aktaralım "Ben genel olarak protokol işlerine katılmıyordum. Bir zorunluluk olarak gelmiyordu. Bu Sayın Cumhurbaşkanı'nın dikkatini çekmiş. Kendisinden dolaylı bir sitem aldım. Niye katılmıyor diye. Haklı olduğunu düşündüm. Ana muhalefeti devlet geleneği gereği temsil etmem gerektiğine karar verdim. Bir önceki yemeğe eşsiz gittim, Olcay İtalya'daydı. Hiç haz etmez böyle şeylerden zaten. Bu kez de Semra Hanım Sezer ona sitem etti. Semra Hanım'ın sitemini Olcay'ı ikna için kullandım. Portekiz yemeğine beraber gittik. Yazılan çizilenle alakası yok." 
   
   Demirel, Baba Bush'la buluşuyor    Türkiye'nin Irak'a asker gönderme kararıyla ilgili kritik bir dönemece girilirken, "asker gönderilmesinden" yana olan 9. Cumhurbaşkanı Süleyman Demirel, önümüzdeki günlerde ABD'de Başkan Bush'un babası George Bush'la bir araya geliyor. Eisenhower Fellowship Vakfı'nın toplantısı çerçevesinde ABD'ye gidecek olan Demirel, gezi sırasında Philadelphia ve New York'ta çeşitli temaslarda bulunacak, üniversiteleri ziyaret edecek, Türkiye'yi anlatacak. Yapacağı konuşmalarda uzun siyasi deneyiminin ışığında Ortadoğu ve güvenlik konularında değerlendirmelerde bulunacak olan Demirel, aynı zamanda vakfın başkanı olan baba Bush'la Türk - Amerikan ilişkilerini konuşma fırsatı bulacak. Demirel'in ABD ziyaretinde sağlık kontrolünden geçmeyeceğini söyleyen kaynaklar, 9. Cumhurbaşkanı'nın sağlık açısından formda olduğunu söylüyor. 
   
   Yüksek Mahkeme yapısını tartışıyor    Kararları ve iş yoğunluğu ile gündemden düşmeyen Anayasa Mahkemesi'nin kendi kendisini revize edecek bir yasal düzenleme için çalıştığı konuşuluyor. Yansıyan bilgiler yeni düzenlemede mahkemenin yapısı, üye sayısı ve başvuruya ilişkin, devrim niteliğinde değişikliklerin istendiği yönünde. Örneğin 11 üyeli mahkemenin üye sayısının 5'i yasama, 5'i yürütme, 5'i de yargı tarafından seçilmek üzere 15 üyeye çıkarılması. AİHM yapısına benzer biçimde iki daireli bir düzene kavuşturulması. Çok sınırlı olan başvuru hakkının genişletilmesi ve ferdi başvuru hakkının getirilmesi gibi öneriler var. Bu arada cumhurbaşkanının atama yetkisinin ortadan kaldırılması da tartışılıyor. Şimdi Anayasa Mahkemesi üyelerini cumhurbaşkanı atıyor. 
   
      Büyükelçilik Erdoğan'ın kürsüsünü beğendi    Geçtiğimiz günlerde Başbakan Erdoğan'ın AKP Genel Merkezi'nde açıklamalarını yaparken kullandığı kürsünün etrafında esrarengiz bir Amerikalı görüldü. Elinde birtakım broşür ve k ğıtlar olan Amerikalı uzun uzun kürsüye inceledi sonra da yetkililerle konuşup genel merkezden ayrıldı. İşin sırrı sonradan anlaşıldı. ABD'nin bir önceki elçisi Pearson kürsüyü çok beğenmişti. Aynısından büyükelçiliğe de yaptırmak istiyorlardı. Firmayı ve ebatları aldılar. Siparişi vermeye gittiler. 
   
   Çiçek Çek versek karşılıksız çıkar    Geçtiğimiz günlerde konuştuğumuz Adalet Bakanı Cemil Çiçek'e İngiltere'de h kimlere olan güvenin sembolü olarak maaşlarının "açık çek" olarak ödendiğini, çeklerin üzerine hangi rakamı yazarlarsa yazsınlar İngiliz hazinesi tarafından sorgulanmadan ödendiğini anımsattık. Bir süredir, yargıç bağımsızlığına ve cesaretine vurgu yapan Çiçek, bu kez cesur davranamadı. Cüzdanlarıyla vicdanları arasında sıkışan yargı mensuplarına açık çek vermenin imk nsızlığını şu cümlelerle özetledi "Açık çek veririz vermesine de, bizim çekler karşılıksız çıkar. Hazine tamtakır. İki yakamızı bir araya getirmeye çalışıyoruz. 56 katrilyonluk yolsuzluk olan ülkede bu hiç sürpriz değil." 
   
   
</TEXT>
</DOC>
