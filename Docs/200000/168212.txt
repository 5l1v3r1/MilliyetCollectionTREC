<DOC>
<DOCNO> 168212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yasam/yas05.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
En kıskanç erkek Brezilya'da yaşıyor 
</HEADLINE>
<TEXT>

     DIŞ HABERLER SERVİSİ 

     BREZİLYALI erkeklerin dünyanın en kıskanç erkekleri oldukları belirlendi. Dünya halklarının kültürel ve psikolojik özellikleri bakımından incelendiği uluslararası bir araştırmanın ortaya çıkardığı bulgulara göre, Japonlar eşlerini en az kıskanan erkekler. 
     İNGİLTERE'DEKİ Sunderland Üniversitesi'nin yürüttüğü araştırma, doğurganlık ve kıskançlık arasında bir bağ olduğunu keşfetti. Buna göre, en kıskanç erkeklerin yaşadığı Brezilya doğurganlıkta da önde. Japonya'da ise doğurganlık çok düşük. 
     
Kadınlar açısından      KADINLAR erkeklerin başka bir kadına duygusal yakınlık duymasına tepki veriyor. Sadece İsveçli kadınlar partnerlerinin başka bir kadınla seks yapmasını affetmiyor. Kadınlar kendilerini aldatan eşlerine "öteki kadına şık olup olmadığı" sorusunu yöneltiyor. 
     Kadınlar açısındansa kıskançlık, çocuklarının hayatta kalmasını garanti edecek erkek desteğini kaybetme korkusundan kaynaklanıyor. Yani kadın bilinç altında eşini başka bir kadına kaptırırsa zorluklarla karşılaşacağı korkusunu yaşıyor. 
     
Erkekler açısından      KISKANÇLIK erkeklerde daha çok eşlerinin başkalarıyla seks yapması konusunda ortaya çıkıyor. Aldatılan erkekler kendilerinin öteki erkekle yatak performansı açısından karşılaştırılması ihtimaline çok kızıyor. Bu nedenle ilk olarak ötekinin yatakta nasıl olduğunu soruyor.Teoriye göre, erkekler çocuğun kendinden olduğundan hiçbir zaman tam olarak emin olamıyor. Soyunun devam etmesini isteyen erkek eşine başka erkeklerle seksi yasaklıyor. 
     

</TEXT>
</DOC>
