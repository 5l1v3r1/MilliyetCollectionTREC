<DOC>
<DOCNO> 179070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/magazin/amag.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir koltukta üç karpuz 
</HEADLINE>
<TEXT>

   Aynı anda iki filmin çekimleri için koşturan Demet Akbağ, sıkı dostu Yılmaz Erdoğan'ı kıramadığı için bir de dizide rol alıyor... 
      İLKNUR GÜLMEZ İSTANBUL 
   
   DEMET Akbağ, bugünlerde İstanbul ile Van arasında mekik dokuyor. Akbağ, "Vizontele 2" filmi için sık sık Van'a giderken İstanbul'da da "Neredesin Firuze" filmiyle senaryosunu Yılmaz Erdoğan'ın yazdığı "Ölümsüz Aşk" adlı yeni bir dizide başrol oynuyor. 
   "ASLINDA dizi yapmayı düşünmüyordum" diyen Akbağ şunları söyledi "Çünkü çok yoğun çalışıyorum. Yılmaz Erdoğan'ın ısrarları üzerine dizideki role evet dedim. Yılmaz bana 'Bu rolü en iyi sen oynarsın' dedi ve projeyi bana sevdirdi. Onu kıramadığım için kabul ettim." 
   'VİZONTELE 2'nin, birincisinden daha sağlam bir hik yesi olduğunu ifade eden Akbağ, film için de şöyle konuştu "'Neredesin Firuze' ve 'Ölümsüz Aşk' bir yana, benim için öncelik 'Vizontele 2'de. O nedenle İstanbul - Van arasında mekik dokuyorum. Hava koşulları nedeniyle filmi eylül sonuna kadar bitirmemiz gerekiyor." 
   
   
</TEXT>
</DOC>
