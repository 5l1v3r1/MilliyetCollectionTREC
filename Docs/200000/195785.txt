<DOC>
<DOCNO> 195785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur25.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hangi tür patlayıcı kullanıldı .. 
</HEADLINE>
<TEXT>

     Beyoğlu ve Şişli'de meydana gelen patlamalarda kullanılan bombaların, çeşitli maddelerle güçlendirilmiş C-4, TNT veya RDX olabileceği belirtildi. 
     İstanbul Emniyet Müdürlüğü Terörle Mücadele Şubesi'nde görevli bazı bomba uzmanı polisler, bu çapta büyük bir bombalı eylem için C-4, TNT veya RDX olarak bilinen patlayıcıların kullanılması gerektiğini söylediler. 
     Bu patlayıcı maddelerden birinin amonyak, potasyum fosfat ve sodyum florat gibi maddeler kullanılarak basınç etkisinin güçlendirilebileceğini ifade eden uzmanlar, Beyoğlu ve Şişli'deki saldırılarda bu maddelerden hangisinin kullanıldığının ancak laboratuvar incelemesi sonucu ortaya çıkabileceğini bildirdiler. 
     Türkiye'de bu büyüklükte daha önce herhangi bir bombalı eylem olmadığına dikkat çeken uzmanlar, bu patlayıcılardan C-4'ün, bugüne kadar İBDA C'nin de aralarında bulunduğu radikal islami gruplarca bazı eylemlerde kullanıldığını hatırlattılar. 
     Bu arada, Musevilerin yaşadığı ikametgahlar ile okullar ve vakıflar çevresindeki güvenlik önlemleri de artırıldı. 
     
</TEXT>
</DOC>
