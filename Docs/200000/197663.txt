<DOC>
<DOCNO> 197663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sontur19.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil yolu kana bulandı... 
</HEADLINE>
<TEXT>

     Mesut ÇATAK- Ersin ERCAN- İsmail AY GEREDE Bolu , DHA 
     

Bolu'nun Gerede İlçesi nde aşırı hız nedeniyle meydana gelen trafik kazasında 7 kişi öldü, 4 kişi yaralandı. 
     Kaza dün saat 09.30 da Gerede-Karabük karayolu Kurugöl mevkiinde meydana geldi. Kastamonu'dan İstanbul a giden Mehmet Tur yönetimindeki 34 BU 561 plakalı otomobil, aşırı hız nedeniyle sürücüsünün direksiyon hakimiyetini kaybetmesi sonucu karşı istikamete geçerek, 28 yaşındaki İlyas Çatı yönetimindeki 34 AN 403 plakalı minibüse çarptı. 
     Kazada otomobilde bulunan Mehmet Tur, 47 yaşındaki Menekşe Tur, 17 yaşındaki Ahmet Tur, 16 yaşındaki Recep Dalçık ile minibüste bulunan 66 yaşındaki Musa Çatı ile 63 yaşındaki Sabiha Çatı, 62 yaşındaki Sevim Çatı öldü. Yaralanan sürücü İlyas Çatı, 12 yaşındaki Tuğrul Çatı, 2 yaşındaki Tuğba Çatı ve 28 yaşındaki Halime Özdemir, Gerede Devlet Hastanesi nde tedavi altına alındılar. 
     Hurdaya dönen otomobilde sıkışarak hayatını kaybeden 4 kişi, Jandarma ve polisler tarafından sıkıştıkları yerden güçlükle çıkarıldı. Otomobildeki bayram şekerleri de etrafa saçıldı. Kurtarma çalışmaları nedeniyle Gerede-Karabük yolu kısa süre trafiğe kapandı. 
     Trafik yetkilileri, otomobil sürücüsünün direksiyon hakimiyetini kaybederek karşı istikamete geçtiğini belirterek, Her iki ailenin de bayram tatili için yakınlarını görmeye gittiğini tahmin ediyoruz. Otomobil sürücüsü aşırı hızın etkisiyle direksiyon hakimiyetini kaybederek, karşı şeride geçip, minibüse çarpmış'' açıklamasını yaptılar 
     
</TEXT>
</DOC>
