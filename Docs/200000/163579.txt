<DOC>
<DOCNO> 163579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/ekonomi/eko03.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
El koymaya onay 
</HEADLINE>
<TEXT>

Cumhurbaşkanı Ahmet Necdet Sezer, Çukurova Elektrik ile Kepez Elektrik'in imtiyaz sözleşmelerinin iptaline ilişkin Bakanlar Kurulu kararını onayladı 
     ANKARA Milliyet 

     Cumhurbaşkanı Ahmet Necdet Sezer, devlet tarafından el konulan Çukurova Elektrik A.Ş ÇEAŞ ile Kepez Elektrik'in imtiyaz sözleşmelerinin iptaline ilişkin Bakanlar Kurulu kararını dün onayladı. ÇEAŞ ve Kepez'e el konulması kararının hemen ardından sözleşmelerin iptaline ilişkin Bakanlar Kurulu kararı geçen hafta sonu Cumhurbaşkanı'na gönderilmişti. 
     
     İşte el koyma gerekçesi 
     ÇEAŞ avukatlarının 'tespit, ihtiyati tedbir ve yürütmenin durdurulması' başvurusu üzerine şirkette tespit yapan Adana 1'inci Sulh Hukuk Mahkemesi Hakimi Murat Demirel, 'yürütmenin durdurulması, atamanın iptali, el koyma' işlemlerinin idari işlemler olduğunu belirterek, görevsizlik kararı verdi. Başvuru halinde dosyanın Bölge İdare Mahkemesi'ne gönderileceği açıklandı. Mahkemeye sunulan bilirkişi raporunda, "İmtiyaz sözleşmesinin 'şirket kusuru nedeniyle sözleşmenin feshi' başlıklı 19'uncu maddesine göre sözleşmenin iptal edildiğinin anlaşıldığı" vurgulandı. Mahkemenin kararına da geçen 19'uncu madde şöyle 
     "Şirketin sözleşme hükümlerine aykırı davranması veya kamu güvenini bozacak durumlara yol açması, işletmenin bakım ve onarımında esaslı ihmallerin görülmesi halinde bakanlıkça uygun süre verilerek, bunların önlenmesi istenildiği halde, bu isteği yerine getirmez ise bakanlık masrafları şirkete ait olmak üzere bunları yaptırmaya ve gerekli önlemleri almaya yetkilidir. Bakanlığın uyarısına ve geçici olarak aldığı önlemlere rağmen, şirket işlerini tamamen ihmal eder, umumun emniyet ve selametini bozacak hallerin tekrarına veya devamına meydan verirse, bakanlık işletmeye el koymak ve sözleşmeyi iptal etmek yetkisine sahiptir. Şirket bu durumda bakanlıktan hiçbir ödeme ve tazminat talebinde bulunamaz." 
     
Konuşma kasedi savcılıkta      Nail KAHRAMAN DHA 

     Bursa mitinginde Başbakan Erdoğan'a ağır ithamlarda bulunan GP Başkanı Cem Uzan'ın konuşma metni ve görüntü kasedi Cumhuriyet Savcılığı'nca inceleniyor. Suç unsuruna rastlanırsa TCK'nın, 'Türklüğü, cumhuriyeti, TBMM'yi, hükümetin manevi şahsiyetini, bakanlıkları, devletin manevi şahsiyetini tahkir ve tezyif' suçlarına ilişkin 159'uncu maddesi uyarınca, Uzan hakkında Adalet Bakanlığı'ndan soruşturma izni istenecek. 
     
Tesis ve işletim Hazine'de      Mahkemenin kararında şirketlere kamu hizmetinin aksaması nedeniyle el konulduğu belirtilerek şöyle denildi 
     "İmtiyaz sözleşmesi ile şirketin tüm mal, tesis ve varlıklarının mülkiyeti Hazine'ye kullanım hakkı ise şirkete ait olup, sözleşmenin feshi ile sözleşme kapsamındaki tesis ve varlıklar Hazine'ye geçmiştir. Bakanlığın bildirim yazısında şirketin tüm tesislerin mütennim cüzlerine işletme faaliyeti için tüm araç ve gereçlere el konulduğu, el koyma için heyet teşkil edildiği bildirilmiş, şirketin faaliyetlerini kesintisiz ve sağlıklı sürdürmesi için heyetçe talep edilecek her türlü bilgi ve belgelerin el koyma heyetine teslimi istenmiş, bildirimle de şirket yetkililerine iletilmiş ise de tüm bu sözleşme, el koyma ve sözleşme kapsamında fesih ve el koyma yetkileri aynen Atama, göreve başlama, görevden alma işlemleri idari tasarruflardandır. Adli görevin dışında kalır." 
     Bu arada, ÇEAŞ personelinin ilgili üretim ve iletim şirketleri kadrosuna geçişini sağlamak amacıyla çalışmalara başlanacağı bildirildi. 
     

</TEXT>
</DOC>
