<DOC>
<DOCNO> 155769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/yasam/yas04.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıya bu kez benzincide yakalandı 
</HEADLINE>
<TEXT>

Nişanlısı benzincide lastik şişirmek için durunca otomobile dalan kapkaççı, daha önce iki kez saldırıya uğrayan Gül Karaca’yı üçüncü kez soydu 
     MUSTAFA KURTARAN İstanbul 

     Avcılar E - 5 Karayolu üzerindeki bir benzin istasyonuna önceki akşam 22.30 sıralarında gelen Göksal Başar, otomobilinin lastiklerine hava basmak için araçtan indi. Bu sırada Başar’ın aracının yanında duran otomobilden bir kişi indi. Ve Başar’ın otomobilinde oturan nişanlısı Gül Karaca’nın kucağındaki çantayı kaptığı gibi kendisini bekleyen arkadaşının aracına bindi. 
     Nişanlısının çığlık atması üzerine yerinden fırlayan Başar, kaçmaya çalışan kapkaççıların otomobilinin camını yumrukladı. Camın kırılması sonucu Başar kolundan yaralanırken, kapkaççılar hızla olay yerinden uzaklaştı. 
     Avcılar Özel Anadolu Hastanesi’nde ayakta tedavi edilen Başar ve nişanlısı Karaca’nın ifadesine başvuran polis, kapkaççıları yakalamak amacıyla çalışma başlattı. Gül Karaca, daha önce de iki kez çantasının kapkaççılar tarafından çalındığını söyledi. 
     Avcılar’da, benzin istasyonunda nişanlısı Gül Karaca’nın çantasını alan kapkaççıların otomobilini durdurmak için camına yumruk atarak kıran Göksal Başar elinden yaralandı. Karaca’nın daha önce de iki kez çantasının çalındığı öğrenildi. 
     

</TEXT>
</DOC>
