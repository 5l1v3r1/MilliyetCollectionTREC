<DOC>
<DOCNO> 198200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sonspo18.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Serdar Tatlı'nın derbi karnesi 
</HEADLINE>
<TEXT>

     Birinci Süper Futbol Ligi'nde 30 Kasım Pazar günü Şükrü Saraçoğlu Stadı'nda yapılacak Fenerbahçe-Beşiktaş derbisinde Serdar Tatlı görev alacak. 
     Tatlı, ''Dört Büyükler'' olarak adlandırılan Beşiktaş, Fenerbahçe, Galatasaray ve Trabzonspor'un toplam 7 mücadelesini yönetti. Tecrübeli hakem, bundan önce 1998-1999 sezonunda yine iki takım arasında Kadıköy'de yapılan derbi maçta düdük çalmış ve siyah-beyazlılar sahadan 2-1'lik skorla galip ayrılmıştı. 
     Birinci Süper Lig'de 1997-1998 sezonundan itibaren maç yönetmeye başlayan Serdar Tatlı'ya, toplam 84 maçta görev verildi. Tatlı, bu süre içinde derbilerle birlikte Fenerbahçe'nin 10, Beşiktaş'ın da 20 maçında düdük çaldı. Sarı-lacivertliler bu maçlarda 5 galibiyet, 2 yenilgi ve 3 beraberlik alırken, siyah-beyazlılar da 14 galibiyet, 2 yenilgi ve 4 beraberlik elde etti. 
     Beşiktaş, rakip ağları 34 kez havalandırırken, 14 golü de ağlarında gördü. Fenerbahçe ise bu maçlarda 24 gol atıp, 15 gol yedi. 
     Trabzonspor ile Beşiktaş arasında 2001-2002 sezonunda Trabzon'da yapılan maçta görev alan Serdar Tatlı, Beşiktaş'ın 5-0 üstünlüğüyle süren bu karşılaşmayı 83. dakikada tatil etmişti. Bu maç daha sonra Futbol Federasyonu tarafından aynı skorla tescil edilmişti. 
     Serdar Tatlı'nın görev aldığı derbi maçlar şöyle 
     

Sezon Maç Skor 1998-1999 Galatasaray-Trabzonspor 3-5 1998-1999 Fenerbahçe-Beşiktaş 1-2 2001-2002 Trabzonspor-Galatasaray 1-4 2000-2001 Beşiktaş-Trabzonspor 3-1 2001-2002 Trabzonspor-Fenerbahçe 2-1 2001-2002 Trabzonspor-Beşiktaş 0-5 tatil edildi 2003-2004 Beşiktaş-Trabzonspor 5-0      
</TEXT>
</DOC>
