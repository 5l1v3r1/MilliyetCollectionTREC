<DOC>
<DOCNO> 154129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/guncel/gun06.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
'Dramdan devlet sorumlu' 
</HEADLINE>
<TEXT>

17 Ağustos Marmara depreminin ardından birçok inşaat firması hakkında dava açan savcı Çakır, "Sistem doğru kurulmadıkça, rüşvet engellenmedikçe bunlar yaşanacak" dedi... 
     GÖKÇER TAHİNCİOĞLU Ankara 

     Marmara depreminin ardından birçok inşaat firması hakkında dava açan, müteahhit Veli Göçer hakkında da arama kararı çıkartan "Deprem Savcısı" Abdüllatif Çakır, "Suçlu devlet, sistem ve toplumsal bilinç. Cezalar caydırıcı değil. Marmara depreminden önce hangi hata yapıldıysa, Marmara'dan sonra yine aynı hatalar yapılıyor" dedi. Marmara depremi sırasında Yalova Cumhuriyet Savcısı olan Çakır, depremden ailesiyle birlikte sağ kurtuldu, daha sonra çöken binaların müteahhitleri hakkında birçok soruşturma yürüttü. 
     Halen İstanbul Şişli Cumhuriyet Savcılığı görevini yürüten Çakır, "Aslında herkes suçlu" diyerek şunları söyledi "Vatandaş tek katlı binasına, yasaya aykırı olmasına rağmen kat çıkmak için belediyede rüşvet verir. Belediye buna onay verir. Sonra bina yıkılır. Müteahhit yaptığı kamu binasının onaylanması için kontrolör mühendise rüşvet verir. Kontrolör binayı onaylar, bina yıkılır. Müteahhitte, bina yapma koşulu olarak ne eğitim, ne iş bitirme aranır. Gider, bir mühendisle anlaşır, bina yapar. Bina yıkılır. Mühendis gidip bir müteahhitle anlaşamazsa işsiz kalır. Şimdi kim suçlu Sorun sanırım toplumsal bilincimizde." 
     Deprem davalarından net bir sonuç alınamadığı için caydırıcılık sağlanamadığını kaydeden Çakır, şöyle devam etti "Davalarda h l görüş birliği yok. Biz o dönem dosyaları İstanbul Teknik Üniversitesi'ne gönderdik. Bilirkişiler bazı dosyalarda müteahhit, bazılarında kamu suçlu diye görüş bildirdi. Sonra Sakarya Üniversitesi 'Bu tabii afet' dedi. O konuda bile görüş birliği yok. Depremi yaşamış birisi olarak, Bingöl'deki okulda kalan çocukları görünce içim yandı. Yazık, günah değil mi Üstelik orası kamu binası. Bayındırlık'ın kendi binası diyorlar. Çocukların ne günahı vardı ki . Suçlu devlet ve sistem. Sistem doğru kurulmadıkça, hatalar tekrarlandıkça bunlar yaşanacaktır." 
     
Batman YİBO'nun da duvarları çatladı      Bingöl depreminden, 197 kilometre uzaklıktaki Batman da etkilendi. MEB'in ihaleye verdiği Batman Gazi Yatılı İlköğretim Bölge Okulu'nun yatakhane bölümünde de çatlaklar meydana geldi. Müteahhit Metiş Perker tarafından, Dünya Bankası'ndan sağlanan krediyle yapılan okulu inceleyen Batman Milli Eğitim Müdürü Kadir Banlı, "Pansiyonun alt katını boşalttık. Binayı yapan müteahhitle mahkemelik olduk" dedi. 
     


GÜNCEL 





















</TEXT>
</DOC>
