<DOC>
<DOCNO> 198935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/spor/spo05.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler ayılamadı 1-3 
</HEADLINE>
<TEXT>

   Lizbon zaferinin izlerini taşıyan başkent ekibi, sahasında Denizlispor'a mağlup oldu. Konuk takım ise özellikle ikinci yarıda rakibinin riske girmesini iyi değerlendirdi 
      
   Hesaplar tutmadı 
   UEFA Kupası'nın flaş ekibi Gençlerbirliği'nin lige dönüşü kötü oldu. Başkent ekibi, Denizlispor karşısında mağlubiyetten kurtulamazken, özellikle ikinci yarıda tüm riskleri göze alarak üç forvet ile oynaması farklı skoru getirdi. 25. dakikada Ersen Martin konuk ekibi öne geçirdi. İlk yarının son dakikasında kazanılan penaltıyı Flip gole çevirdi, skoru eşitledi. 47 ve 80. dakikadalarda sahneye çıkan Timuçin skoru belirledi. Kırmızı-Siyahlılar, Mustafa Özkan, Veysel ve Youla ile girdikleri pozisyonlardan sonuç alamadı. Veysel'in golü de geçersiz sayıldı. 
   
   Basit goller yedik    Ersun Yanal yıkıldı 
   GENÇLERBİRLİĞİ Teknik Direktörü Ersun Yanal, "Zirveyi yakalayacağımız bir maçtı, ancak olmadı" dedi. Yanal, Avrupa'da iyi bir çıkış yakaladıklarını belirterek, "UEFA Kupası'nda oynadığımız güzel bir maçın ardından zirveyi yakalayacağımız bir ortamdı, bunu başaramadık. Sahada topa daha fazla sahip olan ve her pozisyonda üstün olan taraf bizdik. Ancak basit goller yedik" diye konuştu. 
   
   'Tempolu oynadık' 
   DENİZLİSPOR Teknik Direktörü Giray Bulak da, deplasman maçlarında yakaladıkları başarıyı kendi sahalarında da yakalamaları durumunda hakettikleri yere geleceklerini söyledi. Bulak, "İyi oynayacağımızı biliyorduk. Tempolu takımız ve oyun alanını iyi daraltıyoruz. Her zaman olduğu gibi deplasmandan üç puanla dönüyoruz. Yakaladığımız seriyi evimizde de sürdürmeliyiz" ifadesini kullandı. 
   
   
</TEXT>
</DOC>
