<DOC>
<DOCNO> 171231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur18.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan, menüsküs ameliyatı oldu... 
</HEADLINE>
<TEXT>

     Türk Pop Müziği'nin ünlü ismi Tarkan Tevetoğlu, menüsküs ameliyatı oldu. 
     International Hospital Başhekimi Doç. Dr. Melih Bulut ile Ortopedi ve Travmatoloji Bölüm Başkanı Prof. Dr. Işık Akgün tarafından yapılan yazılı açıklamada, Tarkan'ın, sağ dizinde şişlik, ağrı ve aksama şikayetiyle dün hastaneye geldiği belirtilerek, yapılan incelemelerde ''sağ iç menüsküs yırtığı'' tespit edildiği bildirildi. 
     Tarkan'ın bugün sabah saatlerinde Prof. Dr. Akgün ve ekibinden Öp. Dr. Ali Uzsak tarafından ameliyata alınarak, gerekli cerrahi müdahalelerin yapıldığı anlatılan açıklamada, ''Artroskopik incelemede yırtığın erken teşhis ve tedavisi sayesinde kıkırdaklarda herhangi bir zedelenmeye yol açmadığı belirlendi'' denildi. 
     Açıklamada, operasyondan 2 saat sonra ayağa basmasına izin verilen ve bugün taburcu edileceği kaydedilen Tarkan'ın, kısa süre içerisinde fizik tedavi ve rehabilitasyon programına başlayacağı, 4-6 haftalık süre içerisinde de normal çalışma temposuna dönmesinin beklendiği belirtildi. 
     
</TEXT>
</DOC>
