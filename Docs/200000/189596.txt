<DOC>
<DOCNO> 189596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/guncel/gun06.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Laleli'de 2. bahar 
</HEADLINE>
<TEXT>

   1990'daki altın devrinden sonra iflasın eşine gelen Laleli esnafının yüzü yine gülmeye başladı. Bavul ticareti yapanlar, rotayı yeniden Laleli'ye çevirdi 
      SERHAT OĞUZ 

   
   Bavul ticaretiyle 1990'lı yılların başında yaşanan altın devirden sonra iflasın eşiğine gelen Laleli esnafı, ikinci baharını yaşıyor. 
   Laleli esnafının yüzü yine gülmeye başladı. Türkiye'deki ekonomik gelişmeler, esnafın daha profesyonel çalışması, bavul ticareti yapanların rotasını yeniden Laleli'ye çevirdi. Üstelik Laleli'de her şey daha farklı. Sokaklar eskisi gibi ellerinde dev çuval ya da bavullar bulunan turistlerle dolu değil. Kalitesiz ya da defolu mallar satılarak, turistler kandırılmıyor. Hem alıcılar çok daha bakımlı ve zengin görünüyor, hem de dükk nlar artık show room'lara dönüşmüş durumda. Çok sayıda mağaza, vitrini yenilerken, kimisi de otelini kapatıp alışveriş merkezi haline getiriyor. Esnaf, 'Altın dönemi yaşadığımız günlere dönüyoruz' diyor. 
   
   Kira fiyatları uçtu    Piyasa canlanınca kira fiyatları da aynı hızla yükseldi. En küçük dükk nın kirası bile 10 bin dolardan başlıyor, 25 - 30 bin dolara kadar yükseliyor. Buna rağmen, Laleli'de kiralık dükk n bulmak çok zor. Laleli Sanayici ve İşadamları Derneği LASİAD yetkilileri, daha dükk n boşalmadan, yeni kiracı bulunduğunu, dükk n arayanların hatırlı kişileri aracı yaptıklarını söylüyor. LASİAD verilerine göre, ticaret hacmi her geçen gün artıyor. Ticaret hacmi, bu yaz, geçen yıla oranla yüzde 25 arttı. Kiraların yükselmesi de bunun kanıtı olarak gösteriliyor. 
   
   Oteli alışveriş merkezi yaptı    Laleli'nin modern yüzünü oluşturan alışveriş merkezlerinden biri olan Vivarini, bir yıl önce otel olarak hizmet veriyordu. Rus pazarına girmek isteyen Kerem Demirtürk, otelini lüks bir alışveriş merkezi haline getirince satış patlaması yaşamış. Moskova ve Kazakistan'da da birer dükk n açan Demirtürk, kalitenin artmasıyla Rusların yeniden Laleli'ye döndüğünü söylüyor. Müşterilerine, merkezin bir köşesinde içki ikram ederken siparişleri alan Demirtürk, "Esnaf artık değişti, müşteriler de değişti. Laleli eski günlerine dönüyor" diye konuştu. 
   Miraç Tekstil'in sahibi Murat Gezgen, ilk yıllarda müşterilere kalitesiz ve defolu mallar satıldığını, ancak bugün hatalı çıkan malların bile geri alındığını söylüyor. Gezgen, "Artık onlar da akıllandı. Beş cent bile fazla söylesem malı almadan gidiyorlar" diyor. 
   
   
   
</TEXT>
</DOC>
