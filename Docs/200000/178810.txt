<DOC>
<DOCNO> 178810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur53.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye başkanının damadı kazayı üstlenmek isteyince tutuklandı 
</HEADLINE>
<TEXT>

     Kayseri'de, otomobiliyle çarparak yaraladığı çocuğu hastane önünde terk eden Kahramanmaraş'ın Afşin İlçesi'ne bağlı Dağlıca Beldesi Belediye Başkanı Mehmet Yıldırım ile suçu üstlenmek isteyen damadı Beytullah Yanar tutuklandı. 
     Başkan Mehmet Yıldırım ile suçu üstlenmek istediği öne sürülen damadı Beytullah Yanar, jandarma karakolundaki sorgularının ardından adliyeye sevk edildi. 
     Savcılıkça ifadeleri alınan Yıldırım ve Yanar, çıkarıldıkları nöbetçi mahkemece tutuklanarak cezaevine gönderildi. 
     Mehmet Yıldırım, Eskişehir Bağları Osmanlı Mahallesi'nde yolun karşısına geçmek isteyen 5 yaşındaki Bayram Polat'a otomobiliyle çarpmış, aynı araçla hastaneye götürdüğü yaralı çocuğu, öldüğünü görünce araç içinde bırakıp, kaçmıştı. 
     
</TEXT>
</DOC>
