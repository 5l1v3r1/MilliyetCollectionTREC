<DOC>
<DOCNO> 154103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur34.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl depremi, Marmara'yı daha riskli hale getirdi 
</HEADLINE>
<TEXT>

     TÜBİTAK Marmara Araştırma Merkezi MAM Başkanı Prof. Dr. Naci Görür, Bingöl Depremi'nin, Marmara Bölgesi'ndeki deprem riskini artırdığını söyledi. 
     Görür, Kuzey Anadolu ile Doğu Anadolu fay hatlarının aktif ve canlı olduğunu, bu fay hatlarında bulunan bölgelerin, deprem riskini her zaman hissettiğini belirterek, ''Bingöl depremiyle bu faylar daha da etkili, bunun neticesinde de Marmara fay hatları, çok daha aktif hale gelmiştir. Marmara Bölgesi'nde, eskiye nazaran deprem olabilme ihtimali artmıştır. Bingöl Depremi, Marmara Bölgesi'ni daha riskli hale getirdi'' dedi. 
     Naci Görür, TÜBİTAK MAM olarak, Marmara Bölgesi'nde her türlü araştırma ve çalışmayı tamamladıklarını ifade ederek, şunları kaydetti 
     ''Burası ABD veya Japonya olsaydı, ancak bu kadar araştırma yapılırdı. Bundan sonra yapılabilecek çalışmalar, artık halkın can güvenliğine ilişkin çalışmalardır. Halkın doğrudan can güvenliğini ilgilendiren binalar, bir an önce deprem güvenliğini sağlayacak hale getirilmelidir. Çünkü olası bir depremin şiddeti yüksek olacaktır.'' 
     




</TEXT>
</DOC>
