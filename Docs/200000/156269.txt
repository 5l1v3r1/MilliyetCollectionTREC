<DOC>
<DOCNO> 156269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/guncel/agun.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatımla gezelim Kıbrıs’ı çözelim’ 
</HEADLINE>
<TEXT>

İtalya Başbakanı Berlusconi, "Yatımda sizi ve Simitis’i buluşturayım. Kıbrıs’a gidip bu sorunu hep beraber halledelim" önerisinde bulundu. Erdoğan öneriye sıcak baktı... 
     ANKARA Milliyet 

     İtalya Başbakanı Silvio Berlusconi, Kıbrıs sorununun çözümü için çaba göstereceğini söyleyerek, Erdoğan’a "Yatımla Kıbrıs’a gidelim. Sorunu çözelim" önerisinde bulundu. ....Haziranda yapmayı planladığı gezisini erkene alarak Erdoğan’ın konuğu olarak Türkiye’ye 24 saatlik ziyarette bulunan Berlusconi, öğle yemeği dahil üç saat görüştüğü Erdoğan’a AB için tam destek sözü verdi. İtalya’nın temmuzda başlayacak olan AB dönem başkanlığında, Türkiye’nin önündeki engelleri kaldırmak için uğraşacağını ve bu kapsamda Kıbrıs sorununun çözümü için de çaba göstereceğini vurgulayan Berlusconi, Erdoğan’a "Yatımla Akdeniz açıklarına geleyim. Önce sizi, sonra Yunan başbakanını alayım ve birlikte Kıbrıs’a gidelim. Sorunu çözelim" önerisinde bulundu. Öneriye sıcak bakan Erdoğan, adada serbest geçişlerle yaşanan olumlu havaya dikkat çekerken, Berlusconi’den KKTC’ye ambargoların kaldırılması için AB nezdinde destek istedi. Berlusconi, Başbakan Tayyip Erdoğan’la hayat hik yelerinin örtüştüğünü belirterek, "İkimizin de biraz deli olduğuna karar verdik. Çünkü partilerimizi sıfırdan oluşturmak için biraz deli olmak lazım. Mevcut düzene meydan okuyunca, düzenin ne kadar güçlü olduğunu görünce bize hak vereceksiniz" dedi. 
     
     DOSTUM DESTEK VERİR’ 
     Basın toplantısında Berlusconi’ye "Sevgili dostum Silvio" diye hitap eden Erdoğan, "3 Kasım seçimlerinden sonra ilk gittiğim AB ülkesi İtalya’ydı. Başbakanlığımdan sonra Türkiye’yi ziyaret eden ilk AB üyesi ülke başbakanı da Berlusconi oldu" diye konuştu. Berlusconi de ne zaman Türkiye’nin AB üyeliğinden söz edilse hep Türkiye’nin yanında saf tutuklarını belirterek, şunları söyledi "Dönem başkanı olunca da görevim Türkiye’nin AB üyeliğinin somutlaşması için elimden geleni yapmak olacak. Türkiye’nin AB üyeliğini sadece dostluk için istemiyoruz. ABD ile karşı karşıya geldiğimizde onun bir astı değil, aynı seviyede görüşebilen büyük Avrupa olmayı istiyoruz. Büyük Avrupa rüyasını gerçekleştirmek için Türkiye’nin ve Rusya’nın da AB’ye girmesi şart." 
     
     BİZ İKİ DELİYİZ’ 
     Erdoğan’la hayat hik yelerinin örtüştüğünü belirten Berlusconi, şöyle devam etti "Partilerimizi sıfırdan oluşturduğumuz için ikimiz de biraz deliyiz. Mevcut düzene meydan okuyup düzenin ne kadar güçlü olduğunu görünce bize hak vereceksiniz. Haklarından mahrum edilenler karşınızda düşman olarak durmaktadırlar. İkimiz de Roderdamlı Erasmus’un dediği gibi Gerçek bilgelik, sağduyu ve mantıklı düşünce değil, bir çılgının ileriyi berrak bir şekilde görmesidir’ diye düşünüyoruz. Biz de ülkelerimizin refah ve özgürlüğü için uzaklara bakmayı tercih eden iki çılgınız." 
     
Heyette en çok o yoruldu      Berlusconi ile Türkiye’ye gelen heyette yer alan basın ve halkla ilişkiler danışmanı Emanuela 
     Bruni, hem Berlusconi’ye görüşmelerin-de refakat etti hem de İtalyan gazetecilerin sorunlarıyla tek tek ilgilendi. 
     

</TEXT>
</DOC>
