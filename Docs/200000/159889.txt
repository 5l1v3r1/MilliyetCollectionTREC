<DOC>
<DOCNO> 159889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/yazar/akyol.html </URL>
<DATE> 2003/05/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İslam, devlet ve değişim 
</HEADLINE>
<TEXT>

     Dışişleri Bakanı Abdullah Gül de Tahran'daki İslam Konferansı Örgütü İKÖ toplantısında aynı değerleri savunan bir konuşma yaptı. 
     Köklü değişimleri savunan iki 'muhafazakar' politikacı örneği 
     Ekonominin küreselleşmesi, eğitim, kentleşme, iletişim gibi "dipteki dalgalar" bütün toplumları ve fikirleri değişime zorluyor. 
     Bu büyük değişim sürecinde İslam'ın ve Kemalizm'in tavrının ne olacağı meselesi, Türkiye açısından hayati derecede önemlidir. 
     Hele de İslam dünyası açısından... Mesela, yoksulluğu yenmek için bile dünyaya açılmanın şart olduğu bir çağda, teokratik Suudi Arabistan ile laik Suriye'deki kapalı rejimler devam edebilir mi 
     
     İKÖ toplantılarında adet, dış politika sorunlarının konuşulmasıdır. Gül ise İslam toplumlarına gerçek bir "yeni vizyon" öneriyor, değişimi savunuyor. Konuşma metninde vurguladığı değerler şunlar 
     "Hürriyet, barış, refah, demokrasi, şeffaflık, halka hesap verme, kadın erkek eşitliği, rasyonalizm, ekonomik rasyonellik, siyasal katılma..." 
     Başta kadın erkek eşitliği olmak üzere, bu değerlerin hepsi moderndir, hiçbir geleneksel kültürde bu değerler ya yoktur veya bugünkü anlamlarıyla yoktur. 
     "Adalet" kavramı bütün eski kültürlerde vardır ama "hürriyet" ve "eşitlik" kavramları Batı'da ticarileşme ve sanayileşme sürecinde ortaya çıkmıştır 
     "Şeffaflık" ve "ekonomik rasyonellik" gibi yeni küresel değerler ise son elli yılın eseridir. 
     İster dinsel İslami , ister modernist Kemalist olsun, yeni açılımlar yapmadan, kendi geçmişindeki anlayışlara yapışan akımlar bu yeni değerleri benimsemekte zorlanır. İşte, Erbakan'ın malum mugalataları... İşte, Kemalizm adına merkeziyetçi ve müdahaleci bürokratik devlet modelini savunanlar... 
     
     İSLAM dünyası için konu daha problemlidir. Çünkü rejimler baskıcı, toplumsal gelişme düzeyleri bize göre düşüktür. 
     Buna rağmen değişim onları da zorluyor. 
     Şu iletişim çağında toplumları uzun süre 'kapalı' tutmak mümkün mü İşte, Gül'ün konuşması İran TV'lerinde Farsça tercümesiyle aynen yayımlanmış. 
     İran'da şehirli okumuşlarla ticari orta sınıfın temsil ettiği güçlü bir reform hareketi vardır ve rejimi liberalleşmeye zorlamaktadır. Aynı toplumsal dinamikler, er geç Arap rejimlerini de değişmeye, açılmaya, liberalleşmeye, modernleşmeye mecbur edecektir. 
     21. yüzyılda sadece iki seçenek vardır Ya kapalı toplum yani yoksulluk ve despotizm... Veya dünyaya açık liberal toplum yani ekonomik refah ve demokrasi... 
     Fırsatları kaçırmazsak, bölgemizde en şanslı Türkiye'dir. İki muhafazakar politikacının konuşmaları hem Türkiye'nin modernleşme düzeyini, hem bizdeki İslam anlayışının olumlu değişimini yansıtıyor. 
     Bürokratik devletçi anlayış ise değişime pek istekli gözükmüyor 
     
     

</TEXT>
</DOC>
