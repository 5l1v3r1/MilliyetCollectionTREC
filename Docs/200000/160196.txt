<DOC>
<DOCNO> 160196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo02.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fernandez Fenerbahçe'ye süre verdi... 
</HEADLINE>
<TEXT>

     Fenerbahçe'nin teknik direktör adayları arasında yer alan Fransız çalıştırıcı Luis Fernandez, sarı-lacivertli yöneticilere 1 Haziran akşamına kadar süre tanıdığını bildirdi. 
     Fernandez'in, Fenerbahçe Kulübü'yle görüşmelerine aracılık eden işadamı Iwan Pastel, Paris'te, Aziz Yıldırım'ın da yer aldığı taraflar arasındaki 3. toplantıda, Fenerbahçe tarafının, son kararını vermek için 27 Mayıs'a kadar süre istediğini belirterek, ''Fenerbahçe, bir kez daha yanıt vermedi. Fernandez verdiği sözü tuttu, başka kulüplerin tekliflerini erteledi. Ama Fenerbahçe'nin sözünü tutmamasını artık kabullenemiyor'' dedi. 
     Pastel, Fernandez'in, Fenerbahçe'ye 1 Haziran Pazar günü saat 18.00'e kadar süre tanıdığını ve bu saatten sonra tamamen özgür kalarak, istediği şekilde hareket edeceğini, gerekirse, Türkiye'de bir televizyon kanalında canlı yayına katılacağını söyledi. 
     
</TEXT>
</DOC>
