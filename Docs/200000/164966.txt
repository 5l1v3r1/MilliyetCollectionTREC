<DOC>
<DOCNO> 164966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sonspo07.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den şika iddiaları için meclis araştırması önergesi... 
</HEADLINE>
<TEXT>

     CHP'li 26 milletvekili, Altay Spor Klubünün ikinci lige şaibeli bir biçimde düştüğünü öne sürerek, konu ile ilgili bir meclis araştırması açılmasını istedi. 
     CHP milletvekillerinin TBMM Başkanlığına verdikleri önergede, şike iddialarının geçmişte de meclis araştırma önergeleri ile gündeme geldiği, ancak kadük kaldığı için sonuçlandırılamadığını belirtilerek, şöyle denildi 
     ''Yolsuzluk gerçeğinin toplumsal adaleti gölgelediği bir dönemde, Altay Spor Klubü tüzel kişiliğinin düştüğü haksız durumu gözönüne alarak, büyük kitleleri seferber eden futbol endrüstrisindeki çirkin iddiaların araştırılması ve gerekli tedbirlerin alınması büyük önem arz etmektedir. Bunun için, Anayasa'nın 98. ve İçtüzüğün 104 ve 105. maddeleri gereğince bir meclis araştırması açılmasını arz ve teklif ederiz.'' Önergenin gerekçesinde ise Türkiye 1. Süper Ligi'nin son haftalarında oynanan maçlardaki futbol ve alınan sonuçlar itibarıyla şüphe uyandırdığı öne sürülerek, ''Özellikle son hafta oynanan Diyarbakırspor-Elazığspor maçı ve İstanbulspor-Altay maçlarının şike ve teşvik primi iddiaları ile gölgelendiği açıktır. İstanbulspor oyuncularından bazılarının Selçuk, Musa ve Mehmet Yozgatlı'nın kasede alınan ve gazetelere yansıyan teşvik primi ikrarları titizlikle araştırılmalır'' denildi. 
     
</TEXT>
</DOC>
