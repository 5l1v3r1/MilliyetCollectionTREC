<DOC>
<DOCNO> 174076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur44.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı sollama yapan otomobil yolcu otobüsüne çarptı 3 ölü 
</HEADLINE>
<TEXT>

     Eskişehir'de, hatalı sollama yapan otomobilin yolcu otobüsüne çarpması sonucu meydana gelen trafik kazasında aynı aileden 3 kişi öldü, 9'u ağır 49 kişi yaralandı. 
     Seyfettin Karataş yönetimindeki 03 EF 144 plakalı otomobil, Mahmudiye-Çifteler Karayolu'nun 5. Kilometresi'nde önünde seyreden Melih Özen idaresindeki 26 FZ 202 plakalı yolcu otobüsünü solladığı sırada karşı yönden gelen kamyona çarpmamak için direksiyonu otobüsün önüne kırdı. 
     Otobüsün, hatalı sollama yapan otomobili altına alıp devrilmesi sonucu meydana gelen kazada, araçta bulunan aynı aileden Ennan Ceylan 40 Sevgi Ceylan 35 ve Ertan Ceylan 11 olay yerinde ölürken, Seyfettin Karataş, Ayşe Karataş, Kemal Ateş, Gazi Uğur, Suna Memilioğlu, Ayşe Memilioğlu, Mehmet Memilioğlu, Edibe Aksu, Ramazan Kurnaz, Cansu Aytaç, Fikret Karataş, Neslihan Gökçekaya, Şöhret Aydın, Fatma Aydın, Ayşe Uygun, Batuhan Uygun, Fatih Dalgıç, Melih Özen, Uğur Arslan, Fethi Caner, Nurgül Taşçı, Döndünur Taşçı, Onur Taşçı, Melih Yıldırım, Özgür Saraç, Osman Yıldırım, Süleyman Temizel, Ceyda Erdil, Birgül Taşçı, Canan Gökçekaya, Zeliha Demirkapı, Muammer Ayval, Aydın Yıldırım, Selahattin Özcan, Yılmaz Ateş, Göksal Yılmaz, Battal Binici, Döndü Yıldız, Arzu Yıldız ve Aslı Yıldız ile henüz ismi belirlenemeyen 9 kişi yaralandı. 
     Yaralanan 49 kişi, Eskişehir ve Çifteler Devlet Hastanesi, SSK Hastanesi ve Osmangazi Üniversitesi OGÜ Tıp Fakültesi Hastanesi'ne kaldırıldı. OGÜ Tıp Fakültesi'ne kaldırılan 9 kişinin durumunun ağır olduğu bildirildi. 
     Bu arada, Eskişehir Vali Vekili Sinan Acar, hastanelere kaldırılan yaralıları ziyaret ederek, kaza hakkında bilgi aldı. 
     
</TEXT>
</DOC>
