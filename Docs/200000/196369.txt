<DOC>
<DOCNO> 196369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/soneko32.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinç Bilgin, TMSF ile anlaştı... 
</HEADLINE>
<TEXT>

     Medya Grubu firmalarının Tasarruf Mevduatı Sigorta Fonu'na TMSF olan borçlarının bir kısmının tasfiyesi amacıyla gruba ait bazı varlıkların Fon'a devri ve bu firmaların bazı lisans alacaklarının Fon'a ödenmesi konusunda mutabakata varıldı. 
     TMSF'den yapılan yazılı açıklamaya göre, mutabakat çerçevesinde peşinat da tahsil edildi. 
     TMSF'den yapılan yazılı açıklamada, Bankalar Kanunu gereğince, 27 Ekim 2000 itibariyle hisseleri Fon'a intikal etmiş bulunan Etibank'ın eski hakim ortağı Dinç Bilgin'in kontrolünde olan Medya Grubu firmalarının Fon'a olan borçlarının bir kısmının tasfiyesi ile ilgili olarak, nihai borç tasfiye protokolü anlamına gelmemek üzere bir mutabakat sağlandığı kaydedildi. 
     Protokol uyarınca, Medya Grubu'na ait bir kısım varlıkların takyidatsız olarak Fon tarafından belirlenecek değerler üzerinden Medya Grubu'nun borçlarına mahsuben Fon'a devredilecek. 
     Bir kısım varlıkların marka, isim ve imtiyaz haklarının ve bir kısım menkul ve gayrimenkullerinin hak sahibi konumundaki firmalar ile Merkez Grubu arasında bu varlıkların değerlendirilmesine yönelik olarak düzenlenen 15 yıl süreli lisans sözleşmelerine Fon tarafından muvafakat edilmesi karşılığında, adıgeçen Medya Grubu firmalarının bu sözleşmelerden kaynaklanan lisans alacaklarının Medya Grubu borçlarına mahsuben Fon'a ödenecek. 
     Anlaşma koşulları gereği, mutabık kalınan peşinatın da tahsil edildiği kaydedildi. 
     
</TEXT>
</DOC>
