<DOC>
<DOCNO> 179471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yasam/yas15.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kara Dul' Romanya'da can aldı... 
</HEADLINE>
<TEXT>

   DIŞ HABERLER SERVİSİ 
   
   Dünyanın en zehirli örümceklerinden olan "Kara Dul"lar, aşırı sıcak ve kuraklık nedeniyle giderek yayıldıkları Romanya'nın tatil beldelerinde ölüm saçmaya başladı. Mamaer ve Köstence'de, ısırdıkları 2 kişinin ölmesine neden olan "Kara Dul" örümcekleri, 11 kişiyi de hastanelik etti. İngiliz Telegraph gazetesinin internet sitesindeki habere göre, sinir sistemini vuran ve birkaç saat içinde kurbanını öldürebilen bir zehire sahip bu örümceklerin ısırması sonucu, 72 yaşındaki Ioan Andrei, önce bacak ve böbreklerinde ağrı hissetti, daha sonra da kasları kasılmaya başladı. Yetkililer ise ölüm sebebini "kalp krizi" olarak açıkladı. 68 yaşındaki Petre Duma'da ise, örümcek tarafından ısırılmasının ardından öldü. Yetkililer, turizme darbe vurabileceği endişesiyle Kara Dul vakalarıyla ilgili haberleri büyütmekten kaçınsalar da, panzehir ithal etmeye başladılar. 
   
   
</TEXT>
</DOC>
