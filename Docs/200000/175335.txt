<DOC>
<DOCNO> 175335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/ekonomi/eko06.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar, Telsim için Nokia ile görüşüyor 
</HEADLINE>
<TEXT>

   Hakan Uzan, Nokia ile Telsim'in 675 milyon dolarlık borç görüşmelerinin sürdüğünü, anlaşmanın dokuz ay içinde tamamlanabileceğini dile getirdi 
   
   Telsim'in CEO'su Hakan Uzan, Finlandiya'nın telekom devi Nokia ile 675 milyon dolarlık kredinin arbitrasyon tahkim görüşmelerinin sürdüğünü belirtti. Reuters'in haberine göre, ABD'deki davaları kaybetmesine rağmen Uzanlar'ın görüşmelere devam ettiği ve Hakan Uzan'ın "Onlarla birçok kez müzakere ettik" sözlerine yer verildi. 
   Görüşmelerin İsviçre mevzuatına göre sürdüğünü belirten Hakan Uzan, konunun dokuz ay kadar süreceğini vurgularken Nokia'nın sözcüsü Lauri Kivinen konu hakkında bilgi vermekten kaçındı. 
   "Biz kendimizi diğer hukuk sistemlerinde de maksimum olarak savunacağız" diyen Hakan Uzan, ancak ana hedeflerinin İsviçre mevzuatına göre anlaşmaya varmak olduğunu dile getirdi. 
   Hakan Uzan, yurtiçinde ve yurtdışında tüm davaları kazanarak adlarını temize çıkaracaklarını iddia etti. Uzan, "Hukukta haklı olduğunuz sürece ayakta kalırsınız ve biz buna inanıyoruz" dedi. Hakan Uzan, karşı karşıya kaldıkları durumun nedenini, kardeşi Cem Uzan'ın politikaya atılmasına bağladı. 
   Ağustos ayı başında, New York Güney Bölge Mahkemesi, Telsim'in sahibi Uzan Ailesi'ni Motorola ve Nokia'ya karşı işledikleri "büyük sahtek rlıktan" dolayı 4 milyar 260 milyon dolar ödemeye mahk m etmişti. 
   
   
</TEXT>
</DOC>
