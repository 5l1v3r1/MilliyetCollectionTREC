<DOC>
<DOCNO> 152560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sondun21.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayvan'da karısının SARS olduğunu sanan kişi intihar etti 
</HEADLINE>
<TEXT>

     Tayvan'da karısının akut solunum yetmezliği sendromu SARS hastası olduğunu sanan bir kişi intihar etti. 
     Sağlık Bakanlığı yetkilisi Lee Lung-Teng, Taipei'deki bir hastanede yatan karısının SARS hastası olduğunu sanan 48 yaşındaki kişinin, kendini astığını bildirdi. 
     Lee, bu kişinin cesedinin, eşinin SARS hastası olmadığı haberini vermeye gelen hemşire tarafından bulunduğunu belirtti. 
     Lee Lung-Teng, ülkede SARS vakalarının yüzde 49'dan 55'e yükseldiğini belirtirken, halkı hastalığa ilişkin söylentiler yaymaktan kaçınmaları konusunda uyardı. 
     Bu arada Taipei'de SARS nedeniyle karantinaya alınan bir hastanede 78 yaşında bir kişinin öldüğü bildirildi, ancak ölümün hastalıkla bağlantısı olmadığı açıklandı. 
     Tayvan'da bir Vietnamlıya da SARS teşhisi konulduğu belirtildi. 
     





</TEXT>
</DOC>
