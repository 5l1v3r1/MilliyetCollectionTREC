<DOC>
<DOCNO> 170833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/siyaset/siy03.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök-Gül'den uyumlu zirve... 
</HEADLINE>
<TEXT>

   Gül, 7. Uyum'da askerin itiraz ettiği 5 maddeden 2'sinde yapılan değişiklikleri Özkök'e iletti. Görüşme sonunda diğer maddeler için değişiklik talebi çıkmadı 
   
   Genelkurmay Başkanı Org. Hilmi Özkök ile Dışişleri Bakanı Abdullah Gül arasındaki görüşme, AB'ye 7. Uyum Paketi'nin, geçtiğimiz hafta sonu verilen son şekliyle kalmasını sağladı. Genelkurmay'ın itiraz ettiği 5 maddeden 2'sini değiştiren komisyon, zirveden diğer maddelerin değiştirilmesine ilişkin talep çıkmayınca 3 maddeyi eski haliyle bıraktı. Genelkurmay Başkanlığı, şu maddelere itiraz etmişti 
   Sayıştay'ın askeri kurumlar dahil tüm kamu kurumlarının harcamalarını denetleyebilmesi MGK'nın ayda bir yerine iki ayda bir toplanması MGK Genel Sekreteri'nin sivil veya askerler arasından Başbakan'ca belirlenmesi MGK Genel Sekreterliği'nin icracı yetkilerinin kaldırılarak, görevlerinin MGK'nın sekreterya görevini sürdürmesi ile sınırlandırılması 312'den hüküm giyenlerin 5 yıl değil 2 yıl dernek kuramaması 
   Komisyon, itiraz üzerine pakette şu değişiklikleri yaptı 
   Sayıştay, denetlemeleri Anayasa'nın 160. maddesinde belirtilen "milli savunma hizmetlerinin gizliliği" ilkesinde gerçekleştirilecek. MGK Genel Sekreterliği'ne "asker" atanması halinde, Genelkurmay Başkanı'nın olumlu görüşü alınacak. 
   Genelkurmay Kararg hın'daki görüşmede Gül, değişiklikleri Özkök'e iletti. Zirvinin ardından diğer 3 maddenin değiştirilmesi yönünde talep gelmeyince, komisyon çalışmalarını sonlandırdı. Paket bugün, Başbakanlık'a gönderile-cek. n GÖKÇER TAHİNCİOĞLU 
   
   
</TEXT>
</DOC>
