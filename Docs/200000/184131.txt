<DOC>
<DOCNO> 184131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo10.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Takımım beni şaşırtıyor, Terim Türkiye'deki en iyi antrenör 
</HEADLINE>
<TEXT>

     Fenerbahçe Teknik Direktörü Christoph Daum, ''Kısa bir dönem içinde büyük değişiklikler yaptık. İyi yoldayız ama başarılı sonuçlar alamasaydık çok tartışılırdık'' dedi. 
     Samandıra Tesisleri'nde basın mensuplarının sorularını yanıtlayan Daum, daha çok değişiklikler yapacaklarını ifade ederek, ''Başarılı sonuçlar gelmeseydi belki 'Daha yaşlı futbolcular kalsaydı, bu kadar genç oyunculara yer vermek hataydı' diye tartışmalar yaşanacaktı. Ama sonuçlar istenildiği gibi olunca, 'yapılan herşey doğru, daha iyi olacak' deniliyor'' şeklinde konuştu. 
     Alman teknik adam, takımın şu anda tam olarak oturmadığını, Thomas'ın ilk, Petkov'un ikinci maçını oynadığını, iyi olmak için takımın birbirine alışıp bazı şeylerin otomatik hale gelmesi gerektiğini kaydetti. 
     
</TEXT>
</DOC>
