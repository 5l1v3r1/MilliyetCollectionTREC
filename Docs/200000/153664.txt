<DOC>
<DOCNO> 153664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/tv/ekran.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fakir ama onurlu 
</HEADLINE>
<TEXT>

Kanal D'nin yeni dizisi "Estağfurullah Yokuşu"nda tüm engellere direnen iki gencin aşk öyküsü anlatılıyor 
     BAYRAM KAYGUSUZ 

     İstanbul'un arka semtlerinden birinde, bir yandan sevdalarını yaşarken bir yandan çevre başkısı, para sıkıntısı vs. ile uğraşan iki gencin öyküsü, "Estağfurullah Yokuşu"yla ekrana yansıyacak. 
     Dizinin çekimleri İstanbul Balat'ta yapılıyor. Dizide, kendisi gibi özgür ruhlu bir kızı oynadığını söyleyen Hande Ataizi, "Ancak benim özgürlüğümün yansıtıldığı gibi uçuk-kaçıklıkla ilgisi yok. Adımlarımı açarken çok daha cesurum. Bu cesurluğum sayesinde de hayatımı özgürce yaşıyorum" diyor. 
     
     "Yarışımız kendimizle" 
     Dizinin çok iddialı olduğunu söyleyen Ataizi sözlerini şöyle sürdürüyor "İstanbul dışında çekilen dizi furyası bitti. Bu yüzden biz İstanbul'da çalışıyoruz. Kimseyle yarışmıyoruz, bizim yarışımız kendimizle". 
     KANAL D 21.45 


Yine çarpıcı bir dosya      UĞur Dündar genel yönetmenliğinde hazırlanan "Arena" bu hafta da çarpıcı bir araştırma dosyası ile karşınızda olacak. Canlı yayınlanacak programda, önce belgesel çekimler ekrana gelecek, ardından her zaman olduğu gibi uzman konuklar konuyu tüm boyutlarıyla değerlendirecekler. 
     KANAL D 23.00 


Belgesel tadında      M. Ali Birand ve Rıdvan Akar imzalı "32. Gün"de önce "MGK'nın yapı ve yetkileri" anlatıyor. İkinci dosyada Batı sinemasında "Türk imajı"nın neden çok kötü gösterildiği sorgulanacak. Son dosyada "Irak'ın yağmalanan tarihi ve işgal yıllarında Türkiye'den kaçırılan eserler" konu edilecek. 
     CNN TÜRK 23.05 


Kıyafet pazarı      Perran Kutman ve Tarık Pabuççuoğlu'nun oynadığı "Hayat Bilgisi"nde bu hafta Amil Bey öğrencilere, 19 Mayıs törenlerinde giyecekleri kıyafetleri satmaya çalışır. Afet Öğretmen'in bunu öğrenmesi uzun sürmez ve yine kavga çıkar. 
     KANAL D 20.30 



kısa... kısa...      Bizim Konak Bu da TGRT'nin "ağa" dizisi... Ancak benzerlerinden farkı, bir komedi olması... Başrollerde Yusuf Sezgin, Erkan Can, Müge Akyamaç, Bilge Şen, Kemal Kuruçay var. TGRT 21.30 
     Siyaset Meydanı Ali Kırca, otomobil sektöründeki krizi tartışmaya açıyor. ATV 23.15 
     Derin Haber Haluk Şahin bu hafta "siyaset"ten uzaklaşıp, Ahmet Özhan ile sohbet ediyor. TV8 23.20 
     





</TEXT>
</DOC>
