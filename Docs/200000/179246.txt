<DOC>
<DOCNO> 179246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/guncel/gun90.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Tiplemeler ..    En kısa süreli toplu taşıma aracıdır asansör. 4-5 kişi, toplam 30-40 saniye bir arada yolculuk yapar. Ama ne yolculuk. Birbirini tanımayan, ancak samimi bir pozisyonda, neredeyse burun buruna, kasılarak geçen kısa ama çok uzun, garip bir ortamdır asansör... 
   1 Çekingenler... Asansörün kapısını açarlar, bakarlar 4 kişilik yerde hem de tombulundan 3 kişi var. Girse sıkışmaları gerek. Kapı açık, binmekle binmemek arasında gel-git yaşarlar. "Hay Allah, sıkıştırmayayım, ebelek, gübelek..." gibi bir şeyler gevelerken "Kardeşim bineceksen bin, ya değilse bıraksana kapıyı yahu " diye fırçayı yerler... 
   2 Atılganlar... Bunlar, yukarıdakilerin tam tersidir. Kapıyı açarlar, 4 kişilik asansörde 4 kişi var. "Dolu " uyarsına aldırmadan içeri girerler. Ikış-tıkış bir pozisyonda, istiap haddini aşan asansör kıpırdamaz. Ama onlar yılmaz. Çok bilmişlerin yüz ifadesiyle başlarlar zıplamaya. Dünyada, asansörü kandırmaya çalışan bir milletin evladıdır onlar. Nefret dolu bakışlara aldırmadan, iner giderler... 
   3 Huzursuzlar... Aslında onlar, toplum içerisinde yaşamak için programlanmamışlardır. Nereye bakacaklarını bilemezler. Yüzlere hiç bakamazlar. Genelde önlerine ya da 3 kat çıkana kadar 5 kere saatlerine bakarlar. İzafi, göreceli, göreli gibi kelimeler onlara çok şey ifade eder. Evet, gerçekten de o 15-20 saniye, onlara 15-20 dakika gibi gelmiştir... 
   4 Pollyannalar... O kadar iyidirler ki, yani hayat o kadar güzeldir ki, insanları, börtü böceği o kadar severler ki... Binerken, gülerek "Günaydın, iyi günler" demeyi unutmazlar. Hatta kesinlikle ihmal etmezler. Sokakta belki evet, ama asansörün garip bir ortamı olduğu için, çoğunlukla cevapsızlıkla karşılaşırlar. Hiç fark etmez, bu onları yıldırmaz, inerken de aynı şeyi yaparlar... 
   5 Fırsatçılar... Bunlar, koca asansöre tek başlarına binmişlerdir. Önce aynada façaya bir bakılır, saç düzeltilir. Süre kısadır, hızlı olmak gerekir. Belki hafifçe bir yellenme... O da ne Burunda bir tatak. Daha 2 kat vardır, hızla o tatak yok edilmelidir. Hamle yapılır, çıkarılır. Şöyle sağlam bir fiskeyle kurtulmak istenir, ama gitmez şerefsiz. Ve artık inme zamanıdır. Bir yandan kapı açılır, diğer yandan fiskeye devam edilir. Ve tam o sırada görüşeceğiniz kişi karşıdan görünmez mi Malum nesne parmaktayken tokalaşılır. Yazık .. 
   
   Yankı ..    Çocuklar Duymasın'ın senaristi Birol Güven tarafından Pınar Altuğ'a konulan konuşma yasağının kaldırılması için Cuma günü başlattığımız kampanya, büyük yankı yaptı. Çok sayıda destek mesajı geldi. Paylaşıyoruz... 
   Pınar'ın yasağının kalkması için asker göndermeye ve yeni bir "Özgürlük ve Demokrasi" harekatı yapmaya hazırız. Stratejik ortağımız Türkiye'yi bu harekatta yanımızda görmek istiyoruz... 
   George W. Bush 
   Kendisi anne olmadan, yılın annesi ödülünü alabiliyorsa, bu kişi erdemli bir kişi demektir. Bu yasağı kınıyoruz ve kaldırılması için Tanrı'ya dua ediyoruz... 
   Mother Teresa Vakfı 
   Aşk bu mu Sevda bu mu Kopenhag Kriterleri bu mu Nerde düşünce ve ifade özgürlüğü Bu şartlar altında, hatta her şartlar altında ve de üstünde AB'yi unutun .. 
   Günther Verheugen AB genişleme sürecinden sorumlu kişisi 
   Kardeşlerim, valla kendi derdimi unuttum, Pınar için üzülüyorum. Irak için direnmeye devam. Dur, önce şurayı bi kurtarayım, sıra O'na da gelecek. Vay bacım benim be... 
   Saddam 
   Pınar'ın ağzındaki kilidin açılma törenine ben de gelicem... 
   Berlusconi 
   Teşekkürler Dünya .. Soranlara selam, kampanyaya devam... 
   
   Havalar da soğudu di mi 
   John Deer Geyiğin mucidi 
   
   Çılgın Futbolcular 
   "Cirit atmada finale yükselen futbolcular karşınızda..." 
   
</TEXT>
</DOC>
