<DOC>
<DOCNO> 155417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo35.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor onur mücadelesi verecek... 
</HEADLINE>
<TEXT>

     Kocaelispor, Süper Lig'in 31. haftasında Fenerbahçe ile yapacağı maçı hazırlıklarını sürdürüyor. 
     Antrenör Yaşar Kıyar, morallerinin bozuk olduğunu, ancak sezon sonuna kadar mücadele edeceklerini belirterek, ''Sahaya çıkıp, onurluca mücadele edeceğiz'' dedi. 
     Maçı kazanmak için ellerinden geleni yapacaklarını ifade eden Kıyar, ''İki takım da maçı kazanmak istiyor. Fenerbahçe açısından UEFA'ya katılmak için maçın önemi büyük. Ancak, biz de hem puan, hem de onur mücadelesi yapacağız. Bu maçta, PAF takımından birkaç futbolcuya da şans vereceğim'' diye konuştu. 
     Son çalışmasını bu akşam yapıp kampa girecek olan Körfez ekibinin, maça Ahmet Şahin, Engin, Faruk, Nuri, Ömer, Lazarov, Ahmet Arslaner, Blatsis, Cem Sinan, Emrah, Hüseyin'den oluşan kadroyla çıkması bekleniyor. 
     
</TEXT>
</DOC>
