<DOC>
<DOCNO> 173768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sonspo22.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaleci Kerem Rize'de... 
</HEADLINE>
<TEXT>

     Transfer çalışmalarını sürdüren Çaykur Rizespor, Gençlerbirliği'nden ayrılan kaleci Kerem'i Rize'ye getirdi. 
     Kulüp genel sekreteri Resul Çolak, Galatasaray'dan Gençlerbirliği'ne transfer olan, ancak kırmızı-siyahlı kulüple anlaşmasını fesheden Kerem ile 1 yılı opsiyonlu olmak üzere 3 yıllık sözleşme imzaladıklarını söyledi. 
     Çolak, Kerem'in yeşil-mavili takımın akşam yapacağı çalışmaya katılacağını kaydetti. 
     Beşiktaş ile yolları ayrılan Ali Eren ile görüşmelerin sürdüğünü belirten Çolak, ''Ali Eren ile anlaşmıştık, ancak transferinde pürüz çıktı. Yine görüşmeler sürüyor. Bu futbolcuyla büyük olasılıkla anlaşacağız'' diye konuştu. 
     
</TEXT>
</DOC>
