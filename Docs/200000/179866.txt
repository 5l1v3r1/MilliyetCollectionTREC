<DOC>
<DOCNO> 179866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur42.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğraf çekmek için vagon üzerine çıktı ve... 
</HEADLINE>
<TEXT>

     Eskişehir'de bir genç, fotoğraf çekmek için çıktığı vagonun üzerinden geçen yüksek gerilim hattına temas etmesi sonucu elektrik akımına kapılarak ağır yaralandı. 
     Bir reklam ajansında çalışan Cem Özdilek 17 ve Serhat Karaman 17 , fotoğraf çekmek için gara gitti. 
     2 No'lu peronda duran yük vagonunun üzerine çıkan Cem Özdilek, yüksek gerilim hattına temas etmesi sonucu akıma kapılarak yere düştü. 
     Serhat Karaman'ın arkadaşının yaralandığını gar görevlilerine bildirmesi üzerine Cem Özdilek'e ilk müdahaleyi olay yerine çağrılan 112 Acil Servis sağlık ekibi yaptı. 
     Ağır yaralanan Cem Özdilek, Osmangazi Üniversitesi Tıp Fakültesi Hastanesi'ne kaldırıldı. 
     Olayla ilgili soruşturma başlatıldı. 
     
</TEXT>
</DOC>
