<DOC>
<DOCNO> 163382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/magazin/mag02.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Moby Dick'ten ötesini bilmem" diyenlere... 
</HEADLINE>
<TEXT>

Dans müziğinin yeni ilahı Moby, Türkiye'deydi geldi geçti. Ancak 'bilen bilmeyenlere anlatsın' sözünden esinle onu ve parti gecesini aktardık... 
     NİLAY ÖRNEK nornek milliyet.com.tr 

     O dans müziğinin devi elektronik müziği anneme bile sevdiren kişi... O çevreci, müziğiyle felsefeci... İşte o adam, son dönemin en yetenekli gençlerinden Moby, önceki gece Efes Pilsen One Love Festival çerçevesinde Park Orman'daydı... "Moby mi Ben Moby Dick'ten ötesini bilmem arkadaş" diyenler yanılıyor çünkü onlarca jenerikte, radyoda, reklamlarda son Renault Megane'inkinde hep o çalıyor 
     
     'Ortam' insanları 
     Partide Moby'den önce 'ara sıcaklar' kıvamında Gus Gus ile Futureshock Live vardı... Özellikle Gus Gus 'misyonunu' fazlasıyla yerine getirdi. Ananas desenli takım elbisesiyle sarışın dev adamın, güzel solistin ve de yerinde duramayan biz dans severlerin performansı süperdi 
     Kapıların 35 milyon lira karşılığında saat 19.00'da açıldığı Park Orman'da, topluluğun büyük bir kısmı "tiki tayfa" tabir edilen gençlerden oluşuyordu ve önyargılarımıza göre "Moby bahane, ortam şahane" moduyla gelmişlerdi. Genç aktör ve aktristler, gazeteciler, yazarlar, 'sosyete dünyasının akımları takip eden daima genç kalanları', konseri duyan ve İstanbul'da bulunan pek çok yabancı ile boynu tasmalı gümüş zımbalı renkli deriler bu yıl çok moda , göbekleri hızmalı, renkli saçlı gençler oradaydı... 
     
     'Aaaa baterist Türk mü ' 
     Gus Gus'la ısınma turları atıldı, 5 milyona Efesler alındı, saflar tutuldu, Moby'yi izlemeyenler ormanın içine dağılmış barlarda sohbetteydi. 24.00'te Moby sahne alınca, az ve öz şarkı sözleri hepbir ağızdan söylenmeye başlayınca.. İşte zaman orada durdu... Ortam bedava ürün dağıtılan pazar yerlerini andırıyor, herkes Moby'den el almak ister gibi sahneye uzanıyordu. Işık oyunları ve vokalin sesiyle insanı büyüleyen bir sahne, dans etme isteği ve kalabalık nedeniyle dans edememe hatta adım atamama, attın mı küfür dinleme durumu vardı... 
     Bu sırada Moby sahnede coşuyor, çevreci pandalı tişörtü ona bir çocuk havası veriyor ama müzik insanın içine öyle işliyor ki devleşiyor. Konserin sonunda ise bizleri bir sürpriz bekliyor grup elemanları tanıtılırken baterist bir Türk çıkıyor ve dinleyici böyle bir müzikte 'kanından' bir iz bulmanın sevinciyle iyice coşuyor. Moby gidiyor, gecenin yorgunluğu siniyor. Ve çıkışta festival tişörtleri veriliyor Bu satır 'Oğlum sen niye almadın ' kavgası çıksın diye yazılıyor 
     

</TEXT>
</DOC>
