<DOC>
<DOCNO> 177811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sondun13.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat, şişmanlatır 
</HEADLINE>
<TEXT>

     İngiltere'de uzmanlar, yüksek kalorili, şekerli ve yağlı yiyeceklerin paketlerinin üzerine ''şişmanlatır'' uyarısı konulmasını öneriyor. 
     Aynen sigara paketlerinde yer alan ''sağlığa zararlıdır'' yazısı gibi, bisküvi, cips, çikolata paketlerinde de uyarıların yer alması gerektiğini belirten uzmanlar, hükümetten konuyla ilgili yasal düzenlemeyi hemen yapmasını istiyor. 
     İngiltere'de sayıları giderek artan obeziteye karşı etkili mücadele yolunun böyle uyarıların paketlerin üzerinde yer almasından geçtiğini belirten uzmanlar, mağazalarda büyük beden elbiselerin etiketlerine de ''şişmanlık öldürür'' uyarılarının konulmasını öneriyor. 
     Öneriler yakın zamanda Avam Kamarası Sağlık Komisyonu tarafından ele alınacak, uygun görülürse konuyla ilgili yasal düzenlemelerin hazırlıkları başlatılacak. 
     İngiltere'de aşırı şişmanlık en önemli sağlık sorunlarından biri sayılıyor. Ülkede yaşayan her 5 yetişkinden 1'i, aşırı kilolu olarak tanımlanırken, şişmanlığın bir salgın hastalık seviyesine ulaştığına dikkat çekiliyor. 
     Uzmanlar, çocuklar arasındaki aşırı şişmanlığın da geçen 10 yılda 3-4 kat arttığına dikkat çekiyor. 
     
</TEXT>
</DOC>
