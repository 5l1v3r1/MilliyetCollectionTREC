<DOC>
<DOCNO> 187077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sonspo24.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Perşembe günü geliyor.. 
</HEADLINE>
<TEXT>

     Avrupa Futbol Şampiyonası Eleme Grupları'nda Türkiye ile karşılaşacak İngiltere Ümit Milli Takımı yarın, A Milli Takımı ise perşembe günü İstanbul'a gelecek. 
     Türkiye Futbol Federasyonu'ndan alınan bilgiye göre, 14. Avrupa Ümitler Şampiyonası Eleme Grubu'nda 10 Ekim Cuma günü BJK İnönü Stadı'nda saat 18.00'de Türkiye ile karşılaşacak İngiltere Ümit Milli Takımı kafilesi yarın akşam saatlerinde İstanbul'a gelecek. Saat 18.30'da Atatürk Havalimanı'nda olması beklenen İngiltere Ümit Milli Takımı, 9 Ekim Perşembe günü BJK İnönü Stadı'nda idman yapacak. 
     12. Avrupa Şampiyonası 7. Eleme Grubu'nda 8. ve son maçta grup liderliği için 11 Ekim Cumartesi günü Fenerbahçe Şükrü Saracoğlu Stadı'nda saat 20.00'de Türkiye ile karşılaşacak İngiltere A Milli Takımı kafilesiyse 9 Ekim Perşembe akşamı İstanbul'da olacak. 
     İngiltere kafilesinin saat 20.10'da Atatürk Havalimanı'nda olacağı ve 10 Ekim Cuma günü maç saatinde Fenerbahçe Şükrü Saracoğlu Stadı'nda çalışacağı bildirildi. 
     İngiliz takımlarının, The Ritz Carlton Oteli'nde konaklayacağı öğrenildi. 

     
</TEXT>
</DOC>
