<DOC>
<DOCNO> 152293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun12.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Medyada kavga... Turner, Murdoch'ı "savaş tellallığı" ile suçladı 
</HEADLINE>
<TEXT>

     Ted Turner, rakibi medya patronu Rupert Murdoch'u savaş tellallığıyla suçladı ve medyadaki tekelleşmeden şikayetçi oldu. 
     CNN'in kurucusu ve eski patronu Turner, San Francisco'daki bir kulüpte yaptığı konuşmada, Fox News'ın sahibi Murdoch için ''savaş tellalı'' diyerek savaşı teşvik ettiğini söyledi. 
     Turner, Fox'un ''reyting'' oranlarının CNN'den daha çok olduğu konusunda ne düşündüğü sorusuna, ''Yalnızca 'reytinglerinizin iyi olması daha iyi olduğunuz anlamına gelmez. Ne kadar büyük olduğunuz değil, gerçekte ne kadar iyi olduğunuz önemli'' yanıtını verdi. 
     Medyanın birkaç kişinin elinde yoğunlaştığını söyleyen AOL Time Warner Başkan Yardımcısı Turner, ''Okuduğumuz, duyduğumuz, gördüğümüz şeylerin yüzde 90'ının kontrolü 5 şirketin elinde. Bu sağlıklı değil'' diye konuştu. 
     





</TEXT>
</DOC>
