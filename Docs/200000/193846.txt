<DOC>
<DOCNO> 193846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sontur14.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın Köşk görüşmesi iptal edildi... 
</HEADLINE>
<TEXT>

     Başbakan Recep Tayyip Erdoğan'ın Cumhurbaşkanı Ahmet Necdet Sezer ile gerçekleştireceği görüşme iptal edildi. 
     Başbakanlık kaynaklarından edinilen bilgilere göre Başbakan Erdoğan'ın bugün saat 15.30'da Cumhurbaşkanı Ahmet Necdet Sezer ile gerçekleştireceği duyurulan haftalık olağan görüşme, Çankaya Köşkü'nün isteği üzerine iptal edildi. 
     Çankaya Köşkü'nün Başbakanlığa, Cumhurbaşkanı Sezer'in rahatsızlığı nedeniyle, Başbakan Erdoğan'ı kabul edemeyeceğini bildirdiği öğrenildi. Sezer'in Çankaya Köşkü'ndeki resepsiyon sonrasında "disk kayması" teşhisiyle tedavi gördüğü belirtiliyor. 
     
     BİR AYDIR OLAĞAN GÖRÜŞME YAPMADILAR 
     Başbakan Erdoğan, Cumhurbaşkanı Sezer ile en son haftalık görüşmesini 2 Ekim 2003'de gerçekleştirmişti. 
     
</TEXT>
</DOC>
