<DOC>
<DOCNO> 165917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur26.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkadaşları yüzünde sigara söndürmüş... 
</HEADLINE>
<TEXT>

     Bursa'nın İnegöl İlçesi'nde, çalışma arkadaşlarının, yüzünde sigara söndürerek parasını aldıklarını iddia eden Alaattin Koç Çelik 19 , polise başvurdu. 
     İnegöl İlçe Emniyet Müdürlüğü'ne başvuran Alaattin Koç Çelik, Kemalpaşa Mahallesi Yeşil Camii karşısında bulunan Kibar Konfeksiyon'da birlikte çalıştığı L.K 19 , T.I 22 , H.D 18 ve İ.U'nun 19 , kendisinden tehdit ve şantajla para aldıklarını öne sürdü. 
     İşyerinden, ücreti az bulduğu için önceki gün ayrılmak istediğini, bu fikrini de 4 arkadaşına anlattığını kaydeden Çelik, bunun üzerine arkadaşlarının kendisini işyerinde kaybolan künyeyi çalmakla suçladıklarını ve ''80 milyon lira vermezsen öldürürüz'' şeklinde tehdit ettiklerini öne sürdü. Çelik, ''Yüzümde sigara söndürüp cebimdeki paraları aldılar'' dedi. 
     Çelik'in şikayeti üzerine gözaltına alınan L.K, T.I, H.D ve İ. U'nun sorgulamalarının sürdüğü bildirildi. 
     
</TEXT>
</DOC>
