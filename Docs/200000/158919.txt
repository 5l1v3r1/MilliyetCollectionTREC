<DOC>
<DOCNO> 158919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/guncel/gunz1.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     DEHAP'ta PKK sloganları 
     Selim Sırrı Tarcan Spor Salonu'nda gerçekleştirilen DEHAP 1. Olağan Gençlik Kurultayı, PKK ve Abdullah Öcalan lehine sloganlara sahne oldu. Türk bayrağının asıldığı kurultayda İstiklal Marşı okunmadı. DEHAP Gençlik Kolları Başkanı Zehra İpek "Öcalan'n da içinde bulunduğu genel af çıkarılsın" dedi. 
     
     Yeni örgüt MKP HKO 
     Tunceli kırsalında Ekim 2002'de düzenlenen toplantıda kurulan MKP HKO'nun Maoist Kominist Partisi Halk Kurtuluş Ordusu terör örgütü TİKKO'nun devamı olarak faaliyet gösterdiği, örgütün Tunceli, Erzincan, Sivas, Tokat ve Amasya'da 300'e yakın silahlı militanı olduğu belirtildi. 
     
     5 İngiliz ölümden döndü 
     Fethiye'nin Ölüdeniz beldesine tatile gelen İngiliz turistler Dean Kite, Samanta Oliver, Stephan Widdows, Juide Kite ve Lee Knowles, önceki sabah kiraladıkları sürat teknesiyle açık denize açıldı. Havanın ani değişimi sonucu 2 metreyi bulan dev dalgalar nedeniyle tekne alabora oldu. Turistleri can kurtarma ekibi kurtardı. 
     
     Askerleri yıldırım çarptı 
     Balıkesir'in Bandırma ilçesindeki 6. Ana Jet Üssü Komutanlığı'nda vatani görevlerini yapan bir grup asker, yağmurlu havada futbol maçı yaparken, üzerlerine yıldırım düştü. Olayda Adem Sevinç ile Şahin Bostancı yaralandı. Bostancı'nın durumunun iyi olduğu belirtilirken, Sevinç tüm müdahalelere rağmen kurtarılamadı. 
     
     Uzi'li çete çökertildi 
     Adana'da evine yapılan baskında ele geçen "Çakarlar Çetesi"nin lideri Tarık Çakar'ın 23 ifadesi sonucu örgütün diğer elemanları Murat Altınsoy, Ramazan Kaya ve U.U. 17 da yakalandı. Bu kişilerin evlerinde 2 Kalaşnikof, 1 İsrail yapımı suikast silahı Uzi, 1 pompalı tüfek ile 1 çelik yelek ve 17 gram esrar bulundu. 
     

</TEXT>
</DOC>
