<DOC>
<DOCNO> 151673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo34.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kaleciler 'özel' çalıştı... 
</HEADLINE>
<TEXT>

     Fenerbahçe'nin yeni kaleci antrenörü Yavuz Şimşek, kalecilere haftada 3 gün ekstra idman yaptıracak. 
     Nurettin Yıldız'ın istifasının ardından kaleci antrenörlüğüne getirilen Yavuz Şimşek'in kalecilere takımdan ayrı özel idman yaptırmak istemesi üzerine böyle bir karar alındığı bildirildi. 
     Volkan ve Recep'in yarın sabah Şimşek'in yönetiminde Samandıra Tesisleri'nde idman yapacakları, daha sonra da akşam antrenmanına katılacakları kaydedildi. 
     Sakatlığı nedeniyle yarın Almanya'da gidecek Rüştü'nün iyileştikten sonra bu çalışmalara katılacağı ifade edildi. 
     Bu arada, Avusturya'da düzenlenen özel Viyana Turnuvası'nda şampiyon olan Fenerbahçe Süper Genç Futbol Takımı, İstanbul'a döndü. 
     Antrenör Salih Uralgil, Atatürk Havalimanı'nda yaptığı açıklamada, şampiyon olarak mutlu bir şekilde döndüklerini, turnuvada 3 gol atan Serkan Sütlü'nün ise gol kralı olduğunu söyledi. 
     





</TEXT>
</DOC>
