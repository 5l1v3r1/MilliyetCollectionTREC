<DOC>
<DOCNO> 190013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/ekonomi/eko06.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez alımı kısınca kur tepetaklak oldu 
</HEADLINE>
<TEXT>

   Kur 1.480 binlere dayanınca Merkez'in refleksi gecikmedi. Merkez'in alım miktarını 40 milyon dolara indirme kararıyla kur 35 bin lira gevşedi 
   
   Yabancı alımlarıyla 1 milyon 480 bin liraya dayanan dolar kuru, Merkez'in günlük döviz alım ihalelerinde miktarı, 80 milyon dolardan 40 milyon dolara, opsiyon alım miktarını da 40 milyon dolardan 20 milyon dolara düşürmesiyle 35 beş bin lira birden gevşedi. Dolar günü 1 milyon 443 bin liradan kapattı. 
   Merkez Bankası'ndan yapılan açıklamada, "Döviz piyasasında derinliğin kaybolması, buna bağlı olarak, döviz fiyatlarında ortaya çıkabilecek aşırı oynaklık ve sağlıksız fiyat oluşumlarının gözlenmesi halinde, Merkez Bankası önceden kamuoyuna duyurmak suretiyle döviz alım ihalelerine ara verebilecektir" denildi. 
   Dövizdeki yükselişte işçi ve turizm gelirlerinin düştüğü bir dönemde yabancıların pozisyon kapatma amaçlı işlemleri etkili olmuştu. Merkez'in son 6 ayda piyasadan 9.6 milyar dolar çekmesiyle ihalelere denk arz olmuyordu. Merkez'in ihalelerde alım miktarını azaltmasının kurda yukarı doğru baskıyı azaltması bekleniyor. 
   
   
   
</TEXT>
</DOC>
