<DOC>
<DOCNO> 170121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/siyaset/siy20.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

PKK’nın cephanesi bodrumdan çıktı      SERHAT ÜNAL İstanbul 

     Avcılar’da, ihbar üzerine bir apartmanın bodrumunda yapılan aramada 21 el bombası, üç kalaşnikov tüfek, fünyeler, mermiler ve şarjörler ele geçirildi. 155 Polis İmdat telefonuna yapılan ihbarı değerlendiren polis, Firuzköy’deki bir binanın bodrum katına operasyon düzenledi. Balistik incelemesi yapılan üç kalaşnikovun daha önce herhangi bir olayda kullanılmadığı tespit edildi. 
     Yetkililer, paslanmaya yüz tutan silah ve bombaların PKK KADEK terör örgütüne ait olduğunun belirlendiğini ve silahların eylemlerde kullanılmak üzere torba içerisinde bodrumda saklanmış olabileceğini söyledi. 
     
Erdoğan sustu, Gül konuştu Washington’un haberi yoktu’      ABD Savunma Bakanı Donald Rumsfeld’in Süleymaniye baskınıyla ilgili mektubunu Başbakan Recep Tayyip Erdoğan yerine Dışişleri Bakanı Abdullah Gül değerlendirdi. Gül, mektuptan "ABD yönetimi operasyondan haberdar" mesajı çıkmadığını ve yanıt gönderilmeyeceğini söylerken, kulislerde "Mektup bakandan geldiği için açıklama da bu düzeyde yapıldı" yorumu yapıldı. 
     

</TEXT>
</DOC>
