<DOC>
<DOCNO> 159536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo35.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar milli takımında Süper Lig'den 4 futbolcu... 
</HEADLINE>
<TEXT>

     İstanbulspor'dan Zdravkov, Petkov ve Yordanov ile Malatyaspor'dan Stankov, Bulgaristan Milli Takımı'na çağrıldı. 
     Teknik Direktör Plamen Markov, Belçika ile yapılacak 2004 Avrupa Futbol Şampiyonası eleme maçı için 18 kişilik kadroyu bugün açıkladı. 
     Markov, Belçika karşısında 6 as oyuncusunun yer alamayacağını, bu nedenle yalnızca 3 kez milli olan Malatyaspor'dan Martin Stankov ile Naftex Bourgas'da oynayan ve 1 kez Arnavutluk ile yapılan özel maçta milli formayı giyen ümit milli Nikolai Krstev'i kadroya aldığını söyledi. 
     VFB Stuttgart'tan takımın oyun kurucusu ve kaptanı Krassimir Balakov'un futbolu bırakma kararı, Charlton Athletic'ten eski Bursasporlu Radostin Kişişev'in geçen hafta artık yorulduğunu belirterek, milli takımda oynamayacağını açıklaması, Bulgaristan Milli Takımı'nı zor duruma soktu. Bu 2 futbolcunun yanı sıra Levski Sofya'dan Georgi Chilikov, AEK Atina'dan Milen Petkov sakatlıkları, Shakhtar Donetsk'ten Predrag Pazhin ile Dailan Shide'den Zoran Jankoviç de cezaları nedeniyle oynayamayacak. 
     Geçen ay apandisit ameliyatı alan İstanbulsporlu Zdravkov'un da alındığı ve Litex Lovech'den Rosen Kirilov'un da yakın bir zamanda sakatlanmasına rağmen oynamayı kabul ettiği kadroda şu futbolcular yer alıyor 
     Kaleciler Zdravkov İstanbulspor , Ivankov Levski Sofya 
     Savunma Kirilov, Zagorcic Litex Lovech , Stankov Malatyaspor , Stoyanov Levski Sofia , Krstev Naftex Bourgas , Petkov İstanbulspor 
     Ortaalan Petrov Celtic , Peev Dynamo Kiev , Hristov Kaiserslautern , Borimirov 1860 Münih , Yordanov İstanbulspor 
     Forvet Dimitrov ÇSKA Sofya , Manchev Lille , Petrov Wolfsburg , Berbatov Bayer Leverkusen , Todorov Portsmouth . 
     
</TEXT>
</DOC>
