<DOC>
<DOCNO> 180178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/spor/spo04.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer topa tuttu 
</HEADLINE>
<TEXT>

      
   TRABZONSPOR Başkanı Özkan Sümer, Fenerbahçe Başkanı Aziz Yıldırım'a bir maçlık saha kapatma cezası ve Gökdeniz konusunda yaptığı açıklamalardan dolayı sert çıktı. Sümer, "Ceza alan bir kulübün başkanı, nasıl 'Ceza almayacağız' diyor, anlamıyorum. Bırakın da bunu başkaları değerlendirsin" ifadelerini kullandı. 
   YILDIRIM'A yüklenen Sümer, "Gökdeniz konusunda güvence veren insanın güvenilir tarafını ben bulamadım. Yıldırım'ı anlamakta güçlük çekiyorum" dedi. Başkan Sümer, Başbakan Recep Tayyip Erdoğan'ın Fenerbahçe'ye verilen ceza konusundaki değerlendirmeleri için de, "Allah'tan futbol özerk bir federasyon" yorumunu yaptı. 
   
   Aybaba ürktü 
   TEKNİK Direktör Samet Aybaba, Real Madrid karşısında izlediği UEFA Kupası'ndaki rakipleri Villarreal'in çok güçlü bir takım olduğunu söyledi. Tecrübeli hoca, "Hem savunma, hem de hücumda çok etkililer" dedi. Öte yandan Trabzonspor, Rize maçının hazırlıklarını ülkesine giden Augustine, sakat Van de Paar ve milli takımlardaki Gökdeniz, Maxim ve Tayfun'dan yoksun olarak sürdürüyor. 
   
   
</TEXT>
</DOC>
