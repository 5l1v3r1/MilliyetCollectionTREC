<DOC>
<DOCNO> 157967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/yazar/cemal.html </URL>
<DATE> 2003/05/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Seçim yapılır da İslamcılar kazanırsa 
</HEADLINE>
<TEXT>

     Bir doktor, çocuk hastalıkları uzmanı. Adı, Sadık el Musevi. Bir Şii Arap. Muayenehanesini, Bağdat'ın en yoksul semti olan, 2 milyon civarında Şii Arap'ın yaşadığı El Tavra'da, bir diğer ismiyle Sadır City'de açmış. Peygamber sülalesinden geldiği için, Seyit sıfatı da var doktorun isminde. 
     Odasının önünde bekleyen kadınların hepsi kara çarşaflı... Biz içeride din ve siyaset üstüne konuşuyoruz. 
     Aynen şöyle diyor 
     "Dini siyasetten ayıramazsınız. Siyasette de Kuran hükümlerine bakılacak. Zaten Saddam döneminde de miras olsun, ticaret olsun, medeni ilişkiler olsun çoğunda şeri hükümler geçerliydi. Saddam 1994'te umumi yerlerde içki içilmesini yasakladı. Belki saraylardan daha çok cami inşa ettirdi her tarafta..." 
     Şöyle devam ediyor 
     "Ben dini bir rejimden yanayım. Amerikan Savunma Bakanı Rumsfeld, İran'daki gibi bir rejimi Irak'ta görmek istemediklerini söyledi ama bu nasıl olacak Sonunda her şey oyla, sandıktan çıkmayacak mı Irak'ta da İslami bir rejim kurulursa, çaresiz İran'dakine benzer. Esas hedef birdir, uygulama değişik olur. Örneğin, kimine göre hırsızın parmağı kesilir kimine göre eli, kimine göre kolu..." 
     Ve sözü Amerika'ya getiriyor 
     "Amerika, Irak'ta İslami bir rejimi önlemek için elinde geleni yapacak. Ama Irak'ta kendine özgü, dengeli, aşırı olmayan bir İslami rejim kurulmadıkça, bu ülkede istikrar olmaz, bu topraklara huzur gelmez." 
     Çevirmenliğimi bir Türkmen yapıyor. Saddam rejimine sempatisini de, Amerika'ya olan antipatisini de fazla gizlemeyen biri. 
     Kulağıma eğilip diyor ki 
     "Amerika'ya karşı esas mücadeleyi bunlar, Şiiler verecek önümüzdeki dönemde... İlk seçimde de çoğunluğu Şiiler alır." 
     Hangi Şiiler 
     Dünkü yazımda belirttiğim gibi, nasıl tek bir Irak yoksa, Şiiler de tek, blok halinde değil, çok parçalı bir kitle. İslami olanlar var, laik olanlar var. Radikal İslamcı olarak örgütlenmiş olanlar birden çok örgütün, birden çok din alimi ya da Ayetullah'ın şemsiyesi altında buluşmuş durumdalar. 
     Ama Irak'ta bir nokta kesin 
     Çoğunluğu İslamcılar oluşturuyor. 
     Bunların içinde İran'daki rejime daha açık olanlar var. Tahran'la rekabet içinde olanlar var. Doğrudan devlet yönetimine soğuk olanlar da, çok sıcak bakanlar da var. 
     Hepsinin ortak yanına gelince 
     İslami yönetim... 
     Bütün bu İslamcı Şiiler, gelecekte seçim ittifakları ile seçimlere gidebilirler mi Seçim sonrasında iktidar için işbirliği, koalisyon yapabilirler mi 
     Bu ihtimaller var. 
     Kimine göre de ciddi ihtimaller... 
     Bir başka soru 
     Yeni Irak anayasası ve seçim yasaları, radikal İslamcı partileri demokrasi dışı ilan edip seçime girmelerine yasak getirebilir mi Bu ihtimalden de söz ediliyor. Amerika'nın "Ilımlıya evet, radikale hayır " diyerek bir ayrıma kapıyı aralayacağı kanısı belirtiliyor. 
     Burada akla hemen kanlı Cezayir örneği geliyor. Cezayir'de yapılan ilk serbest seçimleri radikal İslamcılar kazanınca, asker darbeyi vurmuş ve ülke yıllarca süren kanlı bir iç çatışmaya yuvarlanmıştı. 
     İran böyle bir belanın Irak'ın, daha doğrusu Amerika'nın başına sarılmasını canı gönülden isteyebilir. Çünkü istikrarlı ve demokrasiye açık bir Irak, Tahran'daki radikal mollalar için tehdit kaynağı olabilir. Ayrıca 'Şiiliğin Vatikan'ı, yani gerçek ideolojik ve dini merkezi olan Necef'ten İran'a istikrarsızlaştırıcı havalar esmeye başlayabilir. 
     Tekrarlamakta yarar var 
     İslamcı Şiiler, Irak'ı yönetmeye adaylıklarını ciddi biçimde koymaya hazırlanıyorlar. Amerika'ya yakın gözüken Şii kökenli lider Ahmet Çelebi, Bağdat'taki mükellef Avcılık Kulübü'nü kendisine mekan tutmuşken, İslamcılar yoksul varoşlarda örgütlerini yayıyorlar. 
     Bu yüzden, Saddam diktası ve Amerikan işgal yönetimine dönük tepkileri seçim sandığında oya tahvil edebilecek en örgütlü güç olarak İslamcı Şiiler gözüküyor. 
     Amerika eğer geçen yüzyılın başında İngiltere'nin yaptığı hataya düşer ve Amerikan kuklası olarak algılanacak bir yönetimi siyaset sahnesine sürerse, radikal İslamcı Şiilerin işi daha kolaylaşır. 
     Kısacası 
     Demokrasiye giden yolu açmak çok zor Irak'ta. Otuz beş yıllık Saddam diktası, ülkede sivil toplum adına ne varsa hepsini yok etmiş. Rejim ve ordu çökünce, ülkede büyük bir boşluk meydana gelmiş durumda. 
     Bu boşluğu hangi güç dolduracak 
     Şimdilik iki örgütlü güç var 
     İslamcı Şiiler, Kürtler... 
     Barzani ve Talabani liderliğindeki Iraklı Kürtler modern ve laik. Irak'ta Amerika'nın en güvendiği gücü oluşturuyorlar. Ama tek başına Kürtler, Irak'ı yönetmeye yetmiyor. Kaldı ki, Kürtlerden de hiç hazzetmiyor Araplar... 
     Sonuç olarak 
     Amerika'nın önümüzdeki kısa dönemde Sünni ve Şii Arabıyla, Hıristiyanıyla laik siyasal merkezi örgütlemesi lazım. Böyle bir partiyi kurmanın, hele Irak toplumunun her tarafına nüfuz etmiş eski ve 'laik' Baasçı unsurları tümüyle dışlayarak bu işi etkili biçimde başarmak zor zanaat... 
     Bir o kadar güç olan da, Kürtlerle İslamcı olmayan Arapları seçim öncesi bir ittifak şemsiyesi altında toplamaktır. 
     Bir de Amerika'nın inandırıcı olabilmesi için Filistin - İsrail konusunda barışa doğru somut ilerlemeler sağlaması şarttır. 
     Sayın Demirel'in bir sözü vardır 
     Çapraşık durumlarda, "Bu pilav daha çok su kaldırır " deyip işin içinden çıkardı. 
     Irak da şimdi biraz öyle... 
     
     Yarın, Irak yorumları - 3. 
     
     

</TEXT>
</DOC>
