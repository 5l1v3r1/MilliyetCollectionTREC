<DOC>
<DOCNO> 165681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sontur15.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu tasarruf geri ödemesi ile ilgili dava esastan görüşülecek 
</HEADLINE>
<TEXT>

     Anayasa Mahkemesi, nemaların her ay Tüketici Fiyatları Endeksi'ndeki TÜFE değişim ve ilave olarak yıllık yüzde 5 oranında değerlendirilmesini öngören hükmün yürürlüğünün durdurulması istemini reddetti. 
     Anayasa Mahkemesi Başkanvekili Haşim Kılıç, heyetin bugünkü toplantısının ardından yaptığı açıklamada, ana muhalefet partisi CHP'nin 48 sayılı Çalışanların Tasarruflarını Teşvik Hesabının Tasfiyesi ve Bu Hesaptan Yapılacak Ödemelere Dair Kanun'un 5. maddesinin yürürlüğünün durdurulması istemini ele aldıklarını bildirdi. 
     Söz konusu düzenlemenin yürürlüğünün durdurulması isteminin reddedildiğini belirten Kılıç, davanın esastan görüşülmesine karar verildiğini söyledi. 
     Anayasa Mahkemesi, raportörün raporunu tamamlamasının ardından iptal istemini esastan karara bağlayacak. 
     
</TEXT>
</DOC>
