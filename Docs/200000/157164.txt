<DOC>
<DOCNO> 157164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/astro/index.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz aşkları 
</HEADLINE>
<TEXT>

Önümüzdeki yaz dönemi için burçları kendi elementleri içinde değerlendirdik, Venüs-Mars açılarına göz attık. Bakalım aşk hayatında hangi burcu ne bekliyor 
     Bu yaz Venüs ve Mars neler vaat ediyor Bu iki gezegenin dansı ilişkilerimizi, romantizmi ve hayattan aldığımız zevki açıklar. Eylül sonuna kadar olan devrede, burçları kendi elementleri içinde değerlendirdik ve Venüs Mars açılarına baktık. Genel değerlendirmemizde 10 Haziran-4 Temmuz, 22 Ağustos-15 Eylül arasında ilişkiler daha gergin ve fırtınalı iken, 
     4 Temmuz-29 Temmuz arasında aşk daha kolay akacak. Burcunuzu kendi elementine göre okuyabilirsiniz. 
     
     Ateş-Koç, Aslan ve Yay 
     Ateş burçları aşkta hareket, canlılık ve macera ararlar. Durup beklemeyi sevmez ve bu yüzden avcı olmayı tercih edebilirler. Koç’ta aşk hemen harekete geçer ve hemen tüketilebilir, sürekli fetih halinde olabilirler. Aslanlar daha uzun vadeli ve sadıktırlar, bunun keyfini çıkarmayı da iyi bilirler. Yaylar ise bağlanmaktan pek hoşlanmaz, sürekli arayış içinde olurlar. 
     Mars’ın konumu 17 Haziran’a kadar aşkta canlandırıcı gözüküyor ama en güzel dönem Venüs’ün burcunuzdan geçeceği 29 Temmuz-22 Ağustos olacağa benzer. 
     15 Eylül sonrasında da güz aşkları mümkün. Bununla birlikte, haziran başında ve ağustos sonunda onu yakalamak daha zor olabilir. Bu arada Yaylar 17 Haziran’dan sonra özellikle 25 Temmuz ve 27 Ağustos’ta çatışmaya hazır olmalılar. 
     
     Toprak-Boğa, Başak ve Oğlak 
     Toprak burçları aşkta hareketten çok kalıcılığa, güvene önem verir ve biraz daha ağırkanlı hareket edebilirler. Boğalar daha tensel ve keyfine düşkünken, Başaklar aşkı aldanmak olarak görebilirler, illa da gerçekçi olmalıyım takıntıları olabilir. Oğlaklar ise sadakata inanır ama ister istemez maddi durumlarını da hesaba katarlar. 
     10 Haziran’a kadar Venüs özellikle Boğa burcuna ve diğer toprak burçlarına daha fazla güzellik, keyif ve mutluluk getiriyor. Aşkta heyecanın artacağı diğer bir dönem 22 Ağustos-15 Eylül arası olabilir. 
     4 Temmuz-29 Temmuz arasında da güzel olanaklar var. Aşk 10 Haziran-4 Temmuz arasında ise daha zor gelebilir. Hayal kırıklığı yaratabilir. Boğalar özellikle 
     6 Ağustos civarında aşkta dengesizlik ve huzursuzluk yaşayabilirler. 
     
     Hava-İkizler, Terazi ve Kova 
     Hava burçları aşkın sadece tensel olmasından sıkılabilirler. Onlar hareket, canlılık, muziplik ve sürekli bir entelektüel uğraşı içinde de olmalıdırlar. Bu yüzden bağlanmaları pek kolay olmayabilir. İkizler maymun iştahlılıkları ile bilinirler, Kovalar ise daha sadık ama dengesiz de olabilirler. Teraziler ne şiş yansın ne kebap misali, tam olarak kendilerini kaptırmak istemeseler de aşkta mutluluğu daha kolay bulabilirler. 
     17 Haziran’a kadar Kovalar aşkta daha istekli olsalar da, 10 Haziran’dan 
     4 Temmuz’a kadar geçen süre yazın en güzel dönemi. 15 Eylül sonrasında da yolculuklar, egzotik fırsatlar aşkı bulmalarını kolaylaştırabilir. 22 Ağustos-15 Eylül arasında ise aşkta hatalar daha fazla görülebilir. Teraziler temmuz ayında, özellikle sonuna doğru daha tutarlı olmalı ve ilişkilerinde daha fazla çaba sarf etmeli. 
     
     Su-Yengeç, Akrep ve Balık 
     Su burçları kolay etki altında kalan, aşkta duygusal paylaşımı ve bağlılığı öne alan burçlardır. Yengeçlerinki fazla geleneksel ve kırılgan olabilir, aşırı koruyucu olabilirler. Akrepler hem bedensel hem de ruhsal alanda aşkı güçlü biçimde, adeta kendilerini tüketerek yaşamaya hazırdırlar ama şüpheci tavırları onları huzursuz kılar. Balıklar aşkı platonik anlamda yaşamaya en hazır burçtur ama macera yanlısı olmaları onları şanslı kılar. 
     Bu yaz Balık burcunda uzun süre kalacak olan Mars, Balıkların kritik bir dönemde olacağını gösteriyor. Aşkta yüksek enerji ve maceralar var ama bu durum saman alevi gibi de olabilir. Su elementleri 
     4 Temmuz-29 Temmuz arasında aşkın en heyecanlı bölümündeler. Bu arada 
     10 Haziran’a kadar aşkta güven ve keyif mümkün. 29 Temmuz-22 Ağustos arasında ise aşkta dengeyi bulmak zor. 
     
     

</TEXT>
</DOC>
