<DOC>
<DOCNO> 188830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sonspo10.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Serena Williams Linz'den de çekildi .. 
</HEADLINE>
<TEXT>

     ABD'li ünlü bayan tenisçi Serena Williams, gelecek hafta yapılacak toplam 585 bin dolar para ödüllü Linz Turnuvası'ndan da çekildi. 
     Serena Williams, Bayan Tenisçiler Birliği WTA tarafından organize edilen turnuvaya, kişisel ve sağlık sorunları nedeniyle katılmayacağını bildirdi. 
     Linz Turnuvası'nın organizatörü Peter Michael Reichel, ABD'li tenisçinin, bu yıl içinde WTA'nın organize ettiği başka bir turnuvaya katılıp katılmayacağını bilemediğini açıkladı. 
     Son olarak Wimbledon Tenis Turnuvası'nda şampiyon olduktan sonra ağustos ayında dizinden ameliyat olan Serena Williams, bu olayı takibeden günlerde turnuvalara katılamamıştı. ABD'li tenisçi, ayrıca geçen ay ablasının Los Angeles'da öldürülmesinden sonra sıkıntılı günler geçiriyor. 
     Serena Williams, Linz Turnuvası'na katılsaydı Belçikalı Justine Henin Hardenne'nin ardında 2. seribaşı olacaktı. Ancak bu durumda 3. seribaşı olan Rus Elena Bovina, Williams'ın yerine geçti. 
     
</TEXT>
</DOC>
