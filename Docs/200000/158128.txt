<DOC>
<DOCNO> 158128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/guncel/gun05.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ada mazotu' Meclis'te 
</HEADLINE>
<TEXT>

Mazot kaçakçılığında Marmara Adası'nın da adı geçiyor 
     SALİHA ÇOLAK Ankara 

     Gümrük Müsteşarı Nevzat Saygılıoğlu, Milli Güvenlik Kurulu'nda MGK da gündeme gelen mazot kaçakçılığına karşı başlatılan geniş çaplı operasyonda Marmara'daki bazı adalara kurulan vanalardan küçük partiler halinde kaçak mazot satıldığını belirlediklerini söyledi. 
     TBMM İçişleri Komisyonu'na Kaçakçılıkla Mücadele Yasa Tasarısı üzerine bilgi veren Saygılıoğlu, büyük miktarlara ulaşan kaçakçılığa karşı Sahil Güvenlik ve Emniyet'le operasyon başlatıldığını, Maliye Bakanlığı ile müsteşarlığının da vergi incelemeleri yaptığını söyledi. 
     
     RAKAM VERMEDİLER 
     Kaçakçılığın boyutlarıyla ilgili ulusal güvenlik gerekçesiyle açıklama yapamayacağını belirten Sayılıoğlu, MGK'nın da operasyona tam destek verdiğini kaydetti. Saygılıoğlu, yurtdışından getirilen ucuz mazotun adalarda depolanıp küçük tankerler, gemiler ve yatlara satıldığını vurguladı. Görüşmelerin ardından, Adalet Komisyonu'na görüş bildirilmesi kararlaştırıldı. 
     

</TEXT>
</DOC>
