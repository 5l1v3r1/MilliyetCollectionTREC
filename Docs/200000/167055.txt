<DOC>
<DOCNO> 167055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sondun14.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Nazi gafı"nda çözüme doğru... Berlusconi Almanya'yı arayacak 
</HEADLINE>
<TEXT>

     İtalya Başbakanı Silvio Berlusconi'nin, Almanya Başbakanı Gerhard Schröder'e telefon edeceği bildirildi. 
     Berlusconi, gazetecilere yaptığı açıklamada, Schröder ile TSİ 15.30'da telefon randevusu olduğunu söyledi, ancak konuyla ilgili ayrıntılı bilgi vermedi. 
     Berlusconi'nin Avrupa Parlamentosu'nda Sosyalistlerin grup başkanı Alman parlamenter Martin Schulz'a ''Nazi kamplarının komutanı'' yakıştırması yapması, Almanya Başbakanı Gerhard Schröder tarafından kınanmıştı. 
     Schröder, bugün Federal Meclis'te yaptığı hükümet açıklaması öncesinde, Berlusconi'nin özür dilemesini beklediğini söyledi. 
     
     SCHRÖDER ÖZÜR DİLESİN... 

     AB Dönem Başkanlığı'nı devralan İtalya'nın Başbakanı Silvio Berlusconi'nin Avrupa Parlamentosu'nda Sosyalistlerin grup başkanı Alman parlamenter Martin Schulz'a ''Nazi kamplarının komutanı'' yakıştırması yapması, Almanya Başbakanı Gerhard Schröder tarafından kınandı. 
     Schöreder, bugün Federal Meclis'te yaptığı hükümet açıklaması öncesinde, Berlusconi'nin özür dilemesini beklediğini söyledi. Berlusconi'nin sözlerinin ''kabul edilemez'' olduğunu belirten Schröder, ''Bu münasebetsiz bir benzetmedir'' dedi. 
     Berlusconi, dün Avrupa Parlamentosu'nda hakkındaki mahkemeler ve İtalyan medyasındaki hisseleri konusunda eleştirilerde bulunan Alman milletvekili Martin Schulz'a yanıt verirken, ''Sayın Schulz, İtalya'da Alman toplama kampları konusunda bir film yapılıyor. Sizi toplama kampı komutanı rolüne önermek isterim. Mükemmel olursunuz'' demişti. 
     Berlusconi'nin sözleri, milletvekillerince protesto edilirken, AP Başkanı Pat Cox, milletvekiline hakaret edilmesinden dolayı üzgün olduğunu söylemiş ve bu sözlerin düzeltilmesini istemişti. 
     Berlusconi ise sözlerini geri almayı reddetmişti. 
     
</TEXT>
</DOC>
