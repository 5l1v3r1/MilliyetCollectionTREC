<DOC>
<DOCNO> 151135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/spor/yersen.html </URL>
<DATE> 2003/04/20/ </DATE>
<TIME>  </TIME>
<AUTHOR> Cemal ERSEN  </AUTHOR>
<HEADLINE>
Neden olmasın 
</HEADLINE>
<TEXT>

     Oyuna 7 kişi ile savunma yaparak başlayan Elazığspor karşısında Flip'in ayağından gelen erken gol, bir anlamda avantaj yarattı. Ancak öte tarafta, Gençlerbirliği futbolcularını çarşamba gününe götürüp, iyice gevşemelerine yol açtı. Gerçi kümede kalma uğraşı veren Elazığspor'un rakibin üzerine gidecek gücü, gol atacak takadi yoktu ama, "Garanti üç puan" için Başkent ekibinin daha farklı bir skor bulması gerekiyordu. 
     Elazığspor kalecisi Orkun, özellikle ilk yarıda Gençlerbirliği'nin karşısına rahat nefes almasına engel olan önemli bir faktör olarak dikildi. Genç file bekçisi asgari beş pozisyonda farkın açılmasını engelledi. Ama O'nun da direnci 60. dakikada yediği talihsiz golle kırıldı. 
     Gençlerbirliği için Şampiyonlar Ligi hedefine asgari kayıpla geçilmesi gereken altı engel kaldı. Kupada ise Çarşamba günü oynanacak müthiş bir final. Yoğun maç trafiğinin yıprattığı bu kadronun artık sadece, moral motivasyonu ile hedefe konsantrasyon takviyesine ihtiyacı var. Zaten bunu başarabilirlerse Türkiye'nin beşinci büyüğü olarak tarihe geçerler. Neden olmasın 
     
     
     


SPOR 


































</TEXT>
</DOC>
