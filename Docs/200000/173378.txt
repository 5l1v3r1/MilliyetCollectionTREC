<DOC>
<DOCNO> 173378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/ekonomi/eko02.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TEFE yüzde 25.6 oldu 
</HEADLINE>
<TEXT>
   Enflasyonda 16 yıl geriye döndük... 
   En son Ocak 1987'de yüzde 24.7'yi gören toptan eşya fiyatları aradan geçen 16.5 yıl sonra ilk kez yüzde 25.6'ya indi. Aylık enflasyon temmuzda da eksi çıktı 
   EKONOMİ SERVİSİ 
   
   Hem toptan hem de tüketici fiyatları aylık bazda ikinci kez eksi çıkarken, yüzde 25.6 çıkan toptan eşya fiyat endeksi TEFE 16.5 yıl sonra ilk kez bu düzeyi yakaladı. Enflasyon en son Ocak 1987'de yüzde 24.7 olmuş bu tarihten sonra hiç bu düzeyde olmamıştı. 
   Devlet İstatistik Enstitüsü DİE , temmuz ayı enflasyon oranlarını açıkladı. Haziran'da eksi çıkan aylık TEFE temmuzda da bir önceki aya göre eksi yüzde 0.5, tüketici fiyatları ise TÜFE eksi yüzde 0.4 çıktı. Geçen yıl temmuzda, TEFE'deki artış yüzde 2.7, TÜFE'deki artış ise yüzde 1.4 olmuştu. 
   Öte yandan temmuzda yıllık enflasyon ise toptan eşyada yüzde 25.6, tüketici fiyatlarında yüzde 27.4 olarak belirlendi. Yedi aylık enflasyon, toptan eşyada yüzde 10.9, tüketici fiyatlarında ise yüzde 11.6 olurken, 12 aylık ortalamalara göre yıllık enflasyon ise toptan eşyada yüzde 33.8, tüketici fiyatlarında yüzde 30.7 olarak hesaplandı. 
   Açıklanan bu rakamlar içinde yıllık TEFE'nin yüzde 25.6'ya gerilemesi Türkiye'nin 16 yıl sonra tekrar bu düzeyi yakalamasını sağladı. 1987 bazlı endekse göre 1987 Ocak ayında yüzde 24.7 olan TEFE bu tarihten sonra ilk kez bu kadar geriledi. 
   
   Düşüş gıdadan 
   Toptan eşyada tarım, tüketici fiyatlarında da gıda fiyatlarındaki mevsimsel düşüş enflasyonun aylık bazda eksi çıkmasının en önemli nedeni oldu. DİE verilerine göre, imalat sanayi fiyatları TEFE'yi yüzde 0.4 puan artırıcı etki yapmasına karşın tarım, avcılık, ormancılık ve balıkçılık sektöründe fiyatların yüzde 3.9 oranında düşmesi TEFE'ye 0.9 puanlık eksi katkı yaptı. 
   TÜFE'de ana harcama grupları içinde gıda, içki, tütün ile giyim harcamalarının yüzde 0.8 ve ayakkabı harcamalarının yüzde 0.3 düşmesi yüzde 0.3 artan konut, yüzde 1'er artan ev eşyası, sağlık, lokanta ve ulaştırma harcamalarının enflasyona artı etkisini aşağıya çekti. 
   
   Çekirdek yüzde 0.5 arttı    Çekirdek enflasyon olarak adlandırılan özel sektör imalat sanayinde fiyat artışı temmuzda yüzde 0.5 gerçekleşti. İmalat sektörü devlette yüzde 1 oranında artarken imalat sanayi sektörü fiyatları ortalama yüzde 0.6 yükseldi. 
   Özel imalatta fiyatların artmasına karşın tüketici fiyatlarının düşmesi, talepteki daralma nedeniyle üreticilerin fiyatlara yansıtılamadığı yorumlarını da beraberinde getirdi. Talepteki daralmanın ithalatı da kısabileceğini öngören analistler, bunun çok yükselmesi beklenen cari açığı bir miktar aşağıya çekilmesini sağlayabileceğini belirtiyor. 
   Öte yandan DİE, bu yılın temmuz ayında, sektörel bazda en yüksek fiyat artışının yüzde 0.7 madencilik ve taşocakçılığı sektöründe yaşandığını açıkladı. DİE verilerine göre fiyatlar elektrik, gaz ve su sektöründe yüzde 0.1, tarım, avcılık, ormancılık ve balıkçılık sektöründe yüzde 3.9 oranında geriledi. 
   
   Aylıkta en fazla köprü geçişi arttı Madde Aylık Yıllık Köprü geçiş ücreti 25.0 66.6 Otoban ücretleri 24,3 85.6 Oto tamir ücreti 12.0 42,8 Çay 9,3 35,3 Yer döşeme ücreti 8,2 18,7 Doğum ücreti 7.7 57,4 Dişçi ücreti 6,4 29,3 Tekel 2000 5,1 47,1 Yeni rakı 5,0 65,7 Marlboro 4,9 43,2 
   İTO tüketici fiyatları 3.3 düştü    İstanbul Ticaret Odası İTO , İstanbul'da temmuz ayında perakende fiyatların yüzde 3.3 azaldığını, toptan fiyatların da binde 6 arttığını açıkladı. İTO tarafından hazırlanan 1995 bazlı geçinme endeksine göre, yıllık ortalama artışlar perakende fiyatlarda yüzde 30, toptan fiyatlarda yüzde 28 olarak gerçekleşti. Bir önceki yılın aynı dönemi ile kıyaslandığında ise perakende fiyatlar yüzde 25.9, toptan fiyatlar yüzde 24.3 artış gösterdi. 
   
   Denizli enflasyonda önde İller Aylık Yıllık Adana -1,1 29,9 Ankara -0,5 24,9 Antalya -0,3 25,9 Bursa -0,7 26,1 Denizli 1,7 29,2 Diyarbakır 0,0 28,0 Erzurum -0,2 27,1 Eskişehir -1,1 25,5 Gaziantep -0,6 24,3 Mersin 0,5 28,8 İstanbul -0,7 27,5 İzmir -0,2 30,4 Kayseri 0,2 30,4 Kocaeli 0,0 25,2 Konya -0,7 24,1 Malatya -1,0 25,1 Samsun -0,2 27,8 Trabzon 0,0 29,9 Zonguldak 0,0 29,8 
   
   Marmara'da eksi enflasyon Bölge Aylık Yıllık Marmara -0,6 27,5 Ege 0,0 29,9 Akdeniz -0,5 28,4 İç Anadolu -0,4 25,3 Karadeniz 0,0 28,7 Doğu Anadolu -0,1 29,1 G.Doğu Anadolu -0,5 26,1 
   Üç büyük ilde fiyatlar geriledi    Nüfusun en yoğun olduğu Ankara, İstanbul ve İzmir'de TÜFE temmuzda eksi çıktı. Üç büyük il içinde İstanbul'da fiyatlar yüzde 0.7, Ankara'da yüzde 0.5, İzmir'de de yüzde 0.2 eksi çıktı. Fiyatların en çok arttığı il ise yüzde 1.7 ile Denizli oldu. 
   
   
</TEXT>
</DOC>
