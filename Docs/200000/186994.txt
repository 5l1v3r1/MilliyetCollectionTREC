<DOC>
<DOCNO> 186994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun23.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron "Düşmanlarımızı heryerde vurmaya hazırız" 
</HEADLINE>
<TEXT>

     İsrail Başbakanı Ariel Şaron, İsrail'in ''düşmanlarını her yerde vurmayı hazır'' olduğunu söyledi. 
     Şaron, İsrail'in Suriye'ye hava saldırısı düzenlemesinden 2 gün sonra, 1973 savaşı sırasında ölen İsrail askerlerini anma töreninde yaptığı konuşmada, ''İsrail'in vatandaşlarını korumaktan vazgeçmeyeceğini ve düşmanını her yerde, her yolla vuracağını'' kaydetti. 
     Ariel Şaron, aynı zamanda ''komşu ülkelerle barışa ve bir anlaşmaya varacak hiçbir fırsatı ve açılımı kaçırmayacaklarını'' söyledi. 
     Hayfa'da Cumartesi günü düzenlenen intihar saldırısının ardından, İsrail savaş uçakları Pazar sabahı Şam yakınlarında İslami Cihad'ın eğitim kampı olduğunu iddia ettiği bir yeri bombalamıştı. 
     
</TEXT>
</DOC>
