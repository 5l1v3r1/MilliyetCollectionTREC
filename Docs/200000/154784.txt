<DOC>
<DOCNO> 154784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sondun15.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS paniği... Defilelerde bile herkes maskeli... 
</HEADLINE>
<TEXT>

     SARS paniği tüm dünyayı sardı. Gün geçmiyor ki bir ülkeden akut solunum yetmezliği sendromundan dolayı bir can kaybı haberi gelmesin. 
     Hastalıktan en çok etkilenen bölgelerden biri ise hiç kuşkusuz Uzakdoğu ve Hong Kong... 
     Bugün Hong Kong'ta düzenlenen bir defilede izleyiciler ülkede 190 kişinin hayatına mal olan SARS korkusu nedeniyle maske taktılar. Modellerin birbirinden güzel kıyafetleri tanıttıkları defilede maskelerin arkasından bakan gözler ilginç görüntüler oluşturdu. 
     
     Kayıplar artıyor... 

     Hong Kong'ta akut solunum yetmezliği sendromundan SARS 6 kişi daha öldü. 
     Bir hastane yetkilisi, Hong Kong'ta SARS'tan ölenlerin sayısının son rakamla birlikte 193'e çıktığını söyledi. 
     Hong Kong'ta 9 yeni vaka daha saptandığını da belirten yetkili, hastalık belirtisi taşıyanların toplam sayısının 1646 olduğunu, bunlardan 28'inin daha iyileştiğini ve iyileşen hasta sayısının 958'e ulaştığını kaydetti. 
     Hong Kong'ta 6 kişinin daha öldüğünün açıklanmasından sonra, dünyada SARS'tan ölenlerin sayısı 478'e çıktı. 
     SARS'tan ölenlerin dağılımı şöyle 
     

Çin 214 Hong Kong 193 Singapur 27 Kanada 23 Tayvan 10 Vietnam 5 Tayland 2 Malezya 2 Filipinler 2 Toplam 478      SARS vakalarının en çok görüldüğü yerler ve hasta sayısı ise şöyle 
     

Çin 4409 Hong Kong 1646 Singapur 203 Kanada 149 Tayvan 116 Bütün dünyada 6600'den fazla      
</TEXT>
</DOC>
