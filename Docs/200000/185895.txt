<DOC>
<DOCNO> 185895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/magazin/amag.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez MR için soyundu 
</HEADLINE>
<TEXT>

   İlk sinema filmi 'Şellale'de kamera karşısında cesur pozlar veren Nurgül Yeşilçay, 'Asmalı Konak' için de rol icabı soyundu ama bu daha kısa sürdü 
      BİRSEN ALTUNTAŞ 
   
   İLK sinema filmi 'Şellale'de göğüslerini göstermekten çekinmeyen Nurgül Yeşilçay, 17 Ekim'de 400 salonda birden gösterime girecek 'Asmalı Konak'ın filminde de benzer bir sahnede rol aldı. "Oyuncu, rolü ne gerektiriyorsa yapmalı" diyen ve Amerika'daki çekimlerde film için saçlarını kazıtan Yeşilçay, 'Asmalı Konak'ta 'Şellale'deki kadar cesur davranmadı. 
   'ŞELLALE'NİN final sahnesinde 'Silikonlu mu ' tartışmasına neden olan göğüslerininin kameralarca uzunca bir süre kaydedilmesine izin veren Yeşilçay'ın 'Asmalı Konak'taki göğüslerini açıkta bırakan sahnesi ise çok kısa sürdü. Filmde hastalığının tedavisi amacıyla Amerika'ya götürülen 'Bahar'ı oynayan Yeşilçay, çekim sahnesi için MR cihazına çırılçıplak girdi. 
   
   
</TEXT>
</DOC>
