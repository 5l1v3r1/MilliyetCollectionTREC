<DOC>
<DOCNO> 156818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun23.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye tanıtım filmleri Alman sinemalarında... 
</HEADLINE>
<TEXT>

     Türkiye'nin tanıtım filmleri, Almanya'da sinemalarda da gösterilmeye başladı. 
     Televizyon kanallarında büyük ilgiyle izlenen Türkiye tanıtım filmleri, bugünden itibaren Frankfurt'ta 29 sinemada ve 50 salonda tüm seanslarda gösterilecek. 
     Kültür ve Turizm Bakanlığı tarafından hazırlatılan filmlerin, Türkiye'nin güzelliklerinin, anlatım tarzı ile sinema seyircisi üzerinde de olumlu izlenimler yaratması bekleniyor. 
     Frankfurt Turizm ve Tanıtma Ataşesi Hüsnü Gümüş, ''Almanya'da Irak savaşı nedeniyle düşüş gösteren turizm rezervasyonları, sürdürülen özel tanıtım kampanyaları ile tekrar normal seviyesine geldi. Bu olumlu gelişmeyi desteklemek amacıyla Kültür ve Turizm Bakanlığı tarafından hazırlanan yazılı basın, TV, sinema ve afiş kampanyalarından oluşan tanıtım faaliyetleri 2003 yılı sonuna kadar devam edecek'' dedi. 
     
</TEXT>
</DOC>
