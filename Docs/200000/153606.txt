<DOC>
<DOCNO> 153606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur26.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de 1 Mayıs alarmı... 
</HEADLINE>
<TEXT>

     İzmir'de 1 Mayıs dolayısıyla Alsancak-Gündoğdu Meydanı'nda düzenlenecek mitingde 10 bin polisin görev yapacağı öğrenildi. 
     Alınan bilgiye göre, KESK, DİSK, Türk-İş ile çeşitli parti ve sivil toplum örgütlerinin gerçekleştireceği mitingde 10 bin polis görev alacak. Miting için Gündoğdu Meydanı'na gelecek kişiler, kurulan noktalardan üstleri aranarak alana alınacak. Miting alanının, Ege Ordu Komutanlığı'na ait bir helikopterle havadan, polisler ve panzerlerle de karadan denetim altında tutulacağı kaydedildi. 
     Mitingin, gezici araçlarda bulunan kamera sistemleriyle izleneceği, yasadışı örgüt üyelerinin olası faaliyetlerinin tespit edileceği belirtildi. 
     Olası olumsuz gelişmelere karşı Ege Ordu Komutanlığı ve jandarma timlerinin hazır bekletileceği, bomba imha uzmanlarıyla eğitimli köpeklerin de miting süresince görev yapacağı, yasadışı slogan atma, afiş ve pankartlara izin verilmeyeceği ifade edildi. 
     




</TEXT>
</DOC>
