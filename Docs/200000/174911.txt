<DOC>
<DOCNO> 174911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/guncel/agun.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi gelinin elini zorla öptü... 
</HEADLINE>
<TEXT>

   Nik h şahidi İtalya Başbakanı, Reyyan Uzuner'in elini öpmeye çalıştı. Gelin elini geriye çekince pes etmeyen Berlusconi, eğilmek zorunda kaldı, davetliler alkışladı 
      
   Başbakan Recep Tayyip Erdoğan'ın oğlu Bilal Erdoğan 22 ile Reyyan Uzuner 17 günlerdir konuşulan imzayı, beş şahidin ve yaklaşık dokuz bin konuğun önünde attı. 
   Erdoğan'ın Üsküdar Emniyet Mahallesi'nde bulunan evindeki hareketlilik sabah erken saatlerde başladı. Erdoğan, bir hastane açılışı için Ümraniye'ye giderken, oğlu Bilal Erdoğan da nişanlısının Fatih'teki evine hareket etti. 
   Bilal Erdoğan, Reyyan Uzuner'in evine Başbakanlık korumaları eşliğinde geldi. Gelin arabası olarak hazırlanan Passat otomobilin sadece kapı kolları ve dikiz aynalarında süs olduğu dikkat çekti. 
   Bilal Erdoğan ve Uzuner, evden saat 13.25 sıralarında çıktı. Uzuner'in lacivert başörtüsü ve krem rengi pardesösü dikkat çekti. Çift, nik h töreninin yapılacağı Lütfi Kırdar Kongre ve Sergi Sarayı'na saat 13.40'ta ulaştı. Uzuner'in gelinliğini burada giydiği, kuaförün de binaya geldiği öğrenildi. 
   Törenin yapılacağı salona saat 16.00 sıralarında ulaşan Erdoğan, kendisine seslenen basın mensuplarına dönüp el salladı. 
   Bilal Erdoğan ile Reyyan Uzuner, saat 17.00'de Rumeli Salonu'nun üst katında basın mensuplarına poz verdi. Bilal Erdoğan, fotoğraf çekimi sırasında Reyyan Uzuner'in elini iki elinin arasına aldı. 
   
   SORULARA YANIT YOK 
   Türbanlı beyaz gelinliğiyle elinde beyaz çiçekler taşıyan gelin Reyyan Uzuner ile siyah bir damatlık ve yakasız beyaz bir gömlek giymiş olan damat Bilal Erdoğan, basın mensuplarına yaklaşık üç dakika süreyle poz verdi. "Heyecanlı mısınız ", "Duygularınızı öğrenebilir miyiz " sorularını gülümseyerek yanıtsız bırakan çift, el sallayarak salonun yürüyen merdivenlerinden aşağıya indi. 
   Hasan Cihat Örter'in bir enstrümantal parçası eşliğinde platforma çıkan çiftin nik hı, İstanbul Büyükşehir Belediye Başkanı Ali Müfit Gürtuna tarafından beş şahit huzurunda kıyıldı. 
   Reyyan Uzuner'in şahitliklerini Arnavutluk Başbakanı Fatos Nano, Dışişleri Bakanı Abdullah Gül ile AKP İstanbul Milletvekili Nevzat Yalçıntaş Bilal Erdoğan'ın şahitliklerini TBMM Başkanı Bülent Arınç ve İtalya Başbakanı Silvio Berlusconi yaptı. Gürtuna'nın "Kendi hür iradenizle Reyyan Uzuner ile evlenmeyi kabul ediyor musunuz " diye sorduğu Bilal Erdoğan, "Evet, kabul ettim" yanıtını verdi. Aynı soruya Uzuner de "Evet ettim" yanıtını verdi. 
   Gürtuna, daha sonra aile cüzdanını vermesi için Berlusconi'ye uzattı. Aile cüzdanını geline takdim eden Berlusconi, Reyyan Uzuner'in elini öpmek isteyince küçük bir karışıklık yaşandı. Elini öptürmek istemeyen Uzuner direnince Berlusconi, iyice eğilmek zorunda kaldı. Berlusconi eli öptükten sonra salonda ıslık ve alkış sesleri birbirine karıştı. Damatla tokalaşan Berlusconi, Erdoğan'ı da iki yanağından öptü. 
   
      İtalya'dan dört hediyeyle geldi    İtalya Başbakanı geline kolye, damada da saat armağan etti. Berlusconi, Başbakan Erdoğan ve eşini de unutmadı 
   Berlusconi, Bilal Erdoğan'a saat, geline kolye hediye ederken, Tayyip Erdoğan'a Venedik muranosu camdan şamdan , Emine Erdoğan'a ise bilezik hediye etti. 
   Nik ha katılabilmek için programını değiştiren İtalya Başbakanı Silvio Berlusconi, saat 16.05'te özel uçakla İstanbul'a geldi. Berlusconi, Atatürk Havalimanı Devlet Konuk Evi'nde, Dışişleri Bakanı Abdullah Gül ve Devlet Bakanı Kürşat Tüzmen tarafından karşılandı. "Dostum" dediği Erdoğan'ın oğlunun nik hına katılmaktan mutlu olduğunu belirten Berlusconi, "Burada olmaktan mutluyum. Sayın Erdoğan'la dostluğumuz, Türk insanıyla olan dostane ilişkilerimiz ve verdiğim sözü yerine getirmek için geldim" dedi. 
   
   TÜRKİYE'YE DESTEK ÖNEMLİ 
   Berlusconi, Türkiye'nin AB üyeliğiyle ilgili bir soruya da "Avrupa - Türkiye evliliği için çalışıyorum" yanıtını verdi. 
   Nik htan önce İtalya Konsolosluğu'na giden Berlusconi, çıkışta bir soru üzerine, "Gerek Selanik, gerek Kopenhag'da Türk hükümeti tarafından gerçekleştirilen reformları desteklememizin önemli olduğunu düşünüyorum. 31 Temmuz'da Türk hükümeti önemli bir reform paketi kabul etti. AB'de bunu nazarı itibara almıştır. Dolayısıyla AB dönem başkanı olarak bu reformları dikkate aldığımı biliyorsunuz. Benim değil, tüm Avrupa Konseyi'nin benimsediği yol üzerinde devam ediyoruz" dedi. 
   
   BENİ İTALYANLAR DA SEVER 
   İtalyan gazetecilerin, "Türkler sizi İtalyanlardan daha çok seviyor" demesi üzerine Berlusconi, "Öyle bir şey yok. Beni İtalyanlar da seviyor. Bu doğru değil" diye karşılık verdi. 
   
   'Kaç torun bekliyorsun '    Berlusconi konuşmasında, "Başbakan'dan bir temennide bulunmak istiyorum Türkiye halkını huzurlu ve refahlı günlere götürmesini, bunun da diğer tüm Avrupalı ülkelerle birlikte olmasını diliyorum" diye konuştu. 
   Genç çifte mutluluklar dileyen Berlusconi daha sonra "Arkadaşım Başbakan Tayyip Bey'e kaç torun beklediğini sordum. Kendisi de 'Onlar ne kadar isterse' dedi. Genç çiftin birbirine ne kadar yakıştığını, ne kadar güzel ve yakışıklı olduklarını görünce bu torunların çok güzel olacaklarına da şüphem yok" dedi. 
   
   MUTLULUKLAR 
   Yalçıntaş'ın görevlileri uyarmasıyla mikrofon uzatılan Nano da, Türkler, Arnavutlar ve diğer Avrupalılar arasında daha birçok evliliğin gerçekleşmesini dileyerek çifte Türkçe "mutluluklar" diledi. 
   
      'Darısı sizlerin basına'    Davetlilere hitaben 10 dakika konuşan Başbakan Recep Tayyip Erdoğan, konuklara teşekkür etti ve dünya halkları için özgürlük ve barış dolu bir gelecek diledi 
   
   Nik h töreninde yaklaşık 10 dakika konuşan Erdoğan, Uzuner ve Erdoğan aileleri adına tüm konuklara "hoşgeldiniz" diyerek, geldikleri için teşekkürlerini sundu. 
   İtalya'ya yaptığı ziyarette Berlusconi'nin kendisine hangi ismini kullandığını sorduğunu, halkın "Tayyip" dediğini, bu nedenle de Berlusconi'nin "Tayyip" diye hitap ettiğini, kendisinin de Berlusconi'ye birinci adıyla seslendiğini anlatan Erdoğan, programını değiştirerek gelen Berlusconi ile Nano'ya teşekkür etti. 
   Konuşmasında Dünya halkları için özgürlük ve barış dolu bir gelecek dileyen Erdoğan, davetlilere "Darısı sizlerin de başına" dedi. Daha sonra, Erdoğan, gelin ve damadı öperek kutladı. Dünürler de birbirini tebrik etti.Reyyan Uzuner'in kuzeni koşuşturmaca nedeniyle nik hta bayıldı. 
   
   Takı kesesi doldu taştı    Daha önce nik hta takı takılmayacağı açıklanmıştı. Buna karşılık davetlilerin büyük bölümü, tebrikler kabul edilirken takı takmak istedi. Bunun üzerine hediyelerini önceden hazırlanmış beyaz saten keselere koydu. Keseyi Başbakan ve eşi ile Bilal Erdoğan arasında duran sekreter Müge Gülbaran tuttu. Gülbaran, kese doldukça korumalara teslim edip yenisiyle değiştirdi. 
   
   Yemekte buluştular    Başbakan Erdoğan, nik h sonrası TBMM Başkanı Arınç, İtalya Başbakanı Berlusconi, Arnavutluk Başbakanı Nano ile bakanlar ve işadamlarına Dolmabahçe Sarayı'nda yemek verdi. Yemeğe, bakanlar, TOBB Başkanı Rıfat Hisarcıklıoğlu, Türkiye Bankalar Birliği TBB Başkanı Ersin Özince, İstanbul Sanayi Odası İSO Başkanı Tanıl Küçük, İstanbul Ticaret Odası İTO Başkanı Mehmet Yıldırım, Doğan Holding Yönetim Kurulu Başkanı Aydın Doğan, Koç Holding Yönetim Kurulu Başkanı Mustafa Koç, Doğuş Holding Yönetim Kurulu Ferit Şahenk de katıldı. 
   
   Özkök Paşa da çelenk gönderdi    Nik ha Genelkurmay Başkanı Orgeneral Hilmi Özkök ile Azerbaycan Başbakanı İlham Aliyev çelenk gönderdi. 
   Nik h saatine kadar salonda "Huysuz ve tatlı kadın", "Bir ihtimal daha var" gibi Türk Sanat Müziği eserleri çalındı. Salonda birbirinden bağımsız gezen ve yakalarında "polis" kartları bulunan sivil giyimli güvenlik görevlileri adeta cirit attı. Nik hın yapıldığı salona gelene kadar konuklar üç ayrı X - Ray cihazından geçti. Tüm bu güvenlik tedbirlerine rağmen girişte davetiyenin sorulmadığı ve yasak olmasına rağmen birçok davetlinin içeriye fotoğraf makineleriyle girdiği görüldü. Tören başlayana kadar sürekli salonda sigara içilmemesi, herhangi bir şekilde görüntü alınmaması yönünde uyarılar yapıldı. Konuklara sadece su ikram edildi. Kutlama sırasında sık sık öpüşme ve kucaklaşma yapılmaması, yalnızca tokalaşılması uyarısında bulunuldu. Bilal Erdoğan'ın kardeşleri Sümeyye ve Esra töreni protokolde izledi. Ancak bulundukları yerden nik h masasını sağlıklı göremediklerini anlayınca arka sıralara kaydılar. Bilal Erdoğan tören boyunca eşi Reyyan'ın elini bırakmadı. Bilal salona girdikten sonra da eşini sandalyeye oturtarak duvağını düzeltti. Emine Erdoğan çok heyecanlıydı. Gürtuna mutluluk temennilerini sıralarken, "Amin, amin" diyerek onayladı. Bilal Erdoğan nik h defterini imzaladıktan sonra eşine uzatırken mikrofonu düşürdü. Davetlilere sekiz bin adet gümüş kutu içinde nik h şekeri dağıtıldı. 
   
   Kimler katıldı    TBMM Başkanı Bülent Arınç, Başbakan Yardımcısı ve Dışişleri Bakanı Abdullah Gül, Başbakan Yardımcısı Abdüllatif Şener, bakanlar Güldal Akşit, Murat Başesgioğlu, Abdülkadir Aksu, Kemal Unakıtan, Ali Babacan, Erkan Mumcu, Vecdi Gönül, Hilmi Güler, birçok milletvekili, Ankara Büyükşehir Belediye Başkanı Melih Gökçek, Gaziantep Belediye Başkanı Celal Doğan, CHP'li Şişli Belediye Başkanı Mustafa Sarıgül, Futbol Federasyonu Başkanı Haluk Ulusoy, Milli Takım Teknik Direktörü Şenol Güneş, FB Spor Kulübü Başkanı Aziz Yıldırım, FB eşki Başkanı Ali Şen, Orhan Gencebay, Muazzez Ersoy, Sibel Can, eşi Sulhi Aksüt, Kaya Çilingiroğlu, Metin Şentürk, Nejat Uygur. 
   
   Liderler gelmedi    Siyasi partilerin genel başkanları, nik ha katılmadı. Tatilini Antalya'da geçiren CHP Genel Başkanı Deniz Baykal, Erdoğan'a "mutluluklar" dileyen telgraf çekmekle yetindi. DYP Genel Başkanı Mehmet Ağar da nik hı, Erdoğan'ın şovu olarak gördüğü için katılmamayı tercih etti. SP Batı Karadeniz 1. Gençlik Şöleni'ne katılan SP Genel Başkan Yardımcısı Recai Kutan da "Ben ve genel başkanımız davet edilmedik, davet edilmediğimiz yere de gitmeyiz" dedi. Kutan, nik h nedeniyle İstanbul'da bazı yolların kapatılmasını da "Bu uygulamalar, vatandaşı rahatsız etmeyecek şekilde olmalıdır" diyerek eleştirdi. Nik h nedeniyle pazar günü mesai yaptırılan 5 bin polisin maaşının vatandaşın vergilerinden ödendiğini ifade eden DYP Genel Sekreteri M. Serhan Yücel de şunları söyledi " Oğlunun nik h törenini siyasi şov olarak kullanmak başbakana yakışmaz." 
   
   
</TEXT>
</DOC>
