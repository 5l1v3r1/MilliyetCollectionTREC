<DOC>
<DOCNO> 168302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/soneko37.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan Grubu Banka'nın tüm kayıtları BDDK'nın elinde 
</HEADLINE>
<TEXT>

     Uzan Grubu, İmar Bankası'nın resmi muhasebe kayıtlarının tamamının Bankacılık Düzenleme ve Denetleme Kurumu'nun BDDK elinde ve bilgisinde olduğunu iddia etti. 
     BDDK ile Tasarruf Mevduatı Sigorta Fonu'nun İmar Bankası'nın yönetim ve denetimine el konulduğu 3 Temmuz 2003'den bu yana aralıksız olarak yürütülen çalışma ve çabalara rağmen, bugün itibarıyla resmi muhasebe kayıtlarına ulaşılmasının mümkün olamadığını açıklamasının ardından, Uzan Grubu da yazılı bir açıklama yaptı. 
     Uzan Grubu açıklamasında, BDDK açıklamasında İmar Bankası'nda hesabı olan mudilerin zarar görmemesi için çaba harcandığı, ancak bankanın resmi muhasebe kayıtlarına ulaşılamadığı, ayrıca İmar Bankası ortak ve çalışanlarının da yeni yönetimle işbirliği yapmasının istendiğinin belirtildiği kaydedildi. 
     ''BDDK'nın bu açıklaması tamamen gerçek dışıdır'' denilen açıklamada, BDDK'nın geçen Cuma günü İmar Bankası Genel Müdürlüğü'ne girdiği ve söz konusu kayıtların tamamını aldığı savunuldu. 
     Açıklamada şöyle denildi 
     ''Yani şu anda resmi muhasebe kayıtlarının tamamı BDDK'nın elinde ve bilgisindedir. Ayrıca İmar Bankası çalışanlarının büyük bölümü yeni yönetimin emrinde görevlerini aksatmadan yerine getirmektedir. BDDK'nın İmar Bankası Genel Müdürlüğü'nden tüm kayıtları alması, çeşitli televizyon kanalları tarafından görüntülü olarak da kaydedilmiştir.'' 
     
</TEXT>
</DOC>
