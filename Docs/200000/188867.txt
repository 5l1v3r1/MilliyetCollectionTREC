<DOC>
<DOCNO> 188867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sontur18.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk askeri bölgeye gelirse çatışma olur' iddiası... 
</HEADLINE>
<TEXT>

     Kuveyt'te yayınlanan Al-Watan Al-Kuwaitia gazetesi, Kürdistan Bölgesel Hükümeti'nin Peşmergeler Bakanı Hamid Afandi'nin Türk askerlerinin bölgeye konuşlanması halinde çatışmalar olabileceğini söylediğini duyurdu. 
     KurdishMedia.com adlı siteye göre, Al-Watan Al-Kuwaitia gazetesinde yansıtılan açıklamalarında Hamid Afandi, Türk kuvvetlerinin bölgeye konuşlanması halinde Türk ordusu ile Kürt güçleri arasında askeri çatışmaların olacağını ifade etti. 
     Afandi'nin değerlendirmelerinin bir Türk generalinin kuvvetlerinin Kürtler tarafından saldırılması halinde yanıt verecekleri yolundaki açıklamasının ardından yayınladığına dikkat çekilen sitede Kürtler ve Iraklıların Türk kuvvetlerinin Irak ve Irak'ın Kürdistan bölgesindeki varlığına güçlü bir biçimde karşı geldiği belirtildi. 
     Haberde ayrıca Mart 2003'de Erbil'de 500 bin kadar Kürdün Türk askerlerinin bölgeye konuşlanmasına karşı gösteri yaptığı da kaydedildi. 
     
</TEXT>
</DOC>
