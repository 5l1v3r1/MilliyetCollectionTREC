<DOC>
<DOCNO> 171672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur16.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TAksim'de 5 kişi, bir turisti bıçaklayıp parasını aldı... 
</HEADLINE>
<TEXT>

     Taksim'de, 5 kişi, bir turisti bıçakla yaralayarak parasını gasp etti. 
     Tarlabaşı Bulvarı üzerinde İngiliz uyruklu Frank Mecid'in 20 yanına yaklaşan 5 kişi, turistten para ve değerli eşyalarını istedi. Bu sırada çıkan boğuşmada, saldırganlardan biri Mecid'i bacağından bıçakladı. Daha sonra turistten 100 euro gasp eden saldırganlar, olay yerinden uzaklaştı. Mecid, Taksim Eğitim ve Araştırma Hastanesi'nde ayakta tedavi edildi. Saldırganların yakalanması için çalışmalara devam ediliyor. 
     
     TURİSTİ DARP ETTİLER 
     Bu arada, Dolmabahçe'den Taksim'e yürüyerek gitmeye çalışan İsrail uyruklu Gaey İsrael Lichter'in 41 yanına yaklaşan ve tinerci olarak bilinen 2 kişi, Lichter'den para ile sigara istedi. Lichter'in olumsuz cevabına sinirlenen bu kişiler, turisti darp ettikten sonra, ellerinde taşıdıkları tineri de üzerine doğru attılar. Olayı gören, İnönü Stadyumu'nun altındaki, Beşiktaş Jimnastik Kulübü'nün lisanslı ürünlerini satan BJK Store çalışanları, Lichter'i bu kişilerin elinden kurtarıp durumu polise bildirdi. Lichter'in zarar gören kıyafetleri de BJK Store tarafından yeni giysiler verilerek değiştirildi. Olayın ardından, zanlılardan Murat Oruç'un 29 yakalandığı kaydedildi. 
     
</TEXT>
</DOC>
