<DOC>
<DOCNO> 170655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/spor/spo01.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal atağa kalktı 
</HEADLINE>
<TEXT>

   Siyah - Beyazlı yönetim, Bayern Münih'in golcüsü Elber'in transferinde büyük yol katetti. Alman kulübüne 1.5 milyon dolar öneren Beşiktaş, Brezilyalı oyuncu ile her konuda anlaştı 
      BİLAL MEŞE 

   
   Fedakarlık zamanı 
   BEŞİKTAŞ Yönetimi bir süredir gündeminde bulunan Bayern Münih'in golcüsü Elber'in transferi konusunda atağa geçti. Ünlü golcünün menajeri ile yoğun temaslarını sürdüren yöneticiler, Elber'i Siyah - Beyazlı renklere bağlamak için her türlü fedekarlığı yapacaklarını söylediler. Dış İlişkiler Sorumlusu İbrahim Altınsay'ın sürdürdüğü görüşmelerin olumlu geçtiği belirtildi. 
   
   Deportivo istiyor 
   İSPANYA'NIN Birinci Lig takımlarından Depertivo'nun da peşinde olduğu Elber'e Siyah - Beyazlı yönetimin yıllık iki milyon dolarlık teklif götürdüğü belirtildi. Bayern Münih'e Elber'in bonservisi için 1.5 milyon dolar önerdiklerini de kaydeden yöneticiler, "Görüşmeler olumlu ve en kısa sürede bu işe son noktayı koyacağız. Elber de transfere sıcak bakıyor" diye konuştular 
   
   Uçakta panik    Beşiktaş'ın eski futbolcusu Rahim dün takımın kamp yaptığı Grand Otel'e gelerek, Siyah - Beyazlı kafileyi Seul'e uğurladı. Seul yolculuğu sırasında uçağın 10 dakika hava boşluğuna yakalanması futbolcuları bir hayli korkuttu. Öğleden sonra Seul'u gezen kafile bol bol alışveriş yaptı. Beşiktaş bugün Türkiye'ye dönecek. 
   
   Moon Kerem    Kulübün seyehat sorumlusu Kerem Eymür, turnuva öncesi "Beşiktaş finale kalamazsa saçlarımı kazıtacağım" demişti. Sözünde duran Eymür'ün yeni halini gören futbolcular Barış Kupası'nın finansmanını sağlayan Moon Tarikatı yüzünden arkadaşlarına takılmadan edemediler, "Moon Kerem" lakabını hemen dillerine doladılar. 
   
   Yeniler huzursuz    TEKNİK Direktör Lucescu'nun, Kaizer Chiefs maçı sonrası yaptığı "Yeni transferlerin, geçen yılki takıma girmeleri çok zor. Ancak ilk onbir için ilerde şansları var" demesi panik yarattı. Emre, Sinan, Ahmed Hassan, Okan, Ümit ve Gökhan, Rumen hocanın açıklamasını şaşkınlıkla karşılarken, konuyla ilgili yorum yapmaktan kaçındılar. Bu arada Rumen hocanın yarın yönetimle biraraya gelerek takım hakkında rapor vereceği belirtildi. 
   
   
</TEXT>
</DOC>
