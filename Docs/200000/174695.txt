<DOC>
<DOCNO> 174695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sonspo16.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor - Gaziantep 0-0 
</HEADLINE>
<TEXT>

     Birinci Süper Lig'de yapılan Bursaspor-Gaziantepspor karşılaşması, golsüz eşitlikle sonuçlandı. 
     
     İLK YARI 

     Birinci Süper Futbol Ligi'nde yapılan Bursaspor-Gaziantepspor karşılaşmasının ilk yarısı, golsüz eşitlikle sona erdi. 
     Karşılaşmanın ilk yarısında evsahibi Bursaspor daha etkili göründü. Orta alanda istediği ağırlığı rakibine hissettiremeyen Bursaspor, kanat organizasyonlarıyla rakip kalede tehlikeli pozisyonlar yarattı. 
     Gaziantepspor ise evsahibi takıma oranla orta alanda daha etkin görünmesine karşın, hücum organizasyonları geliştirmekte başarı sağlayamadı. Bursaspor'un uyguladığı pres karşısında bocalayan Gaziantepspor, zaman zaman hızlı hücumlarla rakip kaleye gelmeye çalıştı. 
     7. dakikada Bursaspor'un kazandığı serbest vuruşu Erman kullandı. Bu oyuncunun ceza alanına gönderdiği ve kaleci Ömer'i de aşan topa Junior kafayla vurmakta gecikince, pozisyon autla sonuçlandı. 
     10. dakikada sol kanattan hızla ceza alanına giren Lazarov, topu Hasan'ın önüne aktardı. Hasan'ın vuruşunda, kaleci Vintila'yı geçen topu, çizgi üzerinden Miu son anda çıkardı. 
     20. dakikada Ömer'in sağ kanattan ceza alanına yaptığı ortada Okan, önünde bulduğu topa istediği gibi vuramayınca, meşin yuvarlak kaleci Ömer'de kaldı. 
     26. dakikada Bursaspor'un geliştirdiği atakta, Erman'ın yaklaşık 30 metreden gönderdiği topu, Ömer 2 hamlede yakaladı. 
     31. dakikada konuk ekibin atağında, Lazarov'un ceza alanı dışından sert şutunda, top direğin hemen üzerinden auta çıktı. 
     40. dakikada Fransineanu'nun sağ kanattan kullandığı köşe vuruşunda, kale alanı içine gelen topu Gaziantepspor savunma oyuncuları kafayla uzaklaştırmak istedi. Kısa düşen topu önünde bulan Egemen, uygun pozisyondan yararlanamadı. 
     Karşılaşmada tarafların çabası gol getirmeyince, ilk yarı 0-0 eşitlikle kapandı. 
     
     İKİNCİ YARI 

     Bursaspor, ikinci yarıya Orhan'ın yerine Ender'i alarak girdi. 
     54. dakikada Gaziantepsporlu Erhan sarı kart gördü. 
     55. dakikada Bursaspor'un geliştirdiği atakta, Sertan'ın sol çaprazdan sert şutunda, kaleci Ömer topu 3 hamlede önleyebildi. 
     57. dakikadaki Bursaspor atağında, sağ kanattan hızla hareketlenen Ender, topu ceza alanına ortaladı. Okan'ın sert şutunda, top yan ağlarda kaldı. 
     61. dakikada Gaziantepspor'da, Jaziri'nin yerine Preko , 63. dakikada da Bursaspor'da Junior, yerini Yakup'a bıraktı. 
     66. dakikada Yakup'un panaltı noktasına gönderdiği topa, Ganea vurmak yerine rakibini geçmeyi deneyince, Bursaspor net bir gol pozisyonundan oldu. 
     69. dakikada Gaziantepspor'da Erhan'ın yerine Cem , 70. dakikada da Bursaspor'da Ganea'nın yerine Mehmet oyuna girdi. 
     73. dakikada Gaziantepsporlu İbrahim sarı kart gördü. 
     74. dakikada ceza alanı içinde topla buluşan Okan'ın vuruşunda, kaleci Ömer topa sahip olan taraf oldu. 
     82. dakikada sağ kanttan hızla hareketlenen Ömer, topu ceza alanı içine gönderdi. Mehmet'in yakın mesafeden vuruşunda, top kaleci Ömer'den döndü. Okan'ın dönenen topa müdahalesi, autla sonuçlandı. 
     83. dakikada Gaziatepsror'da, Lazarov yerini Erdal'a bıraktı. 
     88. dakikada Gaziantepsporlu Cem sarı kart gördü. 
     Kalan dakikalarda tarafların çabası gol kaydetmeye yetmeyince, karşılaşma golsüz eşitlikle sonuçlandı. 
     
</TEXT>
</DOC>
