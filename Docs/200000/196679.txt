<DOC>
<DOCNO> 196679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/astro/index.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökyüzü gergin 
</HEADLINE>
<TEXT>

   
   
   Önümüzdeki birkaç gün boyunca gökyüzü gergin. Aceleci kararlar, ani gelişmeler ve bizi tedirginliğe itebilecek gelişmeler söz konusu. İnançlar konusunda huzursuzluk var. Koç'lar rahat değiller. İlişkilerinde ortaya çıkan gerginliklerden dolayı kendilerini kısıtlanmış hissedebilirler. Düşmanca tavırlar ortaya konabilir. Boğa'lar günlük işler, detay gerektiren konularda vakit kaybedebilirler. Bununla birlikte işle ilgili ilerleme kaydedebilecekler. İkizler dağınık olmamalılar. Şartları onları destekliyor ve istediklerini daha kolay elde edebilirler. Risklere girmek karlı olmayabilir. Yengeç'ler gergin bir günde. Duygusal konularda anlaşılamamaktan şikayet edebilir. Özellikle ev hayatına ait konular gündeme geliyor. Sabırlı olmayı denemeli. Aslan'lar alacakları haberlerle harekete geçebilirler. Sözlerin önemli olduğu bir gündeler. Eğitim ve hareket cazip gelebilir. Başak'lar parasal durumlarını gözden geçirmeliler. Bu konuda değişiklikler olabilir. Ani harcamalardan uzak durmak gerekiyor. 
   Terazi'ler burçlarındaki Ay'ın da etkisiyle huzursuz. Yeni girişimlerde bulunabilir. Şansını aşırı zorlamamalı. Duygusal açıdan etkileyen gelişmeler söz konusu. Akrep'ler de huzurlu olmayabilirler. Ellerinde olmayan nedenlerden ötürü kendilerini kıstırılmış görebilirler. Geçmişe ait konular öne çıkabilir. Yay'lar verimli bir gün geçirebilirler. Arkadaşlarından alacakları destekle istediklerini yaptıracak güçteler. Sosyal faaliyetler dikkat çekici olabilir. Oğlak'lar iş hayatında yeni kararların eşiğindeler. Şartlar onları sıkıştırıyor olabilir. Ne kadar planlı hareket ederler, disiplin gösterirlerse o kadar kazançlı çıkarlar. Kova'lar bugün istediklerini elde edebilecekleri şartlardalar. Yabancılarla temas, yeni yerler görmek ya da eğitim hayatı güzel fırsatlar getirebilir. Gün verimli geçecek. Balık'lar ortaklaşa konularda biraz özenli olmalı. Bu konuda eski gerginlikler yeniden gündeme gelebilir. Borç alacak işleri huzurlu olmayabilir. 
</TEXT>
</DOC>
