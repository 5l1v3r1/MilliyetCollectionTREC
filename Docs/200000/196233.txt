<DOC>
<DOCNO> 196233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/guncel/gun08.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtulduk ama... 
</HEADLINE>
<TEXT>

   Bombaların patladığı sırada kimisi aradığı gazeteyi bulamayınca, kimisi bir mal için başka bir esnafa giderken, kimisi de randevusuna geç kaldığı için hayatta kaldı 
   TAHSİN AKSU İstanbul 
   
   Sinagog saldırılarında birçok insan tesadüflere bağlı olarak hayatını kaybederken, bazıları da mucizevi şekilde ölümden kurtuldu. Kimisi, aradığı gazeteyi bulamayınca, kimisi dükk nda bulunmayan bir mal için başka bir esnafa giderken, kimisi de randevusuna geç kaldığı için hayatta kaldı. Ancak hepsinin dile getirdiği ortak cümle, "Kurtulduk ama sevinemiyoruz. Çünkü en yakınlarımızı kaybettik" oldu. 
   İşte Neve Şalom'a yönelik saldırıdan şansları yardımıyla kurtulanların öyküleri 
   
   Hayrullah Yıldırım 
   "Sokakta elektrik malzemeleri satan bir dükk nım var. Patlamada hayatını kaybeden Murat Şahin, bir gün önce arayıp hesap işleri için beni işyerine çağırdı. Cumartesi sabah ona gidecektim. İşyerinde 15 - 20 dakikalık bir işim vardı. Murat'ın yanına çıkmaya hazırlanırken patlama oldu. Arkadaşım hayatını kaybetti." 
   
   Hüseyin Sami Kıran 
   "Şirin Kuaför'de tıraş olmak için bekliyordum. İçeride ben dahil altı kişi vardı. Ben üçüncü sırada tıraş olup çıktım. Meydana doğru yürümeye başladım. Bir dakika sonra patlama oldu. Kuafördekilerden üçü ağır şekilde yaralanmış. Dördüncü sırada olsam yaralanacaktım. Ucuz kurtuldum. Sıra beklemek hayatımı kurtardı." 
   
   Muammer Fındık 
   "Ortalık savaş alanına dönmeden sadece 5 - 10 dakika önce mal almak için dükk ndan ayrıldım. Ömer Yazıcı, devamlı müşterimizdi. Müzik yayın kablosu istedi. Stoklarımızda olmadığı için iki sokak ötedeki başka bir dükk ndan almaya gittim. Yolda patlamayı duyduk. Döndüğümde patronumla müşterimizin öldüğünü öğrendik." 
   
   Yücel Bektaş 
   "Ağabeyim gazete isteyince elektrik malzemesi satan dükk nımdan sokağa çıktım. Bayi sinagogun yakınındaydı. Ancak o gazeteyi bulamayınca işyerine geri dönüyordum. O sırada patlama oldu. Eğer biraz daha sinagog yakınlarında oyalansaydım yaralanacak ya da ölecektim. Etrafım ölü ve yaralıyla doluydu." 
   
   
</TEXT>
</DOC>
