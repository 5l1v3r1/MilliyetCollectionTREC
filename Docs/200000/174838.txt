<DOC>
<DOCNO> 174838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/soneko04.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü ve otoyol gelirleri sevindirdi... 
</HEADLINE>
<TEXT>

     Yapımı devam eden yeni otoyollar ile önemli yatırımlara kaynak sağlayan boğaz köprüleri ve işletmedeki paralı otoyollar, para basmaya devam ediyor. 
     Karayolları Genel Müdürlüğü'nün verilerine göre, Haziran ayı sonu itibariyle İstanbul Boğaziçi Köprüsü, Fatih Sultan Mehmet Köprüsü ile işletmedeki 5 ayrı güzergahtaki paralı otoyollardan 107 trilyon 75 milyar 470 milyon lira gelir elde edildi. Gelirin 23 trilyon 857 milyar liralık kısmı birinci boğaz köprüsünü kullanan araçlardan elde edilirken aynı dönemde, ikinci boğaz geçişi olan Fatih Sultan Mehmet Köprüsü'nden de 23 trilyon 426 milyar lira gelir sağlandı. Haziran ayı sonu itibariyle paralı otoyolların toplam geliri ise 46 trilyon 850 milyar lira düzeyinde gerçekleşti. 
     Haziran ayı sonu itibariyle de Boğaziçi ve Fatih Sultan Mehmet köprülerinden 60 milyon 711 bin 112 araç geçiş yaptı. 2002 yılının aynı döneminde ise her iki köprüden 60 milyon 162 bin 912 araç geçiş yapmıştı. Böylece bu yıl içinde köprüden geçiş yapan araç sayısı, bir önceki yılın aynı dönemine göre yaklaşık 600 bin adet artış gösterdi. 
     2002 yılı toplamında boğaziçi ve paralı otoyollardan toplam 224 trilyon 991 milyar 866 bin lira gelir sağlayan köprü ve otoyolların bu yıl gelirinin ise yine aynı düzeyde gerçekleşmesi bekleniyor. 
     
</TEXT>
</DOC>
