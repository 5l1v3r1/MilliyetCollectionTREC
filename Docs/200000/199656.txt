<DOC>
<DOCNO> 199656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/magazin/mag02.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney nefrette Saddam'ı geçti 
</HEADLINE>
<TEXT>

   Popçu Britney Spears, nefret edilenler listesinde Saddam Hüseyin'i bile 'açık ara' geride bırakarak birinci oldu... 
      DIŞ HABERLER SERVİSİ 
   
   İnternet üzerinden yapılan bir araştırmaya göre, Amerikalı pop müzik şarkıcısı Britney Spears, Irak'ın devrik lideri Saddam Hüseyin'den daha fazla nefret topluyor. 
   'google.com' adlı arama motorundan arama yapıldığında tam 2 bin internet sitesinde "Britney'den nefret ediyorum" sloganının kullanıldığı görülürken, bu sayı Saddam Hüseyin için 744'te kaldı. 
   
   Nedensiz değil 
   Kullanıcıların, Britney Spears'a nefretlerini ifade ettiği internet sitelerinden birinde "Britney'in korkunç bir sesi olduğu ve bu eksiğini soyunarak gidermeye çalıştığı" gibi yorumlar yapılıyor. Bir başka yorumda da "Britney kendisini dünyanın en tatlı yaratığı gibi göstererek insanlara kendilerini çirkin hissettiriyor" deniyor. 
   
   Bush da geride kaldı 
   İnternette, Spears'ın eski sevgilisi şarkıcı Justin Timberlake'in 206, Michael Jackson'ın 104, Jennifer Lopez'in ise 163 anti-fan sitesi var. Araştırmada ayrıca, ABD Başkanı George W. Bush için kurulan 717 nefret sitesi olduğu ortaya çıktı. 
   
   
   
   
</TEXT>
</DOC>
