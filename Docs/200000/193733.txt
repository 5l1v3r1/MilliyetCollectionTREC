<DOC>
<DOCNO> 193733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sondun32.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Avrupa... Lindh'in zanlısının gözaltı süresi yine uzatıldı 
</HEADLINE>
<TEXT>

     İsveç'te, bıçaklanarak öldürülen eski Dışişleri Bakanı Anna Lindh'in katil zanlısı Mihail Mihailoviç'in gözaltı süresi iki hafta daha uzatıldı. 
     Stockholm Bölge Mahkemesi katibi Gerd Bergelt, Mihailoviç'in avukatı Peter Althin'in, savcılığın dava hazırlığı için gözaltı süresini 21 Kasım'a kadar uzatmasını kabul ettiğini açıkladı. 
     İsveç yasalarına göre, cinayet suçlamalarında savcıların zanlıları gözaltında tutabilmesi için iki haftada bir mahkemeden izin almaları gerekiyor. Bu süreçte, savunma avukatları talebe karşı çıkabiliyor. 
     Anna Lindh, 10 Eylül'de bir alışveriş merkezinde bıçaklanarak öldürülmüştü. Cinayetten iki hafta sonra yakalanan Yugoslav asıllı Mihailoviç 24 , suçsuz olduğunu iddia ediyor. 
     
</TEXT>
</DOC>
