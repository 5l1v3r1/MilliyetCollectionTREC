<DOC>
<DOCNO> 185026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/ekonomi/eko05.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'ın 4.2 milyar dolarlık tazminat itirazına ret yanıtı 
</HEADLINE>
<TEXT>

   SEMA EMİROĞLU New York 
   
   ABD İkinci Bölge Temyiz Mahkemesi, Uzan Ailesi'nin, New York Güney Bölge Mahkemesi'nin 31 Temmuz'da aldığı ve kendilerini toplam 4.26 milyar dolarlık cezaya çarptırdığı kararın temyizi için yaptığı başvuruyu, "kanun kaçağı" oldukları gerekçesiyle reddetti. 
   Konuyla ilgili açıklama, Uzan Ailesi fertlerine karşı sahtekarlık ve haraç suçlamalarıyla dava açan Motorola tarafından yapıldı. Mahkeme'nin, Uzanlar'ın, 4.26 milyar dolarlık cezayla ilgili yürütmeyi durdurma talebini de reddettiğini kaydeden Motorola, "Uzanlar'ın ABD ve dünya çapındaki malvarlıklarına karşı verilmiş milyarlarca dolarlık mahkeme kararının yerine getirilmesini güçlü biçimde isteyeceğiz" dedi. Motorola'nın hukuk danışmanlarından Robert Patton da, "Bu kararla, şimdi adaletten saklanan ve sahtek rlıkları kanıtlanmış bir aile olan Uzanlar'ın çaldıkları milyarlarca dolarlardan bir kısmını telafi etmeye başlayacak konuma geldik" diye konuştu. 
   Kemal ve Yavuz Uzan, şu anda tüm dünyada "Kırmızı Bülten"le aranıyor. 
   
   
</TEXT>
</DOC>
