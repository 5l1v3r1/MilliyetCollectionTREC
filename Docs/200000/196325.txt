<DOC>
<DOCNO> 196325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun23.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı tutukluyu döven ABD'li subay yargılanıyor 
</HEADLINE>
<TEXT>

     Irak'ta, bir tutukluyu dövmekle suçlanan Amerikalı subay bugün yargılanmaya başladı. 
     Tikrit kentindeki ilk duruşmada, Yarbay Allen West, 20 Ağustos'taki sorgu sırasında Yahya Hamudi adlı Iraklı tutukluyu dövmek, ölümle tehdit etmek ve sanığın başının dibinde ateş etmekle suçlanıyor. 
     Duruşmada ilk olarak yarbayın şoförü dinlendi. Şoför, yarbayın silahını tehdit edercesine sanığa doğru salladığını ve sanığın konuşmamakta direnmesi üzerine ateş açtığını anlattı. İkinci olarak dinlenen tanık da sanığa Teci tutukevindeki sorgulamada dayak atıldığını söyledi. 
     Tanık, yargıcın sorusu üzerine, ''Sanığa vargücümüzle vuruyorduk'' dedi. 
     Davanın en az iki gün sürmesi bekleniyor. 
     Askeri sözcü, bir Amerikan subayının, Irak'ta ilk kez yargılandığına işaret etti. 
     
</TEXT>
</DOC>
