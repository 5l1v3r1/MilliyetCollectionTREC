<DOC>
<DOCNO> 180186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yasam/yas01.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aslında arka koltuk çok daha tehlikeli' 
</HEADLINE>
<TEXT>

   Emniyet kemerinin otomobillerin arka koltuklarında da takılmasının 'şart olduğunu' belirten uzmanlar, "Gerekirse cezai mecburiyet de getirilmeli" diyor 
      İSTANBUL Milliyet 
   
   AKP Kilis Milletvekili Hasan Kara'nın 10 yaşındaki kızının elinin kopmasıyla sonuçlanan trafik kazasından sonra 'arka koltukta da emniyet kemeri takmanın önemi' bir kez daha gündeme geldi. 
   2000'den sonra üretilen otomobillerde arka koltuğa da emniyet kemeri konulması zorunluluğu olmasına rağmen, kemeri kullanıp kullanmamak isteğe bağlı. Uzmanların bu konudaki görüşleri ise şöyle 
   
   'Yüzde 50 şansı var' 
   Hitay Güner Türkiye Trafik Kazaların Önleme Derneği Genel Başkanı AB üyesi ülkelerde arka koltukta kemer kullanmak zorunlu. Uymayanlara para cezası veriliyor. Ancak trafik yasamızda emniyet kemeri konusunda arka koltuk diye bir açıklık yok. Oysa arka koltuk ön koltuktan daha tehlikeli. Çünkü arka koltukta oturan hızla ön koltuğa çarpar ve ön koltukta oturanın cama çarpmasına neden olur. İkinci olarak da tavan yüksek olduğu için arka koltukta oturan kişinin camdan fırlama riski çok yüksektir. 50 kilometre hızla giden bir araç, ani bir fren yaparsa 75 kiloluk bir insanın ağırlığı 30 misli artar. Yani 75 kiloluk insan 50 kilometre hızla ani frenle çarparsa 2 bin 250 kiloluk bir etkiyle ön cama çarpar.Prof. Dr. Nadir Yayla İTÜ Ulaştırma Ana Bilim Dalı Türkiye'de arka koltukta kemer takılmıyor. Bir mecburiyet yok. Ancak son yılarda üretilen otomobillerde arka koltuğa kemer koyma zorunluluğu getirildi. Kaza sırasında teknik olarak arkada oturanlar en az ön koltukta oturanlar kadar tehlikede. Araç çarptığı zaman arka koltuktakilerin öne doğru fırlamaları mümkün. Bu nedenle arka koltukta oturanlara da kemer takma mecburiyeti getirilmeli ve takip edilmeli. Hatta özel minibüslerde de bu zorunluluk olmalı. Unutmamalı ki, emniyet kemeri yüzde 45-50 oranında insanı ölümden kurtarıyor. 
   
   Sümeyye Zeynep Kara yoğun bakımdan çıktı    Adapazarı'nda geçirdikleri trafik kazasında kopan sağ el bileği ve sol elinin orta parmağı sekiz saat süren operasyonla yerine dikilen Sümeyye Zeynep Kara dün yoğun bakımdan çıktı. 
   İstanbul Vatan Hastanesi'ndeki ameliyatı gerçekleştiren ekipten Doç. Dr. Ersin Nuzumlalı şu açıklamayı yaptı "Elindeki ödem çözülmeye başladı. Ancak h l el ve parmağın yaşayıp yaşamayacağı konusunda endişelerimiz var. Son durum bir hafta sonra belli olacak." 
   
   Yasa ne diyor    16.04.2001 tarihli bir genelgeyle emniyet kemerinin yaygınlaştırılması hükmü getirildi. Ardından da 2000'den sonra üretilen yerli araçların imalatında arka koltuklarda emniyet kemeri zorunlu oldu. Ancak arka koltukta kemer takıp takmamak isteğe bağlı. Ön tarafta kemer takmamanın cezası ise 32 milyon 100 bin lira. 
   
   
</TEXT>
</DOC>
