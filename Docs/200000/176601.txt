<DOC>
<DOCNO> 176601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/guncel/gun12.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevlerinde zorunlu çalışma 
</HEADLINE>
<TEXT>

   Adalet Bakanlığı'nın ihalesini açtığı L tipi cezaevleri, ABD'de olduğu gibi zorunlu üretim yapacak 
   GÖKÇER TAHİNCİOĞLU Ankara 

   
   Adalet Bakanlığı'nın ihalesini açtığı "L" tipi cezaevlerinde, mahkumlar ABD'de olduğu gibi "mecburi çalışmaya" tabi tutularak, zorunlu üretim yapacak. TOBB, TESK gibi meslek örgütlerine yazı gönderen bakanlık, mahkumların çalışması sayesinde istekli şirketlerin yüksek kar elde edebileceğini vurguladı. 
   Adalet Bakanlığı, Sakarya Ferizli'de ilk L tipi cezaevi inşaatı için ihale açtı. Bakanlığın, planına göre, L tipi cezaevlerinde mahkumlar geceleri tek kişilik odalarda kalacak, gündüz 7 kişilik ortak alanlarda biraraya gelebilecek. Büyük iş yurtlarını içinde bulunduracak olan L tipi cezaevlerinde, mahkumlar mecburi çalışmaya tabi tutulacak. İş yurtlarında günlük dört milyon lira karşılığında çalışacak olan mahkumlar ve aileleri, SSK'lı yapılacak. Mahkumlar, hücre ve ortak yaşam alanlarında geçirdikleri süre dışında, tüm vakitlerini işyurtlarında geçirecek. 
   
   
</TEXT>
</DOC>
