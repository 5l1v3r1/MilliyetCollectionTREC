<DOC>
<DOCNO> 193414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/yasam/yas03.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk geline İngiliz yasağı 
</HEADLINE>
<TEXT>

   Bir İngilizle evli Ayça Peachey, hasta babaannesi için Türkiye'ye döndü. Ancak İngiltere, Türk geline yeniden giriş izni vermiyor 
      Nevsal Elevli Londra 
   
   İngiliz John Peachey ile evli Türk opera sanatçısı Ayça Peachey, İngiltere'de günün konusu. İngiltere'de yayımlanan The Daily Telegraph gazetesine konuşan 27 yaşındaki John Peachey, 25 yaşındaki eşinin hasta babaannesine bakmak için Türkiye'ye gittikten sonra, bir daha İngiltere'ye dönüşüne izin verilmediğini anlattı. 
   Oxford Üniversitesi'nde bilgisayar operatörü olan Peachey, eşinin kendisini İngiltere'de ziyaret bile edemediğini belirtti ve bu durumu protesto etti. 
   
   'Evliliğiniz yalan' 
   Bir Göçmenlik Dairesi'nin, "Evliliğinizin gerçekliğine inanmıyoruz" dediğini de belirten Peachey, "Oysa geçerli bir evlilik cüzdanımız var" dedi ve şöyle konuştu "Eşim, İstanbul'da aylarca kalınca, okulunu da bitirmeye karar verdi. Beni ziyaret için İstanbul'daki İngiliz Konsolosluğu'na başvurunca da talebi reddedildi." Peachey, eşinin oturma izni başvurusuyla ilgili süreci tamamlamadan İngiltere'yi terk ettiği için hakkını yitirmiş duruma düştüğünü söyledi. 
   
   
</TEXT>
</DOC>
