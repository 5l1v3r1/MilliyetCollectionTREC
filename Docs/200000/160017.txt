<DOC>
<DOCNO> 160017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo27.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe İzmir'e UEFA umuduyla gitti... 
</HEADLINE>
<TEXT>

     UEFA Kupası'na katılabilme şansını ligin son haftasına bırakan Fenerbahçe, Göztepe ile yarın deplasmanda yapacağı maç için İzmir'e umutlu gitti. 
     Atatürk Havalimanı'ndan uçakla İzmir'e giden sarı-lacivertli takım, Göztepe karşısında galip gelerek, UEFA Kupası'na katılacak takımlar arasına girmeye çalışacak. 
     Tuncay, Fatih ve Mirkoviç'in kart cezalısı olması nedeniyle önemli maç öncesi kadro kurmakta zorlanan teknik koordinatör Tamer Güney'in, sarı-lacivertli takımı Göztepe karşısına Recep, Ali Güneş, Ümit, Erman, Erhan, Rebrov, Johnson, Kemal, Cem, Semih ve Beschastnykh muhtemel 11'iyle çıkarması bekleniyor. 
     Sakatlıkları bulunan Rüştü ve Mustafa, kart cezalıları Tuncay, Fatih, Mirkoviç ve kadroya alınmayan Steviç, maçta forma giyemeyecek. 
     Alsancak Stadı'nda saat 16.30'da başlayacak karşılaşmayı, hakem Musa Eryılmaz yönetecek. 
     Sarı-lacivertli takım, Göztepe maçının ardından yarın akşam uçakla İstanbul'a dönecek. 
     
</TEXT>
</DOC>
