<DOC>
<DOCNO> 165878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sonspo16.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'un kombine biletleri satışa çıktı... Fiyatlar sudan ucuz... 
</HEADLINE>
<TEXT>

     Galatasaray Kulübü Yönetim Kurulu, gelecek sezon Atatürk Olimpiyat Stadı'nda yapacağı Birinci Süper Lig maçları için kombine maç bilet fiyatlarını belirledi. Sezonluk kart fiyatları 30 milyon ile 7 milyar lira arasında değişiyor. 
     Yönetim kurulunun, kulübün resmi internet sitesinden yaptığı açıklamada taraftarların, tüm zorluklara karşın Galatasaray'ı maçlarda sahipsiz bırakmayacağına olan inancın tam olduğu belirtildi. 
     Açıklamada, taraftarlar arasında 1 aydır yapılan araştırmaların, yönetim kurulu tarafından da benimsendiği ve kombine kart fiyatlarının bu doğrultuda belirlendiği ifade edildi. 
     Galatasaray'da, kombine kartlar 7 Temmuz'da satışa çıkarılacak. Loca, VIP, numaralı ve kapalı tribün için kombine kart alan taraftarlara, açık tribün kombine kartı armağan edilecek. Peşin ödemelerde yüzde 5 indirim uygulanacak, ayrıca tüm kombine kartlar için, ilk taksidi peşin olmak üzere 3 taksitte ödeme olanağı sağlanacak. 
     Kombine kart fiyatları şöyle 
     

Loca 1 kişi 4.000.000.000 TL. 7.000.000.000 TL. VIP 1. 3.000.000.000 TL. VIP 2. 2.250.000.000 TL. VIP 3. 1.950.000.000 TL. Numaralı Grup 1 1.250.000.000 TL. Numaralı Grup 2 900.000.000 TL. Numaralı Grup 3 480.000.000 TL. Numaralı Alt 1. 900.000.000 TL. Numaralı Alt 2. 600.000.000 TL. Kapalı A 420.000.000 TL. Kapalı B 360.000.000 TL. Kapalı Alt 330.000.000 TL. Açık Tribün 30.000.000 TL.      
</TEXT>
</DOC>
