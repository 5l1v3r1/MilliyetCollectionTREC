<DOC>
<DOCNO> 173838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/guncel/gun90.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Hepsini istiyorum ..    Bizim yok, bilmiyoruz, o yüzden soruyoruz. Ne de olsa öğrenmemek ayıp. 
   Diyelim ki, 100 milyon dolar, hadi üzerinde Atatürk'ün resmi olduğu için üzüldüğümüz dünyanın en değersiz 3. para biriminden konuşalım 100 trilyon liranız var. Villada oturuyorsunuz, yatınız, sayısız arabanız, her bir şeyiniz var. Var oğlu var. Köpeğinizin maması Fransa'dan geliyor hatta. Ne yaparsınız Ne istersiniz "Bir 100 trilyonum daha olsun " diye hırs yapıp hayatı kendinize zehir mi edersiniz Niye 100 trilyonunuz olunca 
   1 Günde 3 öğün yerine 30 öğün, aralıksız 18 saat mi yiyeceksiniz 
   2 Her yarım saatte bir elbise-gömlek mi değiştireceksiniz 
   3 20 araba daha mı alacaksınız 
   4 Oğlunuzun altına da bir tane verip Televole borsasında prim yapan haftanın mankeninin peşine mi göndereceksiniz 
   5 Memlekette, dünyada, her yerde sayısız ev mi alacaksınız 
   Olmaz ki 
   1 Mide dediğin şey ne kadar ki Aralıksız ye, bir yerde mide fesadından gümlersin. Gerçi Bülent Ersoy Hanımefendi, 5 porsiyon karışık kebap yedi diye bir efsane var ama 
   2 Giy, ne giyersen giy. Sayısız kostümün içinde şekilden şekle gir. "Bed asla necabet mi verir hiç üniforma... Zerduz palan ursan eşek yine eşektir" diyen Ziya Paşa'dan kurtulamazsın ki .. 
   3 Aynalara havlu bağlayıp "Mutluyuz" konvoyu oluşturmayacaksanız ne anlamı var ki Hepsine aynı anda binemeyeceğinize göre... 
   4 Bakın bu olan bir şey zaten, "Gençliğimizde yoktu ki Televole, biz yiyemedik, koçum yesin, biz yemiş olalım" mantığı... 
   5 Bu da araba gibi, var mı hepsinde aynı anda oturma imkanı 
   Ayrıca kimin umurunda Zenginlik de izafi bir kavram değil mi Trilyon kere trilyonu olup da bir tabak tarhana içince mutlu olan adama bakıp gıpta edenlere şaşırmamak lazım. 
   Başta da söyledik ya o yüzden, biri bize anlatsın 10 varken niye 100 daha istenir 
   Anlatsın ki bizde olayın asıl kahramanlarına hortumcuya, hırsız müteahhide, "Paraya doydum, her şeyi istiyorum" deyip de tepe taklak olanlara anlatalım 
   Neyse kısa keselim "Çok mal haramsız, çok laf yalansız olmaz" diye uyardı Dr. İsmet Salu Ağabeyimiz aşağıdan... 
   
   Rampaların ustasıyım güzellerin hastasıyım 
   Casanova 
   
   'Komple Teorisi' ve 'Merak Kediyi Öldürdü' birlikte Tekrar    Nilüfer ve Reha Muhtar'ın ayrılmalarının kaset arifesine denk gelmesi bir tesadüf müdür Peki ya kaset çıktıktan kısa bir süre sonra ortama salınan "barış eğilimli" haberler Bu tip hareketlerin kaset satışlarını arttırıcı bir etkisi var mıdır Nilüfer şarkılarını dinlerken insanın aklına Reha Muhtar'ın gelmesi doğal mıdır Gelmese daha iyi olmaz mı Ana haber bültenlerinde Nilüfer şarkılarını artık kim çalacaktır Reha Muhtar kısa bir dönem için bile olsa -kasete destek amacıyla- ana haber sunmayı düşünür mü Düşünürse bu düşüncenin bize bir zararı olur mu "Sunsa da eğlensek" diyenlerin sayısı kaçtır 
   Vay be, 10 gün önce yukarıdaki yazıyı yazmıştık. Bu hafta "Pazar Keyfi" adlı programda ne duyalım "Reha Muhtar ile Nilüfer'in aslında ayrılmadığı, bu ayrılığın Nilüfer'in kaset satışlarını arttırmak için planlanan bir oyun olduğu kulağımıza gelen dedikodular arasında..." diyordu programın seslendirmecisi... Valla kimse böyle bir iddiada bulunmadı, hatta aslında biz de bulunmadık. Başlıkta yazıyor zaten "Komple Teorisi" diye. Ama bu olaydan da haber çıkarttılar ya helal olsun, başka da bir şey demiyoruz. Dur bir tane merakımızı daha yazalım, bunu da 10 gün sonra haber yaparlar belki. "Can Tanrıyar, sevgilisi Petek Dinçöz'ü kendi programlarında yapacağı 'şok açıklamalar ' için yönlendiriyor mudur Evde uzun tartışmalara giriyorlar mıdır Bu şekilde bir televizyonculuğun dünyada eşi benzeri var mıdır " Sadece merak ettik. Haberi bekliyoruz.... 
   
   Süper Diyalog 
   Çocuk Amca attan düşmüşsünüz, geçmiş olsun... 
   Tayyip Erdoğan Onu hiç sorma yaa .. 
   
   Yaklaşık 18.000 
   "Şile plajında şu anda farklı farklı yaklaşık 18.000 insan var..." 
</TEXT>
</DOC>
