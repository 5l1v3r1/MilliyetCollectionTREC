<DOC>
<DOCNO> 163780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sontur29.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte evrak düzenleyen 2 hemşire tutuklandı... 
</HEADLINE>
<TEXT>

     Konya'nın Ereğli İlçesi'nde sahte nöbet tutanaklarıyla devletten para aldıkları belirlenen 2 hemşire tutuklandı. 
     Alınan bilgiye göre, Ereğli Devlet Hastanesi'nde görevli Başhemşire Zekiye Doğan 35 ve Başhemşire Yardımcısı Nursel Aytaç 26 ile birlikte toplam 7 hemşirenin sahte evrak düzenlediği yönünde ihbar alan Sağlık Bakanlığı, hastanede incelemelerde bulunulması için müfettiş gönderdi. 
     Yapılan inceleme sonucu, sahte nöbet tutanakları düzenleyerek devletten para aldıkları belirlenen Doğan ve Aytaç ile görevli 5 hemşire hakkında suç duyurusunda bulunuldu. 
     Doğan ve Aytaç, yapılan sorgularının ardından çıkarıldıkları mahkemece tutuklanırken, diğer 5 hemşire serbest bırakıldı. 
     
</TEXT>
</DOC>
