<DOC>
<DOCNO> 151452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sontur16.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Başkanı, Bakanlar Kurulu'nda sunum yaptı... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Bakanlar Kurulu toplantısında Merkez Bankası Başkanı Süreyya Serdengeçti'nin para politikaları konusunda sunum yaptığını bildirdi. 
     Şahin, gazetecilerin toplantıda ele alınan konulara ilişkin sorularını yanıtladı. 
     Serdengeçti'nin para politikalarına ilişkin sunumunun toplantının tek gündem maddesi olduğunu bildiren Şahin, sunumda, Türk ekonomisinin iyiye gittiğini gösteren bilgiler verildiğini kaydetti. Şu anda gelinen noktada faizler ve enflasyonda çok olumlu gelişmeler beklendiğinin anlatıldığını ifade eden Şahin, ''Irak Savaşı başta olmak üzere, birtakım sıkıntılar oldu. Bundan sonra çok olumlu sinyaller veren gelişmeler olacağı ifade edildi'' dedi. 
     Şahin, Bakanlar Kurulu toplantısına ilişkin resmi açıklamanın neden yapılmadığının sorulması üzerine, Adalet Bakanı ve Hükümet Sözcüsü Cemil Çiçek'in yurtdışında olduğunu, daha önceki hükümet sözcüsü olan Devlet Bakanı ve Başbakan Yardımcısı Abdüllatif Şener'in ise Başbakan Recep Tayyip Erdoğan'ın toplantı sonrasında kendisine açıklama talimatı vermediği için toplantıya ilişkin açıklamada bulunmadığını söylediğini bildirdi. 
     





</TEXT>
</DOC>
