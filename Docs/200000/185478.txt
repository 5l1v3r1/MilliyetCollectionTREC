<DOC>
<DOCNO> 185478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yasam/yas15.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Topuklu ayakkabılar masummuş 
</HEADLINE>
<TEXT>

      DIŞ HABERLER SERVİSİ 
   
   BİLİM ADAMLARI, kadınların vazgeçemediği topuklu ayakkabıları temize çıkardı. Oxford Brookes Üniversitesi'nin araştırmasına göre, yüksek topuklu ayakkabılar giymek, diz artritinin nedenleri arasında değil, hatta bu hastalık yüksek topuk seven kadınlarda daha az görülüyor Diz artriti şik yeti olan 111 kadın üzerinde yapılan araştırma, sigara, aşırı kilo ve ağır ev işleri yapmanın artrit riskini artırdığını, ancak yüksek topukların, hastalıkla ilişkisi bulunmadığını ortaya koydu. 
   AYNI araştırmaya göre, özellikle sık sık dizleri üzerinde yerleri silen kadınlarda, ileri yaşlarda artrit görülme riski artıyor, 40 yaşından önce aşırı kilo alan kadınlarda da tam 36 kat fazla artrit riski görülüyor. Araştırmayı yapan bilim adamlarının hazırladığı sonuç raporunda, "Yüksek topuklu ayakkabı giyen kadınlarda daha az artrit riski görüldüğü sonucuna ulaşıldı" ifadesi yer aldı. Raporda 7.5 santimlik topuklarla sık sık dans etmenin de artrit riskini düşürdüğü vurgulandı. 
   
   
</TEXT>
</DOC>
