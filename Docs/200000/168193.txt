<DOC>
<DOCNO> 168193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/spor/spo01.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a ağır ders 2-5 
</HEADLINE>
<TEXT>

Beşiktaş, Alpen Cup Turnuvası'nın final maçında tel tel döküldü, İsviçre'nin Basel takımına farklı yenildi 
     İlk yarı 4-0 kapandı 
     İSVİÇRE'DE hazırlıklarını sürdüren Beşiktaş, Alpen Cup Turnuvası'nın final maçında Basel'e farklı yenilip ikinci oldu. Maça hızlı başlayan Kartal 13. dakikada gole çok yaklaştı ancak Ahmed Hassan'ın vuruşunda top direkte patladı. Siyah - Beyazlı ekip bu dakikadan sonra adeta durdu. Savunmanın hatalarına Göksel de ayak uydurunca Basel'in yağmur gibi golleri geldi. İsviçre ekibi 20'de Smiljaniç, 25'te Huggel, 33'te Gimenez ve 37'de Hakan Yakın'ın golleri ile ilk yarıyı 4 - 0 önde kapattı. 
     
     Goller Sinan ve Tayfur'dan 
     ADETA tel tel dökülen Beşiktaş ikinci yarıya oyuncu değişiklikleri ile başladı. Ancak 55. dakikada Smiljaniç'in golüne engel olamayınca Basel beş farklı üstünlüğü yakaladı. 72. dakikada Kartal'ın en iyisi olarak göze çarpan Ahmed Hassan'ın vuruşu direkten döndü. Dönen topu tamamlayan Sinan, Siyah - Beyazlılar'ın ilk golünü attı. Bitimine beş dakika kala ise kaptan Tayfur karşılaşmanın sonucunu belirledi. Beşiktaş, böylece İsviçre kampında oynadığı dördüncü maçında ikinci yenilgisini elde etti. 
     
     Maçın karnesi ORHAN YILDIRIM 
     HAKEMLER Philippe Levhu, Camelo Salerno, Juan Garcia 
     BASEL Zuberbühler 6 - Quennoz 6 , Murat 6 Zwyssıg Dk. 63 4 , Degen 6 Barberis Dk.73 5 - Huggel 7 , Hakan 6 Cantaluppi Dk.46 5 , Esposıto 6 Varela Dk.73 5 Smiljaniç 8 , Chipperfıeld 7 - Gimenez 7 , Rossi 4 Streller Dk.46 5 
     BEŞİKTAŞ Göksel 3 - Emre 3 Gökhan Dk. 58 4 , Ronaldo 3 , Zago 4 - Kaan 4 Serkan Dk.77 3 , Tayfur 5 , Ahmed Hassan 6 , Pancu 4 K. Serdar Dk.68 3 , B.Serdar 4 - Tümer 3 Gıunti Dk. 46 4 , De Napoli Sinan Dk.64 4 
     GOL Smiljaniç Dk.20 - 55 , Huggel Dk. 25 , Gimenez Dk.33 , Hakan Dk.37 , Sinan Dk.72 , Tayfur Dk.85 
     SARI KART Tayfur, Pancu, Ahmed Hassan Beşiktaş Quennoz Basel 
     
Lucescu çıldırdı      TEKNİK Direktör Lucescu dün oynanan maçın özellikle ilk yarısıda üstüste gelen gollerden sonra adeta küplere bindi. Luce, sık sık saha kenarına gelerek oyuncularını hata yapmamaları konusunda uyardı. Maçtan sonra ise amatörce hatalar yaptıkların belirten tecrübeli teknik adam, "Tümer beni hayal kırıklığına uğrattı. Son 20 dakika gençlerin de girmesinden sonra toparlandık. Sonuçta bir idman maçıydı. Eksiklerimizi gördük, daha iyi olacağız" dedi. 
     
Eski dostlar      BASEL takımının kaptanı Murat Yakın ve maçta gol atan kardeşi Hakan Yakın karşılaşma öncesi Beşiktaşlı futbolcularla hasret giderdi. 
     
İtalyan sorun oldu      Dİ Napoli'nin bonservis sorunu henüz çözülemedi. Bu konuda Giunti'nin de devreye girdiği ve Kore dönüşüne kadar olayın sonuçlandırılacağı öğrenildi. 
     FİNAL maçını 10 bine yakın seyirci izledi. Kartal fark yemesine rağmen gurbetçilerimiz 90 dakika susmadı. Alpen Cup Turnuvası'nda Hannover, Dinamo Zagreb'i 2-1 yenerek üçüncü oldu. 
     
Kurtar bizi Luce      MADDİ krizden kurtulmanın yollarını arayan Rumen futbolunun önemli takımlarından Dinamo Bükreş, Beşiktaş Teknik Direktörü Lucescu'dan yardım istedi. Bu sezon Menajer Becali ile yaşadıkları sorun yüzünden yurtdışına futbolcu satamayan Rumen ekibinin Başkanı Nicolae Badea, Siyah - Beyazlılar'ın çalıştırıcısından 3-4 milyon dolarlık bir nakit yardımı talebinde bulundu. Lucescu'nun bu parayı vereceği belirtildi. n BÜNYAMİN OSMAN 
     
First class kriz yarattı      KORE yolculuğu sırasında oyuncularının first class bölümünde yolculuk etmesini isteyen Lucescu'nun bu talebine olumsuz yanıt geldi. Cuma günü olarak programlanan yolculuk pazar gününe alındı. 
     

</TEXT>
</DOC>
