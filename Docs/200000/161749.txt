<DOC>
<DOCNO> 161749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/dunya/dun02.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin 'kimyası' bozuldu 
</HEADLINE>
<TEXT>

     YASEMİN ÇONGAR Washington 

     Bush yönetiminin, Irak'ın elinde kimyasal silah bulunduğu yönünde kesin bir istihbarata sahip olmadığını ortaya koyan Savunma İstihbarat Örgütü DIA raporu, ABD'li yetkililerce "medyaya eksik yansıdığı" gerekçesiyle geçiştirildi. Ancak Irak'ta h l kitle imha silahı bulunamamış olması, Washington'ın "elindeki istihbaratı siyasi amaçları için çarpıtarak kamuoyuna yansıttığı" kuşkusunu doğuruyor. ABD Kongresi, bu konuda bağımsız bir soruşturma başlatıp başlatmamaya önümüzdeki günlerde karar verecek. 
     Önceki gün medyaya sızan Eylül 2002 tarihli DIA raporunda, "Irak'ın kimyasal silah üretip üretmediği ya da depolayıp depolamadığı konusunda güvenilir bilgi yok" ifadesi yer alıyor. Ancak Başkan Bush, Başkan Yardımcısı Cheney ve Savunma Bakanı Rumsfeld, bu raporun çıktığı dönemdeki açıklamalarında, Irak'ın kimyasal varlığı konusunda çok kesin ifadeler kullanmışlardı. Bush, "The Washington Post" gazetesi tarafından dün bu çerçevede yeniden gündeme getirilen 26 Eylül 2002 tarihli konuşmasında, aynen "Irak'ta kimyasal ve biyolojik silah var. Irak rejimi daha fazla biyolojik ve kimyasal silah üretebilmek için imk nlar geliştiriyor" demişti. 
     
     Soruşturma olasılığı 
     Kongre kaynaklarına göre, ABD'nin elindeki istihbarat "kesin kanıt ve güvenilir bilgiler" içermezken, yetkililerin bu denli kendinden emin konuşmalarının neden kaynaklandığı, önceki gün Senato Silahlı Hizmetler Komitesi'nin kapalı oturumunda ele alındı. Şimdi gerek bu komitenin, gerekse Temsilciler Meclisi ve Senato'nun İstihbarat Komiteleri'nin, bağımsız bir soruşturma başlatması olası. 
     

</TEXT>
</DOC>
