<DOC>
<DOCNO> 179069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/guncel/gun90.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Her 10 senede...    Biz duygusal insanlarız. Bu duygusallığı yaşamak için sayısız fırsatlar yaratırız. Başkasının acısı için göz yaşı döker, hiç tanımadığımız birinin mutluluğuna, ondan daha fazla sahip çıkarız. 
   Bazen de rakamlara misyon yükleriz ki bize bu mutlu olma şansını versin. "Şirketimizin kuruluşunun 10.yılı...", "AB'ye baş vuruşumuzun 40.yılında...". Şimdi, aşağıdaki cümleye lütfen dikkat 
   "Ebediyete akıp giden her on senede, bu büyük millet bayramını daha büyük şereflerle, saadetlerle, huzur ve refah içinde kutlamanı gönülden dilerim." 
   Atatürk'ün, Cumhuriyetin 10.yılında yaptığı konuşmanın son cümlesi bu. 29 Ekim 1923-29 Ekim 2003. Bu sene, Cumhuriyetin 80.yılı. 
   Televizyonda, radyoda, evde, işte, okulda.. Nez'in telefon hattı reklamının 100 de biri kadar bahsi edildi mi Irak, tezkere, IMF, yine tezkere, Irak, kredi, Tarkan'ın Dudu'su, Gülben'in selüliti, Petek'in herhangi bir hareketi... 75.yıl kutlamalarını da hatırlıyoruz. 29 Ekim'e geri sayıldı adeta. Ya bu sene Bu sene "Ebediyete akıp giden her on sene"den biri oysa Bu kadar mı zamanın dışına taştık 30 Ağustos Kutlu Olsun .. 
   
   İşte Dev Hizmet ..    Ünlü olan ya da ünlü olma yolunda olan sevgili sanatçı , popçu, manken, dansöz vs. kardeşlerimiz... Gece gündüz koşturuyorsunuz. O sırada kamerayı, mikrofonu dayayacaklar ağzınıza. Bir sürü tarih soracaklar. Siz de yine anımsayamayacaksınız. Eh, vaktiniz de olmayacak araştırıp öğrenmeye. Ne olacak peki Bu fasit daire nasıl kırılacak 
   Belli başlı önemli tarihleri ve bazı bilgileri aşağıya yazıyoruz. çekiliş yok, kupon yok... Kesin saklayın. Kamera görünce, kopya çekebileceğiniz bir yere koyun. Kendisinin de bilip bilmediği belli olmayan muhabirlerin karşısında rezil olmayın... 
   
   Tarihi... 
   Atatürk'ün Doğumu 1881 Birinci Dünya Savaşı 1914 - 1918 arası Atatürk'ün Samsun'a çıkışı 19 Mayıs 1919 TBMM'nin Açılışı 23 Nisan 1920 Başkomutanlık Meydan Muharebesi 30 Ağustos 1922 Lozan Antlaşması 24 Temmuz 1923 Cumhuriyetin ilanı 29 Ekim 1923 Atatürk'ün ölümü 10 Kasım 1938 
   
   Güncel... 
   Cumhurbaşkanı Ahmet Necdet Sezer TBMM Başkanı Bülent Arınç Başbakan Recep Tayyip Erdoğan Dışişleri Bakanı Abdullah Gül Ekmek 300.000 lira Fırın fiyatı Otobüs bileti Tam 1 milyon, Akbil 900.000 1 Yıl 365 gün Dünyanın Uydusu Ay İl Sayısı 81 Asgari ücret Brüt 306 milyon lira 
   
   42.593 ...    Soru 26 9.735 32.832 toplam 42.593 kişi. Kimdir bunlar 
   a Yazın Laila'ya, Reina'ya, "aleme akanlar". 
   b Kışın bet sesli şarkıcıların kamera dolu kulüplerini dolduranlar. 
   c Haftada 3-4 aşk yaşayan 10 adı manken kendi hiçbir şey, 2-3 playboy'un bütün akrabalarının toplam sayısı. 
   Yanıt Hiçbiri... Bunluar, Kurtuluş Savaşında 26 , Kore'de 9.735 ve Kıbrıs'ta 32.832 savaşan gaziler. Ve Milli Savunma Bakanının açıklamasına göre bu gazilere ayda 137 milyon 200 bin, ölenlerin eşlerine de 102 milyon 900 bin lira maaş ödeniyormuş. Vay beee, hadi ötekileri geçtik, Kurtuluş Savaşı be, Atatürk'ün silah arkadaşı 26 kişi be, 137 milyon be... Vatan sağolmuyor böyle be 
   
   Bul karayı, al parayı, Haydeee .. 
   Vasco De Gama Gemilerin hareket etmesinden hemen önce tayfalarına moral vermek için yaptığı konuşmanın bitiş cümlesi 
   
   Şansal B. Erman T. özel    "Top çizgiden tamamen geçerse gol olur. Top "Ey çizgi Ben artık vedalaşıyorum. Artık seni sevmiyorum, ağlara gidiyorum, artık sende en ufak parçam dahi yok." derse bu goldür..." 
</TEXT>
</DOC>
