<DOC>
<DOCNO> 174908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/ekonomi/eko05.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka boşaltıp caka satıyorlar 
</HEADLINE>
<TEXT>

   Başbakan Erdoğan, bankasının kasasını tamamen boşalttıkları halde Türkiye'de h l caka satanlar olduğunu ve bu kişilerin, bedeli devlete ödetirken de utanmadığını söyledi 
      PINAR AKTAŞ İstanbul 
   
   Başbakan Recep Tayyip Erdoğan, hortumları kesilmeye başladığı için rahatsız olanların artmaya başladığını belirterek, "Bankasının kasasını tamamen boşaltıp h l Türkiye'de caka satanlar var" dedi. 
   Erdoğan oğlu Bilal Erdoğan'ın nikah töreni öncesinde Ümraniye'de Özel Erdem Hastanesi'nin yeni binasının açılış törenine katıldı. Türkiye'nin daha da iyi bir noktaya geleceğini belirten Erdoğan, "Daha ileriye, daha ileriye gideceğiz. Elele vereceğiz. Biz size güveniyoruz. Sizler de bize güvenin" diye konuştu. 
   Erdoğan, ülkede hortumların kesilmeye başladığını, bundan da rahatsız olanlar bulunduğunu kaydederek sözlerini şöyle sürdürdü 
   "Bankasının kasasını tamamen boşalttıkları halde, Türkiye'de h l caka satanlar var. Ve bunlar, bunun bedelini devlete ödetirken h l utanmıyorlar. Devlet şüphesizdir ki güvencesidir. Ama bu geçmişin bedelidir. Çok kısa zamanda buna yönelik ciddi tedbirleri almak suretiyle adımlarımızı atacağız. Çünkü 3 - 5 kişinin suiistimallerini 60 - 65 milyonun ödeme mecburiyeti olamaz. Bunun önünü kesmek mecburiyetindeyiz. Bunun adımlarını da atacağız." 
   
   Balonlar uçtu 
   Erdoğan konuşurken binayı süslemek için dış cephesine asılan balonlar da yerinden koparak uçtu. 
   Balonların Başbakan'ın konuşma yaptığı kürsüye gelmesi, vatandaşlar tarafından elle tutularak engellendi. 
   
   
</TEXT>
</DOC>
