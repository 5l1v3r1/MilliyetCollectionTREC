<DOC>
<DOCNO> 196006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/siyaset/siy05.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT, İmar hesaplarının birer fotokopisini aldı 
</HEADLINE>
<TEXT>

   
   Mali polis tuhaf bir baskınla eski BDDK Başkanı Engin Akçakoca'nın bankacılıkla ilgili onlarca koliden oluşan belgelerine el koydu. Belgelerin içinde "bulunmaması gereken" ne var acaba Kulağımıza gelenlere bakılırsa, Akçakoca'nın kolilerinden Milli İstihbarat Teşkilatı MİT ile yapılan bazı yazışmalar da çıkmış. Üzerinde "çok gizli" damgası bulunan bu yazılarda BDDK, İmar Bankası'nın bilgisayar şifresini kırmak için MİT'ten yardım istemiş. MİT de uzmanlarını bilgisayar şifrelerini çözmeleri için BDDK'nın emrine vermeyi kabul etmiş. İddiaya göre MİT, İmar Bankası'nın bilgisayar şifrelerini çözerken, hesaplarla ilgili detayların bir kopyasını da kurum için almış. Bu kopyaların örnekleri şimdi İstanbul polisi ve savcılığın eline de geçmiş. Ancak, bu durumun, bankacılıkla ilgili bilgilerin sızmasına yol açacağından endişe ediliyor. Türkiye'nin geçen 2.5 yılına ait bankacılık sırlarına ulaşanların sayısının artması, BDDK'yı kaygılandırıyormuş. 
   
   
   
   
   
</TEXT>
</DOC>
