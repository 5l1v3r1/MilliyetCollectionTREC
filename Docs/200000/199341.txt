<DOC>
<DOCNO> 199341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sontur14.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna Başbakanı Ankara'da... Teröre karşı ortak hareket edilmeli 
</HEADLINE>
<TEXT>

     Ukrayna Başbakanı Viktor Yanukoviç, teröre karşı tüm ülkelerin ortak hareket etmesi gerektiğini söyleyerek, İstanbul'daki saldırılar nedeniyle Türk halkına başsağlığı diledi. 
     Yanukoviç, Avrasya Stratejik Araştırmalar Merkezi'nin ASAM düzenlediği Türkiye-Ukrayna Stratejik İşbirliği toplantısında konuştu. 
     ''Türkiye ile Ukrayna'yı birleştiren sadece Karadeniz değil, tarihi bağları, ortak çıkarları ve geleceğidir'' diyen Yanukoviç, iki ülkenin çeşitli alanlardaki işbirliğini artırması gerektiğini söyledi. 
     Konuk Başbakan Yanukoviç, Türkiye ile Ukrayna'nın yüksek teknoloji alanında işbirliği yapabilmesi için gerekli şartların olgunlaştığını de ifade ederek, yakın bir zamanda imzalanacak bilim ve teknoloji alanında işbirliği anlaşmasının bu alandaki ilişkileri geliştireceğini bildirdi. 
     Türkiye ile Ukrayna'nın kıtaların kesişme noktasında olduğu için birbirine benzediğine işaret eden Yanukoviç, iki ülkenin tarihi ve kültürel bağlarla da birbirine bağlı olduğunu ve bu bağların daha da güçlendirilmesi gerektiğini söyledi. 
     
</TEXT>
</DOC>
