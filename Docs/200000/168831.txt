<DOC>
<DOCNO> 168831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur38.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisinden ayrılmak isteyen sevgilisini kafede öldürdü... 
</HEADLINE>
<TEXT>

     İzmir'in Bornova İlçesi'nde bir genç, kendisinden ayrılmak isteyen kız arkadaşını bıçaklayarak öldürdü. 
     Alınan bilgiye göre, ihbar üzerine Osman Kibar Meydanı yakınında bir kafeye giden polis ekipleri, Evrim Ö.'yü 27 kanlar içinde yerde yatarken buldu. Ambulansla Bornova Devlet Hastanesi'ne kaldırılan genç kız ameliyata alındı. Vücudunda yaklaşık 20 bıçak yarası bulunan Evrim Ö. kurtarılamadı. 
     Bu arada, olay yerinden kaçmayan zanlı İsmail A. 31 gözaltına alındı. Yapılan sorgulamasında suçunu itiraf eden İsmail A, şunları söyledi 
     ''Manisa Celal Bayar Üniversitesi İktisadi ve İdari Bilimler Fakültesi Maliye Bölümü'nde, Evrim'le aynı sınıfta okuduk. Yaklaşık 7 yıllık birlikteliğimiz vardı. Son zamanlarda benden ayrılmak istiyordu, bunu öğrenince çok sinirlendim. Uzun süre ayrılmamak için ikna etmeye çalıştım ama başaramadım. Son bir kez konuşmak amacıyla kafede buluştuk. Barışma teklifimi kabul etmeyince, pantolonumun içine, bacağıma bantla sardığım bıçağı çıkararak vücuduna sapladım.'' Zanlı İsmail A'nın, işlemlerinin tamamlanmasının ardından adliyeye sevk edileceği bildirildi. 
     
</TEXT>
</DOC>
