<DOC>
<DOCNO> 167651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/soneko10.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Worldcard'tan rekor ciro... 
</HEADLINE>
<TEXT>

     Worldcard'ın Haziran ayı cirosunun 1 katrilyon lirayı aştığı bildirildi. 
     Yapı Kredi Bankası'nca yapılan açıklamada, sektörde yüzde 30'luk pazar payına sahip Worldcard'ın rekor niteliğindeki bu yüksek cirosunun, ekonomik canlanmanın ve alışveriş sektöründeki hareketliliğin en önemli göstergelerinden biri olduğu kaydedildi. 
     Yapı Kredi Bankası Bireysel Bankacılıktan Sorumlu Genel Müdür Yardımcısı Nazan Somer, yapılan tüketici endeksi araştırmalarının ekonomide son dönemde yaşanan canlanmanın özellikle tüketim harcamalarını arttırdığını ortaya koyduğunu belirterek, ''Worldcard'ın Haziran ayında 1 katrilyonluk ciroya ulaşması, içinde bulunduğumuz dönemde ekonomideki olumlu sinyalleri toplumun da aynı perspektifte algıladığını gösteriyor'' dedi. 
     Açıklamaya göre, Haziran ayında yayına giren ve Worldcard kullanıcılarına özel imkanlar sunan internet sitesi ''www.worldcard.com.tr''ye bir ay içinde 100 bin kullanıcı tarafından kayıt yaptırıldı. 
     
</TEXT>
</DOC>
