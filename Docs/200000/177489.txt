<DOC>
<DOCNO> 177489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sonspo24.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tore Andre Flo Siena'yla anlaştı... 
</HEADLINE>
<TEXT>

     Norveç Milli Futbol Takımı'nın golcü oyuncusu Tore Andre Flo, İtalya Birinci Futbol Ligi'nin Serie A yeni ekiplerinden Siena ile anlaştı. 
     İtalyan kulübünün sözcüsü, 30 yaşındaki Norveçli futbolcu ve kulübü Sunderland ile her konuda anlaşma sağlandığını ve yıldız oyuncunun sağlık kontrolünden geçirildiğini söyledi. 
     İngiltere'de daha önce FC Chelsea'de de forma giyen Flo, İskoçya'nın Glasgow Rangers takımından geldiği Sunderland'deki performansıyla göz dolduramamıştı. 
     Formalitelerin tamamlanmasından sonra sözleşme imzalanacağı duyurulan Flo, İtalyan takımının, SS Lazio'dan gelen Enrico Chiesa'dan sonra ikinci önemli transferi oldu. 
     
</TEXT>
</DOC>
