<DOC>
<DOCNO> 175350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/guncel/gun06.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay KADEK sitesini vurdu 
</HEADLINE>
<TEXT>

   "Sanal savaş masası" oluşturan Genelkurmay, KADEK'in sitesinin isim hakkını alarak, "Unutulan Fotoğraflar" albümünü yerleştirdi 
      ANKARA Milliyet 

   
   Genelkurmay Başkanlığı, terör örgütü PKK KADEK'in internet üzerinden propaganda yapmasını engelleyici bir adım attı. Genelkurmay, örgütün "www.kadek.org" adresinden yayın yapabileceğini öngörerek, bu adresin isim hakkını satın aldı ve örgütün vahşetini gözler önüne seren "Unutulan Fotoğraflar" adlı albümü de siteye yerleştirdi. "Sanal savaş masası" oluşturan Genelkurmay, KADEK'e karşı mücadelesine yeni bir boyut ekledi. Örgütün, "www.kadek.org"dan yayın yapabileceğini öngören Genelkurmay, bu adresi satın alarak, "www.tsk.mil.tr" adresindeki "Unutulan fotoğraflar" albümünü bu siteye yerleştirildi. 
   
   300 ÇARPICI FOTOĞRAF 
   Albümde, 30 bin vatandaşa zarar veren ve devletin mücadele için 150 milyar dolar harcamasına neden olan PKK KADEK'in yarattığı vahşetin fotoğrafları yer alıyor. Hazırlanan sitede Mehmetçiğin örgüte karşı mücadelesi 300'ü aşkın fotoğrafla anlatılıyor. Sitede, KADEK'in ABD Dışişleri Bakanlığı'nın resmi olarak yayımlanan "Yabancı Terör Örgütleri"ne ilişkin raporunda 30 büyük terör örgütü içinde gösterildiği, 11 Eylül saldırısından sonra açıklanan listede yer aldığı, ayrıca AB tarafından hazırlanan "Terör Örgütleri Listesi"ne PKK adı altında dahil edildiği hatırlatılıyor. Örgütün ayrıca operasyonel imk n ve kabiliyetlerini artırabilmek için 30 ülkede bazı cephe kuruluşları teşkil ettiği, uyuşturucu ve insan ticaretini yönlendirdiğine işaret ediliyor. 
   
   
</TEXT>
</DOC>
