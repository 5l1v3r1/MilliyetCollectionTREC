<DOC>
<DOCNO> 172749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sondun10.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz The Times MGK kalbinden vuruldu 
</HEADLINE>
<TEXT>

     İHSAN DÖRTKARDEŞ DHA 

İngiliz gazeteleri TBMM'den geçen 7. Uyum Paketi ve Topluma Kazandırma Yasası'nı "Atatürk dönemindekilerle karşılaştırılabilecek ölçüde devrimler" olarak niteledi. The Times ise, düzenlemelerle ilgili yorumunda "MGK kalbinden vuruldu" ifadesini kullandı. 
     Dünkü gazetelerde, Avrupalı parlamenterlerin memmuniyetle karşıladığı uyum paketiyle özellikle MGK'nın önemli ölçüde devre dışı bırakıldığı, Topluma Kazandırma Yasası'nın da "ABD'nin etkisiyle çıkarıldığı" savunuldu 
     The Times Kabul edilen yasalar, orduya resmi gücünü veren MGK'yı kalbinden vuruyor ve icra yetkilerini elinden alarak kurulu danışma organına dönüştürüyor. Türkiye'de ordu dört hükümetin devrilmesinde rol aldı. Toplumda duyulan saygıyla, ordu siyaset üzerindeki etkisini sürdürüyor. Kürtler'e sağlanan af, Türk ordusunun Kuzey Irak'taki varlığının ortadan kalkmasına yol açarak, Türk dış politikasını etkileyebilir. 
     Daily Telegraph Değişiklikler, Türk siyasetinde ancak Atatürk dönemindekilerle karşılaştırılabilecek ölçüde bir devrim yaratıyor. Ordu şimdiye kadar MGK ile ulusal siyasetleri sivil liderlere dikte ediyordu. 
     Financial Times AB, Türkiye'nin askeri reformlarını övgüyle karşıladı. Silahlı Kuvvetler'in nüfuzunun azaltılması ve PKK mensuplarına af çıkarılmasından sonra Avrupalı diplomatlar Türkiye'ye övgü yağdırdı. Topluma Kazandırma Yasası ABD'nin etkisiyle alındı. Ancak herkesi kapsamıyor. Kapsam dışındaki yüzlerce PKK komutanı Batı Avrupa'ya sığınabilir. PKK'nın ayrılıkçı savaşının ortasında kalan 11 bin Türkiyeli Kürt sivil evlerine dönebilecek. 
     

     
</TEXT>
</DOC>
