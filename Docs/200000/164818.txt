<DOC>
<DOCNO> 164818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/guncel/agun.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir parça gazlı bez dünyasını kararttı 
</HEADLINE>
<TEXT>

Nurdan Canbulat, apse teşhisiyle ameliyata alındı. Apse sanılan kitle kist çıktı. Ameliyatı yapan doktorun içerde unuttuğu bez, genç kadını ölmekten beter etti 
     ESRA ALUS İstanbul 

     Ağrılarına çare bulmak için gittiği hastanede ameliyata alınan, ancak karnında gazlı bez unutulan iki çocuk annesi Nurdan Canbulat’ın 27 hayatı k busa döndü. 18 ameliyat geçiren, ayak parmakları kesilen Canbulat, sorumlu tuttuğu hastane ve doktor aleyhine 100 milyar liralık manevi tazminat ile tedavi harcamalarının karşılığı maddi tazminat davası açtı. Küçükçekmece Nöbetçi Asliye Hukuk Mahkemesi H kimliği’ne yapılan başvuruda, Canbulat’ın başından geçen olaylar şöyle aktarıldı 
     
     18 AY SONRA YENİDEN... 
     Nurdan Canbulat, Ekim 1999’da kanama ve kasık ağrısı şik yetiyle Avcılar Hayat Hastanesi’ne başvurdu. Kadın hastalıkları uzmanı tarafından "apse" teşhisi konuldu. İğne tedavisi verilerek evine gönderildi. Birkaç gün sonra kanaması başlayan Canbulat, tekrar hastaneye gitti. 18 Eylül 1999’da da ameliyata alındı. Operasyon sırasında Canbulat’ın karnında 20 x 20 ebadında bir gazlı bez unutuldu. Aradan 18 ay geçtikten sonra ağrıları tekrar başlayan Canbulat, bu defa Avcılar Özel Anadolu Hastanesi’nde apandisit şüphesiyle ameliyata alındı. Op. Dr. Sedat Koçak gazlı bezi görerek aldı. 
     
     ŞUUR KAYBI DA BAŞLADI 
     Ancak gazlı bezin çıkarılmasının ardından hastada şuur kaybı, konuşma bozukluğu, el ve ayak parmaklarda siyahlaşma başladı. Canbulat, buradan da SSK Okmeydanı Hastanesi’ne acil olarak sevk edildi. Ancak yapılan incelemede hastanın ilerlemiş kangren olduğu anlaşıldı. Cerrahpaşa Tıp Fakültesi Hastanesi’ne sevk edilen Canbulat, altı büyük ameliyat geçirdi. Sonuç olarak sol bacak kangren olduğundan sol ayak parmaklarının tamamı kesildi, sağ kol ve bacağı ise hislerini kaybetti. 
     
     BAĞIRSAKLARA DOLANDI’ 
     Nurdan Canbulat’ın avukatı Volkan Erel, dava dilekçesinde, müvekkilinin psikolojisinin ve maddi durumunun bozulduğunu, bu nedenle eşinin yurt dışına çalışmaya gittiğini, çocuklarının ise aile büyüklerinin yanına gönderildiğini vurguladı. Erel dilekçesinde, "İlk ameliyatta yanlış değerlendirme sonucu kitlenin kist hidatik olduğu anlaşılmayarak yanlış ameliyat yapılmış ve karın içine yayılmasına yol açılmıştı. Unutulan gazlı bez de bu hatanın zararını artırdı" iddiasında bulundu. Dilekçede, konunun uzmanlarının verdiği bilgilere dayanılarak "18 ay boyunca içerde unutulan gazlı bezin bağırsaklara dolandığı" da ileri sürüldü. 
     
Tam 18 ameliyat geçirdi      Geçirdiği 18 operasyona rağmen sağlığına kavuşamayan, üstelik ayak parmaklarını kaybeden 27 yaşındaki Nurdan Canbulat’ın avukatı, ilk operasyonu gerçekleştiren Kadın Hastalıkları Uzmanı Operatör Doktor Nevin Numanoğlu’nu Sağlık Bakanlığı’na şik yet ettiklerini söyledi. 
     
İlk ameliyat burada yapıldı Ameliyatın zaman aşımı süresi doldu’      SAĞLIK Bakanlığı’na şik yet edilen Op. Dr. Nevin Numanoğlu da itiraz dilekçesinde, iddiaları kabul etmemekle birlikte, zaman aşımı süresinin geçmiş olduğunu ve hastadaki arazların geçirdiği operasyonla ilgisinin olmadığını öne sürdü. Numanoğlu, hastaya tüm tetkiklerin yapıldığını, gece yarısına doğru da kendisinin hastaneye acilen çağrıldığı ve ameliyata girdiğini anlattı. Ameliyat sırasında sağ yumurtalıkta kist saptandığını ve kistin bütünüyle çıkarıldığını savundu. Gazlı bezin kendi yaptığı operasyonda unutulduğu yönünde hiçbir belge olmadığını savunan Numanoğlu, "Gazlı bezin kist hidatiğin yayılmasına yol açtığını söylemek tıbben mümkün değildir" ifadelerini de kullandı. 
     
     
     

</TEXT>
</DOC>
