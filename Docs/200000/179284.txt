<DOC>
<DOCNO> 179284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/spor/ydilmen.html </URL>
<DATE> 2003/08/31/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Christoph Daum 
</HEADLINE>
<TEXT>

   
   Takımın fizik gücü çok iyi. Takımın oyun disiplini iyi. Oyuncu değişiklikleri çok iyi... Kazanma arzusu çok iyi... Yardımlaşma çok iyi. Eee bu kadar iyinin içerisinde de iki hafta üst üste geriye de düşseniz maçları kazanırsınız. 
   Fenerbahçe geçmiş yıllarda hani geriye düştüğü zaman havlu atardı ya, artık bu tedavülden kalktı. Oyun disiplini içinde maçın sonuna kadar kazanmaya çalışıyor. Tabii bunlar fizik gücüyle ve arzuyla olacak işler. Oyunun son bölümlerinde dahi Serhat, Tuncay ve Van Hooijdonk sıcağa rağmen rakip takımın savunmasını rahatsız ediyorlardı. Ne driplingle, ne de pasla ileri çıkmalarına izin verdiler. 
   İki takım da pozisyonlar yakalayarak maça başladı. Diyarbakır oyunu çirkinleştirmeden oynadı. Fenerbahçe adına ilk yarı üç, Diyarbakır adına iki pozisyon vardı. 
   İkinci yarının ilk dakikasında tartışmaya açık pozisyonda verilen penaltı Fenerbahçe'nin bu yılki artısını ortaya çıkardı. Aynı zamanda Daum'un da. Maçın son 44 dakikalık bölümünü çok yüksek tempoyla oynayarak bol pozisyon buldular. Önce Tuncay'ın golü, daha sonra Van Hooijdonk'un penaltısıyla barajlı penaltı devri başladı öne geçtiler. Ve Fenerbahçe üçte üç yaparak yıllardır özlediği havayı tekrar yakaladı. Daum, takımın kondisyonunu üst düzeye getirerek, oyuncu değişikliklerinde önemli hamleler yaparak maça ve Fenerbahçe takımına bayağı damgasını vurdu. 
   Ali Aydın tartışılan penaltı dışında harikulade bir maç yönetti. İki takım oyuncularının böyle bir hakemle maç oynadıkları için mutlu olduklarını düşünüyorum. 
   
      
   
   
</TEXT>
</DOC>
