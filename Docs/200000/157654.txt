<DOC>
<DOCNO> 157654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sonspo11.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli futbolcular gençlik şöleninde... 
</HEADLINE>
<TEXT>

     Fenerbahçeli bazı futbolcular, Fenerbahçe Koleji'nde 19 Mayıs Atatürk'ü Anma ve Gençlik ve Spor Bayramı nedeniyle düzenlenen gençlik şölenine katıldı. 
     Kayışdağı'ndaki kolejde düzenlenen şenliğe katılan Kemal, Tuncay, Volkan ve Johnson, öğrencilerin hazırladığı dans gösterilerini izleyip, bol bol imza dağıttılar. 
     Şenliğin ardından basın mensuplarının sorularını yanıtlayan futbolcular, sarı-lacivertli takımın önümüzdeki sezon UEFA Kupası'nda katılma şansını hala yitirmediğini, ligde kalan son 2 maçı da kazanarak bunu gerçekleştireceklerini ifade ettiler. 
     
     1907 DERNEĞİ'NDE SEÇİM HEYECANI 
     1907 Fenerbahçe Derneği'nin olağan genel kurul toplantısı yarın yapılacak. 
     Derneğin Levent'teki lokalinde gerçekleştirilecek genel kurul toplantısı saat 17.00'da başlayacak. 
     Başkan Necdet Ersoy'un yeni liste hazırlayarak tekrar aday olduğu genel kurulda, henüz başka bir adayın çıkmadığı öğrenildi. 
     
</TEXT>
</DOC>
