<DOC>
<DOCNO> 160661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/guncel/gun20.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Mahkemeden 'yaşar yaşamaz' adaleti      Ankara 1. Sulh Ceza Mahkemesi, İnsan Hakları Derneği'nde "yasak yayın bu-lundurulduğu" gerekçesiyle açılan davada, aralarında ölen eski dernek yöneticileriyle derneğin onur kurulunda bulunan ve aktif görev yapmayan eski yöneticilerinin de bulunduğu 45 kişiyi 3 ay hapis ve 35 milyon para cezasına mahk m etti. Hapis cezaları da 249 milyon 548'er bin lira para cezasına dönüştürüldü. Kimlik tespiti yapmayan mahkemenin ceza verdiği en ilginç isimler yaşamını yitiren gazeteci Ayşenur Zarakolu ile ölen Nebahat Altıok oldu. 
     
Belediye Başkanı'na 'anıran eşek' davası      Aydın Belediye Başkanı İlhami Ortekin hakkında, basın toplantısında söylediği "İnsan suretindeki eşekler anırıyor" sözü nedeniyle "Basın yoluyla sövme" suçundan Asliye Ceza Mahkemesi'nde dava açıldı. Ortekin, bu sözleri, kendisi için "çoluk çocuksuz başkan" diyen Astis Yönetim Kurulu Üyesi Hasan Yemet'e atfen söylediğini, kendisinden davacı olan eski Belediye Başkanı Hüseyin Aksu ile eşine yönelik suçlamada bulunmadığını savundu. Duruşma ertelendi. 
     
Afyon'da hortum çatıları uçurdu      Afyon'un Şuhut ilçesine bağlı Efe beldesinde yağış ve fırtınayla birlikte önceki gün meydana gelen hortumda 13 ev ve besihanenin çatısı uçtu. Korku ve paniğe neden olan hortumda ölen ya da yaralanan olmazken, 10 milyar liralık maddi hasar meydana geldi. Hasar tespit çalışmalarının başlatıldığını belirten Şuhut Kaymakamı İhsan Kara, hortumun belli bir güzerg hı izlemesi nedeniyle beldede hasara yol açmadığını bildirdi. 
     
Zeytinburnu'nda otoparkçıya infaz      Zeytinburnu'nda otoparkçılık yapan bir kişi silahlı saldırıda hayatını kaybetti. Beştelsiz Mahallesi'ndeki bir akaryakıt istasyonunun önünde duran 40 yaşındaki Nizamettin Okay'a kimliği belirsiz kişilerce ateş açıldı. Vücuduna sekiz kurşun isabet eden Okay, İstanbul Tıp Fakültesi Hastanesi'ne götürülürken öldü. Okay'ın "kan davası" nedeniyle öldürüldüğü tahmin ediliyor. 
     
Bingöl'de çatışma 1 PKK'lı öldürüldü      Bingöl Yayladere'nin Dalbasan mezrası yakınlarında 8 askeri yaralayan PKK KADEK teröristlerlerden biri öldürüldü. Operasyonda 8 kişi de gözaltına alındı. Aralarında iki köy muhtarının da bulunduğu 8 kişiden 7'si tutuklandı. Diyarbakır'ın Hazro ilçesinde de bir ihbarı değerlendiren güvenlik güçleri, Koçbaba köyüne düzenledikleri operasyonda, PKK KADEK'e ait roket-atar ve el bombası ele geçirildi. 
     
Düğünde kanlı hesaplaşma 2 ölü      Bolu'da aralarında eski bir anlaşmazlık bulunan nakliyat şirketi sahibi Birol Çavuşoğlu ile akaryakıt istasyonu sahibi Esat Bayrak, Karacasu Termal Otel'de işadamı Hüseyin Tekin'in oğlunun düğününde karşılaşınca kan döküldü. Düğünün yapıldığı otelin bahçesine çıkan ikiliden Bayrak, Çavuşoğlu'nu ve kavgayı ayırmaya çalışan otel müdürü Sami Şengül'ü öldürdü. Linç edilmek istenen Bayrak'ı jandarma kurtardı. Olayla ilgili soruşturma başlatıldı. 
     
Sahte Alman doktor yakalandı      Türkiye'de yüzlerce kanserli hastaya ilaç ve umut dağıtarak trilyonlarca liralık haksız kazanç elde ettiği iddia edilen Alman uyruklu sahte doktor Johannes Frederich Hendel 51 , Milas - Bodrum Havalanı'nda yurtdışından getirdiği ithali yasak 169 kutu ilaçla gözaltına alındı. Evindeki aramada da 60 koli ilaç ve sahte doktor diplomaları bulunan Hendel, ilaç kaçakçılığı, dolandırıcılık, vergi kaçakçılığı ve sahtek rlık suçlarından adliyeye sevk edilecek. 
     

</TEXT>
</DOC>
