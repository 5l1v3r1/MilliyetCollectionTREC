<DOC>
<DOCNO> 183802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/dunya/dun02.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın tek galibi Kürtler 
</HEADLINE>
<TEXT>

      DIŞ HABERLER SERVİSİ 

   
   İngiltere'de yayımlanan Sunday Telegraph gazetesi, Irak savaşından kazançlı çıkan tek tarafın, Iraklı Kürtler olduğunu yazdı. 
   Sunday Telegraph'ın Dış Haberler Editörü John Simpson imzalı haberde, Irak'taki Kürt grupların, ABD'ye, savaş sırasında koşulsuz destek sağlama politikası güderek, beş bakanlık kaptıkları belirtildi. En önemli bakanlıklardan biri olan Dışişleri Bakanlığı'nın başına, Kürdistan Demokratik Partisi'nden KDP Hoşyar Zebari'nin getirildiğine dikkat çeken Simpson, savaş sırasında, kendi konvoyları ABD güçleri tarafından yanlışlıkla vurulup 18 peşmerge ve KDP lideri Barzani'nin kardeşinin öldüğü saldırının ardından bile Kürtlerin ses çıkarmadığını hatırlattı. ABD'nin, savaşın ardından güvenliği sağlayamadığını, üstelik savaşın uzun vadede Ortadoğu'yu fena halde karıştıracağını yazan Simpson, "Savaşta tek kazanan Kürtler oldu" dedi. Simpson, geçtiğimiz hafta Erbil'de düzenlenen bombalı saldırıdan, terör örgütü PKK'yı sorumlu tutanlar olduğuna da haberinde yer verdi ve "Biz h l buradayız" demek isteyen PKK militanlarının saldırı düzenlemiş olabileceğini yazdı. 
   
</TEXT>
</DOC>
