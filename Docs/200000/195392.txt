<DOC>
<DOCNO> 195392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/ekonomi/eko06.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Krediyi al, 4 ay sonra öde 
</HEADLINE>
<TEXT>

   Tüketici kredilerinin geri ödenmesinde Denizbank ilk 4 ay, Vakıfbank da ilk 3 ay ödemesiz uygulama başlattı 
   EKONOMİ SERVİSİ 
   
   Faizlerin düşmesi ve ekonominin canlanması, bankaların tüketici kredilerini cazip hale getirdi. Bankalar, tüketici kredi faizlerini 2001 krizi öncesi rakamlarına kadar düşürdü. Vakıfbank'tan yapılan açıklamada, taksitli ihtiyaç kredilerinde uygulanan ilk üç aylık ödemesiz dönemin otomobil, ikinci el otomobil ve konut kredilerinde uygulanmaya başlandığı belirtildi. Vakıflar Bankası tüketici kredilerinde 24 aya kadar yüzde 2.55 faiz uyguluyor. 
   Denizbank ise iki hafta önce başlattığı uygulama ile tüketici ve taşıt kredisi almak isteyenler için cazip koşullar getirdi. Buna göre Denizbank'tan yüzde 3.25 ile tüketici kredisi yüzde 2.50 ile taşıt kredisi alanlar dört ay sonra ödemeye başlayacaklar. 
   Bankalar, krizin etkili olduğu 2001 yılında tüketici kredisi faizlerini yüzde 12'lere kadar çıkarmıştı. 
   
   
</TEXT>
</DOC>
