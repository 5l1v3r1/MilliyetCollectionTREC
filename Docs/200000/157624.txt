<DOC>
<DOCNO> 157624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sondun28.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın adamlarına işkence için ''heavy metal'' dinletiliyor.. 
</HEADLINE>
<TEXT>

     Irak'taki Amerikan askerlerinin, devrik Saddam Hüseyin rejiminin adamlarını konuşturmak için, heavy metal müzik ve çocuk şarkıları dinlettiği bildirildi. 
     Amerikan Newsweek dergisinin haberine göre, Iraklılar, bu tür müziği, ''Amerikan kültürüyle yapılan bir saldırı'' olarak görüyor. 
     Iraklıları konuşturmak için dinletilen şarkılar arasında, aktör Vin Diesel'in ''XXX'' adlı filmindeki ''Bodies'' ve ünlü heavy metal grubu Metallica'nın ''Enter Sandman'' parçaları bulunuyor. 
     Çocuk şarkıları olarak da, Susam Sokağı'nın ana tema müziği ve çizgi film kahramanı mor dinazor Barney'nin mırıldandığı şarkı kullanılıyor. 
     Newsweek'e konuşan bir Amerikalı yetkili, ''inanın, çok iyi işleyen bir yöntem. Çünkü Iraklılar bu müziğe dayanamıyor. Mesela heavy metali hiç duymamışlar'' dedi. 
     
</TEXT>
</DOC>
