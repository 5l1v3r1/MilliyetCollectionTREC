<DOC>
<DOCNO> 197911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/spor/spo15.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   'Muzzy'nin fiyatı    SEZON sonunda sözleşmesi bitecek olması nedeniyle transfer piyasasında adı geçen Mustafa İzzet'in teknik direktörü Micky Adams, bu oyuncuyu bırakmak istemediklerini açıkladı. Leicester City çalıştırıcısı, "Muzzy için gelen teklif sadece 500 bin pound. Aston Villa bu transferi gerçekleştirmek istiyorsa daha fazla vermeli" dedi. 
   
   Çizme'de savaş    INTER Başkanı Massimo Moratti, Modena'yı 2-0 mağlup eden ezeli rakibi Juventus'u sportmen davranmadığı gerekçesiyle eleştirdi. Attıkları ilk golde Tacchinardi'nin baraj kurulmadan serbest vuruşu kullandığını söyleyen Moratti, "Juve hep böyle davranıp maçlar, şampiyonluklar kazanıyor" ifadesini kullandı. 
   
   Hesap başka    SERBEST ve grekoromen stilde üçer güreşçisinin Olimpiyat barajını aşmasıyla yetinmeyen Türkiye, diğer sporcularının da Olimpiyat vizesini alması için iki uluslararası turnuvayı bekleyecek. Serbestte, Slovakya ve Bulgaristan'da, grekoromende de Sırbistan - Karadağ ve Özbekistan'da yapılacak güreşler sporcuların kaderini belirleyecek. 
   
   
</TEXT>
</DOC>
