<DOC>
<DOCNO> 195650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/spor/bbas.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim tutar Efes'i 
</HEADLINE>
<TEXT>

   Lacivert - Beyazlılar, Euro Lig'deki ikinci maçını da farklı kazanarak ikinci sıradaki yerini korudu. Ülker ise Partizan deplasmanında ağır bir yara aldı 
   
   'Savunma sayesinde' 
   BASKETBOLDA Avrupa Ligi'nde Efes Pilsen ikide iki galibiyetle grupta ikinci sıradaki yerini korurken, Ülker ise Belgrad deplasmanında Partizan'a teslim olunca liderlikten dördüncülüğe indi. Fransız ASVEL'i İstanbul'da farklı geçen Efes, lider Valencia'yı averajla takibini sürdürdü. Efes coachu Oktay Mahmuti, "Bu kadar rahat bir galibiyeti biz de beklemiyorduk. Ancak etkili savunmayla ilk yarıda maçı kopardık" dedi. 
   
   İbrahim problemi 
   ÜLKER menajeri Tolga Öngören ise Partizan önünde savunma ribauntlarında etkisiz kaldıklarını belirterek, "Şut yüzdemiz de düşük kaldı. İbrahim'i sakatlığı nedeniyle çok az kullanabildik. Booker'ın ilk yarıyı sayısız kapaması da olağan birşey değil" diye konuştu. İstatistiklerde Efes, en az sayı yiyen takımlarda 59.5 ortalamayla ikinciliğe yerleşti. Asistte ise Kerem Tunçeri toplam 12 asistle 4. durumda bulunuyor. 
   
   PUAN DURUMU    A GRUBU TAKIMLAR O G M A Y P Barcelona 2 2 - 138 119 4 Olimpija 2 2 - 160 156 4 Partizan 2 1 1 144 137 3 Ülkerspor 2 1 1 143 146 3 AEK 2 1 1 148 152 3 Cibona 2 1 1 132 148 3 Pau Orthez 2 - 2 160 163 2 Lottomatica 2 - 2 136 140 2 
   SONUÇLAR Barcelona - Cibona 77 - 60, AEK - Lottomatica 79 - 77, Partizan - Ülker 77 - 68, Pau Orthez - Olimpija 89 - 91 
   
   PUAN DURUMU    C GRUBU TAKIMLAR O G M A Y P Pamesa V. 2 2 - 166 133 4 Efes Pilsen 2 2 - 156 127 4 I.Slask W. 2 2 - 149 133 4 TAU Ceramica 2 1 1 182 179 3 ASVEL Lyon 2 1 1 135 158 3 Olympiakos 2 - 2 149 159 2 Alba Berlin 2 - 2 142 158 2 Benetton 2 - 2 156 188 2 
   SONUÇLAR Efes Pilsen - ASVEL 69 - 44, Alba Berlin - I.Slask 53 - 67, Benetton - TAU 92 - 99, Olympiakos - Pamesa Valencia 69 - 77. 
   
   Potada derbi günü    BASKETBOL Ligi'ndeki derbide ezeli rekipler Beşiktaş ile Fenerbahçe bugün karşı karşıya gelecek. BJK Süleyman Seba Spor Salonu'nda saat 16.30 başlayacak karşılaşma öncesinde ev sahibi Beşiktaş, ligde 5 maçta 4 galibiyetle 4. sırada bulunuyor ve Galatasaray'ın ardından Fenerbahçe'yi de yenmeyi hedefliyor. Ligde 10. durumdaki Fenerbahçe ise son iki maçtaki çıkışını sürdürmek için sahaya çıkacak. 
   
   Diğer Maçlar 
   Haldun Alagaş Salonu 
   17.00 Tekel - Efes Pilsen 
   Bursa Atatürk Salonu 
   14.30 Tofaş - Galatasaray 
   Ankara Atatürk Salonu 
   16.00 B.Kolej - O.Renault 
   
   
</TEXT>
</DOC>
