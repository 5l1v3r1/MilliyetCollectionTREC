<DOC>
<DOCNO> 189715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sontur06.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul... Kilit noktalar trafiğe kapalı.Alternatif yollar için... 
</HEADLINE>
<TEXT>

     İstanbul'da bugün, 29 Ekim Cumhuriyet Bayramı'nın provası ve Avrasya Maratonu nedeniyle bazı yollar trafiğe kapatıldı. 
     29 Ekim Cumhuriyet Bayramı'nın 80. yıldönümü kutlamaları çerçevesinde, bugün Vatan Caddesi'nde yaya ve motorlu tüm unsurların katılımıyla genel prova gerçekleştiriliyor. 
     İstanbul Emniyet Müdürlüğü Basın Protokol ve Halkla İlişkiler Şube Müdürlüğü'nden yapılan açıklamada, prova nedeniyle, Topkapı-Mahmutbey Köprüsü-Millet Caddesi ve Oğuzhan Caddesi'nin, 08.00 ile 15.00 saatleri arasında araç trafiğine kapatıldığı belirtilerek, bu güzergahları kullanacak vatandaşlar uyarıldı. 
     
     AVRASYA MARATONU 

     Avrasya Maratonu nedeniyle de koşunun yapılacağı güzergahlar araç trafiğine kapatıldı. Trafiğe kapatılacak yollar şöyle 
''-Boğaziçi Köprüsü gişelerinden 500 metre yukarıdaki park sahası çıkışından başlayarak buraya çıkan tüm ara yollar, 
-Boğaziçi Köprüsü geliş-gidiş olarak, 
-Mecidiyeköy girişi, tercihli yol Mecidiyeköy otobüs durağı, 
-Şişli Camii önü, Şişli, Osmanbey, Harbiye, Divan Oteli Kavşağı bu yola çıkan tüm ara yollar geliş ve gidiş olarak, 
-Taksim'e çıkan bütün cadde ve sokaklar Gümüşşuyu, İstiklal, Sıraselviler ve Tarlabaşı-Taksim çıkışı, Tarlabaşı Bulvarı ve bu bulvara çıkan tüm cadde ve sokaklar, 
-Şişhane Meydanı, Perşembe Pazarı, Karaköy-Fındıklı-Kabataş-Dolmabahçe arası Meclis-i Mebusan Caddesi, 
-Beşiktaş Akaretler-Dolmabahçe arası Dolmabahçe Caddesi, 
-Atatürk Köprüsü, Atatürk Bulvarı-N. Kemal Caddesi, Sahil Kennedy Caddesi Cem otelleri önüne kadar, Cem otelleri önü-Sahil Kennedy Caddesi-Sirkeci-Eminönü ve Galata Köprüsü.'' 
     
     ALTERNATİF YOLLAR 

     Sürücülerden, alternatif olarak Fatih Sultan Mehmet Köprüsü'nü kullanmaları istendi. 
     Ayrıca, Mecidiyeköy-Taksim-Divan Kavşağı arasını kullanacak sürücüler Halaskargazi ve Cumhuriyet Caddesi'ni, 
-Divan kavşağından Dolapdere-Kasımpaşa-Kulaksız-Halıcıoğlu istikametine gidecek sürücüler Piyalepaşa Bulvarı ve istikametini, 
-Eminönü'nden Beşiktaş yönüne gidecek sürücüler Balat-Haliç-E-5-Barbaros Bulvarı istikametini, 
-Beşiktaş'tan Karaköy yönüne gidecek sürücüler Spor Caddesi-Bayıldım Caddesi-Fındıklı-Salıpazarı-Karaköy istikametini, 
-Sahil Kennedy Caddesi'ni kullanmak isteyen sürücüler ise 08.00-14.00 saatleri arasında E-5 güzergahını kullanabilecekler. 
     
</TEXT>
</DOC>
