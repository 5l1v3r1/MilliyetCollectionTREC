<DOC>
<DOCNO> 186979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun08.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
44 milyon dolarlık ısırık... 
</HEADLINE>
<TEXT>

     ABD'de Las Vegas kentinin ünlü MGM Mirage otelinde birlikte şov yaptıkları Roy Horn'u ısıran kaplan, tam 44 milyon dolarlık zarara ve 267 kişinin işsiz kalmasına yol açtı. 
     Otel yöneticileri, ''şovun, otelin en büyük gelir kaynaklarından birini oluşturduğunu ve 1990'dan bu yana büyük ilgi gördüğünü'' belirttiler. 
     Kaplanın boynundan ısırdığı şovmenin durumunun ciddiyetini koruduğu belirtildi. 
     Olay yüzünden 10 yıldan uzun zamandır ilgiyle izlenen ''Siegfried and Roy'' adlı şov kaldırılırken, programın hazırlanmasında görev alan 267 kişinin işsiz kaldığı bildirildi. 
     Otel yetkilileri, şovun Las Vegas tarihindeki en başarılı şov olduğu konusunda görüş birliği içinde bulunuyor. 
     Yılda 400 bin seyirci çeken şovun otele 44 milyon dolar gelir sağladığı, merkezi New York'ta bulunan ''UBS Yatırım Araştırmaları'' kurumu tarafından ifade edildi. 
     Horn'u ısıran Montecore adlı 7 yaşındaki beyaz Bengal kaplanı, kuduz olması tehlikesine karşı 10 gun süreyle karantinada tutulacak. 
     
</TEXT>
</DOC>
