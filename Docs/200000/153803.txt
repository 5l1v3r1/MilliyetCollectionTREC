<DOC>
<DOCNO> 153803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sonspo33.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Olay adam' Nouma'nın sözleşme feshi borsaya bildirildi... 
</HEADLINE>
<TEXT>

     Beşiktaş Kulübü, ''olay adam'' haline gelen Fransız futbolcusu Pascal Nouma'nın sözleşmesini feshettiğini Borsa'ya bildirdi. 
     Beşiktaş Futbol Yatırımları Sanayi ve Ticaret A.Ş'den Borsa'ya gönderilen yazıda, ''Şirketimiz ile futbolcumuz Pascal Olivier Nouma arasındaki sözleşme, Türkiye Futbol Federasyonu Disiplin Yönetmeliği'nin 31 B maddesi uyarınca feshedilmiştir'' denildi. 
     Nouma, Fenerbahçe maçında attığı gol sonrası yaptığı hareket nedeniyle kulüp yönetimi tarafından önce kadro dışı bırakılmış ve sözleşmesinin feshedileceği açıklanmış, Futbol Federasyonu Profesyonel Futbol Disiplin Kurulu da bu futbolcuya 7 ay hak mahrumiyeti cezası vermişti. 
     Öte yandan Beşiktaş'ın, Vakıfbank ile yürüttüğü kredi kartı sponsorluğu sözleşmesini 3 yıl daha uzattığı Borsa'ya bildirildi. 
     




</TEXT>
</DOC>
