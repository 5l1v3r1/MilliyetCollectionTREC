<DOC>
<DOCNO> 179857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur33.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocasının başına piknik tüpüyle vurup öldürdü 
</HEADLINE>
<TEXT>

     Kağıthane'de stilist bir kadın, 2 yıllık eşini başına piknik tüpüyle vurarak öldürdüğü iddiasıyla gözaltına alındı. 
     Sanayi Mahallesi Yavuz Sultan Selim Caddesi Basamak Sokak 1 numarada bulunan apartmanın 2'nci katındaki dairenin önünde, çuval içerisinde bir erkek cesedi bulundu. 
     Cesedin aynı kattaki dairede eşiyle birlikte oturan İbrahim Arabacı'ya 29 ait olduğu ve bu kişinin başına sert bir cisimle vurularak öldürüldüğü belirlendi. 
     Sesler üzerine oturduğu daireden çıkan Sevilay Arabacı'nın da 28 , ''eşinin cesedini ilk görüyormuş gibi sinir krizleri geçirdiği ve ağladığı'' öne sürüldü. 
     Olay yerine gelen polisin, Arabacı çiftinin dairesinde yaptığı incelemede yatak odası ve yatak çarşaflarında kan izlerine rastlaması üzerine, Sevilay Arabacı gözlem altına alındı. 
     Sevilay Arabacı'nın ilk ifadesinde, ''olaydan önceki 2 gece eve gelmeyen eşi ile 2'nci evlilik yıldönümü olan dün tartıştıklarını ve gece uyurken başına piknik tüpüyle vurarak öldürdüğünü, daha sonra da cesedini bir çuvala koyarak kapının önüne bıraktığını'' anlattığı kaydedildi. 
     Başka bir kadınla ilişkisi bulunduğu ve eşinden boşanmayı planladığı ileri sürülen İbrahim Arabacı'nın, bir bankanın hukuk işlerinde görevli olduğu bildirildi. 
     
</TEXT>
</DOC>
