<DOC>
<DOCNO> 165719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/ekonomi/eko07.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizi göremeyen basiretsiz tüccardır 
</HEADLINE>
<TEXT>

"Kriz belirtilerine rağmen dövizli sözleşme yapan, basiretli tüccar değildir" yorumunu yapan Yargıtay, Türk ekonomisini eleştirdi 
     EKONOMİ SERVİSİ 

     Yargıtay, devalüasyondan önce döviz üzerinden kira sözleşmesi yapan bir firmanın "kira uyarlaması" yapılması talebini reddederken, Türk ekonomisi için eleştirel bir analiz yaptı. 
     Karara konu olay, İzmir'de bir firmanın 1 Ekim 2000'de aylık 2.000 dolar üzerinden 5 yıl süreli kira sözleşmesi imzalamasıyla başladı. Kasım 2000'de başlayan kriz sürecinden sonra yapılan devalüasyondan sonra doların değeri yaklaşık iki kat artınca, firma İzmir 9. Asliye Hukuk Mahkemesi'nde "kira uyarlama" davası açtı. Kiranın, "kriz öncesindeki TL karşılığı üzerinden kriz sonrası dolar miktarına çevrilmesine" karar veren mahkeme, yeni kirayı 1.200 dolar olarak belirledi. 
     Kiraya verenin temyiz talebini görüşen Yargıtay 13. Hukuk Dairesi bu hükmü bozduktan sonra yerel mahkeme kararında direnince, konu Yargıtay Hukuk Genel Kurulu'nda kesin sonuca bağlandı. 
     Yerel mahkemenin kararını oybirliğiyle bozan Genel Kurul, gerekçeli kararında, "alınan tedbirlere rağmen ekonominin istikrarlı duruma gelmediğinin bilinen bir gerçek olduğunu" vurguladı. 
     
     İstikrarsız ekonomi 
     Analizde şöyle denildi "Türkiye'de yıllardan beri ekonomik paketler açılmakta, ancak istikrarlı bir ekonomiye kavuşulamamaktadır. Devalüasyonların ülkemiz açısından önceden tahmin edilemeyecek bir keyfiyet olmadığı, kur politikalarının güvenilir olmadığı bir gerçektir. Nitekim kira sözleşmesinin yapıldığı tarihten 1 ay sonra Kasım 2000 ve bundan kısa bir süre sonra da Şubat 2001'de ekonomik kriz meydana gelmiştir. Devalüasyon ve krizlerin bir anda oluşmadığı bir gerçektir. Davacı tacirin krizin işaretlerinin belli olduğu bir dönemde Kasım 2000 krizinden 20 gün önce döviz üzerinden kira sözleşmesi yaparak basiretli bir tacir olarak davranmadığı sonucuna varılmalıdır." 
     
     Dövizli kiracının macerası 

</TEXT>
</DOC>
