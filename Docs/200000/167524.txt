<DOC>
<DOCNO> 167524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/sontur19.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ''Neresinden bakarsanız bakın yakışık almayan bir iş'' 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Süleymaniye'de 11 Türk askerinin gözaltına alınmasının ''Yakışık almayan bir iş'' olduğunu belirtti. 
     Gül, Kayseri girişindeki zabıta kontrol merkezinde, Vali Nihat Canpolat, Büyükşehir Belediye Başkanı Mehmet Özhaseki, daire müdürleri ve partililerce karşılandı. 
     Gazetecilerin soruları üzerine, olayı, dün Londra'dan gelince havaalanında öğrendiğini belirten Gül, şunları söyledi 
     ''Gece yarısına kadar durumu takip ettik. Gece yarısı da Dışişleri Bakanı Colin Powell ile görüştüm ve bunun kabul edilemez bir şey olduğunu söyledim. Neresinden bakarsanız bakın, yakışık almayan bir iş. İki müttefik ordu arasında bu tür şeylerin olması kabul edilemez. Gerek Ankara, gerek Washington nezdinden bütün temaslar devam ediyor. Bugün de Silopi'den gerek askeri gerekse üst düzey yetkili bir heyet, Süleymaniye'ye hareket etti. Ümit ediyorum kısa zamanda bu iş orda biter.'' ''Silopi'deki sınır kapısının kapatılması bu işle mi ilgili '' şeklindeki soruya Gül, ''Hayır sınır kapısı kapalı değil, Sınır kapısı açık çalışıyor. Sınır kapısında bazı kısıtlamalar var'' diye yanıtladı. 
     
</TEXT>
</DOC>
