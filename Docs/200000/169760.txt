<DOC>
<DOCNO> 169760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko03.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak savaşının ABD'ye maliyeti 48 milyar dolar 
</HEADLINE>
<TEXT>

     ABD Savunma Bakanlığı Pentagon , Irak savaşının Washington'a bugüne kadarki maliyetinin yaklaşık 48 milyar doları bulduğunu ve Eylül ayı sonuna kadar bu rakamın 10 milyar dolar daha artacağını bildirdi. 
     Pentagon'un bütçe sorumlusu Dov Zakheim, yaptığı açıklamada, hesaplanan bugüne kadarki masraflara, 20 Mart'ta başlayan savaş dönemi 1 Mayıs'a kadar , savaş sonrası istikrar çabaları giderleri ile savaş öncesi 30 milyar doları bulan, birliklerin bölgeye kaydırılması ve buna bağlı tesislerin inşası gibi harcamaların dahil olduğunu söyledi. 
     Zakheim, yaklaşık 2 aydır süren Irak'ta istikrar çabalarıyla, yeniden inşanın gelecek yılki maliyetini tahmin edemediğini, çünkü, gelecekte bölgede ne kadar Amerikan askeri varlığının kalmasının gerektiğinin hala belli olmadığını kaydetti. 
     Irak'a barış gücü çerçevesinde yabancı askerler geldiği zaman tablonun daha netleşeceğini ifade eden Zakheim, ''Eylül ayı sonunda yeni birlikleri, ülkenin Irak durumunu göreceğiz ve daha iyi tahmin olanağımız olacak'' dedi. 
     Pentagon'a göre ABD'nin Irak'ta savaş sonrası istikrar çabaları için Eylül ayına kadar ayda yaklaşık 4 milyar dolar gideri olacağı, harcamaların mali yıl sonu olan 30 Eylül'e kadar da yaklaşık 58 milyar doları bulacağı tahmin ediliyor. 
     
</TEXT>
</DOC>
