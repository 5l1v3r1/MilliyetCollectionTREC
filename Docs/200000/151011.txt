<DOC>
<DOCNO> 151011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo06.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbide ilk heyecan.. Kimler ilk kez derbide oynayacak 
</HEADLINE>
<TEXT>

     Beşiktaş ile Fenerbahçe arasında yarın yapılacak derbi öncesinde her iki takımda da ilk kez derbi maçta forma giyecek pekçok oyuncu bulunuyor. 
     Ezeli maça evsahipliği yapacak Beşiktaş'ın mevcut kadrosunda, siyah-beyazlı formayla daha önce Fenerbahçe derbisi oynamamış 8 futbolcu yer alıyor. 
     İlk yarıdaki erteleme maçında oynayamayan yedek kaleciler Göksel Gencer ve Yasin Yıldız ile Niyazi Güney, Zafer Demiray, Ali Cansun Begeçaslan, Eser Yağmur ve devre arası takıma katılan Frederico Giunti ve Marius Maldarasanu, henüz Fenerbahçe'ye karşı Beşiktaş forması giyemedi. 
     Fenerbahçe'de ise yedek kaleciler Volkan Demirel ve Recep Biler'in yanısıra Semih Şentürk, Cem Karaca, İsmail Güldüren ve devre arasında takıma katkılan Erhan Albayrak, Kemal Aslan, Vladimir Beschastnykh ve Sergei Rebrov, henüz Beşiktaş'a karşı Fenerbahçe forması giymedi. 
     
     FENERBAHÇE ''YENİLENDİ'' 
     Fenerbahçe'nin yarınki derbi maç öncesi kadrosunda, yaklaşık 2.5 ay önce yapılan ilk yarıdaki erteleme maçında Beşiktaş'a karşı forma giymiş 6 oyuncu bulunmuyor. 
     2 Şubat'taki maçta Beşiktaş'a karşı forma giyen Ogün Temizkanoğlu, Abdullah Ercan, Ariel Ortega ve Serhat Akın, çeşitli nedenlerden dolayı şu andaki kadroda bulunmuyor. 
     Bu arada yine ilk yarıdaki maçta oynayan Hakan Bayraktar ile Ceyhun Eriş de teknik heyet kararıyla derbi maç kamp kadrosuna alınmadı. 
     
     SERGEN'İN 3 GOLÜ VAR 
     Beşiktaş'ın mevcut kadrosunda, daha önceki maçlarda Fenerbahçe'ye gol atmış 7 futbolcu bulunuyor. 
     Siyah-beyazlılarda Sergen Yalçın'ın 3, Ronaldo Guiaro ve Tayfur Havutçu'nun 2'şer, Ahmet Dursun, Yasin Sülün, Pascal Nouma ve Serdar Topraktepe'nin de Fenerbahçe'ye karşı 1'er golü var. 
     
     FENERBAHÇE'NİN GOLCÜLERİ KADRO DIŞI 
     Fenerbahçe'nin derbi maç öncesi kadrosunda, daha önceki yıllarda Beşiktaş'a gol atan oyuncu bulunmuyor. 
     Sarı-lacivertli takımda daha önce Beşiktaş'a gol atan oyunculardan Serhat Akın 3 , Abdullah Ercan ve Yusuf Şimşek, halen kadro dışı bulunuyor. 
     





</TEXT>
</DOC>
