<DOC>
<DOCNO> 157868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sonspo28.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon boksör, merdiven boşluğuna düşerek öldü... 
</HEADLINE>
<TEXT>

     Eski şampiyon Sovyet boksör Aleksandr Miroshnichenko, merdiven boşluğuna düşerek öldü. 
     Polis sözcüsü Yelena Kasharina, 1988 Seul Olimpiyatları'nda süper ağır sıklette Sovyetler Birliği'ne bronz madalya kazandıran 38 yaşındaki Kazak Miroshnichenko'nun Kazakistan'ın kuzeyinde bulunan memleketi Kustanai kasabasında oturduğu apartmanın zemininde ölü bulunduğunu söyledi. 
     Kasharina, 2 kez SSCB şampiyonu olan Miroshnichenko'nun komşularının oldukça güçlü bir düşme sesi duyduklarını belirterek, ölüm nedenini araştırdıklarını açıkladı. 
     Kazakistan Milli Olimpiyat Komitesi Başkanı Anatoly Saranin, büyük bir boksör olan Miroshnichenko'nun akıl almaz ölümü nedeniyle büyük bir üzüntü içinde olduklarını söyledi. 
     Aleksandr Miroshnichenko, Kazakistan'ın genç boksörler yetiştirmesine de önayak olmuştu. 
     
</TEXT>
</DOC>
