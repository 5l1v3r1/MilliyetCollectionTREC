<DOC>
<DOCNO> 168614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/ekonomi/eko09.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Doğrudan gelir desteği 10 gün içinde ödenecek' 
</HEADLINE>
<TEXT>

     ANKARA Milliyet 

     Başbakan Tayyip Erdoğan, 867.3 trilyon lirası ödenen doğrudan gelir desteğinin kalan 378 trilyonluk bölümünün 10 gün içinde çiftçilere ödeneceğini söyledi. Dün akşam yayınlanan Ulusa Sesleniş programının büyük bir bölümünü tarıma ayıran Erdoğan, üretimi artırmak için 25 bin köye 5 bin yetişmiş eleman gönderileceğini belirtti. Erdoğan, şekerpancarı ekememekten doğan gelir kayıplarının, telafi edici ödeme olarak karşılanacağını ve böylece, kotaya bağlı olarak üretimden çekilen üreticilerin o alan için uğrayacağı gelir mağduriyetinin giderilici ödemeler yapılacağını kaydetti. Erdoğan alternatif ürün olarak mısır yetiştiren üreticilere dekar başına 132 milyon lira, ayçiçeği yetiştiren üreticilere dekar başına 126 milyon lira, soya yetiştiren üreticilere dekar başına 116 milyon lira ve çok yıllık yem bitkisi yetiştiren üreticilere dekar başına 94 milyon lira ödeneceğini bildirdi. 
     

</TEXT>
</DOC>
