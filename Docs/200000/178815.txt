<DOC>
<DOCNO> 178815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur58.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkunç cinayete 7 tutuklama... 
</HEADLINE>
<TEXT>

     Aydın'da akli dengesi yerinde olmayan 3 çocuk annesi kadının tecavüze uğradıktan sonra öldürülüp stada asılmasıyla ilgili gözaltına alınan 9 sanıktan 7'si, çıkarıldığı mahkemece tutuklandı. 
     Cumhuriyet Savcılığı'nca 3 gün ek gözaltı süresi verilen sanıklar, Ömer Topçuoğlu 35 , Ahmet Uyaroğlu 30 , Ü.E. 21 , A.E 16 , İ.A 16 , A.K 16 , V.C 14 , K.P 16 ve C.K 15 , çok geniş güvenlik önlemleri altında getirildiği Aydın Adliyesi'nde Cumhuriyet Savcısına ifade verdiler. 
     İfadeleri alınan sanıklar, savcılık tarafından Sulh Ceza Mahkemesi'ne sevk edildi. 
     Bu arada mahkeme heyeti, salonun küçük olması ve güvenlik açısından, duruşmayı 1. Ağır Ceza Mahkeme Salonu'na aldı. 
     Mahkeme heyeti, yaklaşık 8 saat süren duruşma sonucu A.K ve Ü.E'yi tutuksuz yargılanmak üzere serbest bırakırken, diğer 7 sanığın tutuklanmasına karar verdi. 
     
     OLAY 
     Aydın'da 3 gün önce meydana gelen olayda, akli dengesi yerinde olmayan Hatice Belketin 24 isimli evli ve 1 çocuk sahibi kadın, tecavüze uğradıktan sonra öldürülmüş olarak Çeştepe Belediyesi'ne ait stadyum tribünlerinde asılı olarak bulunmuştu. 
     
</TEXT>
</DOC>
