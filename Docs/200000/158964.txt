<DOC>
<DOCNO> 158964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/yasam/yas06.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beslenmede' şarap iddiası 
</HEADLINE>
<TEXT>

Bir gezi sırasında öğrencilerin gizlice şarap içtiği iddia edilen Devrek İstiklal İlköğretim Okulu yönetimi hakkında soruşturma açıldı 
     ÖNDER YILMAZ Milliyet 

     Karadeniz'in şirin ilçelerinden Devrek, ilkokul öğrencilerine şarap içirme skandalıyla çalkalanıyor. 
     Ailelerin şik yeti üzerine Zonguldak İl Milli Eğitim Müdürlüğü, İstiklal İlköğretim Okul yönetimi hakkında soruşturma başlatırken, müdür ve öğretmenler ise, 'Şarap içirmedik ama kontrol dışı alışveriş olabilir' diyerek kendilerini savundu. Devrek İstiklal İlköğretim Okulu'nun 10 - 11 Mayıs'ta Nevşehir'e düzenlediği geziye katılan çocuklar ve aileleri gezide yaşananları anlattı. 
     
     'Tadına bak dediler' 
     Geziye katılan öğrenciler şunları söyledi 
     Ş.A 13 - İstiklal İlköğretim Okulu 7. sınıf öğrencisi "Avanos'taki çömlekçide öğretmenlerimize şarap ikram edildi. Bazı arkadaşlarım çömlek yapımını seyretti bazıları arkaya geçip gizlice ikram bardaklarından şarap içti. Bir ara Nurhan Alabaş öğretmenimiz içtiği bardaktan bir arkadaşımıza 'İstersen tadına bak' dedi. Tattılar ve oradan Ürgüp'e gittik. Burada şarap fabrikasını uğradık. Satış reyonunda öğretmenimiz Faik Mekik Gezi Kolu Rehber Öğretmeni 'İsteyen ailesine hediyelik şarap alabilir' dedi. Bazılarımız aldı. Dönüşte, mola yerinde şarapları otobüsün arkasında içmeye başladılar." 
     Y.K 13-İstiklal İlköretim Okulu 7. sınıf öğrencisi Avanos'daki çömlekçide, öğretmenlerimiz verilen şarabı içti. Bazı arkadaşlarımız da gizlice içti. Ürgüp'deki şarap reyonunda isteyenler şarap aldı, istemeyenler almadı. 
     
     'Bunlar iftira' 
     Ş.A. otobüste olanları ailesine anlatınca baba Emrullah Akdoğan, okul yönetimi ile bağlantıya geçti. 14 Mayıs'ta Okul Aile Birliği skandalı tartıştı. 
     Toplantıda okul müdürü İsmet Mandracı, öğretmenler ve birçok aile çocuklarının içki içmediğini belirterek, Akdoğan'ın iftira attığını dile getirdi. Aile Birliği imzalı bir bildiri yayınlayarak, 'asılsız iddialarla okul kadrosunun yıpratılamayacağını' savundu. Ancak skandalla ilgili Milli Eğitim İl Müdürülğü'nün soruşturmasının yanı sıra Devrek savcılığı da inceleme başlattı. Polis, okul yöneticileri ile velileri gözetiminde öğrencilerin ifadelerini aldı. 
     

</TEXT>
</DOC>
