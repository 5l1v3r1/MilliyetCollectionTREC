<DOC>
<DOCNO> 172208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sontur32.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahve yapmayan yengesini hastanelik etti... 
</HEADLINE>
<TEXT>

     Antalya'da bir kişi, kendisine kahve yapmayan yengesini dövdü. 
     Kanal Mahallesi'nde meydana gelen olayda, aşırı derecede alkol aldıktan sonra kardeşinin evine gelen Memik Dede Yeter 42 , yengesi Meral Yeter'den 25 , kendisine kahve yapmasını istedi. 
     Yeter'in bu isteği yerine getirmemesi üzerine sinirlenen Memik Dede Yeter, genç kadına saldırdı. 
     Kardeşinin eşini hastanelik oluncaya kadar döven Yeter, daha sonra evden ayrıldı. 
     Komşularının yardımıyla Antalya Devlet Hastanesi'ne kaldırılan Meral Yeter, burada tedavi altına alınırken, olaydan sonra firar eden Memik Dede Yeter ise polis tarafından yakalandı. 
     Sanayi Polis Merkezi'ne getirilen Yeter'in ifadesinde, ''Meral'den bana kahve yapmasını istedim, ama o bana Zıkkımın kökünü iç dedi. Zaten eşimden ayrıldığımdan beri onların evinde kalıyordum. Bana hep kötü davranıyordu. Çok sinirlendim ve dövdüm'' dediği öğrenildi. 
     Olayla ilgili soruşturma sürüyor. 
     
</TEXT>
</DOC>
