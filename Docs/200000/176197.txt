<DOC>
<DOCNO> 176197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/ekonomi/eko03.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan'dan Sezer'e rest Referandumdan korkumuz yok 
</HEADLINE>
<TEXT>

   Ali Babacan, orman vasfını kaybetmiş arazilerin satışıyla ilgili düzenlemede referandum ihtimali için, "Referandumdan korkumuz yok" dedi 
      ANKARA Milliyet 
   
   Devlet Bakanı Ali Babacan, Cumhurbaşkanı Ahmet Necdet Sezer'in vasfını kaybetmiş orman arazilerinin satışını düzenleyen Anayasa değişikliğini veto etmesiyle ilgili olarak, yasanın referanduma sunulma ihtimalinin piyasaların çok hoşuna gitmeyeceğini söyledi. 
   Babacan, TRT 2'deki 'Eko Dinamik' adlı programda, Türkiye'nin siyasi arenada sük nete ihtiyacı olduğunu belirterek, "AKP olarak referandumdan korkumuz ve çekincemiz yok. Kamuoyu yoklamaları bize olan güvenin arttığını gösteriyor" dedi. 
   
   'Borçsuz kaynak lazım' 
   Arazilerin satışından elde edilecek gelirin potansiyel olarak 25 milyar dolar olarak hedeflendiğini kaydeden Babacan, bunun birkaç yıla yayılacak bir gelir olacağını ifade etti. Babacan, "Şu an Türkiye'nin borç olmayan bir kaynağa ihtiyacı var" dedi. 
   Çevre ve Orman Bakanı Osman Pepe de söz konusu düzenlemeyi tekrar Meclis'e göndereceklerini belirterek, şunları söyledi "Bu durumda Sayın Cumhurbaşkanı ya tekrar veto edebilir, ya da refaranduma gönderebilir. Bence, 367'nin üzerinde oy alan bir paketi de bundan sonra geri gönderme hakkı kalmıyor." 
   
   
</TEXT>
</DOC>
