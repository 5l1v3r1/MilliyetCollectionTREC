<DOC>
<DOCNO> 196275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/yasam/ayas.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Töre'ye isyan 
</HEADLINE>
<TEXT>

   'Töre uğruna' abisi tarafından kafası taş ve satırla ezilen Kadriye Demirel öldü. Kadınlar, Kadriye ve töre kurbanları için yürüdü 
      ŞEYHMUS ÇAKAN Diyarbakır DHA 
   
   Halasının oğlu Mehmet Ali Erdoğan'dan 18 hamile kaldığı ortaya çıkınca abisi Ahmet Demirel'in 19 taş ve satırla ağır yaraladığı Kadriye Demirel 15 , hayatını kaybetti. 
   Mardinkapı semtinde oturan Kadriye, hamileliğini ailesinden altı ay gizleyebildi. Abisi Ahmet, karnı iyice büyüyen kardeşini geçen cuma günü iftardan sonra "Gel gezelim" diyerek evden çıkardı. Başını taşla ezdiği Kadriye'yi satırla da yaralayan Demirel, kısa süre sonra yakalandı. Dicle Üniversitesi Tıp Fakültesi Hastanesi beyin cerrahi servisinde tedavi altına alınan Kadriye ve bebeği dün sabah öldü. 
   İlk sorgusunda kız kardeşini "ailesinin namusunu lekelediği için" öldürdüğünü, kendisini kimsenin azmettirmediğini söyleyen Demirel, cezaevine gönderildi. İşsiz olduğu belirtilen Mehmet Ali Erdoğan ise olaydan sonra kayıplara karıştı. 
   
   Töre iddiasını reddetti 
   Kadriye, yakınlarının cenazesine sahip çıkmaması halinde Güneydoğu Anadolu'nun tek kadın derneği KA-MER Kadın Merkezi tarafından toprağa verilecek. 
   Bu arada Diyarbakırlı bir grup kadın, Kadriye Demirel'in öldürülmesini protesto etmek için oturma eylemi yaptı. Büyükşehir Belediyesi AB Mahalleevi önünde toplanan yaklaşık 150 kadın, 'Kadın katliamına son', 'Töreler adına öldürülmek istemiyoruz' yazılı pankartlar taşıdı. 
   
   
</TEXT>
</DOC>
