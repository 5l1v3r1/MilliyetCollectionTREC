<DOC>
<DOCNO> 150316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/ekonomi/eko06.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Albayraklar'ı kurtaran maddeye sahip çıkmadılar 
</HEADLINE>
<TEXT>

     ANKARA Milliyet 

     Vergi Barışı Yasası'nda, inceleme raporlarının geçerlilik tarihlerini değiştirerek, Albayraklar gibi bazı şirketleri trilyonluk vergi borcundan kurtaran değişiklik maddesi, Plan Bütçe Komisyonu'nda AKP ve CHP'lilerin ortak önergesi ile metinden çıkarıldı. Cumhurbaşkanı'nın veto ettiği yasanın görüşüldüğü komisyonda, söz konusu maddeyi yasa metnine kimin koyduğu tartışması yaşandı. 
     
     'Haysiyetli adam yok mu ' 
     Görüşmelerde CHP'li Ali Topuz, "Bu metni ben yazdım deyecek haysiyetli bir adam yok mu " diye bağırdı. Bunun üzerine Maliye Bakanı Kemal Unakıtan ve diğer milletvekilleri arasında şu diyalog yaşandı. 
     Unakıtan Teklifi milletvekilleri hazırlamış, imzalamış, Meclis kabul etmiş. Fazla duygusalsınız. Hırsız - polis oyunu gibi müsebbib aramayı anlayamıyorum. 
     Topuz Bağırarak Bizi kim aldattı, güvenimizi kim istismar etti 
     Unakıtan Kaç yıllık politikacısın Bu, fırtına koparılacak bir konu değil. 
     Topuz Bir tane cesur, haysiyetli adam yok mu, 'ben yazdım' demiyor. 
     Unakıtan Haysiyetli ne demek.. 
     Topuz Bunu yazan kimse hepimizi istismar etti. 
     Unakıtan Okuduğunu anlamıyor. Okuman yok mu, okusaydın. 
     Topuz Güvenimizi istismar ettiniz. 
     Karapaşaoğlu Haysiyetsiz, şerefsiz filan demeyin, dağıtırım burayı. 
     Topuz Bu yanlışı bize yaptıran şerefsizdir. 
     Karapaşaoğlu İmza atan da şerefsizdir. 
     Gürol Ergin CHP Sahtek rca, haysiyetsizce getirin, imzalatın... Şeref düşkünü adamlar... 
     


SİYASET 




















</TEXT>
</DOC>
