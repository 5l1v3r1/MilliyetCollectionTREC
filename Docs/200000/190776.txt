<DOC>
<DOCNO> 190776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sonspo21.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal S.Lizbon'u izledi, Gençler yakın takipte... 
</HEADLINE>
<TEXT>

     Teknik Direktörü Ersun Yanal, UEFA Kupası 2. turunda eşleştikleri Sporting Lizbon'u büyüteç altına aldı. Yanal, Portekiz ekibinin Beira Mar'ı 3 - 1 yendiği karşılaşmada detaylı notlar tuttu. n, Beira Mar'ı 3-1 yendiği lig maçını izledi. 
     Ersun Yanal, Sporting Club Lizbon'un iyi bir ekip olduğunu ve yaratıcı futbol oynadıklarını belirterek, ''Pedro Barbosa, Liedson, Joao Pinto, Lourenço ve Rochembach en etkili silahları. Burada yapacağımız maç çok önemli. Gol yemeden kazanmamız gerekiyor'' dedi. 
     UEFA Kupası'nda rakipleriyle şanslarının eşit olduğunu belirten Yanal, ''Ben Gençlerbirliği'nin rakibi kim olursa olsun şansını yüzde 50 olarak değerlendiriyorum. Sporting Lizbon da bizim gibi yaratıcı futbol oynuyor. Brezilyalı futbolcuların çokluğu futbollarını olumlu etkiliyor. Rakibimizin iyi ve zayıf yönlerini iyi tahlil edip ona göre hazırlık yapacağız. Turu geçmek için tüm çabamızı ortaya koyacağız'' diye konuştu. 
     
     SKOKO KORKUTTU 

     Önceki akşam yapılan çalışmada kaburgalarından darbe alan Skoko'nun antremanı yarıda bırakması teknik heyeti korkuttu. 
     Ağrılarının sürmesi üzerine hastaneye götürülen Skoko'nun çekilen tomogrofisinde olumsuz bir bulguya rastlanmadığı ve bu futbolcunun Çaykur Rizespor maçında forma giyebileceği öğrenildi. 
     Öte yandan kırmızı-siyahlı ekip, ligde yapacağı Çaykur Rizespor maçı hazırlıklarını çift idmanla sürdürdü. Sabah futbolcular isteğe bağlı özel çalışma yaparken, öğleden sonra ise Çaykur Rizespor maçı taktik çalışması yapıldı. 
     Gençlerbirliği'nde, UEFA Kupası'nda Blackburn Rovers ile yapılan ilk maçta sakatlanan Gökhan dışında eksik futbolcu bulunmuyor. 
     
</TEXT>
</DOC>
