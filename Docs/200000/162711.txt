<DOC>
<DOCNO> 162711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko32.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti Kamuoyu, neyi niçin yaptığımızı doğru anlayabilmeli 
</HEADLINE>
<TEXT>

     Merkez Bankası Başkanı Süreyya Serdengeçti, kamuoyunun, yeterli bir bilinç düzeyine ulaşması ve neyi niçin yaptıklarının doğru bir biçimde anlayabilmesinin gerektiğini bildirdi. 
     Ekonomistler Platformu tarafından yapılan açıklamada, son günlerde döviz fiyatları üzerine yaratılan tartışmalara istinaden Serdengeçti'nin Platforma yaptığı değerlendirmelere yer verildi. 
     Açıklamaya göre, Serdengeçti değerlendirmesinde, Merkez Bankası'nın fiyat istikrarının sağlanmasını ve sürdürülebilir nitelikte politikaları uygulamayı hedeflediğini belirtti. 
     Serdengeçti, tasarlanan ve uygulamaya çalışılan bu tür politikaların sağlıklı yürütülebilmesi için kamuoyunun yeterli ve doğru bir biçimde bilgilendirilmesi gerektiğini ifade etti. 
     Merkez Bankası'nın neyi niçin yaptığının ve hedeflerinin doğru şekilde anlaşılmasının hayati önem taşıdığını ifade eden Serdengeçti, bugüne kadar önemli mesafeler alındığını, ancak alınması gereken bir hayli yol olduğunu kaydetti. 
     
</TEXT>
</DOC>
