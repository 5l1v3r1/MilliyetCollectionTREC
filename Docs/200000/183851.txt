<DOC>
<DOCNO> 183851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/yasam/yas05.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz dehşeti 
</HEADLINE>
<TEXT>

   Alanya'da Alman turiste, erkek arkadaşının gözü önünde tecavüz eden zanlı, ilçede gezerken yakalandı 
      SADİ NERGİZDAL Alanya DHA 
   
   Avrupa İnsan Hakları Mahkemesi'nde AİHM görevli Alman vatandaşı İbtinam Alexandra Amara 20 , tatile geldiği Alanya'da erkek arkadaşının gözleri önünde tecavüze uğradı. Cuma günü Alanya Kalesi'ni erkek arkadaşı Adrian Jung'la 25 gezen Amara, daha sonra yürüyerek Damlataş'a gitmek istedi. Akşam karanlığından yararlanan Ali Başan, bıçakla turistleri durdurdu. Bıçakla genç turistleri tehdit eden Başan, Amara ve erkek arkadaşını ağaçlık bölgeye götürdü. Burada, Jung'u ağaca bağlayan Başan, genç kıza tecavüz etti. Başan daha sonra turistlerin paralarını, fotoğraf makinesini, kimliklerini ve sigorta kartlarını alarak kaçtı. Polis merkezinde sabıkalı kişilerin fotoğraflarını inceleyen turistler, Başan'ı teşhis etti. Tecavüz zanlısı, dün ilçe merkezinde yolda yürürken yakalandı. Başan'ın, 2001'de de cinsel taciz olayına adı karıştığı öğrenildi. 
   
   
   
</TEXT>
</DOC>
