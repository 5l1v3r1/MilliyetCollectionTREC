<DOC>
<DOCNO> 184488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/yasam/yas06.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Grip olmadan önleminizi alın 
</HEADLINE>
<TEXT>

   Uzmanlar, her yıl dünya nüfusunun yüzde 10 - 20'sini etkileyen gripten uzun süreli korunmanın en etkili yolunun aşı olduğuna işaret ediyor 
      AYŞEGÜL AYDOĞAN 
   
   SICAKLIKLARIN inip çıktığı sonbahar ayları, grip mevsimini de beraberinde getirdi. Her yıl dünya nüfusunun yüzde 10 - 20'sini etkileyen grip, risk gruplarında öldürücü dahi olabiliyor. "Gripten uzun süreli korunmanın en etkili yolu aşı" diyen uzmanlar, grip virüsü 'influenza'nın farenjit, larenjit, sinüzite de yol açabileceğini belirtiyor. 
   İSTANBUL Tıp Fakültesi Mikrobiyoloji ve Klinik Mikrobiyoloji Anabilim Dalı öğretim üyesi Prof. Dr. Selim Badur, aşının yararlı olması için salgın başlamadan önce yapılması gerektiğini belirtiyor. Badur, aşı için en uygun başlangıcın ise eylül - ekim ayları olduğunu vurguluyor. Aşının özellikle yüksek risk grupları için önem taşıdığını belirten Badur, "Aşılama gribe bağlı ölümlerde azalmayı sağladı" diyor. 
   AŞININ işe, okula devam sürelerindeki kayıpları ve ilaç harcamalarını belirgin şekilde azalttığına da işaret eden Prof. Badur, Türkiye'de risk grubunda yer alan kronik hastalığı olan ve sağlık çalışanları ve aşı olması gereken 15 milyon kişi olduğunun altını çiziyor. Badur, bir de uyarıda bulunuyor Aşı yumurta kesesinden elde edildiği için yumurta alerjisi olanlara grip aşısı yapılmamalı. 
   
   Bu kişiler için hastalık daha riskli    Risk grupları şöyle sıralanıyor 
   Şeker hastalarıAstım ve kronik akciğer hastalığı olanlarOrgan nakli yapılmış hastalarBöbrek hastalarıBakımevlerinde, huzurevlerinde kalanlarBağışıklık sistemini baskılayıcı tedavi görenlerAnne adayları Gebeliğin üçüncü ayından itibaren 6 aylık ve daha büyük bebekler 
   
   
</TEXT>
</DOC>
