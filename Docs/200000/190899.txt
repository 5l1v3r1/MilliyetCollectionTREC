<DOC>
<DOCNO> 190899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/spor/spo02.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener istedi, Uzun geldi 
</HEADLINE>
<TEXT>

   Bursaspor beraberliği sonrası hakemlerden dert yanan ve "Bize niye bir Bülent Uzun veya Ali Aydın" verilmiyor diyen Sarı - Lacivertliler'in Adanaspor maçına Uzun atandı 
      
   İsyan sonuç verdi 
   FENERBAHÇE yönetiminin Bursaspor maçından sonra MHK'ye yönelik veryansınları sonuç verdi. Asbaşkan Mahmut Uslu, alınan beraberliğin ardından "İki haftada bir İsmet Arzuman bize veriliyor. Niye bir Ali Aydın, bir Bülent Uzun Fenerbahçe'nin maçlarında düdük çalmıyor. Bunları anlayamıyoruz" demişti. 
   
   Trabzon'da yönetti 
   MHK dün yaptığı toplantı sonrası Sarı - Lacivertli takımın bugün Adanaspor ile oynayacağı karşılaşmaya Bülent Uzun'u verdi. Uzun, Fenerbahçe'nin 2. haftada deplasmanda Trabzonspor ile oynadığı karşılaşmada görev almış ve Sarı - Lacivert li ekip Van Hooijdonk'un frikik golüyle güçlü rakibini yenmişti. 
   
   Çılgın 50 yılım    Alman Bild gazetesi, Şükrü Saracoğlu Stadı'nda bugün 50. yaşını kutlayacak olan Daum'un hayatını anlattığı yazı dizisi başlattı 
   
   Milli Takım hayali 
   FENERBAHÇE Teknik Direktörü Christoph Daum'un hayatını yazı dizisi yapan Alman Bild gazetesi, ünlü çalıştırıcının büyük çöküntüler yaşadığını ancak her zaman yeniden ayağa kalkmasını bildiğini belirtti. "Benim çılgın 50 yılım" başlığıyla verilen dizinin dünkü bölümünde Alman hoca, en büyük düşünün Almanya Milli Takımı teknik direktörlüğü yapmak olduğunu anlattı. 
   
   '2007 çok önemli' 
   TÜRK pasaportu almadan önce Türkçe'yi çok iyi öğreneceğini de kaydeden Daum, "İstiklal marşını Türkiye'nin Avrupa'ya ait olduğunu göstermek ve uluslararası hoşgörü için söylüyorum" ifadesini de kullandı. Zor günlerinde Türkiye'de büyük dostluk gördüğünü de kaydeden Alman çalıştırıcı, "2007'de Fenerbahçe 100 yaşına basacak. O sezon hedefimiz Avrupa şampiyonluğu olacak" dedi. 
   
   Yedeklere talip    BU sezon fazla şans bulamayan Ali Güneş ve Hakan Bayraktar'a Birinci Lig kulüplerinden teklif yağıyor. Başta Konyaspor olmak üzere Rizespor, Adanaspor, Elazığspor ve Denizlispor, bu iki futbolcuyu kiralık olarak transfer edebilmek için ocak ayını beklediği belirtildi. 
   
   Aurelio ve Kemal'e görev    TEKNİK Direktör Christoph Daum, Adanaspor maçında Aurelio ve Kemal'e yer verecek. Alman hoca, Kemal'i Bursa önünde, Brezilyalı oyuncuyu ise son iki haftada yedeğe çekmişti. Daum, bir aylık aradan sonra taraftarıyla bulaşacak olan Sarı - Lacivertli ekibin orta sahasını Serhat, Ümit, Aurelio ve Kemal'den oluşturmayı düşünüyor. Rebrov ise kenarda oturacak. Forvette de Tuncay - Hooijdonk ikilisi yer alacak. 
   
   Tuncay için özel tören    YÖNETİM Kasım'da sözleşmesini uzatacağı Tuncay için özel bir imza töreni yapmayı planlıyor. Genç yıldızın töreni diğer genç oyunculara da örnek olması açısından görkemli tutulacak. Bu arada İspanyol ve İngiliz menajerlerin Tuncay'ı izlemek için Adana maçına gelecekleri belirtildi. 
   
   FENERBAHÇE - ADANASPOR    Kadrolar 
   FENERBAHÇE 
   Recep 
   Fatih 
   Luciano 
   Tomas 
   Petkov 
   Aurelio 
   Ümit 
   Kemal 
   Serhat 
   Tuncay 
   Hooijdonk 
   
   ADANASPOR 
   Murat 
   Güngör 
   Timur 
   Hayati 
   Ercan 
   Lalik 
   İlker 
   İbrahim 
   Volkan 
   Murat Özatak 
   Meszaros 
   
   STAD Şükrü Saracoğlu, SAAT 20.00 
   HAKEM Bülent Uzun TV Lig TV - Canlı, CEZALI Selçuk F.Bahçe , 
   SAKAT Serkan Bekiroğlu, Ali Asım Adana , KADRO DIŞI Necati Adana 
   
   İstatistik TOPLAM O G B M A Y 40 19 14 7 66 30 
   En farklı galibiyeti 6-0 14 02 1999 
   En farklı yenilgisi 2-4 17 03 2000 
   En gollü maçları 2-4 17 03 2000 
   Son galibiyeti 4-0 01 04 2000 
   Son yenilgisi 1-3 26 03 2003 
   Son beraberliği 1-1 18 10 2002 
   İstatistik Fenerbahçe'ye göredir. 
   
   
</TEXT>
</DOC>
