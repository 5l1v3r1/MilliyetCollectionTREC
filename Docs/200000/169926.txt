<DOC>
<DOCNO> 169926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/spor/ykoksaldi.html </URL>
<DATE> 2003/07/17/ </DATE>
<TIME>  </TIME>
<AUTHOR> Ebru KÖKSALDI  </AUTHOR>
<HEADLINE>
Defansını söyle 
</HEADLINE>
<TEXT>

     Taraftarlarından en fazla hayır duasını Roma alıyor. Euro 2004 elemelerinde Danimarka karşısında yaşanan hezimette süs bebeği pozisyonuna düşmek bile Chivu'nun itibarına zarar veremedi. Transferini olağandışı kılan şey ise Capello ile çalışacak olması. Yetersiz kadroya deplasmandaki savunma stratejileriyle Şampiyonlar Ligi'nde tur atlatan Capello'nun Chivu'yu bir usta kıvamına getirişini seyredeceğiz. 
     Marquez'in ismi Dünya Kupası'ndan önce gelse de en etkileyici performansını İtalya karşısında sergilemişti. Futbol alemi ise ABD maçındaki kırmızı kartıyla hatırlıyor. Ön libero veya orta sahada oynama becerisi ile farklı bir stili var. Monaco'da zirveye vurduğu son senesinde alternatif hücumcu olan Marquez'i sadece bir 4 numara olarak görmek haksızlık. Barça'da ne yapacağı defanstaki ortağına ve hocanın onu nasıl kullanacağına bağlı. 
     Milito şampiyonluğa ulaşan Independiente'nin soğukkanlı tarafı ve kontrol mekanizmasıydı. Bu da genç yaşta takım kaptanı oluşunu açıklıyor, izlerken size bunu hissettiriyor. Madrid'in spor kamuoyunu pek tatmin ettiği ise söylenemez. Sol kanatta Roberto Carlos'un omuzuna binen savunma yükünü hafifletecek. Uzun top becerisi, zamanlama ve hızlı karar verme yeteneğine rağmen Milito için de soru aynı Yanında kim oynayacak Uyum süreci 11 şansını azaltacak mı Queiroz'u takımın başına getirerek taktiğinde değişim istediğini gösteren Madrid'in sorunlarından biri h l geri dörtlü. 
     Peki bu sezon akıllara durgunluk veren transfer Beckham mı Sizi bilemem ama "Kendi gitti adı kaldı yadigar" Almanya Ligi'ndeki orta karar Wolfsburg'un D'alessandro'yu alışının şokunu atlatmak kolay olmayacak. Aimar, Saviola, Coloccini, Romagnoli ile bir devir başlatan genç 10 numarayı, herkes gibi İtalya veya İspanya'da hayal ediyordum. Mandrake D'alessandro transferi için ayrı bir değerlendirme yapmak gerekecek. Tıpkı 19 yaşındaki büyüleyici Quaresma'yı Barcelona'nın hiçbir rekabet yaşamadan alışına olduğu gibi. 
     

</TEXT>
</DOC>
