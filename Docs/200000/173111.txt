<DOC>
<DOCNO> 173111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/siyaset/siy01.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç Erdoğan'ın kararı doğru 
</HEADLINE>
<TEXT>

   Erdoğan'ın türbanlı eşiyle katılacağı YAŞ yemeğini iptal etmesini normal karşılayan TBMM Başkanı, "Bir gerilim var. Bu Türkiye'nin bir gerçeğidir" dedi 
      ANKARA Milliyet 

   
   TBMM Başkanı Bülent Arınç, Başbakan Recep Tayyip Erdoğan'ın akşam yemeğini Yüksek Askeri Ş ra YAŞ programından çıkarmasını normal bulduğunu belirterek, "Bir gerilim var. Bu, Türkiye'nin bir gerçeğidir" dedi. 
   NTV'de soruları yanıtlayan Arınç, Erdoğan'ın, eşi Emine Erdoğan'ın türbanlı olması nedeniyle eşlerin de katıldığı geleneksel akşam yemeğini programından çıkarmasını kendisinden örnek vererek değerlendirdi. Eşinin de türbanlı olduğunu anımsatan Arınç, şöyle konuştu 
   "Bir gerilim var. Ben de Cumhurbaşkanımızın Köşk'te verdiği davetlere yalnız gidiyorum. Bu, Türkiye'nin bir gerçeğidir. Benim tavrımdan birileri rahatsız oluyorlarsa, onlara tavsiyem, bir kamu görevi bulunmayan eşimin bu tür toplantılarda başındaki örtüsüyle bulunmasını normal, haklı kabul etmeleridir. Bu Başbakan için de böyledir. Eşimle birlikte görünmem gereken yerlerde, doğal kıyafetlerimizle bulunmayı isteriz." 
   Orman niteliğini yitiren arazilerin satışını öngören anayasa değişikliği oylamasının yapıldığı oturumu yöneterek AKP'ye bir oy kazandırdığı eleştirilerine de "Ne zaman istersem çıkarım. Kimse benim ne zaman çıkacağıma karar vermesin" karşılığını veren Arınç, Irak'a asker gönderilmesi konusunda "Kimse halkın iradesini hesaba katmadan plan yapmasın" uyarısında bulundu. 
   
</TEXT>
</DOC>
