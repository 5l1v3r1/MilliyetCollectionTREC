<DOC>
<DOCNO> 188866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sontur17.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İhbar, Bağdat büyükelçiliği'nde hasarı en aza indirdi... 
</HEADLINE>
<TEXT>

     Türkiye'nin Bağdat Büyükelçiliği'ne düzenlenen saldırıdan önce Büyükelçilik binasının önüne yerleştirilen bariyerlerin, hasarı en aza indirgediği öğrenildi. 
     Diplomatik kaynaklardan edinilen bilgiye göre, Irak'a asker gönderme tezkeresinin TBMM'de kabul edilmesi durumunda Türkiye'ye yönelik terör saldırıları düzenlenebileceğini hesaplayan Dışişleri Bakanlığı, Türkiye'nin Bağdat Büyükelçiliği'nden de aynı yönde gelen rapor üzerine, binanın önüne bariyerler yerleştirme kararı aldı. 
     Diplomatik kaynaklar, bu bariyerler sayesinde hasarın en aza indiğini belirterek, bundan sonra da güvenliğin sağlanmasına yönelik her türlü tedbirin alınacağını bildirdiler. 

     
</TEXT>
</DOC>
