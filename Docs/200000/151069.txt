<DOC>
<DOCNO> 151069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur23.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD karşıtı gösteride 15 kişi gözaltına alındı... 
</HEADLINE>
<TEXT>

     Antalya'da, ABD mallarını protesto etmek amacıyla izinsiz basın toplantısı düzenlemek isteyen gruba polis müdahale ederek, 15 göstericiyi gözaltına aldı. 
     Alınan bilgiye göre, Sosyalist Demokrasi Partisi SDP üyesi oldukları öğrenilen bir grup gösterici, ABD mallarını protesto etmek amacıyla Atatürk Caddesi'ndeki Mc Donald's önünde basın açıklaması yapmak istedi. 
     Valilik izni olmadığı gerekçesiyle grubun açıklama yapmasına izin vermeyen polis, 15 göstericiyi gözaltına aldı. 
     SDP İl Başkanı Şemsettin Kalay, yaptığı açıklamada, partililerin henüz basın açıklamasına başlamadan polis tarafından gözaltına alındığını öne sürdü. 
     Olayla ilgili soruşturma sürüyor. 
     





</TEXT>
</DOC>
