<DOC>
<DOCNO> 193194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/yasam/yas20.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>

   
   
   Ayağına bastı diye öldürdü    Pendik'te bir genç, ayağına bastığı gerekçesiyle bir kişiyi bıçaklayarak öldürdü. Önceki gün Kurtköy'de otobüs bekleyen Sezgin Doğruel 23 , E.K.'nın 16 ayağına bastı. Bu sırada çıkan tartışma kavgaya dönüştü. Kavga sırasında Doğruel'i altı bıçak darbesiyle öldürdüğü öne sürülen E.K. olay yerinden kaçtı. Pendik İlçe Jandarma Ekipleri, yaptıkları araştırma sonucu E.K.'yı saklandığı evde gözaltına aldı. E.K.'nın ifadesinde "Kendimi korumak için bıçağı salladım. Böyle olsun istemezdim" diye konuştuğu öğrenildi. 
   
   Kızgın yağla intikam aldı    Aydın'da Semra Yaman, bir süre flört ettikten sonra ayrıldığı erkek arkadaşı Efkan Kalaycı'dan intikamını hayli 'kızgın' bir şekilde aldı. Olay, Veysipaşa Mahallesi'ndeki Alihanbaba Sokak'ta meydana geldi. Pazarcılık yapan Efkan Kalaycı 25 , malzemelerini minibüsüne yüklerken, bir süre önce ayrıldığı Semra Yaman 24 yanına geldi. Beraberinde getirdiği tencerenin kapağını açan Yaman, kızdırılmış yağı Kalaycı'nın üzerine boca etti. Vücudunda 3. derece yanıklar oluşan Kalaycı, Aydın Devlet Hastanesi'nde tedaviye alındı. Gözaltına alınan genç kız ise çıkarıldığı mahkemece tutuksuz yargılanmak üzere serbest bırakıldı. 
   
   Oprah Winfrey'i izleyen strese giriyor    ABD'nin en çok kazanan televizyon yıldızı Oprah Winfrey'in, hayranlarını 'mağdur' ettiği anlaşıldı. Yakında piyasaya çıkacak 'Sedona Yöntemi' adlı kitabın yazarı Hale Dwoskin, ABD nüfusunun yüzde 5'ine karşılık gelen 9 milyon insanın stres altında olduğunu ve bunların yarısını Winfrey hayranlarının oluşturduğunu ortaya çıkardı. Dwoskin'e göre, duygusal ve dış etkilere açık insanlardan oluşan Winfrey hayranları, ünlü yıldızın programlarındaki 'çözüm yöntemleri' nedeniyle strese giriyor. 
   
   Virüslü gemi geldi, İspanya sınırı kapattı    İspanya, bulaşıcı bir mide hastalığına yakalanan yolcuları taşıyan bir İngiliz yolcu gemisinin yanaşması nedeniyle, İngiltere'ye bağlı Cebelitarık ile olan sınırını 18 yıldan sonra ilk defa kapattı. İngiltere Dışişleri Bakanı Jack Straw, İspanya yönetimini eleştirerek aşırı tepki verdiklerini söyledi. Cebelitarık yönetimi sözcüsü, dün sabah erken saatlerde gelen 'Aurora' adlı geminin geçişine izin vermeyen İspanyol polisinin sınırı kapattığını açıkladı. 
   
   7 günde ve 7 kıtada tam 7 maraton koştu    İngilizlerin Guinness rekorlu k şifi Sir Ranulph Fiennes, iki kez by - pass ameliyatı geçirmesine rağmen 59 yaşında 7 günde, 7 kıtada, 7 ayrı maraton koştu. K şif ile yakın arkadaşı, 48 yaşındaki doktor Michael Stroud, maratonların sonuncusunu New York'ta pazar günü tamamladı. 
   Maratonlara katılabilmek için her gün uzun uçak yolculukları yapan ikili, böylelikle 7 günde 67 bin 500 kilometre yol kat etti 280 kilometre koştu. New York'ta Sir Ranulph, 35 bin kişi arasında 28 bin 362. oldu. 
   
   Dünya sakal ve bıyık şampiyonu bir Alman    ABD'nin Nevada eyaletinde düzenlenen Dünya Sakal - Bıyık Şampiyonası'nı, 130 rakibini geride bırakan Alman Karl Heinz Hille kazandı. Bu yıl altıncısı düzenlenen yarışmada, 82 yaşındaki İngiliz Alf Jarrald ikinci olurken, Alaskalı Dave Traver da üçüncü oldu. Birbirinden ilginç şekillerde sakal ve bıyıklarıyla 10 ayrı ülkeden yarışmaya katılan adayların bıyık ve sakalları, 'doğal', 'İngiliz', 'Fu Manchu', 'Garibaldi' kategorilerinde değerlendirilmeye alındı. Hille, kulaklarından çenesine kadar uzanan ilginç sakalıyla 'dünya sakal - bıyık şampiyonu' seçildi. 
   
   Komünist liderin kızı kapitalistle evlendi    ÇİN'DE siyasi iktidarı elinde tutan komünist yöneticilerle yarı sosyalist - yarı kapitalist sistemin türettiği yeni zenginler arasında giderek artan yakınlaşma şaşırtıcı bir düzeye ulaştı. Daily Telegraph, Çin lideri Hu Jintao'nun kızı Hu Haiqing'in 33 internet zenginlerinden 61 milyon dolarlık servetin sahibi Mao Daolin ile gözlerden ırakta Hawaii'de evlendiğini duyurdu. 
   
   300 bin kelimelik aşk mektubu    ÇİNLİ aşçı Guo Lijie, çalışmak için gittiği Rusya'da bir kıza şık oldu. Bir süre sonra ülkesine dönen, ancak vize alamadığı için sevgilisini Rusya'da bırakmak zorunda kalan Lijie, aşk acısını kelimelere döktü. 
   CHINA Daily gazetesine göre, Lijie, Rus sevgilisine 300 bin kelimeden oluşan bir aşk mektup yazdı. Dünyanın en uzun aşk mektubu yazdığını iddia eden Lijie, Guinness Rekorlar Kitabı'na girmek için de başvurdu. 
   
   Dizi deyip geçmeyin, cinsel eğitim sağlıyor    RAND Corp adlı bir araştırma kurumunun ergenlik dönemindeki 500 ABD'li üzerindeki çalışması, Türkiye'de de yayımlanan "Friends" gibi dizileri izleyen çocukların, verilen cinsel içerikli mesajları diziyi izledikten 6 ay sonra bile hatırladıklarını gösterdi. Friends'te prezervatif kullanımının hamileliği yüzde 97 önlediğini duyan çocukların yüzde 65'i, bu bilgiyi aylar sonraki bir ankette hatırladı. 
   
   
   
</TEXT>
</DOC>
