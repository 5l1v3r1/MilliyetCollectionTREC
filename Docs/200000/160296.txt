<DOC>
<DOCNO> 160296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/spor/spo06.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AVRUPALI MALATYA 0-2 
</HEADLINE>
<TEXT>

Sarı - Kırmızılı takım, Trabzon engelini Avni Aker'de aştı, Fenerbahçe'yi sollayıp, UEFA biletini aldı. Malatya'nın gollerini Sertan ve Mithat attı 
     Malatya'nın zaferi 
     SÜPER Lig'in son maçında Trabzonspor ile deplasmanda karşılaşan Malatyaspor, 2 - 0'lık galibiyetle yeni sezonda UEFA'ya katılma hakkını kazandı. Fenerbahçe'nin puan kaybetmesini iyi değerlendiren Sarı - Kırmızılılar, güçlü rakibi karşısında etkili bir futbol oynadı. Karşılaşmanın 30. dakikasında Sertan kaleci Osman ile karşı karşıya kaldığı pozisyonu iyi değerlendirip, takımını 1 - 0 öne geçirdi. 
     
     Mithat nokta koydu 
     YEDEK ağırlıklı bir kadroyla sahaya çıkan Trabzonspor, özellikle hücum organizasyonlarında sıkıntı yaşadı. 60'da Gökdeniz'in şutunu Miloşevski çeldi. 64'te gelişen Malatyaspor atağında Timuçin ceza sahasına ortaladı. Fazlı topu Mithat'a indirdi. Tecrübeli futbolcu, kalecinin yanından topu plaseyle filelere yolladı. Malatyaspor 90 dakika sonunda 3 puana ulaşmayı başardı. Trabzon ise sezona yenilgiyle nokta koydu. 
     
Maçın karnesi      HAKEMLER Mutlu Çelik, Aykut Uçarer, Gürkan Gerime 
     TRABZONSPOR Osman 4 - Tayfun 5 , Erdinç 5 , Mehmet Kahraman 4 , Serkan Kılıç 4 - Hüseyin 4 , Hasan 5 , Alişen 4 Selahattin Dk.46 5 , Gökdeniz 5 , Erman Özgür 4 Muzaffer Dk.46 5 - Mehmet Yılmaz 5 Yavuz Dk.67 4 
     MALATYASPOR Miloşevski 5 - Tolga 6 , Murat 6 , Mert 6 - Ayman 5 , İlhan 5 , Mithat 7 , Timuçin 6 , Serkan 5 - Fazlı 5 Ali Dk.84 , Sertan 7 
     GOLLER Sertan Dk.30 , Mithat Dk.64 
     SARI KARTLAR Mehmet Kahraman, Muzaffer Trabzonspor Tolga Malatya 
     

</TEXT>
</DOC>
