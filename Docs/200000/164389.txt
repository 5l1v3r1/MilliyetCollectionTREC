<DOC>
<DOCNO> 164389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/soneko11.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DHL, Belçika'dan Tarsus'a dişi aslan getirdi... 
</HEADLINE>
<TEXT>

     Uluslararası hava taşımacılığı sektöründe faaliyet gösteren DHL, Afrika aslanı Kayra'yı Belçika'dan Tarsus Hayvanat Bahçesi'nde onu bekleyen erkek aslana ulaştırdı. 
     Belçika'da dünyaya gelen Afrika arslanı, Brüksel-İstanbul arasında DHL uçağında hemen pilotların arkasına yerleştirilen özel bir kafes içerisinde, uygun bir sıcaklıkta yolculuğunu tamamladı ve Tarsus Hayvanat Bahçesi'ne doğru yola çıktı. 
     DHL'den yapılan açıklamaya göre, aynı hayvanat bahçesindeki erkek arslana eş olarak giden Kayra, 2 yaşında ve tam 150 kg ağırlığında. 
     Uçağa bindirme ve indirme sırasında hareketlenen Kayra'nın zarar görmemesi için özel yükleme ve boşaltma yöntemleri kullanan DHL, operasyonu başarı ile tamamladı ve Kayra'yı yeni yuvasına uğurladı. 
     Öte yandan, Tarsus Hayvanat Bahçesi yetkilileri de Kayra'nın evine ulaştığını ve yolculuk stresini üzerinden atıp biraz daha sakinleştiğini söylediler. Yetkililer, kendisine eş gelen ve adı henüz konulmamış olan erkek aslanın ise 1.5 yaşında olduğunu kaydettiler. 
     Dünya çapında 1 milyonun üzerinde müşteriye sahip olan DHL, daha önce de benzer operasyonlarla, Belçika ve Hollanda'dan aralarında Bengal kaplanı, lama, kanguru ve tavuskuşu yavruları ile kanguru yavruları, ördek, kuğu ve midilli gibi hayvanları İstanbul'a getirerek, müşterilerine teslim etmişti. 
     
</TEXT>
</DOC>
