<DOC>
<DOCNO> 190410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun50.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon, Irak'a yüksek teknoloji ürünü savaş aygıtları gönderecek 
</HEADLINE>
<TEXT>

     ABD Savunma Bakanlığı Pentagon , Irak'a, Amerikan güçlerine saldıran gerillalarla savaşmak için yüksek teknoloji ürünü aygıtlar gönderecek. 
     Pentagon'un Savunma Geliştirme Araştırma Projeleri Ajansı DARPA başkanı Anthony Tether, gazetecilere yaptığı açıklamada, yeni aygıtların keskin nişancılarla bubi tuzakları ve yollara yerleştirilen bombaların saptanmasına yardımcı olacağını söyledi. 
     Yeni aygıtlarda lazer ve akustik algılayıcılardan elektromanyetik teknolojilere kadar birçok şeyin kullanıldığını belirten Tether, bunların son testlerin ardından 3-4 ay sonra ya da daha yakın bir zamanda gönderileceğini kaydetti. 
     Tether, bunların yüzde 100 bir çözüm olmadığını, ancak yine de çözümsüz olunduğu noktada yüzde 25'lik bir çözümün bile önemli olduğunu ifade etti. 
     Irak'ta ABD Başkanı George Bush'un Irak'ta savaşın bittiğini açıkladığı 1 Mayıs'tan bu yana, 104'ü düşman ateşiyle olmak üzere 203 Amerikan askeri öldü. 
     
</TEXT>
</DOC>
