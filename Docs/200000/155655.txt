<DOC>
<DOCNO> 155655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sonspo26.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay, Samsunspor maçı için taraftarlarına 10 otobüs tahsis edecek 
</HEADLINE>
<TEXT>

     Birinci Süper Futbol Ligi'nde bu hafta Samsunspor ile karşılaşacak Altay'da, taraftarlar için İzmir'in çeşitli noktalarından stada hareket etmek üzere otobüs tahsis edildiği bildirildi. 
     Samsunspor maçından 3 puan alarak düşme hattından tamamıyla uzaklaşmak isteyen Altay, karşılaşmada taraftar desteğini arkasına almak için harakete geçti. 
     Siyah-beyazlı taraftarların, 11 Mayıs Pazar günü saat 14.30'da, Bornova Hükümet Konağı Meydanı, Levent Boğaziçi Karakolu önü, Gaziemir Meydanı, Gaziemir Sosyal Konutları önü, Eskiizmir Karakol Durağı ve Çimentepe Yayla Durağı'ndan hareket edecek otobüslerle, Altay Alsancak Stadı'na gidebilecekleri kaydedildi. 
     Karşılaşmanın bilet fiyatları, kapalı tribün için 5, açık tribün için ise 1 milyon lira olarak açıklanırken, bayan sporseverlerin maçı ücretsiz izleyebilecekleri belirtildi. 
     Seyirci yoğunluğuna göre, siyah-beyazlı taraftarlar için balkon tribünün de açılabileceği ifade edildi. 
     
</TEXT>
</DOC>
