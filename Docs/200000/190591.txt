<DOC>
<DOCNO> 190591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/siyaset/siy07.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş ABD gölge düşürüyor 
</HEADLINE>
<TEXT>

   ANKARA Milliyet 

   
   KKTC Cumhurbaşkanı Rauf Denktaş, Annan Planı'nın dolaylı Enosis'i ve Türk halkının adadan sökülmesini hedeflediğini belirterek, ABD'nin seçimlere gölge düşürdüğünü vurguladı. Denktaş, dün Ankara'ya hareketinden önce havaalanında yaptığı açıklamada, ABD Kıbrıs Koordinatörü Weston'ın "ölçüyü iyice kaçırdığını söyleyerek, "Bizi halkımıza hedef olarak göstermektedir" dedi. Türkiye'yi, Kıbrıs seçimlerine müdahale etmemesi için uyaran ABD'nin, seçimlere müdahale etmeye başladığını söyleyen Denktaş, "Halkımızın reaksiyonu da o nispette artmaktadır" diye konuştu. Denktaş, kendisinden görüşme talep eden Weston'la görüşmeyeceğini, Müsteşarı Ergun Olgun'un görüşmeye gideceğini belirtti. 
   
   
   
   
</TEXT>
</DOC>
