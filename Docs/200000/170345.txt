<DOC>
<DOCNO> 170345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/siyaset/siy13.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, 20 yıllık memnu hakların iadesini istiyor 
</HEADLINE>
<TEXT>

     CHP, 8 Aralık 1983'e kadar yargılanan, mahk m olan ve cezalarını şartla salıverme hükümlerine göre çeken kişilerin yaklaşık 20 yıldır alamadıkları memnu haklarının iadesini istedi. Grup Başkan vekilleri Haluk Koç, Oğuz Oyan ve Mustafa Özyürek, Türk Ceza Kanunu'na TCK geçici iki madde eklenmesini öngören yasa önerisini TBMM Başkanlığı'na sundu. Öneriye göre, 8 Aralık 1983'ten önce işlenmiş suçlardan yargılanarak mahkum olanlardan şartla salıverme hükümlerine göre cezalarını çekenler memnu haklarını alabilecek. Memnu hakların iadesine karar verilenlerin disiplin cezaları bütün sonuçlarıyla ortadan kaldırılacak. Gerekçede "20 yılı aşan süreye rağmen kamu haklarından engellenmiş olmalarından doğan mağduriyetin giderilmesi ve bu kişilerin topluma kazandırılması, iç barışa katkıda bulunulmasının amaçlandığı" belirtildi. 
     

</TEXT>
</DOC>
