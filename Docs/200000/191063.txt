<DOC>
<DOCNO> 191063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sontur10.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ABD Genelkurmayı arayıp süre istedi... 
</HEADLINE>
<TEXT>

     Başbakan Erdoğan, Orta Asya gezisi sırasında gazetecilere yaptığı açıklamada Irakla ilgili görüşmelerin kesilmediğini ABD'nin Türkiye'den zaman istediğini söyledi. Erdoğan, "ABD Genelkuramayımıza başvururak 'biraz süre tanıyın' dedi. Görüşmelere ara verilmesi bu iş bitmiştir anlamına gelmiyor" diye konuştu. 
     Erdoğan'ın gazetecilere yaptığı değerlendirme şöyle 
     Meclis kararından sonra ABD yetkilileri sürekli teşekkür etti. ABD ile görüşmeler 10 gün öncesine kadar devam etti. ABD, Genelkurmay'a bize müsaade tanıyın' dedi. Bizim illa Irak'a asker gönderelim. Askerimiz sıkıntılı tablonun içinde yer alsın' gibi bir hırsımız yok. Şu anda ABD, söylediği süre içinde ne yapacak onu bilmeliyiz. Nasıl değerlendiriyorlar, gördükten sonra karar vereceğiz. Meşruiyet sorunuysa TBMM kararını vermiş, BM'den de meşruiyet diye tanımlanan o karar çıkmıştır. Bana göre bunun anahtarı Türkiye olmuştur. Ama şu anda birileri sağa, sola çekiştiriyor. Eğer Irak'a asker göndermezsek, bizde hayal kırıklığı yaratmaz. 
     
     GEÇİCİ YÖNETİM 

     Amerika asker talep etmiş ama oradaki koşulları şimdi göze alamıyor. Geçici yönetim şu anda kendi diliyle mi konuşuyor Bu Irak halkının belirlediği bir yönetim midir Bu soruların cevabını bulduğumuzda, sonuç ortaya çıkar. Geçici yönetim Irak halkının bütünü tarafından teyit edilmiş, meşru bir yönetim değildir. Irak'a organ nakli olmuştur. Bu nakil tabanda tam anlamıyla kabul görmemiştir. Geçici yönetim bize ekonomik yönden destek verin ama asker göndermeyin' diyor. 
     
     PKK KADEK 

     Irak halkı, Türkiye ve Türk askerini tanımamış, farklı bazı çevrelerin veya oradaki unsurların tesiri altında kalmıştır. Biraz ileri gideyim Türk askerinin oraya gidişi belli çıkar çevrelerini rahatsız edecektir. Irak'a girmeyerek, PKK KADEK'e müdahale etme potansiyelinin zayıflaması sorunu sözkonusu değildir. Onu onlar düşünsün. Türkiye'nin Irak'a asker göndermemesi durumundan, çıkar gruplarının rahatsız olmaması Türkiye'yi rahatsız etmez. Oraya gidince onlar rahatsız olacak. 
     
</TEXT>
</DOC>
