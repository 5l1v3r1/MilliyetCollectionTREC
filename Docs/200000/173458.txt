<DOC>
<DOCNO> 173458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun11.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Anglikan Kilisesi'ne homoseksüel piskopos atandı.. 
</HEADLINE>
<TEXT>

     Amerikan Anglikan Kilisesi tarihinde ilk kez homoseksüel olduğunu açıklayan bir papaz New Hampshire Piskoposluğu'na atandı. 
     Amerikan Anglikan Piskoposluğu'na bağlı piskoposlar, dün 38 Amerikan eyaletini temsil eden 1000 kadar piskoposun katıldığı yıllık toplantıda yapılan oylamada, muhafazakar kanadın şiddetle karşı çıkmasına rağmen, Gene Robinson'un oyların 3'te 2'sini alarak, piskopos olarak atandığını, atamanın bugün kesinlik kazanacağını doğruladı. 
     2.1 milyon üyeli Amerikan Episkopal Kilisesi, diğer Anglikan Kiliselerinin aksine son yıllarda homoseksüellere karşı giderek daha hoşgörülü bir yaklaşım sergiliyor. 
     Anglikan Hıristiyanlığı Büyük Britanya'nın resmi dini. İngiliz göçmenlerin yerleştiği ABD, Kanada, Avustralya ve diğer ülkelerde bu Protestan mezhebi Episkopal Kilisesi adını taşıyor. 
     
</TEXT>
</DOC>
