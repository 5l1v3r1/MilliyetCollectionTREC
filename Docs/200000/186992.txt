<DOC>
<DOCNO> 186992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun21.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şnorkelle dalarken "gel - git"e yakalanınca... 
</HEADLINE>
<TEXT>

     Japonya'da 70. doğum gününü kutlamak için şnorkelle dalış yapan bir kişi, gelgite yakalanınca kıyıya 19 saat sonra ulaşabildi. 
     Yetkililer, Hideo Murasugi'nin, güneydeki Ishigaki adasında geçen Pazar hayatında ilk kez şnorkelle dalış yaptığını, akşama kadar dönmemesi üzerine ailesinin sahil güvenliğe kayıp haberini verdiğini ve Murasugi'yi arama-kurtarma çalışmalarının başladığını bildirdi. 
     Geceyi suda batmamak için kollarıyla bacaklarını hareket ettirerek geçiren Hideo Murasugi'nin, gelgitin çekilmesiyle 19 saat sonra yüzerek karaya çıktığı belirtildi. 
     Hideo Murasugi, geceleyin açık denizde olduğunu, ancak ışıkları gördüğünden karadan fazla uzaklaşmadığını farkettiğini belirterek, ''Sorun yarattığım için üzgünüm. Hayatımdaki ilk şnorkelle dalma girişimi, tüm yaşamım için yeterli bir denizcilik deneyimi oldu'' dedi. 
     
</TEXT>
</DOC>
