<DOC>
<DOCNO> 195647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/spor/aspo.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ULUSOY TAŞLARI DOKTÜ 
</HEADLINE>
<TEXT>

   Futbol Federasyonu Başkanı, Şenol Güneş'in her şartta görevine devam etmesi gerektiğini söyledi. "Aday olmam için baskı var. Çünkü bu işler 15 gün Türkiye'de, 15 gün Avrupa'da kalarak yürümüyor" dedi 
      BİLAL MEŞE 

   
   'Biz gitsek bile...' 
   FUTBOL Federasyonu Başkanı Haluk Ulusoy, Milliyet'e çarpıcı açıklamalar yaptı. Başarıda devamlılığın en önemli faktör olduğunu söyleyen Ulusoy, Teknik Direktör Şenol Güneş'in her şartta görevine devam etmesi gerektiğini açıkladı. Haluk Ulusoy, "Hocamızın 2004 Mayıs ayında sözleşmesi sona erecek. Bizler olalım veya olmayalım, Güneş takımın başında kalmalı" diye konuştu. 
   
   'Tüm gün mesai şart' 
   DÜNYA Kupası Finalleri'nden sonra başkanlığa yeniden aday olmayacağını açıklayan Haluk Ulusoy, o günden bu yana kalması için büyük baskı gördüğünü dile getirdi. Futbol Federasyonu Başkanı şunları söyledi "15 gün Türkiye'de, 15 gün Avrupa'da kalarak bu işler yürümüyor. Başkanlık için tam gün mesai şart. Seçimler yaklaştığı zaman son kararımı vereceğim." 
   
   'Misafir olmayız' 
   HALUK Ulusoy, Letonya engelini aşıp, Portekiz'deki finallere gideceklerini de iddia etti. Ulusoy, "Hedefte sadece rötar yaptık. Finallerde misafir olmayacağız, kupayı kaldırmaya gideceğiz. Düşünün şampiyon olduğumuz anda 27 milyon frank kasamıza girecek. Takımıma güveniyorum. Hedeften şaşmayacaklarını çok iyi biliyorum" dedi. 
   
   
</TEXT>
</DOC>
