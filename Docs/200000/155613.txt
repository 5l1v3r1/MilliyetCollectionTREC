<DOC>
<DOCNO> 155613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/soneko36.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1.5 milyonun altında... 
</HEADLINE>
<TEXT>

     İstanbul serbest piyasada dolar, geçen Haziran ayından bu yana ilk kez 1 milyon 500 bin lira sınırına geldi. 
     1 milyon 510 bin lira alış, 1 milyon 515 bin lira satış fiyatıyla güne başlayan dolar, gün içinde düşüş kaydederek öğle saatlerinde 1 milyon 500 bin lira seviyelerine geriledi. 
     Dolar, geçen yıl Haziran ayı başlarında 1 milyon 500 bin lira seviyelerine yükselmişti. 
     Saat 14.45 itibariyle Kapalıçarşı'da dolar alışta 1 milyon 498 bin lira, satışta da 1 milyon 504 bin liradan işlem gördü. 
     Bankalararası dolar kotasyonlarında ise alışta en düşük fiyat 1 milyon 497 bin, en yüksek fiyat 1 milyon 499 bin 550 lira, satışta ise en düşük 1 milyon 502 bin lira, en yüksek 1 milyon 506 bin lira seviyelerinde seyrediyor. Euro Dolar paritesi ise 1.1500 seviyelerinde bulunuyor. 
     Uzmanlar, IMF'nin olumlu açıklamalarının piyasadaki satış eğilimini desteklediğini belirtirken, ayrıca vergi ve diğer ödemeler nedeniyle vatandaşın döviz bozdurduğunu, bunun da düşüşlerde etkili olduğunu, paritedeki gelişmelerin de düşüşü desteklediğini kaydettiler. 

     
</TEXT>
</DOC>
