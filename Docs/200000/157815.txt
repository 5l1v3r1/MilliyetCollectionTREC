<DOC>
<DOCNO> 157815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/soneko11.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat sanayiinde kapasite kullanımı arttı... 
</HEADLINE>
<TEXT>

     Devlet İstatistik Enstitüsü DİE , İmalat sanayiinde geçen yıl Nisan ayında yüzde 73.8 olan ''üretim değeri'' ağırlıklı kapasite kullanım oranının, bu yılın aynı ayında yüzde 75.9 seviyesinde gerçekleştiğini açıkladı. 
     DİE'nin 787 işyerinde yaptığı ''Aylık İmalat Sanayi Eğilim Anketi''ne göre, söz konusu ayda sektörel bazda irdelendiğinde, kapasite kullanımı gıda ürünleri ve içecek imalatında yüzde 67.8, tütün ürünleri imalatında yüzde 78.3, tekstil ürünleri imalatında yüzde 76.2, giyim eşyası imalatında yüzde 90.8, ağaç ürünleri imalatında mobilya hariç yüzde 89.7, kağıt ve kağıt ürünlerinde yüzde 87.5, bayım ve yayım imalatında yüzde 81.5, ana metal sanayi imatında yüzde 83, radyo ve tv haberleşme cihazları imalatında da yüzde 87.2 oldu. 
     Bu yılın Nisan ayında, işletmelerin tam kapasite ile çalışamama nedenleri arasında ise yüzde 69.9'luk oranla iç pazarda talep yetersizliği ilk sırada yer aldı. 
     Söz konusu dönemde, tam kapasite ile çalışamama nedenlerinden dış pazarda talep yetersizliği yüzde 10.9 ile ikinci, yerli mallarda hammadde yetersizliği yüzde 4.7 ile üçüncü olurken, bunu yüzde 3.8 ile mali imkansızlık, yüzde 1.1 ile ithal mallarda hammadde yetersizliği ve yüzde 1 ile de işçilerle ilgili meseleler izledi. 
     
     MAYIS AYI BEKLENTİSİ 
     Öte yandan DİE, işyerlerinin üretim, yurtiçi satış, satış fiyatları ve hammadde fiyatları konusunda Mayıs ayı beklentileri ile ilgili bir değerlendirme de yaptı. 
     Yapılan değerlendirmeye göre, Mayıs ayı itibariyle üretimde, işyerlerinin yüzde 57'si artış, yüzde 14.4'ü ise azalış bekliyor. 
     Söz konusu ay, yurt içi satışlarda ise aynı işyerlerinin yüzde 65.8'i artış, yüzde 7.3'ü gerileme, satış fiyatlarında yüzde 20.8'i artış, yüzde 17.9'u ise azalış beklentisi içinde bulunuyor. 
     Hammadde fiyatları konusunda da işyerlerinin yüzde 41.2'si artış, yüzde 8.9'u düşüş olacağı görüşünü belirtti. 
     
</TEXT>
</DOC>
