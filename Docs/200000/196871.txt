<DOC>
<DOCNO> 196871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur02.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazadan kurtuldu, yardım isterken öldü 
</HEADLINE>
<TEXT>

     Konya'da takla atan otomobilden yara almadan kurtulan bir kişi, yardım istemek için durdurmaya çalıştığı minibüsün çarpması sonucu hayatını kaybetti. 
     Sürücüsünün kimliği belirlenemeyen 34 VK 507 plakalı otomobil dün Konya-Aksaray karayolunun 16. kilometresinde, yoldan çıkarak takla attı. 
     Otomobilden yara almadan kurtulan Adem Tosun ve aynı araçta bulunan 2 arkadaşı, yardım istemek için yola çıktı. Bu sırada Emin Gönülveren'in 39 kullandığı 42 SN 0 plakalı minibüsün çarptığı Tosun, olay yerinde yaşamını yitirdi. 
     
     Gazetecilerde yaralı 
     Kazayı görüntülemek için, 42 KF 757 plakalı minibüs ile olay yerine doğru hareket eden yerel yayın kuruluşu Kontv'nin haber ekibi, Fetih Caddesi ile Aslanlıkışla Caddesi'nin kesiştiği kavşakta, İbrahim Ortakçier 56 yönetimindeki 34 YMS 47 plakalı otomobille çarpıştı. 
     Kazada, yaralanan Kontv haber ekibinden İsmail Zafer Samancı 29 ve Mustafa Varol 30 Konya Numune Hastanesi'nde tedavi altına alındı. Otomobilde bulunan Levent Yardımcı 39 ve İbrahim Çerkes 23 ise Konya SSK Hastanesi'ne kaldırıldı. Levent Yardımcı'nın hayati tehlikesi bulunduğu bildirildi 
     
</TEXT>
</DOC>
