<DOC>
<DOCNO> 178843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/guncel/gun20.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Karakola saldırı 3 yaralı    ŞIRNAK Cizre'deki Dicle Polis Karakolu'na bir grup teröristin düzenlediği saldırıda üç polis yaralandı. Teröristler önce el bombası attıkları karakolu daha sonra çeşitli noktalardan otomatik tüfeklerle taradı. Açılan ilk ateş sırasında üç polis yaralandı. Çatışma 10 dakika sürerken PKK KADEK'li oldukları sanılan teröristler, karanlıkta kaçtı. Yaralanan polisler Cizre Devlet Hastanesi'ne kaldırıldı. 
   
   Ruhban okuluna Trakya şartı    Heybelİada Ruhban Okulu'nun açılması için siyasileri ziyaret eden Fener Rum Patriği Bartholomeos, Başbakan Erdoğan'la bir araya geldi. Ruhban Okulu'na ilişkin olumlu mesajlar veren Erdoğan, sorunların çözümü için adım atacaklarını belirtti. Batı Trakya'daki Türk azınlığa dikkat çeken Erdoğan, "Yunanistan'ın da adım atması gerekir" dedi. Bartholomeos ise, "Somut çözümler bulunacağından eminiz" diye konuştu. 
   
   
</TEXT>
</DOC>
