<DOC>
<DOCNO> 150732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko26.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL İmhası gereken tütün bulunmamaktadır 
</HEADLINE>
<TEXT>

     Tekel'in stoklarında bulunan 2002 ve önceki yıllarda alınmış ihtiyaç fazlası tütünlerin, halen sigara harmanlarında kullanılabilir durumda olduğu vurgulanırken, ''bu kapsamda, kullanma kabiliyetini kaybettiği için imhası gereken tütün bulunmamaktadır'' denildi. 
     ''Tekel'in tütün yakacağına'' ilişkin haberler üzerine Tekel Anonim Şirketi'nden yapılan yazılı açıklamada, konuya açıklık getirildi. 
     Tekel'in uzun yıllardır ne yakarak ne de başka yolla tütün imha etmediğine işaret edilen açıklamada, Tekel'in mevcut stoklarının, uluslararası alıcılar nezdinde pazarlanmasını teminen, yoğun bir satış ve ihracat seferberliği başlattığı vurgulandı. 
     Açıklamada, yapılan temaslar çerçevesinde stokların, satış suretiyle ciddi miktarda eritilebileceğinin anlaşıldığı da kaydedildi. 
     





</TEXT>
</DOC>
