<DOC>
<DOCNO> 175735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sonspo14.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Raşit Çetiner'e Olimpiyat Meşalesi ödülü... 
</HEADLINE>
<TEXT>

     Türkiye Milli Olimpiyat Komitesi'nin TMOK 2002 yılı Olimpiyat Meşalesi Ödülleri'ni kazananlar açıklandı. 
     TMOK'tan yapılan açıklamaya göre, ödül kazananlar arasında Ümit Milli Futbol Takımı Antrenörü Raşit Çetiner, Ülkerspor Antrenörü Tolga Öngören ile FIFA kokartlı hakem Ali Aydın da bulunuyor. 
     Organizasyon Komitesi Başkanı ve TMOK 1. Başkan Yardımcısı Erdoğan Arıpınar, yaptığı açıklamada, Olimpiyat Meşalesi Ödülleri'nin dünyada örneği olmayan bir vefa örneği olduğunu vurgulayarak, ''Ülke sporuna hizmet edip, bugün hayatta bulunmayan sporcu, spor adamı, antrenör ve hakemler için koyduğumuz bu ödül, adlarına ödül konulanların dallarında başarılı olanlara veriliyor. Ailelerinin önünde onları sevgiyle tekrar anarken, onurlandırıyoruz'' dedi. 
     
     ÖDÜL ALANLAR 
     2002 yılı Olimpiyat Meşalesi Ödülleri'ni kazananlar şöyle 
     Hilmi Gürz Atıcılık-Yönetim Fikri Kurtuluş. 
     Ekrem Koçak Atletizm Elvan Abeylegesse, Halil Akkaş. 
     Rüştü Yüce Basketbol-Antrenör Tolga Öngören. 
     Afif Kayalı Basketbol-Hakem Yasemin Horasan, Rasim Başak. 
     Hakkı Erkiner Binicilik Serra Önkal, Kerem Alkan. 
     Rıza Nemlioğlu Boks Hülya Şahin, Selçuk Aydın. 
     Fahir Tezcan Futbol-Hakem Ali Aydın. 
     Bogos Kambur Halter-Antrenör Aylin Taşdelen, Reyhan Arabacıoğlu. 
     Muzaffer Demirhan Kayak Kelime Aydın, Sabahattin Oglago. 
     Çetin Esen Kaftan Spor Yazarı Doğan Yıldız. 
     Dr. Demir Turgut Yelken Laser 4.7 Milli Takımı. 
     Mustafa Vefa Olimpizm-Yönetici Türkay Peker. 
     Şekip Okçuoğlu BJK-Yönetici Erdil Arpacı. 
     Nizamettin Kırşan Beden Eğitimi Öğretmenliği Celal Murat. 
     Dr. Faruk Ayanoğlu Spor Tıbbı Prof. Dr. Emin Ergen. 
     TMOK Özel Ödülleri 1-Türkiye Otomobil ve Motorsporları Federasyonu Başkanı Mümtaz Tahincioğlu. 
     2-Dünya şampiyonu Bursa Çınar Lisesi Basketbol Takımı. 
     3-Ümit Milli Futbol Takımı Antrenörü Raşit Çetiner. 
     Olimpiyat Meşalesi Ödül Töreni ekim ayında Olimpiyatevi'nde yapılacak. 
     
</TEXT>
</DOC>
