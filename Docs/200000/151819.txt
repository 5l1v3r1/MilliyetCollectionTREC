<DOC>
<DOCNO> 151819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun05.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Stephen King, hastanede geçen korku dizisi yazdı 
</HEADLINE>
<TEXT>

     ABD'nin en çok okunan korku romanı yazarı Stephan King, bir TV kanalı için, konusu hastanede geçen bir korku dizisi kaleme aldı. 
     ABC televizyonunda yayınlanacak dizinin adının ''Kingdom Hospital'' Kraliyet Hastanesi olacağı bildiriliyor. Eski bir mezarlık üzerine inşa edilen hastanede geçen dizinin şok edici ve korkutucu hikayelerden oluştuğu belirtiliyor. 
     Kendisine yakın kaynaklar, King'in diziyi 2 yılda tamamladığını ve çekimlere gelecek ay başlanacağını bildirdiler. Dizinin 2 saat sürecek ilk bölümünün 2004 ocağında yayına konulacağı, onu birer saatlik 13 bölümün izleyeceği kaydedildi. 
     Stephan King, 1980'li yıllarda televizyonlar için ''Tales from the Darkside'' Karanlıktan Hikayeler , ''Twilight Zone'' Alacakaranlık Alan , ''The X-Files'' ve ''The Outer Limits'' Dış Sınırlar adlı dizileri yazmış ve bunlar çok tutulmuştu. 
     Yazarın geçen yıl kaleme aldığı ''Rose Red'' adlı mini-seri, ilk gece 20 milyon izleyiciyi ekran başına toplamayı başardı. 
     





</TEXT>
</DOC>
