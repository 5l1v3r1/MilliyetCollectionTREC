<DOC>
<DOCNO> 169775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko18.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitime katkı payı 100'e varan oranlarda artırılıyor... 
</HEADLINE>
<TEXT>

     Özel işlem vergileri ile eğitime katkı payına yüzde 25 ile yüzde 100 arasında değişen oranlarda zam geliyor. Söz konusu vergilerdeki ağırlıklı artış oranı ise yüzde 66.6 olarak belirlendi. 
     Edinilen bilgiye göre, yılbaşında değişmeyen ve Maliye Bakanlığı'nın Haziran ayı başlarında arttırılması talebinde bulunduğu özel işlem vergisi ve eğitime katkı payı tutarları konusundaki kararname, Başbakan Tayyip Erdoğan tarafından da imzalandı. 
     Bütçeye 200 trilyon lira dolayında ek gelir getirmesi beklenen kararnameyle, spor-toto, spor-loto ve sayısal loto oyunları ile at yarışlarındaki kolon ücretinden alınan özel iletişim vergisi ve eğitime katkı payı değişmezken, diğer vergiler yeniden düzenlendi. 
     Kararnamede, cep telefonu aboneliğinde 5 milyon lira yerine 7 milyon lira eğitime katkı payı, 10 milyon lira yerine 16 milyon lira da özel işlem vergisi alınması öngörüldü. 
     Aynı şekilde uçak biletlerinden her bir bilet için 1.5 milyon lira yerine 2.5 milyon lira eğitime katkı payı, 4.5 milyon lira yerine ise 7 milyon lira özel işlem vergisi tahsili hükme bağlandı. 
     Yeni düzenleme çerçevesinde, vatandaştan tapu işlemlerinde harç mükellefiyeti doğuran her işlem için alınan eğitime katkı payı da, 5 milyon liradan 10 milyon liraya yükselecek. Tapu işlemlerindeki özel işlem vergisi tutarı ise 15 milyon liradan 25 milyon liraya çıkacak. 
     
     İŞTE YENİ VERGİLER 

     Cumhurbaşkanı Ahmet Necdet Sezer'in onayının ardından Resmi Gazete'de yayımlanacak olan ve yayımını izleyen 5'inci gün yürürlüğe girmesi öngörülen yeni düzenlemeyle uygulamaya konulacak tutarlar şöyle 
     

ÖZEL İŞLEM VERGİLERİ ESKİ TUTAR YENİ TUTAR ARTIŞ Vergi daireleri ve belediyelere 
verilen beyannameler ile SSK 
sigorta prim bildirgeleri 4.000.000 6.000.000 50.0 Gümrük idaresine verilen 
beyannameler 10.000.000 15.000.000 50.0 Silah taşıma ve bulundurma 
vesikalarından 120.000.000 200.000.000 66.6 Kara avcılığı ruhsat 
tezkerelerinden 60.000.000 100.000.000 66.6 Her bir iç hat uçak bileti için 4.500.000 7.000.000 55.5 Dönüşlü iç hat uçak biletleri için 9.000.000 14.000.000 55.5 Cep telefonu GSM aboneliği 10.000.000 16.000.000 60.0 Tapu işlemlerinde harç 
mükellefiyeti doğuran her işlem için 15.000.000 25.000.000 66.6      

EĞİTİME KATKI PAYI ESKİ TUTAR YENİ TUTAR ARTIŞ Vergi daireleri ve belediyelere 
verilen beyannameler ile SSK 
sigorta prim bildirgeleri 1.000.000 2.000.000 100.0 Gümrük idarelerine verilen 
beyannameler 4.000.000 5.000.000 25.0 Silah taşıma ve bulundurma 
vesikalarından 30.000.000 50.000.000 66.6 Kara avcılığı ruhsat 
tezkerelerinden 15.000.000 25.000.000 66.6 Her bir iç hat uçak bileti için 1.500.000 2.500.000 66.6 Dönüşlü iç hat uçak biletleri için 3.000.000 5.000.000 66.6 Cep telefonu GSM aboneliği 5.000.000 7.000.000 40.0 Tapu işlemlerinde harç 
mükellefiyeti doğuran her işlem için 5.000.000 10.000.000 100.0      

     
</TEXT>
</DOC>
