<DOC>
<DOCNO> 192123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/siyaset/siy20.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Human Rights Watch DEP'liler bırakılsın    YILDIZ YAZICIOĞLU Ankara 

   Human Rights Watch İnsan Hakları İzleme Komitesi - HRW Genel Direktörü Kenneth Roth, DEP'li milletvekilleri hakkındaki davaya çözüm beklediklerini belirterek, "Artık DEP'lilerin serbest bırakılmasını istiyoruz" dedi. Roth, Dışişleri Bakanı Abdullah Gül, İçişleri Bakanı Abdülkadir Aksu ve TBMM İnsan Haklarını İnceleme Komisyonu Başkanı Mehmet Elkatmış ile görüştü. Ankara'nın AB standartlarına ulaşabilme gücü olduğunu kaydeden Roth, Türkiye'nin temel sorununu "uygulama" olarak gördüklerini kaydetti. Roth, şöyle devam etti 
   "AB'ye uyum için yasalarınız değişiyor. Ama yasaları ve hükümet kararlarını, polis ya da savcılarınız uygulamıyor. Barışçıl bir gösteri şiddetle dağıtılıyor ya da yapılmasına izin verilmiyor." 
   
   DEHAP'lılar bugün cezaevine giriyor    DEHAP'ı 3 Kasım seçimlerine sokabilmek için örgütlenmeyi tamammış gibi gösterdikleri gerekçesiyle 1 yıl 11 ay 11'er günlük ağır hapis cezasına çarptırılan ve cezaları Yargıtay'ca onanan DEHAP'lılardan ikisi bugün teslim olacak. Ankara 2. Ağır Ceza Mahkemesi'nin "evrakta sahtecilik"ten cezalandırdığı eski DEHAP Genel Başkanı Mehmet Abbasoğlu ve eski Genel Sekreter Nurettin Sönmez'le ilgili Yargıtay kararı infaz savcılığına ulaştı. Abbasoğlu ve Sönmez, partililerle vedalaşarak Haymana Cezaevi'ne gidecek. 
   
   
   
</TEXT>
</DOC>
