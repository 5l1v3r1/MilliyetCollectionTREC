<DOC>
<DOCNO> 163272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/spor/spo08.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rezerve yeşil ışık 
</HEADLINE>
<TEXT>

Gençlerbirliği'nin başını çektiği Süper Lig kulüpleri, Rezerv Lig'in kurulmasını istiyor 
     'Faydası olur' 
     ALMANYA, Hollanda, Fransa ve Belçika gibi ülkelerde forma şansı bulamayan oyuncular için kurulan Rezerv Lig'in Türkiye'de de uygulanması için girişimler başladı. Gençlerbirliği önderliğinde kolları sıvayan Süper Lig kulüpleri, Avrupa'da pazartesi ve salı günü oynanan ligin Türkiye'de de hayata geçirilmesi için fikir birliğine vardı. 
     
     Hakemlere yarar 
     REZERV Lig'in kurulması halinde, A takımında forma giyemeyen yerli ya da yabancı oyuncular ile denenmek üzere çağırılan futbolcuların birkaç maçlığına lisanssız olarak forma giyebileceği açıklandı. Bu sayede, hem kadrolarda yer alan futbolcuların sezon boyunca dinamik tutulması hedeflenirken, hem de hakemlerin pratiğini artırılabileceği bildirildi. 
     

</TEXT>
</DOC>
