<DOC>
<DOCNO> 176752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/soneko38.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'taki patlama, petrol fiyatlarının yükselmesine neden oldu 
</HEADLINE>
<TEXT>

     Irak başkenti Bağdat'da Birleşmiş Milletler BM merkezi olarak kullanılan Canal Hotel'de meydana gelen ve binanın bir kısmının çökmesine neden olan patlamanın yanı sıra Nijerya'daki duruma dair endişeler, petrol fiyatlarını yükseltti. 
     Petrol İhraç Eden Ülkeler Teşkilatı OPEC üyesi bu iki ülkedeki durum, gerginliğin tırmanışının petrol sevkiyatına dair kaygıları artırmasından ötürü, Londra borsasında Brent ham petrolünün varil fiyatı 21 sent artışla 28 dolar 87 sente çıktı. 
     New York borsasında da, Batı Teksas ham petrolünün varil fiyatı 19 sent artışla 31 dolar 8 sente yükseldi. 
     Irak yetkilileri ve petrol piyasası analistleri, ABD'nin ''Irak'ın savaş öncesi petrol üretim kapasitesinin yıl sonunda üçte ikisine ulaşılması'' ümidinin gerçekleşmesini, güvenlikte büyük ölçüde iyileşme olmaksızın mümkün görmüyor. 
     
</TEXT>
</DOC>
