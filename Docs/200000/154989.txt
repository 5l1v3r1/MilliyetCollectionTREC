<DOC>
<DOCNO> 154989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/spor/bbas.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DERBİNİ ATEŞİ POTADA YANIYOR 
</HEADLINE>
<TEXT>

Play-off serisi ilk maçında karşı karşıya gelecek olan Galatasaray ile Fenerbahçe, bugün kozlarını paylaşacak. Cim-Bom seriye 1-0 avantajlı başlayacak 
     GÖKHAN TÜRE 

     MİLLİYET nabzı tuttu 
     FUTBOLDA bu sezon "esprisini kaybeden" Galatasaray - Fenerbahçe ezeli rekabeti, basketbolda Play - Off çeyrek final serisiyle yeniden canlanacak. Ligde normal sezonu üçüncü sırada tamamlayan Galatasaray ile altıncılığı alan Fenerbahçe, bugün başlayacak seride birbirlerine üstünlük sağlayarak yarı final kapısını aralamaya çalışacak. Abdi İpekçi Salonu’nda Galatasaray’ın 1 - 0’lık avantajla gireceği seri öncesi Milliyet, iki takımın nabzını yokladı. 
     
     Play-Off farklı’ 
     FENERBAHÇE’YE karşı kendilerini yüzde 60 daha şanslı gördüklerini ifade eden Galatasaray Coachu Erman Kunter, Play - Off’ta, ligden daha farklı bir strateji izleyeceklerini söyledi. Kunter, oyunun gidişatına göre değişik taktik varyasyonlara girebileceklerini belirterek, "Zorlandığımız maçların kırılma noktalarında hep basit hatalar yaptık. Fenerbahçe karşısında buna dikkat ettiğimiz taktirde hedefimize ulaşacağımıza inanıyorum" dedi. 
     
     Anahtar savunmada’ 
     GALATASARAY önünde kendileri için anahtarın savunma olduğuna dikkati çeken Fenerbahçe Coachu Murat Özgül ise düşüncelerini şöyle özetledi "Sezon içindeki ikinci maçta Arda ile Muratcan bize büyük sıkıntı olmuştu. Bu konuda dikkatli olmalıyız. Savunma olarak yapmış olduğumuz bazı çalışmalar var. Bizim için turu geçmenin anahtarı savunmada saklı. Ben 1 - 0’ı dikkate almıyorum. Bu dünyanın sonu değil. Şansları eşit görüyorum." 
     
     Kunter’e göre 
     "Bizim takımımızın direncinin ve hücum gücünün daha iyi olduğunu düşünüyorum. Fenerbahçe’den daha sert bir takımız. Biz Fenerbahçe’ye göre daha fazla oyuncu ile oynuyoruz. Fenerbahçe’nin bizim kadar hazır oyuncusu yok. Altı oyuncumuz sezon içinde çift haneli rakamlara ulaştı. Fenerbahçe’nin silahları ise daha belli." 
     - "1 - 0, ilk bakışta artı olarak gözükse de motivasyon açısından bizim için olumsuz bir etken. Seriye 1 - 0 önde başlamak rakip takımın daha iyi motive olmasını sağlıyor. Psikolojik de olsa önde başlayan takımda bir rahatlık oluyıor." 
     
     Özgül’e göre 
     Artılarımız diye birşey göremiyorum aslında. Hem kısalar, hem de uzun pozisyonunda durum denk gibi gözüküyor. En büyük artımız, kredimizin az olması 0-1 olarak görülebilir. Salona bizi desteklemeye gelecek olan Fenerbahçe seyircisinin de Galatasaray’a oranla daha çok olmasının bir avantaj olacağını itiraf etmem lazım. 
     - Oldukça fazla diye düşünüyorum. Bizde görev alan genç oyuncu sayısı da çok. Galatasaray’daki oyuncular ise daha deneyimli. Arda ile Muratcan oyunu çok domine ediyorlar. Koch da çok önemli bir takım oyuncusu. Bu üçü çok önemli işler yapıyorlar ve bütün sezon iyi oynadılar. 
     
Mavi Kupa başladı      SAİM BOZER 

     BU yıl altıncısı düzenlenen "Mavi Kupa Üniversitelerarası Basketbol Şenliği" dün başladı. Mavi Jeans’in düzenlediği şölene, İstanbul’da bulunan 20 üniversitenin sporcuları katılıyor. İTÜ Kampüsü’ndeki ilk gün maçında İTÜ, Boğaziçi Üniversitesi’ni 77-55 yendi. 15 Mayıs tarihine kadar sürecek olan turnuvanın birincisinin yanında talihli bir kişi de Eylül’de yapılacak Avrupa Şampiyonası’na gitme hakkı kazanacak. 
     
Erdemir-Botaş      BASKETBOL Bayanlar Birinci Ligi’nde Play - Off finalinin üçüncü maçı bu gece Erdemirspor ile Botaş arasında Zonguldak’ta oynanacak. Zonguldak Erdemir Salonu’nda saat 20.30’da başlayacak olan maçta, seride 2 - 1 önde olan Erdemir galip geldiği taktirde şampiyonluk ipini göğüsleyecek. Botaş’ın galibiyeti halinde ise şampiyonu, cumartesi günü Adana’da oynanacak son maç belirleyecek. Müsabaka TRT 3’ten naklen yayınlanacak. 
     
Avantaj Telekom’da      TÜRK Telekom, Play - Off çeyrek final mücadelesinde Karşıyaka’yı 94 - 76 yenerek seride 2 - 1 öne geçti. Başkent ekibi özellikle ikinci periyottaki etkili oyunuyla 23 - 9’luk bir seri yakaladı ve maçın sonuna kadar kontrolü elden bırakmadı. Konuk ekipte Hakan’ın çabaları farkı önlemeye yetmedi ve Telekom sahadan farklı galip ayrılmayı başardı. İki takım cumartesi günü İzmir’de tekrar karşılaşacak. 
     
     Maçın karnesi 
     HAKEMLER Engin Kennerman, İsmail Özgün 
     TÜRK TELEKOM Şemsettin 7 16, Bekir 8 23, Umut 6 5, Jurkoviç 8 21, Carr 7 18, Can 4 4, Mutlu 5 5, Thomas 4 2 
     KARŞIYAKA Hakan 8 29, Ufuk 4 4, Jefferson 5 9, Louis 6 9, Hüseyin 6 13, Burak 4 4, Nihat 4 3, Thornton 4 5, Güven 2 , Buğra 2 , Orbay 2 
     1.PERİYOT 22 - 18 T.Telekom , 2.PERİYOT 45 - 27 T.Telekom , 3.PERİYOT 63 - 50 T.Telekom , MAÇ SKORU 94 - 76 T.Telekom 
     ÜÇ SAYI Bekir, Jurkoviç 3 , Can, Umut, Mutlu 1 , Carr 2 , Hakan 4 , Hüseyin, Nihat 1 
     

</TEXT>
</DOC>
