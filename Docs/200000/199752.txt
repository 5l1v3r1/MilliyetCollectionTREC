<DOC>
<DOCNO> 199752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/soneko18.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansı 158 puanlık artışla ve bir rekorla tamamladı... 
</HEADLINE>
<TEXT>

     İMKB Bileşik Endeksi 1. seansta, dünkü 2. Seans kapanışına göre 157.87 puan artışla, 16,547.46 puandan kapandı. Hisse senetleri ortalama yüzde 0.96 oranında değer kazandı. 
     Bileşik Endeks seans içinde 2003 yılının en yüksek seans içi seviyesini geçti. 
     Endeks, seans içinde en düşük 16,415.64, en yüksek 16,746.16 puanı gördü. 
     Endeks bundan önceki seans içi en yüksek seviyesine, 16,540.92 puanla 4 Kasım günü ulaşmıştı. 
     Seans kapanışında mali endeks 256.60 puan artışla 22,384.09 puana, sanayi endeksi 162.39 puan artışla 14,774.76 puana yükselirken, hizmetler endeksi 33.03 puan kayıpla 8.893.78 puana geriledi, Böylece, önceki kapanışa göre mali grup hisseler ortalama yüzde 1.16, sanayi grubu hisseler ortalama yüzde 1.11 oranında değer kazanırken, hizmetler grubu hisseler ortalama yüzde 0.37 oranında değer kaybetti. 
     1. seansta işlem gören toplam 285 hisse senedinden 209'u değer kazanırken, 29 hisse senedi değer kaybetti, 47 hissenin fiyatında değişiklik olmadı. 
     Seansta, 630 trilyon 619 milyar 769 milyon liralık işlem hacmi oluştu. 
     1. seansta, Doğan Holding, Yapı Kredi Bankası, İş Bankası C , Sabancı Holding ve Koç Holding en yoğun işlem gören hisseler oldu. 
     Bileşik Endeksin bugüne kadar seans içinde ulaştığı en yüksek seviye 20,617.92 puanla 17 Ocak 2000'de kaydedildi. 
     
</TEXT>
</DOC>
