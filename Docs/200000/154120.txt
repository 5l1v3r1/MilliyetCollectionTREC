<DOC>
<DOCNO> 154120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/ekonomi/eko07.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Faizsiz baraj senedi, dini ekonomiye sokmaktır 
</HEADLINE>
<TEXT>

Özyürek Dinin siyasete alet edildiğini görmüştük. Ekonomi de din ile mütalaa edilir oldu 
     ANKARA Milliyet 

     CHP Grup Başkanvekili Mustafa Özyürek, Devlet Su İşleri DSİ Genel Müdürü Veysel Eroğlu'nun dün Milliyet'te yer alan baraj senediyle ilgili açıklamalarını hatırlatarak, "DSİ baraj yapar, sulama ve hidroelektrikle ilgilenir. Baraj senedi DSİ'nin işi değil, Hazine'nin işidir. Dinin siyasete alet edildiğini çok gördük ama ekonomi de dinle mütalaa edilir hale geldi" dedi. 
     Mustafa Özyürek, dün Meclis'te gazetecilerle yaptığı sohbette, İslami bankacılığın sektördeki payının yüzde 1 olduğuna dikkat çekti. Şimdi gelir senedi uygulamasıyla İslami çevrelerin yastık altındaki parasının ekonomiye çekilmek istendiğini söyleyen Özyürek, ancak bunun için benimsenen yöntemin mali piyasaları tedirgin edeceğini kaydetti. 
     
     Faize karşı olanlar için çıkarılacak 
     Veysel Eroğlu, dün yaptığı açıklamada baraj gelirlerinin 'gelir ortaklığı senedi' yoluyla faize karşı olan kesimlere satışı konusunda çalışmaların tamamlandığını belirterek "Hazırladığımız modelde bu gelirlerin satışında, alan kişilere 'nereden buldun diye' sorulmayacak" demişti. 
     


EKONOMİ 














</TEXT>
</DOC>
