<DOC>
<DOCNO> 178796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur39.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay ekibi yarın Irak'tan dönüyor... 
</HEADLINE>
<TEXT>

     Kızılay Genel Başkanlığı, Irak'ta bulunan Kızılay ekibinin normal programını tamamlayarak bugün Türkiye'ye döneceğini bildirdi. 
     Kızılay Genel Başkanlığı'ndan yapılan açıklamada, ''Kızılay'a terör tehdidi'' şeklindeki duyumların, yetkili kaynaklar tarafından teyit edilmediği belirtildi. 
     Açıklamada, Uluslararası Kızılhaç Komitesi ve Uluslararası Kızılay Kızılhaç Dernekleri Federasyonu'na çeşitli kaynaklardan iletildiği öne sürülen ve menşei bilinmeyen bu duyumların, söz konusu kuruluşlar tarafından doğrulanmadığı kaydedildi. 
     Irak'ta görev yapan Kızılay ekibinin normal programını tamamlayarak bugün Türkiye'ye döneceği ifade edilen açıklamada, bu haberlerle ekibin dönüşü arasında herhangi bir bağlantı bulunmadığı vurgulandı. 
     Kızılay yetkilileri, Irak'ta görev alan ekibin bu dönemde dönmesinin planlandığını, hükümetin talebi olması halinde insani yardım amacıyla yeni bir ekibin bölgeye gideceğini bildirdiler. 
     
</TEXT>
</DOC>
