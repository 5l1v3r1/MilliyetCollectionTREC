<DOC>
<DOCNO> 180710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sondun07.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta porno filmlere ilgi.. 
</HEADLINE>
<TEXT>

     Irak'ın başkenti Bağdat'taki sinema salonlarında, savaştan sonra denetimin ortadan kalkmasının da etkisiyle, en çok porno filmleri ilgi görüyor. 
     Sinema salonlarının birçoğunun, daha çok izleyici çekebilmek için bu tür filmlere yöneldiği belirtiliyor. Porno film gösteren sinema salonları, ''4 film birden'' sloganıyla izleyici çekmeye çalışıyor. 
     Başkentin sokaklarında, yerlerde kurulan tezgahlarda da porno film CD'lerine sıkça rastlanıyor. Satıcılar, porno film satışlarından memnun olduklarını söylüyor. Satılan porno filmler arasında yerli filmlerin de olduğu göze çarpıyor. 
     Bağdat'ın en işlek caddelerinden El Sadun'daki Atlas Sineması görevlisi Ahmet Muhammed Saudi, porno film izleyecilerinin diğer filmlerin meraklılarına göre çok daha fazla olduğunu söyledi. 
     Saudi, gösterdikleri filmlerin, savaştan önceki ortamın aksine şimdi denetimden geçmediğini, bu nedenle her tür filmi rahatlıkla gösterebildiklerini kaydetti. 
     Özellikle gençlerin açık filmlere çok ilgi gösterdiğini ifade eden Saudi, tek endişelerinin güvenlik olduğunu, bu nedenle sinemayı akşam saatlerinde kapattıklarını anlattı. 
     
</TEXT>
</DOC>
