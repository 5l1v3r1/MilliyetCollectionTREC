<DOC>
<DOCNO> 151158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/yazar/theper.html </URL>
<DATE> 2003/04/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Gecikmişsiniz 
</HEADLINE>
<TEXT>

     Öncelikle size bir mecburiyetinizi hatırlatayım. Yasa diyor ki, sekiz ve daha fazla bağımsız bölümü bulunan ana gayrimenkule yönetici atanması mecburidir. 
     Yani sizin yöneticiniz mutlaka olacak. 
     Peki nasıl olacak 
     Önce bir kırtasiyeciye gideceksiniz, karar defteri satın alacaksınız. Sonra bunu notere götürüp tasdik ettireceksiniz. 
     Sonra üç kat malikinin talebi ile kat maliklerini toplantıya çağıracaksınız. Kat malikleri toplantısında sayı ve arsa payı çoğunluğu ile yöneticinizi seçeceksiniz. Bu toplantıda işletme projesini kabul ederseniz isabetli olur. Toplantıda projesini görüşüp kabul etmezseniz işletme projesini yönetici yapacaktır, ancak bu halde itirazı kabil olup bir kişinin dahi itiraz etmesi halinde kat maliklerini yeniden toplamanız gerekecektir, oysa kat malikleri kurulunda işletme projesini kabul ederseniz buna itiraz mümkün değildir. 
     Yapacağınız iş bu kadar. Bunu zaten yapmanız gerekirdi ama bugüne kadar yapılmamışsa bundan sonra yapılmayacak anlamı çıkmaz. İlk fırsatta bu işlemleri yapın yasal prosedürü izleyin. 
     Bunlar tamamlandıktan sonra bahsettiğiniz komşunuz h l ödeme yapmıyorsa aleyhine icra takibi yapabilir veya dava açabilirsiniz. 
     
     







</TEXT>
</DOC>
