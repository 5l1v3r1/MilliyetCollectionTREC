<DOC>
<DOCNO> 156522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/spor/spo04.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakkımı istiyorum 
</HEADLINE>
<TEXT>

Trabzonsporlu Gökdeniz, transferi konusunda son noktayı koydu "Eğer hakkım verilmezse ya da kulübüm para kazanmak isterse başka takıma giderim." 
     DHA 

     "Hizmeti görev bildim" 
     BİRÇOK takımın transfer listesinde yer alan Gökdeniz, "Gidecek mi, kalacak mı " tartışmalarına son noktayı koydu. Bordo - Mavili futbolcu, "Trabzonspor'a hizmeti bir görev bildim. Ancak kendi geleceğimi de düşünmek zorundayım. Eğer hakkım verilmezse o zaman teklifleri değerlendiririm. Eğer kulübüm beni satıp para kazanmak isterse de giderim" diye konuştu. 
     
     "Polemikten kaçıyorum" 
     FENERBAHÇE ile anlaştığı söylenen Aurelio, polemiklerden kaçtığını ifade etti. Sümer'in, "Kalmak istersen zorluk çıkarmayız. İsteyerek kalırsan 950 bin dolar alırsın" dediğini hatırlatan Brezilyalı futbolcu, şantajcı olmadığını da vurguladı. Erman Güraçar ise, "Piyasa yapmaya çalışmıyorum. Ama yönetimin beni çağırmamasına hayret ettim" dedi. Yönetim, Türkiye Kupası primini 650 milyar lira olarak belirledi. 
     
     Trabzonspor'a 2.5 milyar lira ceza 
     TRABZONSPOR - Galatasaray maçında yaşanan olayları inceleyen PFDK, Bordo - Mavili kulübü 2.5 milyar lira ile cezalandırdı. Karşılaşma sırasında Karadeniz ekibinin tribünlerinden yabancı cisimler atılmış, bunlardan biri de Cim - Bom Teknik Direktörü Fatih Terim'in alnına isabet etmişti. 
     

</TEXT>
</DOC>
