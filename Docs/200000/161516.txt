<DOC>
<DOCNO> 161516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo24.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da transfer rüzgarları... 
</HEADLINE>
<TEXT>

     Avusturya'nın SK Sturm Graz takımı, Austria Wien'den Alman kaleci Marc Ziegler ile Çek orta alan oyuncusu Martin Hasek ile sözleşme imzaladı. 
     Geçen sezon FC Tirol Innsbruck'tan alındıktan sonra Austria Wien'de yalnızca 1 kez oynayan 26 yaşındaki Ziegler ile 1 yıllık kiralık olarak anlaşmaya varıldığı bildirildi. 
     Dün takımın başına Fransız teknik direktör Gilbert Gress'i getiren SK Sturm Graz, Hasek ile de 2 yıllık sözleşme imzaladı. 
     
     RADU, LE MANS'DA 

     Romanya'nın National Bükreş takımının forveti Sergiu Radu da Fransa'nın Le Mans takımıyla 2 yıllık sözleşme yaptı. 
     Rumen kulübün genel menajeri Cosmin Olaroeu, yaptığı açıklamada, Radu'nun bonservisi serbest olduğu için Le Mans'dan para almadıklarını söyledi. 
     Radu, ligi 8. sırada bitiren, Romanya Kupası'nda da finale dek gelen ancak Dinamo Bükreş'e 1-0 yenilerek kupayı kaptıran National Bükreş forması altında bu sezon 14 gol attı. 
     Le Mans ise Fransa İkinci Ligi'nde 2. sırayı alarak tarihinde ilk kez Birinci Lig'e çıktı. 
     
</TEXT>
</DOC>
