<DOC>
<DOCNO> 187644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/guncel/gun20.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Bu gece mübarek Berat Kandili...    ANKARA Milliyet 

   Ramazan ayının habercisi Berat Kandili, bu gece kutlanacak. Diyanet İşleri Başkanı Ali Bardakoğlu, Berat Kandili'nin iman, ibadet ve düşünce bakımından herkesin kendini yenilemesi, geçmişin muhasebesi, geleceğin planlanması ve ümitlerin tazelenmesi için büyük bir fırsat olduğunu söyledi. Bardakoğlu'nun mesajı şöyle "Berat gecesini idrak eden herkes, özüne dönmeli, ümitlerini canlandırmalı, bağışlama ve bağışlanma duygularını güçlendirmeli. Birbirimizi anlamalı ilişkilerimizde doğruluk ve adaleti esas alarak anlaşmazlıkları çatışmaya dönüştürmeden çözmeliyiz." 
   
   Arabayla beraber çocuğu da kaçırdılar    Beşiktaş'ta iki otomobil hırsızı, içerisinde çocuk bulunan otomobili çaldı. Üç hırsız, arka koltukta ağlamaya başlayan çocuğu farkedince, yol kenarına bırakıp uzaklaştı. Kadir Uslu, içerisinde Ayberk Aksoy 4 ve Zambialı bakıcısını arabada bırakarak eczaneye gitmek için yürümeye başladı. Uslu'nun uzaklaşmasını fırsat bilen üç hırsız, dadıyı indirdikten sonra otomobili çalıştırarak uzaklaştı. 1 kilometre giden hırsızlar, arka koltukta ağlamaya başlayan çocuğu fark etti. Küçük Ayberk'i yol kenarına bırakan hırsızlar, otomobille kaçtı. 
   
   Cep telefonunu vermediği için öldü    Eyüp'te iki kapkaççının saldırısına uğrayan Güner Özgür, cep telefonunu vermek istemeyince vücudunun sekiz yerinden bıçaklanarak öldürüldü. Özgür, evine dönerken iki kişi yanına gelerek cep telefonunu istedi. Telefonunu vermek istemeyince iki kişinin bıçaklı saldırısına uğrayan Özgür, hayatını kaybetti. Saldırganlar kaçtı. 
   
   K ğıthane'de taksiciye tek kurşun    K GIthane'de, taksi sürücüsü Nuh Kartal, tabancayla kafasından vurularak öldürüldü. Dün 04.00 sıralarında, silah sesi duyan vatandaşlar, durumu polise bildirdi. Polis, 34 TEJ 30 plakalı taksinin içinde Kartal'ın cesediyle karşılaştı. Yapılan incelemede, camdan ateş edildiği ve Kartal'ın başından vurulduğu belirlendi. 
   
   Aşiret kavgasında 5 kişi yaralandı    ADANA'DA aralarında maddi hasarlı bir kaza nedeniyle husumet bulunan Şekavi ve Kurman Aşireti'ne üye yaklaşık 100 kişinin taş ve sopalarla kavgası, polisi alarma geçirdi. Çevik kuvvet desteğiyle güçlükle bastırılan olayda biri polis beş kişi yaralanırken üç kişi de gözaltına alındı. Olayla ilgili soruşturma başlatıldı. 
   
   Nişanlı kurbanı Zeynep şiirinde ölümü yazdı    NİŞANLISININ bıçak darbeleriyle hayata veda eden lise öğrencisi Zeynep Batur'un 17 , ölmeden 1 ay önce annesine yazdığı şiirde "Söylenecek söz kalmadı. Ecelim çok yaklaştı" mısraları yer alıyor. Batur'un kız kardeşi Zekiye Batur da, ablasının kendisine gelerek nişanlısının tehdit ettiğini söylediğini öne sürdü. 
   
   Akaryakıt hırsızlarına garajda suçüstü    HalkalI'da, TIR garajında kurulan sistemle NATO boru hattından akaryakıt hırsızlığı yapan sekiz kişi yakalandı. Vana sistemiyle tankere dolum yaptıkları öne sürülen Fikret Alemdar, İsmail Çolak ve altı adamı suçüstü yakalandı. Zanlıların yaklaşık iki aydır bu işi yaptıkları, 200 ton uçak yakıtını mazota çevirdikleri öne sürüldü. 
   
   
</TEXT>
</DOC>
