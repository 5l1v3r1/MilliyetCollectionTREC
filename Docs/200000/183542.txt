<DOC>
<DOCNO> 183542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/spor/yaksoy.html </URL>
<DATE> 2003/09/20/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Benzerleri var mı 
</HEADLINE>
<TEXT>

   
   Alman Futbol Milli Takımı Teknik Direktörü Völler, son günlerde yapılan tenkitler karşısında çileden çıktı. Ve Avrupa için alışılmamış kelimelerle veryansın etti. Hem kamuoyu, hem medya kendisini haklı buldu. Basın bu tenkitçilerin kişiliklerini enteresan bir şekilde karikatürize etti. İkisini aşağıya almak istedik. 
   Vaka 1 Şöhretli eski bir futbolcu ve teknik direktör. Futbol bilirkişisi olarak televizyondan bir milyon Euro alıyor. Her şeyi en iyi bildiğini sanan kişi. Ayrıca bir gazete de kendisini angaje etmiş. Küçük fikirlerini, büyük gösterebilen adam. Mesela ben olsaydım filancayı oynatırdım demesi gibi. Dediklerine göre aptal bir geveze. Bazen kızgın, bazen kafayı yemiş. Bazen eğlenceli. 
   Vaka 2. Bir eski futbol şöhreti. Büyük maçlarda televizyonda futbol bilirkişiliğine soyunmuş. Karşısında lüzumsuz ön sualler soran biri var. Eski evli çiftler gibi. Kendisini moralist ve filozof sanan bu şöhret, bilinenleri ve zaten herkesin gördüğünü tekrarlamaktan başka bir şey yapmazmış. Dalga geçilecek ve adeta alay edilecek bir kişilik. 
   İşte böyle. Eh şimdi merak edip sorabilirsiniz. Bu tiplere uyabilecek bilgiçler bizde de var mı diye... Canım biraz hafızanızı zorlasanıza. Yoksa kolayca buldunuz mu 
   
      
</TEXT>
</DOC>
