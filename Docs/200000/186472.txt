<DOC>
<DOCNO> 186472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sontur03.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülben Ergen'i kasede çeken İlyas Atak'ın yeğenine gözaltı... 
</HEADLINE>
<TEXT>

     İlyas Atak'ın yeğeni Burhan Yıldırım, Büyükada'da gözaltına alındı. 
     Asayiş Şube Müdürlüğü'nden alınan bilgiye göre, Şişli Cumhuriyet Savcılığı, yürüttüğü bir soruşturma kapsamında Burhan Yıldırım'ın ifadesine başvurulmak üzere mevcutlu olarak adliyeye getirilmesi için polise talimat verdi. 
     Bu talimat üzerine aranmaya başlanan Yıldırım, akşam saatlerinde Asayiş Şube Müdürlüğü ekiplerince Büyükada'da annesi ile birlikte kaldığı evde yakalandı. 
     Gözaltına alınarak Gasp Büro Amirliği'ne götürülen Yıldırım'ın sorgusu sürüyor. 
     Polis yetkilileri, Yıldırım'ın bazı özel televizyon kanallarındaki konuşmalarına ilişkin ifadesinin alınacağını bildirdiler. 
     Bu arada, bugün sanatçı Gülben Ergen ile görüntülerinin yer aldığı video kasete ve sanatçı Özlem Savaş'a yönelik tehdit ve şantaj iddiasına ilişkin Şişli Cumhuriyet Savcılığı'nda ifade verdikten sonra serbest bırakılan İlyas Atak da, ifadesine başvurulmak üzere Asayiş Şube Müdürlüğü'ne getirildi. 
     
</TEXT>
</DOC>
