<DOC>
<DOCNO> 179089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/siyaset/siy17.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa'da da 2B mi var ' 
</HEADLINE>
<TEXT>

   Bakan Pepe, "Orman yangınları 2B'den kaynaklanıyor" diyen muhalefete tepki gösterdi 
   MÜJDAT GÖKTAŞ Antalya DHA 

   
   Çevre ve Orman Bakanı Osman Pepe, son günlerdeki orman yangınlarının 2B'lerden orman vasfını kaybeden araziler kaynaklandığını savunan muhalefete, "Yangınlar, Avrupa'da bu sene hektarlarca ormanlık alanı yok etti. Oralarda da mı 2B durumu var" yanıtını verdi. CHP Grup Başkanvekili Mustafa Özyürek de, AKP'nin "2B" olarak adlandırılan yasayı referandumsuz çözmesinin mümkün olmadığını belirterek, "Halktan kaçış yolu yoktur" dedi. Muhalefetin orman yasasını engellemesine tepki gösteren Pepe, yanan ormanlık alanların koruma altına alınarak, hızla ağaçlandırılacağını, yasa çıktığı takdirde arazilerin satışından belediyelere de pay verileceğini söyledi. Pepe şöyle konuştu "Yasal boşluk sebebiyle işgalci durumunda bulunan kişi ve kurumlar devlete katkı sağlamadan bu arazileri kullanmayı sürdürmektedir. Bu durumun sürmesi, devleti önemli bir mali kayba maruz bırakmakta, benzer yönelimleri teşvik anlamına gelmektedir. " 
   Yasayı eleştiren CHP'li Özyürek ise, "Ormanların talanına, bazı bakanların da aralarında bulunduğu kişilerin zengin edilmesine halk izin vermeyek" dedi. 
   
   
</TEXT>
</DOC>
