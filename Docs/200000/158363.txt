<DOC>
<DOCNO> 158363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/siyaset/asiy.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yargıcın isyanı 
</HEADLINE>
<TEXT>

Kapatılan RP'nin "kayıp 1 trilyon" davasına bakan Mahkeme Başkanı Ömer Çamlıbel, "Dokunulmazlık elimizi bağlıyor. Milletvekilinden imza sirküleri bile alamıyoruz" dedi 
     TÜRKER KARAPINAR Ankara 

     Kapatılan Refah Partisi'ne RP 1997'de yapılan Hazine yardımının 1 trilyon liralık bölümünün kaybolmasına ilişkin davanın görüşüldüğü Ankara 9. Ağır Ceza Mahkemesi Başkanı Ömer Yılmaz Çamlıbel, dokunulmazlıkların yargılama faaliyetlerini aksattığını savundu. Çamlıbel, "Bu dokunulmazlıklar ne zaman kaldırılacak Elimiz kolumuz bağlı. Milletvekilinden karşılaştırmak için imza sirküleri bile alamıyoruz" dedi. 
     
     İmzalar muhasibin, o da milletvekili 
     Necmettin Erbakan'ın da mahk m olduğu davanın dünkü duruşmasına, yargılanan eski RP il başkanları Mehmet Zeki Çelik katılırken, Ali Güner gelmedi. Makbuzlardaki imzaların muhasibe ait olduğunu savunan Çelik, il başkanı olduğu dönemde muhasibin AKP Konya milletvekili Özkan Öksüz olduğunu kaydederek, suçlamaları reddetti. 
     Sanık avukatlarının Öksüz'ün milletvekili olduğunu belirtmeleri üzerine Çamlıbel, dokunulmazlıkların yargılama faaliyetlerini aksattığını ifade etti ve "Bu dokunulmazlıklar ne zaman kaldırılacak Elimiz kolumuz bağlı" diye konuştu. 
     Çamlıbel, kapatılan RP'den gelen makbuzlarla Çelik ve Güner'in yazı ve imza örneklerinin karşılaştırılmasına, sanık avukatlarınca temin edildiği takdirde Öksüz'ün yazı ve imza örneklerinin de incelenmesine karar vererek duruşmayı erteledi. 
     Mahkemenin Öksüz hakkında suç duyurusunda bulunduğu, ancak dokunulmazlık nedeniyle işlem yapılamadığı anlaşıldı. Öksüz imzayı vermezse, mahkeme Öksüz'ün milletvekilliğinin bitmesini bekleyecek. 
     

</TEXT>
</DOC>
