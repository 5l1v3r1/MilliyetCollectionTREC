<DOC>
<DOCNO> 184381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sonspo17.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'ın yıldızı Inzaghi Celta De Vigo maçında yok... 
</HEADLINE>
<TEXT>

     Avrupa Şampiyonlar Ligi'nin geçen sezonki şampiyonu İtalya'nın AC Milan takımının yıldız futbolcusu Filippo Inzaghi, boynundaki ağrılar ve çenesinde meydana gelen sakatlık nedeniyle gelecek hafta Celta De Vigo ile yapılacak maçta yer alamayacak. 
     Filippo Inzaghi, pazar günü yapılan ve 1-1 biten maçta AC Perugia'nın kalecisi Zeljko Kalaç ile hava topuna çıktığı sırada çarpışarak sakatlanmıştı. 
     Şu anda boyunluk takan Inzaghi'nin 8-10 günlük bir dinlenme süresine ihtiyacı olduğu bildirildi. 
     İtalyan golcü, 12. Avrupa Futbol Şampiyonası elemelerinde Galler ve Sırbistan-Karadağ, ayrıca Avrupa Şampiyonlar Ligi'nde AFC Ajax Amsterdam karşısında sergilediği futbolla son günlerde oldukça formda görünüyordu. 
     Inzaghi, 5 Ekim'de Inter Milan ile yapılacak derbi maçında da görev yapamayacak. 
     
</TEXT>
</DOC>
