<DOC>
<DOCNO> 174294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sonspo36.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Romeshenko'yu bekliyor... 
</HEADLINE>
<TEXT>

     Trabzonspor, geçen sezon Gaziantepspor'da forma giyen Belaruslu oyuncu Maxim Romashenko'nun transferini sonuçlandırmaya çalışıyor. 
     Kulüp Genel Sekreteri Yusuf Ziya Yılmaz, A.A muhabirine yaptığı açıklamada, ülkesinde bulunan Romashenko ile aralarında küçük pürüzlerin kaldığını belirtti. 
     Romashenko'nun bu akşam veya yarın Türkiye'ye gelebileceğini de kaydeden Yılmaz, ''Transferde temkinli davranmak zorundayız. Çünkü oldu gibi görünen bir transferde son anda bir sorun çıkabiliyor. Ancak, Romashenko'nun transferinde olumluya çok yakınız'' dedi. 
     Yılmaz, Romashenko'nun bu akşam veya yarın Türkiye'ye gelmesi halinde bu oyuncuyla son bir görüşme yapacaklarını ve bu transferin netlik kazanacağını da sözlerine ekledi. 
     
</TEXT>
</DOC>
