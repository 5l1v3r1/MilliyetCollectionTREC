<DOC>
<DOCNO> 164589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/soneko02.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım araçlarında geçen hafta... 
</HEADLINE>
<TEXT>

     İMKB'de işlem gören hisse senetleri haftalık bazda ortalama yüzde 0.65 oranında değer kazandı. 
     İstanbul Menkul Kıymetler Borsası'nda İMKB işlem gören hisse senetleri haftaya yüzde 3.01'lik artışla başladı. 
     Endeks 1. seansta 114.24 puan ve yüzde 1.07 artışla 10,828.09 puana yükseldi. 2. seansta da yükselişini sürdüren endeks, 208.60 puan artışla 11,036.69 puandan kapandı. Endeks, 10 gün aradan sonra yeniden 11,000 puanın üzerinde günü tamamladı. Endeks, ikinci seansta ortalama yüzde 1.93, günlük bazda ise 322.84 puan artış kaydetti. 
     Salı günü de çıkışını sürdüren endeks ortalama yüzde 1.20 oranında artış kaydetti. Endeks, 1. seansta 127.42 puan, 2. seansta da 5.09 puan artarak 11,169.20 puana ulaştı. 
     Çarşamba günü, ikinci seansta gelen kar satışları düşüş getirdi. Endeks, 1. seansta 90.52 puan artışla 11,259.72 puana yükseldi. 2. seansta gerileyen endeks, 152.20 puan azalışla 11,107.52 puandan kapandı. Hisse senetleri günlük olarak 61.68 puan ve ortalama yüzde 0.55 değer kaybetti. 
     Perşembe günü düşüşler biraz daha hız kazandı ve endeks üç gün sonra tekrar 11,000 puanın altında kapanış yaptı. 
     Ulusal 100 endeksi, 1. seansta 25.09 puan kayıpla 11,082.43 puana geriledi. 2. seansta hızlanan satışlarla 179.90 puan kayıp yaşayan endeks, 10,902. puandan günü tamamladı. Hisse senetlerindeki günlük kayıp 204.99 puan ve yüzde 1.85 olarak gerçekleşti. 
     Haftanın son işlem gününde ilk seansta yükselen borsa, ikinci seansta para girişi olmaması ve kar realizasyonu nedeniyle birkaç kademelik satışlarla karşılaştı. 
     Endeks, 1. seansta 65.99 puan artışla 10,968.52 puana yükseldi. 2. seansta gelen satışlarla 184.61 puanlık kayıp yaşayan endeks, 10,783.91 puandan haftayı tamamladı. Günlük bazdaki kayıp 118.62 puan ve yüzde 1.09 oldu. 
     
     ALTIN, DÖVİZ, BONO, FAİZ VE REPO 
     Geçen hafta altında artış, dövizde ise dalgalı bir seyir gözlendi. 24 ayar külçe altının gram satış fiyatı önceki hafta sonu kapanışa göre yüzde 1.86 artarak 16 milyon 450 bin lira, Cumhuriyet altınının satış fiyatı da yüzde 1.36 artarak 111 milyon 500 bin lira oldu. 
     Dövizde ABD Doları önceki hafta sonuna göre Türk Lirası karşısında yüzde 0.07 oranında artarken, Euro yüzde 0.96 oranında geriledi. 
     Bugün kapanışta Amerikan Doları'nın satış fiyatı 1 milyon 421 bin lira, Euro'nun satış fiyatı da 1 milyon 656 bin lira oldu. 
     Yatırım fonlarına katılma belgeleri ise ortalama yüzde 0.92 oranında değer kazandı. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bono ve tahvillerin haftalık net getirileri ise yüzde 0.63 ile yüzde 0.95 arasında gerçekleşti. 
     Önde gelen ve değerlendirmeye alınan 10 kamu ve özel bankanın faiz oranlarına bakıldığında, mevduat faizinin haftalık net getirisi, bir yıllık mevduatta yüzde 0.68 ve 1 aylık mevduatta yüzde 0.61 oldu. 
     Önceki hafta sonunda ortalama faizleri yüzde 40'ın biraz üzerinde olan haftalık reponun net getirisi de yüzde 0.61 olarak gerçekleşti. 
     
</TEXT>
</DOC>
