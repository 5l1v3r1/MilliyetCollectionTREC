<DOC>
<DOCNO> 174721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur24.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Acil serviste arbede... 
</HEADLINE>
<TEXT>

     İzmir'de, bir otomobilin çarparak ölümüne neden olduğu Adanalı mevsimlik işçinin yakınları, Ege Üniversitesi Hastanesi Acil Servisi'nde olay çıkardı. 
     Alınan bilgiye göre, Almanya'da işçi olan İlhan İslam Kemal yönetimindeki DAH-K 126 plakalı otomobil, İzmir-Aydın Otoyolu Ayakkabıcılar Sitesi Kavşağı'nda karşıya geçen Musa Pek'e 41 çarparak, bir süre sürükledi. 
     Yakınları tarafından Ege Üniversitesi Hastanesi'ne kaldırılan 3 çocuk babası Pek, kurtarılamadı. 
     Olayı duyulması üzerine toplanan Pek'in yakınları, Yenişehir semtinde yolu trafiğe kapatmak istedi. Olay yerine gelen asayiş ve karakol ekibi, gruba müdahale ederek, dağılmalarını sağladı. 
     Bunun üzerine 3 minibüsle Ege Üniversitesi Hastanesi Acil Servisi'ne gelen yaklaşık 50 kişi, Pek'in cenazesini görmek istedi. Hastane polisinin yetersiz kalması üzerine, Bornova İlçe Emniyet Müdürlüğü ve Yunuslar'dan Motosikletli Tim takviye ekip istendi. 
     Olay yerine gelen ekipler, Acil Servis önünde kordon oluşturarak, öfkeli kalabalığı engellemeye çalıştı. Direnen kalabalık ile polis arasında arbede çıktı. Kalabalık, polisin çabasıyla bir süre sonra güçlükle yatıştı. 
     Bornova Cumhuriyet Savcısı'nın işlemleri tamamlamasının ardından, Pek'in Ege Üniversitesi Hastanesi Morgu'ndaki cenazesi, yakınlarına teslim edildi. 
     Sürücü İlhan İslam Kemal'in karakoldaki işlemleri yapıldıktan sonra adliyeye sevk edileceği belirtildi. 
     
</TEXT>
</DOC>
