<DOC>
<DOCNO> 180123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur59.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçucu madde kokladı, arkadaşını 16 yerinden bıçakladı 
</HEADLINE>
<TEXT>

     Tekirdağ'da uçucu madde koklayan yaşındaki genç, aynı yaştaki arkadaşını 16 yerinden bıçaklayarak öldürdü. 
     S.S 17 ile Z.D 17 , Aydoğdu Mahallesi Çitlenbik Sokak bitimindeki boş alanda, arkadaşları ile uçucu madde kokladılar. Bir süre sonra yalnız kalan iki arkadaştan Z.D, yanında getirdiği ekmek bıçağı ile S.S'i bıçaklayarak öldürdü. 
     Polis tarafından gözaltına alınan Z.D, ifadesinde arkadaşı S.S ile sürekli tartıştıklarını ve kendisine uçucu madde koklamaya teşvik ettiği için ona karşı kin beslediğini söyledi. Birkaç gün önce yine tartıştıklarını ve onu öldürmeye karar verdiğini ifade eden Z.D, arkadaşını öldürmek amacıyla yanına ekmek bıçağını aldığını belirtti. 
     Z.D, diğer arkadaşları yanlarından ayrılınca vücudunun çeşitli yerlerine bıçağı sapladığını ve suç aletini boş arsaya attığını bildirdi. 
     Polis tarafından yapılan araştırmada suç aleti ekmek bıçağı belirtilen yerde bulunamadı. Z.D'nin doktor raporunda koklama yoluyla ''uçucu madde'' alındığı, vücudunda darp ve cebir izinin olmadığı belirtildi. 
     S.S'nin otopsi sonucuna göre, göğüs bölgesinde aldığı 16 bıçak darbesiyle yaşamını yitirdiği bildirildi. 
     Olayla ilgili soruşturma sürüyor. 
     
</TEXT>
</DOC>
