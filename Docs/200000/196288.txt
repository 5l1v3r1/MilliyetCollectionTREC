<DOC>
<DOCNO> 196288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/yasam/yas16.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Organ için 70'lik dedeyi kaçırdılar 
</HEADLINE>
<TEXT>

   İSMAİL AKAR Afyon DHA 
   
   Mersin'de 70 yaşındaki Abuzer Pelin'i organlarını satmak için kaçırarak İstanbul'a götürmek isteyen 3 kişi, Afyon Sandıklı'da yakalanarak tutuklandı. Mersin Anamur'da yaşayan Abuzer Pelin, Yusuf Aydoğan 40 , Veysel Karaduman 23 ve Bekir Karaduman 32 tarafından kaçırılarak Antalya'ya götürüldü. 
   
   Dilencilik yaptıracaklardı 
   Yaşlı adamı organlarını satmak için buradan da otobüsle İstanbul'a götürmek isteyen üç zanlı, Afyon Jandarma Komutanlığı'na yapılan bir ihbar üzerine Sandıklı'da yakalandı. Jandarmadaki ifadelerinde, yaşlı adamı dilencilik yapmak için İstanbul'a götürdüklerini söyleyen zanlılar, savcılıkta ise ifade değiştirerek, Abuzer Pelin'in İstanbul'daki akrabalarına götürmek üzere kendilerine emanet edildiğini iddia ettiler. 
   Mahkemeye çıkarılan 3 sanık tutuklanarak, Sandıklı Cezaevi'ne gönderildi. Abuzer Pelin ise akrabaları tarafından Mersin'e götürüldü. 
   
   
   
</TEXT>
</DOC>
