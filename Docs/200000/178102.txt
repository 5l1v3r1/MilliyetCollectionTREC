<DOC>
<DOCNO> 178102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/ekonomi/eko02.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizsiz çalışsak daha çok mevduat toplarız 
</HEADLINE>
<TEXT>

   Kamu Bankaları Ortak Yönetim Kurulu Başkanı Sayın, kamu bankalarının faizsiz çalışması durumunda daha fazla mevduat toplayacağını söyledi 
      EKONOMİ SERVİSİ 
   
   Kamu Bankaları Ortak Yönetim Kurulu Başkanı Zeki Sayın, "Halk Bankası ve Ziraat Bankası faizsiz çalışsa bu bankalara çok daha büyük paralar yatırılırdı" diye konuştu. 
   Habertürk TV'de Basın Kulübü programına konuk olan Sayın, rekabetin olduğu ortamda faizsiz bankacılığın çok güzel çalışacağını iddia ederek, "Mevzuat neyse onunla çalışırım. Ben faizsiz bankacılık konferansı verirken, bir bankanın genel müdür yardımcısıydım. K r sistemi tespit edilirken, enflasyonun durumu gözönüne alınır. K r - zarar ortaklığına para yatıran hiç kimse, 'Ben şu kadar para istiyorum' deme hakkı yoktur. Faizsiz finans kurumları çok iyi çalışmak zorunda. Aksi halde kimse para yatırmaz" dedi. 
   
   Hükümet bize karışmıyor 
   Sayın, hükümetin kendilerine hiç karışmadığını, ilişkilerini gayet güzel adam gibi götürdüklerini söyledi. 
   Yeminli murakıpların çok güzel raporlar hazırladıklarına inandığını belirten Sayın, "Bu raporlar güzel değerlendirilse kriz olmazdı. Murakıplar kayıtlı olmayanları göremez. Eğer raporlar geriye dönük incelenirse, mutlaka gerçekler ortaya çıkar" diyerek görüşlerini dile getirdi. 
   
   'Allah faizi yasaklamış'    Zeki Sayın'ın Habertürk'te gazetecilerin sorularına verdiği yanıtlar şöyle 
   Ben teftiş yaptığım dönemden beri namaz kılıyorum. Kırşehir gibi bir yerde müfettişlik sınavına girmiş ve başlamışım. Sivil bir liseden mezunum. Taşıma suyla değirmen dönmez. Takiye yapsan belli olur. Beş vakit namaz kılarım, elhamdülillah Sabah evden çıkarken eşim, "Bana para verir misin" dedi. "Veriyorum zaten" deyince "Biraz fazla istiyorum" diye üsteledi. "TV altyazı geçiyor, 30 milyar alıyormuşsun" dedi. 30 milyar maaşı ilk defa burada öğrendim. Ben 1 milyar 750 milyon Ziraat'ten 1 milyar 750 milyon lira Halkbank'tan alıyorum. Bana yetiyor. Allah insanlar için faydalı olan hiçbir şeyi yasaklamamış. Eğer yasaklamışsa insanlar için faydalı değildir. Faizi yasaklamış. Ama ticaret de yürüyor. Bir yerden yürümeli.Devlet Bakanı Ali Babacan'ı kamu bankalarının başına getirilmeden önce tanımıyordum. Kemal Unakıtan'la çalışmayı bırakın, talebeliğinden tanırım. 
   
   
</TEXT>
</DOC>
