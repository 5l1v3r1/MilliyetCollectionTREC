<DOC>
<DOCNO> 165076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/spor/spo03.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
NİJERYALI MİSAFİR 
</HEADLINE>
<TEXT>

Nijerya Milli Takımı ve Shakhtar Donetsk'in liberosu Isaac Okoronkwo dün İstanbul'a geldi, Galatasaray'ın Florya Metin Oktay tesislerini gezdi 
     ERHAN TELLİ 

     Florya'da bir yabancı 
     NEWCASTLE United ve Wolves'in transfer etmeyi düşündüğü Nijerya Milli Takımı ve Shakhtar Donetsk'in liberosu Isaac Okoronkwo'nun yolu, Galatasaray Metin Oktay Tesisleri'ne düştü. Menajer Ali Egesel ile birlikte Sarı - Kırmızılılar'ın tesislerini gezen 25 yaşındaki oyuncuyla ilgilenmediklerini ifade eden 2. Başkan Ali Dürüst, "Ancak kendisi tanınan bir futbolcu. Daha sonra transferi gündeme gelebilir" dedi. 
     
     Kontenjan engeli 
     BONSERVİSİ elinde bulunan Nijeryalı futbolcunun transferinin gündeme gelmemesindeki en büyük nedenin, son yabancı kontenjanını doldurmak istememesinden kaynaklandığı belirtiliyor. Sarı-Kırmızılılar'ın gözden çıkardığı Pinto, Batista ve Xavier'in, gitmeyi kabul etmemesi karşısında çaresiz kalan Cim-Bom'un, bu nedenle yabancı alamadığı vurgulandı. Bu oyunculardan gönderilmesi durumunda Okoronkwo gelebilecek. 
     
Baliç'e de operasyon      ÜMİT Davala'nın parasında indirim yapan Galatasaray, Elvir Baliç için de aynı yolu izleyecek. Geçen sezon istenen performansı gösteremeyen futbolcuyla masaya oturacak olan Sarı - Kırmızılılar, Boşnak oyuncunun aldığı garanti parayı 500 bin dolara indirecek. Maç başına da az bir para önerecek. Bunu kabul etmemesi durumunda da Baliç ile yollar ayrılacak. 
     
Stat provası      GALATASARAY, Milletler Kupası Atletizm Yarışları'nı dört gözle izledi. Gelecek sezon maçlarını bu statta yapmayı düşünen Sarı-Kırmızılılar, hafta sonu yapılan müsabakaları bir prova niteliğinde gördü. Stattan Sorumlu Yönetici Orhan Yüzen ile diğer idareciler, yarışlar boyunca Atatürk Olimpiyat Stadı'na ulaşımı gözlemledi. 
     BU yarışları takip eden 20-22 bin kişilik seyirci topluluğunun stada rahat ulaştığını belirten Sarı - Kırmızılılar, ligde sorun yaşamayacakları görüşüne vardı. Maça 30 bin kişi dolayında Galatasaray taraftarının geleceğini hesaplayan yöneticiler, "Ağustos ayına kadar daha da çalışma yapılacak. Trafik sorunu yaşamayız" dedi. 
     

</TEXT>
</DOC>
