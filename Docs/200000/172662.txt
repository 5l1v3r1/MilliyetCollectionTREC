<DOC>
<DOCNO> 172662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/guncel/gun04.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'ten zor geçer 
</HEADLINE>
<TEXT>

   Hükümetin bir an önce kendilerine bilgi vermesini isteyen AKP milletvekilleri, " Ölen askerin hesabını kimseye veremeyiz" dedi 
   
   AKP'li milletvekilleri, hükümetin ABD ile görüşmelerini sürdürdüğü Irak'a asker gönderilmesi fikrine karşı çıktı. Asker gönderme konusunda hükümetin bir an önce kendilerine bilgi vermesini isteyen milletvekilleri, "Orada ölen Türk askerinin hesabını kimseye veremeyiz. Böyle bir tezkere Meclis'ten zor geçer" dedi. AKP'liler, tezkerenin Meclis'e gelmesi halinde nasıl davranacaklarının ipuçlarını şu sözlerle verdi 
   Abdullah Çalışkan Adana Ben Irak'a asker gönderilmesine karşıyım. Irak'a asker gönderme tezkeresine Meclis'ten bir oy bile çıkmaz. Fehmi Uyanık Diyarbakır Başbakanımızın bilgi vermesini bekliyoruz. Tezkerenin Meclis'ten geçip geçmeyeceği belli olmaz. Büyük boyutlu bir olay. Emin Şirin İstanbul ABD Türkiye'ye yanlış yaptı, askerimizin başına çuval geçirdi. Irak'ta bir tek Mehmetçik ölürse kamuoyuna bunu nasıl anlatacağız Hesabını nasıl vereceğiz Ersönmez Yarbay Ankara Olayın olgunlaşmasının ardından bize bilgi verilmesini bekliyoruz. Şartlara bakmamız gerek. Asker gönderirsek ne kazanacağız, ne kaybedeceğiz, görmemiz lazım. Tezkere için ikna edilirsek olur, edilemezsek olmaz. İbrahim Hakkı Aşkar Afyon Önce şartları görelim. Bizden ne talep ediliyor, ona bakalım. Hükümetin vereceği bilgiye göre değerlendiririz. Eyyüp Sanay Ankara Daha askerin tezkereyle mi, yoksa BM çerçevesinde mi gönderileceği belli değil. Tereddütlerim var. Gönlüm ABD'nin hiç asker istememesiydi. Bizi zor durumda bıraktılar. Meclis karar vermekte zorlanacaktır. Mehmet Dülger Antalya TBMM'ye yeni bir tezkere gelirse ciddi sıkıntı yaşanacak. Çünkü ABD Irak'ta işgalci olarak tanımlanıyor. n ANKARA Milliyet 
   
   
   
   
</TEXT>
</DOC>
