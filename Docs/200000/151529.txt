<DOC>
<DOCNO> 151529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/yasam/yas07.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz kızını pazarlayan anne yargı önüne çıktı 
</HEADLINE>
<TEXT>

     YALOVA DHA 

     Yalova'da, kendi kızı da dahil küçük yaştaki 3 kızı para karşılığı erkeklere pazarladığı iddia edilen kadının duruşmasında, kızı Z.T, annesinin kendisini erkeklerle olmaya zorladığını söyledi. Anne Fatma Sardoğan ile kendisine yardımcı olan Arzum Aksoy ve 13 sanığın tutuklu olarak yargılandığı Yalova Ağır Ceza Mahkemesi'ndeki duruşmada, Sardoğan'ın boşandığı kocasından olan öz kızı Z.T, annesinin kendisini, Z.P.'yi ve onun ablası B.P'yi para karşılığı erkeklerle birlikte olmaya zorladığını söyledi. Z.T, duruşmada hazır bulunan 13 erkekle de birlikte olduğunu, bu kişilerin annesine para verdiğini gördüğünü anlattı. Z.T'nin jandarmaya sığınmasıyla ortaya çıkan olayda savcılık, Sardoğan'ın 13 tutuklu sanık için ayrı ayrı olarak, öz kızını pazarlamaktan 97.5, diğer abla kardeş için de 130 yıl olmak üzere toplam 227.5 yıl hapsini istiyor. 
     


YAŞAM 























</TEXT>
</DOC>
