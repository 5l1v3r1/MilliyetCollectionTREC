<DOC>
<DOCNO> 180130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/dunya/dun02.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat Yol Haritası öldü 
</HEADLINE>
<TEXT>

      Burçun İmİr KUDÜS, DHA 

   
   Filistin lideri Yaser Arafat, CNN International'a yaptığı açıklamada, İsrail'in yürüttüğü askeri saldırılar nedeniyle ABD destekli "Yol Haritası" barış planının öldüğünü söyledi. 
   Irak Savaşı ve 2004 başkanlık seçimlerinin Bush yönetiminin gündemini kapladığını belirten Arafat, ABD'yi Yol Haritası'nı canlı tutmak için elinden geleni yapmamakla suçladı. Arafat'ın danışmanı Nebil Ebu Rudeyna ise, Filistin liderinin ardından yaptığı açıklamada, Filistin Yönetimi'nin Yol Haritası'na bağlı olduğunu ve Yol Haritası'nın h l var olduğunu söyledi. Ramallah'taki kararg hında 20 aydır kuşatma altında olan Arafat'ın açıklaması, İsrail Savunma Bakanı Şaul Mofaz'ın önceki gün sarf ettiği, "Arafat yıl sonuna kadar sınırdışı edilmeli" sözlerinin ardından geldi. 
   
   Abbas'la kavga büyüyor 
   Filistin lideri ile Başbakanı Mahmud Abbas arasında, güvenlik güçlerinin yeniden düzenlenmesi sorunundan kaynaklanan kavga da büyüyor. DHA'ya konuşan Filistin Meclis Başkanı Ahmed Kureyi, "Birbirlerinden o kadar çok nefret ediyorlar ki, beraber çalışmaları bu koşullar altında imk nsız" dedi. Bush yönetimi, kavgada Filistin Başbakanı'nı destekliyor. 
   
</TEXT>
</DOC>
