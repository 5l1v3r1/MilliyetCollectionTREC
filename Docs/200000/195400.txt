<DOC>
<DOCNO> 195400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/guncel/gun01.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgi almak için savaş vermek gerekiyor .. 
</HEADLINE>
<TEXT>
   Yasalar çıkıyor ama k ğıtta kalıyor 
   'Bilgi Edinme Hakkı Kanunu' kamu kurum ve kuruluşlarından gizli olmayan her bilgiyi isteme imk nı sağlıyor. Ama bilgi isteyen pişman oluyor. Ziraat mühendisi Küçükkahveci de üç yıldır emekli olduğu Tarım Bakanlığı'ndan bilgi alabilmek için uğraşıyor ama henüz ortada bir sonuç yok... 
      Elif Korap 
   
   Bayram Küçükkahveci, Tarım ve Köy İşleri Bakanlığı'ndan emekli bir ziraat mühendisi. 25 yılını bakanlığa hizmet vererek geçiren Küçükkahveci, tam üç yıldır emekli olduğu bakanlıktan basit bir bilgi almak için uğraşıyor. "Üretim izni almış kuruluşlar"ın adres ve telefonlarını isteyen Küçükkahveci, hep geri çevriliyor. Küçükkahveci, "Ben buradaki tüm arkadaşları tanımama rağmen ufacık bir bilgiyi üç yılda alamıyorsam, vatandaşlar ne yapıyor, bilemiyorum" diyor. 
   
   'Meslek odalarına sorun' 
   Son olarak 9 Ekim'de Resmi Gazete'de yayımlanan "Bilgi Edinme Hakkı Kanunu"ndan sonra şansını bir kez daha deneyen Küçükkahveci, yine umduğunu bulamadı. Küçükkahveci'nin, 16 Ekim'de teslim ettiği dilekçeye 30 Ekim'de gelen yanıtta, "İstediğiniz bilgileri sanayi, ticaret veya meslek odalarına sorunuz" ifadesi yer aldı. Oysa bu yasa, demokratik ve şeffaf yönetimin gereği olarak kamu kurum ve kuruluşlarından vatandaşların istediği bilgiyi gizli olmadıkça almasını öngörüyordu. 
   
   'Sanki devlet sırrı' 
   Küçükkahveci, geçirdiği üç yıllık süreci şöyle anlattı "Firmalar, ehliyetsiz kişilere ilaçlama yaptırarak insan sağlığını tehlikeye atıyor. Bir ziraat mühendisi olarak bakanlıktan üretim izni almış kuruluşların adreslerini istiyorum. Alabilirsem, gidip bu firmaları bilgilendireceğim. İki kez resmi yazıyla, defalarca da şifahen başvurdum. Aynı bakanlığın Bitki Koruma Müdürlüğü 'Belki ihtiyaç duyarsınız' diye bize gerekli telefon numaralarını gönderiyor. Bir başka şube ise 'Bilgi veremeyiz' diyor. Bu nasıl iş Biz ruhsatlı firmaları bilmezsek nasıl hareket edeceğiz Sanki devlet sırrı istedik." 
   
   Gazeteciye de bilgi veren yok    ŞENOL DEMİRCİ İstanbul 
   Kamu kurum ve kuruluşlarından bilgi almak, sıradan vatandaş kadar basın için de zor. İstanbul Valiliği'nden, '32 belediye başkanının yaptığı yurtdışı seyahatlerini öğrenmek için iki yıldır talepte bulunmamıza rağmen bir sonuca varamadık. İlk girişimimizi Erol Çakır'ın İstanbul Valisi olduğu dönemde yaptık. Çakır, "İlginç bir rakam yok" diyerek bizi geri çevirdi. "İlginç olmayan rakamları görmemizde bir sakınca var mı " ısrarımız üzerine de "Hayır" yanıtını verdi. Başvurumuzu Eylül 2003'te yazılı olarak bir kez daha yineledik. 
   
   'Başkanlardan isteyin' 
   Karşımıza bu sefer de Mali İdarelerden Sorumlu Vali Yardımcısı Şener Can çıktı. Can, önce bilgilerin ayrı dosyalarda olduğunu ve bunun için iki haftalık çalışma gerektiğini söyledi. Sonra da spekülasyona yönelik bir haberde kullanılabileceğini ifade ederek, bilgi vermeyeceğini açıkladı. 'Bilgi Edinme Hakkı Kanunu' yürürlüğe girdikten sonra, resmi bir yazıyla tekrar girişimde bulunduk. Mahalli İdareler Müdürü Reşat Kartal ve Mahalli İdarelerden Sorumlu İstanbul Vali Yardımcısı Şener Can talebimizi, "Yurtdışı izinlerine ait ayrı bir dosya tutulmamıştır" diyerek geri çevirdi. Bilgilerin ilgili belediye başkanlarından istenmesi gerektiği belirtildi. 
   
   
</TEXT>
</DOC>
