<DOC>
<DOCNO> 165413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sonspo16.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa basını Yarın akşam işimiz çok zor.. 
</HEADLINE>
<TEXT>

     Fransa'da yayınlanan gazeteler, 6. FIFA Konfederasyon Kupası'nın yarın akşam yapılacak yarı finalinde, Fransa'yı güçlü bir takımın beklediği görüşünde birleşti. 
     L'Equipe, "Patronların Dönüşü" başlığıyla manşetten verdiği haberde, Fransız Milli Takımı'nın yarın yapılacak maçı ciddiye aldığını ve bu sefer kadroda as oyunculara yer verileceğini okuyucularına duyurdu. 
     Fransız gazetesi, teknik direktör Santini'nin yarın yapılacak karşılaşmada Pires, Desailly, Wiltord ve Barthez'i kesinlikle oynatacağını yazdı. 
     Gazetede, yine aynı maçla ilgili başka bir haberinde, "Artık işler ciddileşiyor" başlığıyla verdiği haberde, "deneme döneminin bittiğini" bildirdi. 
     L'Equipe Gazetesi, Fransız futbolcularını Türk Milli Futbol Takımı'nın öven sözlerine geniş yer verdi. 
     Le Parisien Gazetesi, "Fransa için gerçek sınav" başlığıyla verdiği haberde, Fransa Milli Takımı oyuncularının Türkiye'nin gösterdiği performanstan etkilendiğini yazdı. 
     Gazete, Fransız oyunculara göre A Milli Futbol Takımı'nın kesinlikle yarı finale çıkmayı hakettiğini belirtti ve Türkiye'nin hem kolektif hem de bireysel futbolu iyi oynadığını yazdı. 
     Le Figaro Gazetesi de Güneş'in, Fransa'nın organizasyon tarafından kayrıldığı yolundaki açıklamasına yer verirken, "Fransa için kupada işlerin giderek ciddileştiğini" bildirdi. 

     
</TEXT>
</DOC>
