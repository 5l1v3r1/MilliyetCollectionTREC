<DOC>
<DOCNO> 170853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/spor/spo05.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
PİST TAVA GELDİ 
</HEADLINE>
<TEXT>

   Milli atletlerimizin, 23 Yaş Altı Avrupa Atletizm Şampiyonası'nda gösterdiği tarihi başarı büyük sevinç yarattı. Mehmet Yurdadön "Bunlar ışık tutan dereceler" dedi 
      
   Gelecek sağlam 
   POLONYA'DA düzenlenen 23 Yaş Altı Avrupa Atletizm Şampiyonası'nda Milli Takımımız'ın üç madalya kazanması yüzleri güldürdü. Türk atletizm tarihinin en iyi sonuçlarını aldıklarını belirten Federasyon Başkanı Mehmet Yurdadön, "Bunlar geleceğe ışık tutan dereceler. Sporcularımızın hepsine antrenörlerin istekleri doğrultusunda kış programı uygulayacağız" diye konuştu. Yurdadön'ün atletler üzerindeki değerlendirmesi şöyle 
   
   ELVAN Süreyya'dan sonra en iyi konumdaki atletimiz o. Ama onun 15 dakikanın altında koşması gerekir. Çok yetenekli biri, bize düşen onu kutlamak. 
   EŞREF Birinciliği kaçırdı. Dünyanın en çabuk çekiççilerinden biri. Rumenlerle çalışmalarına devam edecek. 
   FİLİZ Daha çok genç. Ama üstün yeteneğiyle ümit veriyor. 
   ÖMER Amerika'da yaşıyor. Gelecekte Milli Takım adına çok iyi başarılar elde edecek. 
   HALİL Süper bir atlet. bin engellinin geçilmezlerinden olacak. 
   
   Paris'e 5 yolcu    TÜRKİYE, Dünya Atletizm Şampiyonası'nda 5 kişi ile temsil edilecek. 22 Ağustos'ta Fransa'nın başkenti Paris'te başlayacak şampiyonada Süreyya Ayhan 1500 metrede yeni bir başarıya imza atmak için yarışacak. 5 bin metrede 23 Yaşaltı Avrupa Şampiyonası'nda oyunlar rekoru kıran Elvan Abeylegesse ile Ebru Kavaklıoğlu ter dökecek. Bayanlar yüksek atlamada Candeğer Kılınçer ile erkekler maratonda da Yusuf Zepak madalya mücadelesi verecek. 
   
   
</TEXT>
</DOC>
