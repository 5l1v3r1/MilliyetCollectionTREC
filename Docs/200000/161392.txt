<DOC>
<DOCNO> 161392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/yasam/yas04.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye’deki Rus kızlar seks kölesi" 
</HEADLINE>
<TEXT>

Rusya’daki bir örgüt, Dans edeceksiniz’ diye kandırılan Rus kızlarının Türkiye’de seks kölesi olarak kullanıldığını iddia etti 
     CENK BAŞLAMIŞ Moskova 

     Rus genç kızların yabancı ülkelere satılmasıyla mücadele eden Melekler Koalisyonu’ adındaki örgüt, seks köleliği’nin en yaygın olduğu ülkelerin başında Türkiye, Almanya ve Kıbrıs Rum Kesimi’nin geldiğini ileri sürdü. 
     Örgütün yaptığı bağımsız araştırmaya göre, Rusya’nın özellikle Urallar bölgesinden çok sayıda genç kız, Türkiye’de dans edecekleri söylenerek kandırıldı ve fahişeliğe zorlandı. Türkiye ve diğer ülkelerde erkeklerin 1 - 2 saatlik beraberlik için 100 dolar ödediğini, sahip’lerinin ise kızlara sadece beş’ dolar verdiğini iddia eden örgüt, Svetlana Posvejnaya adındaki bir Rus genç kızının Türkiye’de başından geçenleri de kendilerine şöyle anlattığını açıkladı 
     
     100’de 5 kızlara 
     "Yaşadığım Çelyabinsk’te bir şirket, Türkiye’de dans edersem günde 20 dolar kazanacağımı söyledi. Samsun’da bir lokantaya gittik. Lokanta sahibi bizi müşterilerle olmaya zorladı. Reddedince, pasaportumu alıp beni sokağa attı. Yaşamak için fahişelik yapmak zorunda kaldım. Sonunda polis sınır dışı etti." 
     

</TEXT>
</DOC>
