<DOC>
<DOCNO> 171445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur07.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'te cinayet Anne ile üç çocuğu öldürüldü, iki çocuk yaralı 
</HEADLINE>
<TEXT>

     Şanlıurfa'nın Siverek İlçesi'nde bir eve giren kişi veya kişiler, anne ile 3 çocuğunu öldürdü, 2 çocuğu ise ağır yaraladı. Cinayetle ilgili olarak 1 kişinin yakalandığı bildirildi. 
     Eyvanat Mahallesi'nde yaşayan Fatma Taşçı, sabah erken saatte kalkarak, eşi Musa Taşçı'yı ciğerci dükkanına uğurladıktan sonra, tekrar uyudu. 
     Bu sırada henüz kimliği belirlenemeyen kişi veya kişiler eve girerek, Fatma Taşçı 27 , oğulları Sergen 10 , Yakup 8 , Yunus 6 , Harun 4 ve Baran'ı 2 bıçakladı. 
     Çevredekilerin, evden kaçan 1 kişiyi görerek güvenlik güçlerine haber vermesi üzerine olay yerine gelen ekipler, Fatma Taşçı ile oğulları Sergen, Yunus ve Yakup'u ölü, Harun ve Baran'ı ise ağır yaralı olarak buldu. 
     Yetkililer, kaçan kişi veya kişilerin kimliğini belirlemeye çalıştıklarını bildirdiler. 
     Bu arada, olay yerine gelen baba Musa Taşçı, sinir krizleri geçirdi. Taşçı, Siverek Devlet Hastanesi'ne kaldırıldı. 
     
</TEXT>
</DOC>
