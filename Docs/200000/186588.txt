<DOC>
<DOCNO> 186588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/yazar/yilmaz.html </URL>
<DATE> 2003/10/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Aygün Siyasiler DPT'yi engelledi 
</HEADLINE>
<TEXT>

   
   Ankara Ticaret Odası Yönetim Kurulu Başkanı Sinan Aygün bu sütunlarda yazdığım "Bürokratlar ağır cezada yargılanacak" yazısına, duyarılılık gösterip, "Yarım kalmış yatırımlar mezarlığı" araştırmasını gönderdi. Bu konudan önce, yargılanacak bürokratlar konusuna döneceğim. 
   Danıştay Bayındırlık Bakanlığı Teftiş Kurulu'nun araştırdığı, Meclis Yolsuzluk Araştırma Komisyonu'ndan çıkan raporu onayladı. 23 şirkete 780 trilyon liralık "usulsüz keşif artışı" ile ilgili olarak açılan dava, ağır cezada görülecek. 
   Bayındırlık eski Bakanı Abdülkadir Akçan, bu gelişmeye adeta "isyan" ediyor ve hükümeti devr -i sabık yaratmakla suçluyor. Akçan'ın iddasına göre, Bayındırlık Bakanı Zeki Ergezen kendi kadrolarına yer açmak için bir "suç"icat etti 
   Bürokratların idari mahkemelerden alınan kararlarla görevlerine geri ödenmelerini engellemek için de ağır cezaya yönlendirdi. 
   
   Hoyratça harcıyorlar 
   Dönüyorum, Aygün'e... 
   1998 yılında yarım kalmış 5 bin 556 yatırıma harcanan para 130 milyar dolardı ve bunların bitmesi için 335 milyar dolar gerekiyordu. 2003 Yılı Yatırım Programına göre stok 3 bin 851 civarına indi. Yatırımlara her yıl en fazla 5 milyar dolar dolar ayrılmasından hareketle, bunların bitmesi için gerekli olan sürenin 100 yıl olması karşısında Aygün suçluyor 
   "Yatırım planlarından DPT sorumludur. Ama siyasiler, DPT'nin bu işlevini yerine getirmesine fırsat vermemekte, zamanımızı, enerjimizi, paramızı, geleceğimizi hoyratça harcamaktadırlar." 
   DPT çalıştırılmadığı için mi yarım kalan yatırımlar tamamlanamıyor 
   Bütçe yüzde 6 fazla verecek ve borçlar ödenecek Hazine buna kilitlenmiş durumda. Maliye gelirler hanesiyle ilgili, DPT yatırımlara odaklı. 
   Yüzde 75'i tamamlanan yatırımlara öncelik verildi. Aldığım bilgilere göre bu durumda olan yatırımlar için gerekli olan tutar da 5 milyar dolar. 
   
   Hortumu açtılar 
   Aygün'ün de belirttiği gibi DPT'nin fonksiyonu azaltıldı tabii. Orhan Güvenen döneminde hazırlanan DPT "Enerji raporunu" hatırlayalım. DPT "Yeni enerji yatırımına ihtiyaç yok" derken, dönemin "enerjik" hükümeti ve yandaşları, "Karanlıkta kalıyoruz" çığlığı atıyorlardı. DPT'nin sesini kıstılar, müteahhitlere para musluklarını dayadılar. 
   Aygün'ün dediği gibi "siyasilerin baskısı" olmasa DPT, hangi kaynakla yatırımların bitirilmesini programa alacak 
   İşadamı - siyasetçi - bürokrat üçgeninde memleketin altı oyulmuş milli gelir 2 bin 500 dolarlara gerilemiş. Bu ülke yatırıma kaynak ayırabilir mi 
   Umutsuzluk tablosu ile sizi baş başa bırakmak istemem. Türkiye'nin artan nüfusu, yoksullaşma sürecindeki hızı, istihdam sorunları milyar dolarlık yatırımlara ihtiyacı olduğunu gösteriyor. Bunun yolu da AB'den tarihi almak. Yabancı sermaye kara kaşımıza, kara gözümüze gelmedi istikrara gelecek. 
   "Bir de seçim krizi çıktı" diyorsunuz, değil mi Demokrasi zor iş... 
   
      
   
</TEXT>
</DOC>
