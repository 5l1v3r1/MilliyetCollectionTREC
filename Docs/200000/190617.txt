<DOC>
<DOCNO> 190617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/yasam/ayas.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BBG evi değil okul koridoru 
</HEADLINE>
<TEXT>

   Okul müdürü, koridorlara yerleştirdiği kameralar için 'hırsızlıkla mücadele' diyor ama psikiyatrlar gözetlenen çocukların ruh sağlıklarının zedeleneceği görüşünde... 
      ATİLLA ESAT ÇOLAK Trabzon DHA 
   
   Trabzon İskenderpaşa İlköğretim Okulu Müdürü Mustafa Seyhan, istenmeyen olayları önleme gerekçesiyle 5 katlı binanın giriş kapılarına, tüm koridorlara ve bahçeyi tamamen görebilecek noktalara kamera yerleştirdi. 
   "Kameralı takip", yeni eğitim - öğretim yılının başlamasıyla uygulamaya girerken, Seyhan, görüntüleri sürekli takip etmesi için bir de yardımcısını görevlendirdi. 
   
   'Çocukları koruyoruz' 
   Uygulamaya velilerle görüştükten sonra başladıklarını öne süren müdür Seyhan, şöyle konuştu "Çok fazla hırsızlık gerçekleşiyordu. Artık böyle bir sıkıntı kalmadı. Bahçedeki kameralarla çevreden okul bahçesine gelen amaçsız kişileri tespit ve öğrencilere yapılacak bir saldırıya müdahale etme imk nına da kavuştuk." 
   
   Veliler tepkili.. 
   Öğrenci velisi Münevver Çavuşoğlu ise, uygulamadan önce görüşlerinin alınmadığını belirtirken şunları söyledi 
   "Okula yardım için toplanan paraları, bilgisayar ve eğitim malzemesine harcasalar daha faydalı olurdu." Bir başka veli Nurhayat Cemre ise, "Bu sistem çocuklarımız üzerinde olumsuz etki yaratıyor" diye konuştu. Bazı öğrenciler de kameralardan rahatsızlık duyduklarını dile getirdi. 
   
   Psikiyatr görüşü...    Öğrencilerin özgür gelişimini engeller    
   Trabzon SSK Hastanesi'nden psikiyatr Fatma Yıldırım, 'kameralı takip' uygulamasıyla ilgili şunları söyledi "Uygulamadan çocuğun haberi varsa, yapacağı her harekete özen gösterecek ve baskı altında kalacaktır. Böyle bir uygulama olduğunu bilmeyen çocuklarsa, her davranışlarının izlendiğini öğrendiklerinde büyük utanç duyacak ve yine olumsuz etkilenecektir. Tasvip edilecek bir davranış değil. Sürekli izlenmek çocuğun özgür gelişimini engeller." 
   
   
   
   
</TEXT>
</DOC>
