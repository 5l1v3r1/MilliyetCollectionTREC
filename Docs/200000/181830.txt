<DOC>
<DOCNO> 181830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/spor/spo02.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlış zaman 
</HEADLINE>
<TEXT>

   Fenerbahçe'de halka arzın aralık ayına yetiştirilme çabaları muhalefetten tepki aldı. Gruplar bu girişimin henüz erken olduğu görüşünü savundu 
      YALÇIN TÜRK 

   
   "Kulübü bağlar" 
   SARI - Lacivertli Kulüpte Başkan Aziz Yıldırım'ın şirketleşmenin aralık ayında tamamlanacağı ve en az 30 milyon dolarlık gelir getireceği şeklindeki açıklamaları yankı uyandırdı. Fenerbahçe Birleşik Vakıf Başkanı Aziz Yılmaz ile Kadıköy Grubu lideri Kazım Bayülken, "Kongre öncesi bu tip kulübü bağlayıcı kararlar alınmasını doğru bulmuyoruz. Şampiyonluk sonrası halka açılınırsa, gelirler artabilir" diye konuştular. 
   
   Yılmaz topa tuttu 
   FENERBAHÇE 2000 Derneği Başkanı Şevket Yılmaz ise, Aziz Yıldırım'ı yaylım ateşe tuttu. Kongre için bir liste hazırladıklarını vurgulayan Yılmaz, "Aziz Yıldırım her şeyi para olarak gördüğü için Fenerbahçe'nin birçok değerini yok etti. Birçok alanda ahlaki çöküntü yarattı. Vizyonu olan, kamuoyuna itici gelmeyen, eksik kalan projeleri tamamlayacak ve camiayı sevgi ile kucaklayacak bir yönetim hazırlıyoruz" dedi. 
   
   Hoşgeldiniz    Fenerbahçe, dün akşam tek idmanla Gaziantep maçı hazırlıklarını sürdürdü. Servet ve uçakları rötar yaptığı için son 15 dakikaya yetişen Tomas ile Petkov ilk çalışmalarına çıktılar. Daum, ceza olarak iki oyuncuya 1.5 saat ağır idman yaptırdı. MR'ı çekilen Ümit Özat ile Ukrayna'dan dönmeyen Rebrov çalışmaya katılmadı. 
   
   
</TEXT>
</DOC>
