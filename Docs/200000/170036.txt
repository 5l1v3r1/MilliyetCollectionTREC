<DOC>
<DOCNO> 170036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sonspo14.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda artık asker hakem yok... 
</HEADLINE>
<TEXT>

     Futbolda hakem klasmanları açıklanırken, hakemlerin neredeyse tamamına yakının üniversite mezunu olması dikkat çekiyor. 
     Birinci Süper Lig'de görev yapacak hakemlerin 23'ü üniversite-yüksekokul, 1'i üniversite öğrencisi ve 6'sı da lise mezunu. 
     Hakemlerin arasında doktor, avukat, tüccar, öğretmen, memur ve hatta üniversite öğrencisi bile var. 
     Genelkurmay Başkanlığı'nın direktifi üzerine 3 yıl önce başlatılan asker hakemlerin eritilmesi programı bu yıl tamamlanırken, ligde asker hakem kalmadı. 
     Hava astsubay olan FİFA kokartlı İsmet Arzuman ise hakemliği tercih edip, emekli olmak için işlem başlattı. MHK, Arzuman'ın emekli olması halinde Süper Lig hakemleri listesine 31. hakem olarak dahil edileceğini açıkladı. 
     Bir hakem oğlu daha hakemlikte en üst klasmana yükselmeyi başardı. Eski hakemlerden Sadık Deda'nın oğlu Cem Deda da bu sezon Birinci Süper Futbol Lig'inde düdük çalacak. 
     Ligin en genç hakemi 1980 doğumlu Cem Deda olurken, en yaşlısı ise 1959 doğumlu Ünsal Çimen. 
     Ayrıca, 31 hakemin yaş ortalaması ise 35.6 oldu. 
     Yeni sezonun yeni hakemleri Bülent Yıldırım, Cem Deda, Aytekin Durmaz, Hakan Sivriselvi, Vedat Tan, Fırat Aydınus ve Yunus Yıldırım olurken, ligde görev yapacak 
     
</TEXT>
</DOC>
