<DOC>
<DOCNO> 150944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yazar/okur.html </URL>
<DATE> 2003/04/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bağımsız Gelir İdaresi 
</HEADLINE>
<TEXT>

     Biz, dikkatimizi Maliye Bakanlığı’na çevirmek istiyoruz. Süper bakan Kemal Unakıtan, hem Gelir Gider İdaresi’ne bakıyor. Hem "babalar gibi özelleştirme yaparım" diyor. Hem de "piyasalar coşacak" açıklaması yapıp Hazine’nin de patronu olduğu imajını yerleştiriyor. 
     Kendisi hesap uzmanı. Kendisi gibi hesap uzmanı arkadaşı Mustafa Uysal’ı da Vergi Konseyi Başkanı yaptı. Uysal’ın şapkası çok. Aynı zamanda TÜSİAD Başkanı Tuncay Özilhan’ın holdingi Anadolu Grubu’nun başkan yardımcısı. Unakıtan gibi hesap uzmanı. Kısacası tecrübe mi, performans mı tartışmasında tecrübesiyle öne çıkan bir isim. 
     Adı kulislerde Hazine’nin "yeni patronu" diye geçiyor. Ama Uysal’ın gönlünde Bağımız Gelir İdaresi var. Uysal, "Hazine’nin başına gelecek kişi, piyasalara güven veren, piyasaları yakından tanıyan bir isim olmalı" diyor. Aslına bakarsanız Bağımsız Gelir İdaresi, gerçek bir reform. Türkiye’nin makus talihini değiştirmede mihenk taşı. Neden mi Kaynak yaratamıyoruz. Adaletli bir vergi sistemimiz yok. Hal böyle olunca kayıt dışı ile mücadele etme şansımız kalmıyor. Gelir yaratmanın yolunu bulamıyoruz. 43 bin çalışanı olan Gelir İdaresi’yle 100 koyup 20 verim alıyoruz. Oysa bağımız, siyasetten ve bürokrasiden kopmuş bir Gelir İdaresi ile neden bunu yapamayalım 
     Sözün özü Mali özerkliğe sahip, tarafsız bir Gelir İdaresi. 
     Çünkü konuyu sadece biz ele almıyoruz. TÜSİAD’da eski başkanı Erkut Yücaoğlu’nun başkanlığını yaptığı "Kamu Reformu Çalışma Grubu" çoktan ele almış tartışıyor. Bu konunun tabu olduğunu, özellikle Maliye Bakanlığı içinde nasıl deprem yaratacağını da biliyoruz. Bir tarafta hesap uzmanları, bir tarafta maliye müfettişleri yer alıyor. 
     Ve yıllardır maliye müfettişlerinin hakim olduğu Maliye Bakanlığı ve bürokrasi de ibrenin hesap uzmanları tarafına döndüğünün farkındayız. 
     
"İSO 500" görücüye çıktı      Sermaye Piyasası Kurulu SPK , geçen yıl geçiyoruz’ demişti. Türkiye’nin en büyük banka sahibi sanayici gruplarından birisi Olmaz’dedi, olmadı. SPK geri adım attı, 2003 başından itibaren halka açık şirketlerde uygulama başladı. Maliye 2004’te bu iş tamam’ dedi. 
     Konu bildik. Enflasyon muhasebesi. Geçenlerde Bankalar Birliği’nde BB de Maliye yetkilileri ile ortak bir çalışma grubunda konu tartışıldı. Eh, enflasyon muhasebesine geçince milyar dolar k r açıklayanlar zarar açıklamak zorunda kalacaklar. Kolay değil. 
     O yüzden herkes dikkatli. Geçilecek ama öncesinde anket çalışması yapılıyor. İSO’nun her yıl yayımladığı "İSO 500" listesinde yer alan şirketler bakalım nasıl bir sonuç çıkacak Çalışma hazirana kadar tamamlanacak. Çıkan sonuç herkese bir fikir verecek. Maliye Bakanlığı da 2004’ü beklemeyecek. 
     
     







</TEXT>
</DOC>
