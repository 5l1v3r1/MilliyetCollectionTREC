<DOC>
<DOCNO> 177676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sonspo16.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 2 - Galatasaray 2 
</HEADLINE>
<TEXT>

     Birinci Süper Lig'in 3. haftasında yapılan Bursaspor-Galatasaray karşılaşması, 2-2 beraberlikle sona erdi. 
     Stat Atatürk Hakemler Serdar Tatlı xx, Şahan Yılmaz xx, Muhittin Gürses xx Bursaspor Vintila xxx, Ömer xx, Miu xxx, Erman xxx, Serkan xx, Frasineanu xxx, Yakup xx, Sertan xxx, Okan xxx, Ganea xx Galatasaray Mondragon xx, Ömer xx, Frank De Boer xx, Batista xx, Hasan Şaş xx, Pinto xx, Volkan xx, Prates xx, Hakan Ünsal xx, Ergün xx, Hakan Şükür xx Gol Dk. 6 Okan Sarı Kartlar Dk. 41 Ömer Bursaspor ve 41 Hakan Ünsal Galatasaray 
     
     İlk yarı 

     Karşılaşmaya hızlı başlayan taraf Bursaspor oldu. Güçlü rakibine karşı başlama düdüğüyle birlikte pres uygulamaya başlayan yeşil- beyazlılar, özelikle kanatlardan geliştirdiği ataklarla tehlike yarattı. 
     Maçın bu bölümünde orta alana hakim olan ve topa daha fazla sahip olan taraf Bursaspor'du. 6. dakikada Okan'ın golüyle 1-0 öne geçen Bursaspor'un, filelerle buluşan 2 topu ofsayt gerekçesiyle geçerli sayılmazken, 2 çok tehlikeli şutu da kaleci Mondragon tarafından önlendi. 
     Konuk Galatasaray ise ilk yarıda, taraftarlarının kendinden beklediği futbolu sergileyemedi. Bursaspor'un uyguladığı baskı karşısında bocalayan sarı-kırmızılılar, hücum bölgesinde de etki gösteremedi. 
     Karşılaşmanın ilk atağını konuk ekip Galatasaray geliştirdi. 
     5. dakikada sol taraftan hareketlenen Batista, topu ceza alanı içine ortaladı. Frank De Boer'un vurmakta geciktiği top, kaleci Vintila'da kaldı. 
     6. dakikada Bursaspor 1-0 öne geçti. Orta alandan aldığı pasla hızla hareketlenen Okan, 2 Galatasaray savunma oyuncusunu çalımladıktan sonra topu sağ çaprazdan sert bir vuruşla kaleye gönderdi. Meşin yuvarlak, kaleci Mondragon'un üzerinden fillelerle buluştu 1-0. 
     10. dakikada Galatasaray, önemli bir gol pozisyonundan yararlanamadı. Pinto'nun sağ taraftan ceza alanına gönderdiği topa Batista gelişine sert vurdu. Kaleci Vintila'dan dönen topu, Batista yeniden kaleye gönderdi. Ancak pozisyonu iyi izleyen Erman, kaleye giden topu çizgi üzerinden çıkarmayı başardı. 
     13. dakikada Bursaspor'un köşe atışı sonrası ceza alanına gelen topa Erman sert vurdu. Meşin yuvarlak, yandan az farkla auta çıktı. 
     16. dakikada Ergün'ün aşırtama pasıyla başlayan Galatasaray atağında, sol kanattan ceza alanı içen giren Hasan'ın vuruşunda, top üstten auta çıktı. 
     22. dakikada Bursaspor'un geliştirdiği atakta, Frasineanu'nun 25 metreden sert şutuyla kaleye giden topu, kaleci Mondragon son anda çıkarmayı başardı. 
     23. dakikada Ömer'in sağ çaprazdan sert şutunda topu Mondragon yatarak önledi. Kolombiyalı file bekçisinden dönen topu, Sertan kafayla filelere gönderdi. Ancak hakem Serdar Tatlı, yan hakemin uyarısıyla golü geçerli kaydetmedi. 
     29. dakikada Galatasaray'ın geliştirdiği atakta, Hakan Ünsal topu sağ kanattan ceza alanı içine ortaladı. Hasan'ın kafa vuruşunda, kaleye giden topu Vintila son anda yumruklayarak kornere çeldi. 
     30. dakikadaki Bursaspor atağında, Frasineanu'nun ceza alanından sert şutunda, top kaleci Mondragon'dan döndü. Dönen top savunma oyuncularınca uzaklaştırıldı. 
     38. dakikada Bursaspor'un filelerle buluşan bir topu daha geçerli sayılmadı. Okan'ın ceza alanı içinden sert şutunda, kaleci Mondragon topu son anda çeldi. Pozisyonu iyi izleyen Ganea, topu filelerle buluşturdu. Ancak hakem Serdar Tatlı, yan hakemin uyarısıyla bu golü de geçerli saymadı. 
     Kalan dakikalarda her iki takımın da çabaları sonucu değiştirmeye yetmeyince, karşılaşmanın ilk yarısı Bursaspor'un 1-0 üstünlüğüyle sona erdi. 
     
     İkinci yarı 

     Karşılaşmanın ikinci yarısına da iyi başlayan taraf evsahibi Bursaspor oldu. İkinci yarının hemen başında kontraataktan kalesinde bir gol gören Bursaspor, çabuk toparlanarak rakip kalede etkili olmaya çalıştı. 
     Tam saha pres taktiğini bu yarıda da sürdüren yeşil-beyazlı takım, çok sayıda pozisyon üretti. Evsahibi ekip, 63. dakikada Frasineanu'nun nefis golüyle 2-1 öne geçmeyi başardı, ancak bu gol 3 puan için yeterli olmadı. 
     Konuk Galatasaray ise bu bölümde, adeta saman alevi gibi bir görüntü sergiledi. Sarı-kırmızılılar, zaman zaman hızla çoğalarak rakip kalede tehlikeler yaratırken, zaman zaman da ceza alanından çıkmakta bile zorlandı. 
     Galatasaray, ikinci yarıya Volkan'ın yerine Arif'i x alarak başladı. 
     47. dakikada Galatasaray'ın beraberlik golü geldi. Ergün'ün pasıyla sağ kanattan ceza alanına giren Hakan Şükür, önü kapanınca topu sağ çaprazdaki Pinto'nun önüne aktardı. Top, bu oyuncunun sert vuruşunda filelelerle buluştu 1-1 
     50. dakikada Frasineanu'nun sağ taraftan kullandığı köşe atışında, Prates'e çarpan top, yandan az farkla auta çıktı. 
     53. dakikada sol kanattan hareketlenen Sertan'ın ceza alanına gönderdiği topa Ganea dokundu. Meşin yuvarlak yandan auta çıktı. 
     56. dakikada Bursaspor'da, Ender'in yerine Orhan xx , Ganea'nın yerine de Mehmet xx oyuna girdi. 
     60. dakikada Bursaspor yeniden öne geçti. Frasineanu'nun, sol çaprazdan ve yaklaşık 20 metre mesafeden kaleye gönderdiği top, kale direğinin solundan yerden filelerle buluştu. 
     64. dakikada Bursasporlu Okan sarı kart gördü. 
     65. dakikada Galatasaray'ın geliştirdiği atakta, Ergün'ün aşırtma pasıyla ceza alanına giren Hakan Şükür'ün yerden şutu, kaleci Vintila tarafından önlendi. 
     68. dakikada Bursaspor'da, Okan'ın yerine Junior xx oyuna girdi. 
     71. dakikada Bursasporlu Sertan sarı kart gördü. 
     74. dakikada Galatasaray'da, Ömer'in yerine Sabri xx , Pinto'nun yerine de Cihan x oyuna alındı. 
     78. dakikada Bursaspor'un geliştirdiği atakta, Sertan'ın arapasıyla ceza alanına giren Yakup, topa istediği gibi vuramadı. Kaleci Mondragon, yavaş gelen topu yatarak kontrol etti. 
     82. dakikada Bursasporlu Miu sarı kart gördü. 
     83. dakikada skor bir kez daha dengelendi. Sağ kanattan hareketlenen Sabri'nin çaprazdan sert şutunda, top Bursaspor filelelerine gitti 2-2. 
     87. dakikada Galatasaray belki de kendisini galibiyete taşıyacak net bir pozisyondan yararlanamadı. Ceza alanı içinde oluşan karambolde, Hakan Şükür'ün penaltı noktasından yaptığı vuruşu, kaleci Vintila yatarak ayaklarıyla çıkardı. Dönen topu Hasan, kafayla tamamlamak istese de kaleci Vintila, hemen ayağa kalakarak kaleye giden topu son anda tokatladı. 
     Karşılaşmada başka gol olmayınca, maç 2-2 beraberlikle sona erdi 

     
</TEXT>
</DOC>
