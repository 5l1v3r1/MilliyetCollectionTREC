<DOC>
<DOCNO> 168222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yasam/yas15.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis baba, oğluyla düelloya tutuştu 
</HEADLINE>
<TEXT>

Emekli başkomiser, kendisine silah çeken oğluna karşılık verdi. Düelloda baba öldü, oğlu yaralandı 
     MUSTAFA KURTARAN İstanbul 

     Maltepe Minibüs Yolu Koruma Durağı'ndaki Beyzade Restoran da emekli başkomiser Pirağa Birici 49 ile oğlu Mesut Birici 22 arasında önceki gün tartışma çıktı. 
     Tartışma sırasında Mesut Birici'nin silahına davranması üzerine baba Pirağa Birici de silahını çıkardı. Ancak oğlu önce ateş ettiği için vurulan emekli polis Birici, ağır yaralı olarak kaldırıldığı hastanede öldü. 
     Babasının silahından çıkan kurşunla yaralanan Mesut Birici ile seken kurşunlardan biri omzuna isabet eden restoran çalışanı Aydın Güzel ise tedavi altına alındı. 
     Pirağa Birici'nin, oğlunu daha önce ailevi nedenlerle yaşanan tartışmadan sonra işyerinden kovduğu, kavganın bu nedenle çıkmış olabileceği belirtildi. 
     

</TEXT>
</DOC>
