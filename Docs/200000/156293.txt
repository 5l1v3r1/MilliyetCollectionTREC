<DOC>
<DOCNO> 156293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/spor/aspo.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KARA GÖRÜNDÜ 
</HEADLINE>
<TEXT>

Gidişata bakılırsa, Kartal üç vakte kadar yüzüncü yıl hedefine ulaşacak. Bırakın iyi futbolu, artık galibiyete de ihtiyacı yok. İki beraberlik ve bir yenilgiyle bile mutlu olacak 
     TAMER BAŞLA 

     Son dönemde, neredeyse her hafta öncelikle kötü futboluyla gündeme getirdik Beşiktaş’ı bu sayfalarda. Kah sezon başındaki Kartal’ı mumla aradığımızı belirttik, kah "Artık önemli olan kazanmak" bahanesinin arkasına sığınmalarını eleştirdik. Biz ne dersek diyelim, Diyarbakır’daki erteleme karşılaşmasını saymazsak, 6 haftadır üst üste kazanan ve bu süreçte yalnızca bir gol yiyen Beşiktaş kendini haklı çıkarma yolunda sağlam adımlarla yürüyor. Ancak 5 puanlık avantaja rağmen, Siyah - Beyazlılar’ın göğsündeki ikinci yıldızı gerçekten hakedeceği, Türkiye 1. Ligi’ndeki 10. şampiyonluğunu ilan etmek için henüz erken. Hatta, Gençler ve Galatasaray ile berabere kalıp Samsun’a yenilerek kalan üç haftada hiç kazanmadan şampiyonluğu yakalama şansları olsa bile... 
     Pazar akşamı Ali Sami Yen’de ortaya çıkan beraberlik, azalan şampiyonluk umudu nedeniyle Galatasaraylılar için üzüntü kaynağıydı. Son 10 sezonda 7 şampiyonluk ve bir UEFA Kupası sevinci yaşayan bir takımın taraftarları için bu çok doğal. Başarıya o kadar alıştı ki, Sarı - Kırmızılılar... Ne var ki, başkanlarının taşıdığı Fair Play bayrağıyla gurur duyanların, uzaklaşılan şampiyonluktan daha fazla üzüntü duymaları gereken olaylar da var. Örneğin sahada ayaklarından, kafalarından çok çenelerini çalıştıran futbolcular... Ergün Penbe dışında kalanların hemen hemen tamamı, hakemlerle uğraştıkça hem başkanlarının imajını hem de son yıllarda tüm ülkede kazandıkları itibarı zedeliyorlar. Tabii ki, bu noktada Fatih Terim’i anmadan geçmek hata olur hoca cemaat ilişkisini hatırlamakta büyük fayda var 
     Galatasaray maçından önce İlhan Cavcav’ın da belirttiği gibi artık Şampiyonlar Ligi yolcuları belli Beşiktaş ve Galatasaray. Trabzonspor, Gençlerbirliği, Gaziantepspor ise, gelecek sezon UEFA Kupası’ndalar. Yukarılarda Avrupa’yla iligili tek bilinmeyen kaldı Son üç haftaya girerken bunu çözmek için, Fenerbahçe, Ankaragücü ve Malatyaspor yarıştalar... 
     Göztepe’nin iyice çıkmaza girdiği, Kocaelispor’un matematiksel olasılıklar dışında şansının kalmadığı kümede kalma mücadelesinde ise, yaşanacak daha çok şey var. Gakkoş’lar, bileklerinin ve futbollarının hakkıyla Bursaspor’u geçerek umutlarını ileriye taşıdılar. Üstelik, Elazığspor’un önünde iki haftalık bir fikstür avantajı da var. Bordo Beyazlılar’ın Kocaelispor ve İstanbulspor’la oynayacağı haftalarda, Bursaspor - Altay ve Adanaspor - Bursaspor kozlarını paylaşacaklar... 
     
Haftanın Takımı      ELAZIĞSPOR Bursaspor karşısında son kozunu çok iyi oynadı. Kritik bir maçtan üç puan alarak hem rakibini ateş çemberine attı, hem de umutlarını son üç haftaya sarkıttı. 
     
Haftanın Teknik Direktörü      MİLORAD MİTROVİÇ Elazığspor’un zor bir dönemde başına geçti. Kısa sürede futbolcuların özgüvenini geri getirdi. Bursaspor maçındaki taktiği ve yerinde değişiklikleri ile galibiyette önemli pay sahibiydi. 
     
Haftanın Futbolcusu      FİLİP DEAMS G.Birliği Galatasaray’ın sağ kanadını hallaç pamuğu gibi attı. İnanılmaz tekniği, öldürücü sprintleriyle herkesi büyüledi. Hem defansına yardım etti, hem de hücuma destek verdi. Muhteşem oyununu nefis bir golle süsledi. 
     
Haftanın Hakemi      ALİ AYDIN Tansiyonu yüksek Elazığspor - Bursaspor maçını mükemmel yönetti. Pozisyonları yakından takip etti. Otoritesi, objektif kararları ve sarı kartlardaki isabeti ile zor gözüken doksan dakikayı kolaya çevirdi. 
     
Haftanın Gol krallığı Futbolcu Takım Maç Gol Okan Bursaspor 31 19 Necati Adanaspor 30 16 Augustine Ankaragücü 30 16 Ümit Karan Galatasaray 26 15      
Haftanın Asist krallığı Futbolcu Takım Maç Gol Pası Timuçin Malatyaspor 25 14 Gökdeniz Trabzonspor 28 10 Murat Diyarbakır 28 9 Ortega Fenerbahçe 14 8 Haftanın Kart cezalıları      Kırmızı kart Kabat Denizlispor 
     Sarı kart Cafer Adanaspor , Ahmet Dursun Beşiktaş , Hacı Arif Elazığspor , Volkan Galatasaray , Ümit Gençlerbirliği , Bülent, Şenol Göztepe , Serkan Trabzonspor 
     
Haftanın Maçları      Adana - Beşiktaş 0-1 Sergen Dk. 43 pen. 
     G.Saray - G.Birliği 1-1 Filip Dk. 9, Ümit Karan Dk. 11 
     F.Bahçe - Kocaeli 1-0 Tuncay Dk. 26 
     Ankaragücü - Trabzon 2-0 
     Simao Dk. 29, Agustine Dk. 73 
     Denizli - Diyarbakır 2-0 
     Ersen Martin Dk. 24, Servet Dk. 31 
     Gaziantep - Göztepe 3-1 
     Viola Dk. 33, İbrahim Dk. 59 ve 83, Cem Dk. 90 
     Malatya - İst.Spor 1-2 
     Fazlı Dk. 40 pen., Tolga Dk. 44, Selçuk Dk. 90 
     Elazığ - Bursa 2-1 
     Okan Dk. 14, Ümit Dk. 26, Osman Dk. 41 
     Altay - Samsun 2-2 Oktay Dk. 21, Sinan Dk. 45 pen., Çağdaş Dk. 52, Mehmet Nas Dk. 77 
     

</TEXT>
</DOC>
