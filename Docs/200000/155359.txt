<DOC>
<DOCNO> 155359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/soneko35.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki döviz hesapları 60 milyar 913 milyon dolar oldu... 
</HEADLINE>
<TEXT>

     Bankalardaki toplam döviz mevduat hesapları, 18-25 Nisan 2003 tarihleri arasında 284 milyon dolar artarak, 60 milyar 903 milyon dolara çıktı. 
     Merkez Bankası'nın geçici verilerine göre, 18 Nisan'da toplam döviz mevduat hesapları 60 milyar 619 milyon dolar düzeyindeydi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları da aynı dönemde 154 milyon dolar artarak, 45 milyar 959 milyon dolara yükseldi. 
     Yurtiçi döviz tevdiat hesapları DTH toplamı 94 milyon dolar artarak, 43 milyar 845 milyon dolar oldu. Yurtdışı DTH ise 103 milyon dolar yükselerek, 2 milyar 114 milyon dolara çıktı. 
     Bankalararası interbankta döviz tevdiat hesapları ise 50 milyon dolar yükselerek, 312 milyon dolar olarak gerçekleşti. 
     Öte yandan 25 Nisan-2 Mayıs 2003 tarihleri arasında kredi mektuplu DTH ve süper döviz hesapları ise 194 milyon dolar artarak, 15 milyar 137 milyon dolara yükseldi. 
     
</TEXT>
</DOC>
