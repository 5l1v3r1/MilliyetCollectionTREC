<DOC>
<DOCNO> 150763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo03.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mersin İdmanyurdu rövanşta galibiyet peşinde... 
</HEADLINE>
<TEXT>

     İkinci Futbol Ligi A Kategorisi'nde mücadele eden Mersin İdmanyurdu, hafta sonu sahasında yapacağı Büyükşehir Belediyesi Ankaraspor maçı için kampa girdi. 
     Teknik Direktör Yücel İldiz, geçen hafta Çaykur Rizespor maçında aldıkları yenilgiyi, Büyükşehir Belediyesi Ankaraspor'u yenerek unutturacaklarını söyledi. Sahalarında puan kaybetmek istemediklerini ve rakiplerinden ilk yarının rövanşını alacaklarını belirten İldiz, şunları kaydetti 
     ''Her iki ekibin gücü ortada. En az hata yapan maçı kazanacak. Rakibimiz bize göre daha fazla stresli olacak. Taraftarlardan Büyükşehir Belediyesi Ankaraspor maçında takımlarına destek vermelerini istiyorum. Maç sonunda onlara güzel bir galibiyet hediye edeceğiz.'' İldiz, sakatlığı süren İbrahim Halil'in oynayıp oynamayacağının maç saatinde belli olacağını sözlerine ekledi. 
     





</TEXT>
</DOC>
