<DOC>
<DOCNO> 157565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/spor/bnba.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Detroit kötü basladı 
</HEADLINE>
<TEXT>

Doğu Konferansı final mücadelesi ilk randevusunda New Jersey Nets’e, sahasında bitime 1.2 saniye kala yediği basketle kaybeden Detroit’te Mehmet 12 sayıyla oynadı 
     Sahasında mağlup 
     NBA Doğu Konferansı’nda final heyecanı başladı. Serinin ilk maçında Okur’lu Detroit Pistons sahasında New Jersey Nets’e 76 - 74 yenilerek 1 - 0 geriye düştü. 23 dakika forma şansı bulan milli basketbolcumuz karşılaşmayı 12 sayı, 3 ribaund ile tamamladı. Bitime 1.2 saniye kala Jason Kidd’in attığı basketle geriye düşen Detroit’te son topu pota altından şanssız şekilde çemberden geçiremeyen Mehmet maçı uzatmaya götürme şansını kullanamadı. 
     
     Sacramento elendi 
     BATI Konferansı’nda finale yükselen ikinci takım, Sacramento Kings’i serinin son maçında 112 - 99 mağlup eden Dallas Mavericks oldu. San Antonio Spurs’ın Los Angeles Lakers’ı safdışı bıraktığı konferansta, Sacramento’yu Dirk Nowitzki’nin 30 sayı, 19 ribaundluk performansıyla yıkan Dallas, böylece 4 - 3’lük avantajla finalde San Antonio ile eşleşti. Sacramento’da ilk beş başlayan Hidayet, 6 sayı, 5 ribaund, 2 asist, 1 top çalma, 1 top kaybı ve 3 blokla oynadı. 
     

</TEXT>
</DOC>
