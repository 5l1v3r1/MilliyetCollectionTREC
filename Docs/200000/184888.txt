<DOC>
<DOCNO> 184888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/siyaset/asiy.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir genelge bin yorum 
</HEADLINE>
<TEXT>
   İstediğiniz adı koyabilirsiniz ama 
   ÜMRAN AVCI 

   
   İçişleri Bakanlığı çocuklara konulacak adlarla ilgili genelge hazırladı, ancak kargaşa sona ermedi. Bazı nüfus müdürlükleri "çocuklarınıza yabancı isim koyamazsınız" derken, bazıları "istediğiniz adı koyabilirsiniz" diyor. Bazı müdürlükler ise "Kürtçe" isme onay veriyor, diğer yabancı isimleri yasaklıyor. 
   İsim yasağının AB uyum yasalarıyla kaldırılmasından sonra İçişleri Bakanlığı, 24 Eylül 2003'te yeni bir genelge çıkardı. İstanbul'un 32 ilçesinden 30 ilçe nüfus müdürlüğünü arayıp çocuğumuza Madonna, Pavarotti, Kürtçe olarak da Rojda, Rojin gibi isimleri verip veremeyeceğimizi sorduk. Hemen her nüfus müdürlüğünden farklı bir yanıt aldık. 
   Adalar Her ikiniz de Türk vatandaşıysanız Türk ismi koymanız lazım. Ya Kürtçe Susuyor... Çocuk büyüdükten sonra ortamda çekeceği sıkıntıyı düşünerek ben normal isim koymanızı isterim. Yine de Vatandaşlık Müdürlüğümüzle görüşün. 'Koyabilirsiniz' derse, biz de bir görüşürüz, ondan sonra karara varırız. 
   Avcılar Gelin müdire hanımla konuşun. 
   Bağcılar Türkiye'de yaşadığımıza göre Türkçe isim olmalı. Kürtçe Rojda, Rojin koyabilirsiniz. 
   Bahçelievler Kahkaha Başka isim bulamadınız mı Eşlerden biri yabancı olursa yabancı isim koyabilirsiniz. 
   Bakırköy Bir gün sonra arayın. 
   Bayrampaşa Rojin, Rojan, Dilan koyamazsınız. Konulamayacağını TV'de bile söylediler. Yabancı isim olmaz. 
   Beşiktaş Eşiniz yabancı uyrukluysa yabancı isim koyabilirsiniz. Türkseniz koyamazsınız. Kürtçe isim de olmuyor. 
   Beykoz Türk örf ve detlerine uygun isim olmalı. Kürtçe isim koyabilirsiniz. İngiliz ismi koyamazsınız. 
   Beyoğlu Türk örf ve adetlerine uygun olacak. Yabancı isim de Kürtçe de koyamıyorsunuz. 
   Büyükçekmece Yabancı isim olmuyor. Kürtçe isim koymak için dilekçe yazın. Biz savcılığa bildiririz. 
   Çatalca Hangi isimleri koyacağınıza dair bizde liste var. Rojin koyamazsınız. Ayrıca anne baba Türkse yabancı isim olmaz. Telefonda söyleyemem. 
   Eminönü Eş yabancı değilse koyamazsın. Kürtçe isimler netleşmedi. 
   
   ÇOCUK SIKINTI ÇEKER 
   Esenler Madonna ve Pavarotti mi Allah Allah. Bu isimde ısrarlı mısın Gelin görüşelim. Kürtçe isimde de telaffuzu kolay olsun. 
   Fatih Madonna'yla Pavarotti mi Genelge yürürlüğe girmedi. Kürtçe de koyamazsınız. 
   Gaziosmanpaşa Madonna, Pavarotti gibi istediğiniz ismi koymak gibi öyle bir şey yok. Her dediğin isim olmaz. Rojda koyabilir miyim Ee koy. Hani demin Pavarotti'ydi 
   Güngören Yabancı isim koymayın. Kürt isimlerinden de Rojin koyamazsınız. O tür isimler düşünmeyin, sıkıntı çeker. Ayrıca eşlerden biri yabancı olmazsa yabancı isim koymuyoruz. 
   K ğıthane Müdür Bey'le görüşün, bir şey diyemeyeceğim. 
   Kadıköy Konulabilecek isimlerin listesi var. O isimleri bilemiyorum. 
   Kartal Yabancı ya da Kürtçe isim veremiyorsunuz. 
   Küçükçekmece Eşlerden biri yabancı uyruklu olmazsa yabancı isim veremezsiniz. Kürtçe isim koyabilirsiniz. 
   Maltepe Yabancı isim için anne ya da babadan birinin yabancı olması gerekir. 
   Pendik Yabancı isim de, Kürtçe de koyamazsınız. 
   Sarıyer Telefonda yorum yapılmıyor. Buraya gelin. 
   Sultanbeyli İster Madonna koyun, ister Pavarotti. Kürtçe de, yabancı da olsa istediğiniz ismi koyabilirsiniz. 
   Tuzla Anne babadan biri yabancı olmazsa yabancı isim koyamazsınız. Rojda ismi koymak yasak. 
   Üsküdar Genelge henüz gelmedi. 
   
   'Yosma ismi koydurmam'    Eyüp Hay Allah çok yaşayın siz. Ben kimseye itiraz etmiyorum. Vatandaşı önce ikna yoluna gidiyorum. İkna olmuyorsa ne istersen koy diyorum. Kürtçe koyabilir miyim Rojda, Rojin gibi Ben o ismi de koyuyorum. Ama kimisi geliyor 'Yosma' koymak istiyor. O zaman olmaz diyorum. Alay konusu olur diyorum. 
   Silivri Buraya gelmeniz lazım. 
   Şişli Genelge geldi. Kürtçe verilebiliyor ama yabancı olmuyor. 
   Ümraniye Madonna tamamen yabancı isim, koyamazsınız. Kürtçe koyabiliz. 
   
      'Dükk nlarınıza yabancı isim koymayın'    BÜNYAMİN AYGÜN 

   Dolmabahçe Sarayı'nda Cumhurbaşkanı Ahmet Necdet Sezer, TBMM Başkanı Bülent Arınç ve Başbakan Tayyip Erdoğan'ın da katıldığı Dil Bayramı Töreni'nde "yabancı kelime" tartışması yaşandı. Başbakan Erdoğan Türk vatandaşlarına yaptığı çağrıyla salonda alkış aldı "Gelin bu dili yabancı dilin kelimeleriyle doldurmayalım. Türkçe karşlığı bulunan yabancı kelimeleri kullanmayalım. Dükk nlarımıza işyerlerimize isim verirken yabancı kelimeleri seçmeyelim." Sezer ise, ders kitaplarında sıklıkla yapılan anlatım ve yazım yanlışlarının ortadan kaldırılması gerektiğini bildirdi. 
   
   
</TEXT>
</DOC>
