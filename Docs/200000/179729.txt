<DOC>
<DOCNO> 179729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sondun01.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme Chavez için "uydurma" karar almış 
</HEADLINE>
<TEXT>

     Venezüella'da Yüksek Mahkeme'nin, ''Devlet Başkanı Hugo Chavez'in referandumu kaybetmesi halinde gelecek seçimlere katılamayacağı'' konusunda bir karar aldığı bildirildi. Ancak daha sonra, mahkeme, birilerinin gazetecilere ''uydurma'' haber verdiği açıklamasında bulundu. 
     Mahkeme, internet sayfasında yayınladığı açıklamada, gazetecilere sızdırılan 28 Ağustos tarihli kararın, gerçekte alınan karardan farklı olduğunu bildirdi. 
     Gerçek kararın ne olduğunu açıklamayan Yüksek Mahkeme, olay hakkında soruşma başlattığını bildirdi. 
     Mahkemenin, ''Venezüella anayasasına göre, başkanlığın düşmesiyle ilgili referandumu kaybeden bir devlet başkanının tekrar aday olamayacağı'' yolunda karar aldığı haberi verilmişti. 
     Daha sonra mahkemeden gelen açıklamada, böyle bir karar alındığını yalanlamazken, mahkemenin bu kararı açıklığa kavuşturmaya çalıştığını ima edildi. Akşam saatlerinde ise mahkeme bu açıklamasının tam tersi bir açıklama yaparak, alındığı söylenen kararın ''uydurma'' olduğunu, böyle bir karar alınmadığını belirtti. 
     Chavez'in karşıtları, devlet başkanının iktidarını sona erdirmek için referandum yapılması için 3 milyon kadar imza topladılar. Muhalifler, referandumun yıl sonuna kadar yapılmasını istiyorlar. 
     
</TEXT>
</DOC>
