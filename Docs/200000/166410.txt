<DOC>
<DOCNO> 166410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sonspo06.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Erman Özgür ve Korhan Akçaabat Sebatspor'a imza atıyor 
</HEADLINE>
<TEXT>

     Birinci Süper Futbol Ligi'nin yeni ekiplerinden Akçaabat Sebatspor, dış transferde 2 oyuncuyu kadrosuna dahil etmeye hazırlanıyor. 
     Kulüp asbaşkanı Veli Sezgin, Gençlerbirliği'nde geçen sezon fazla forma giyme şansı bulamayan orta alan oyuncusu Korhan ile kiralık olarak anlaştıklarını bildirdi. 
     Korhan'ın iyi bir futbolcu olduğunu ifade eden Sezgin, ''Gençlerbirliği'nin çok iyi bir kadrosu vardı. Korhan, bu takımda forma şansı bulamadı. Ancak bizde iyi işler yapacaktır. Kendisi bu akşam Akçaabat'a gelecek ve yarın bu futbolcuyla kiralık olarak sözleşme imzalayacağız'' dedi. 
     Sezgin, Trabzonspor'un sol kanat oyuncusu Erman Özgür ile prensipte anlaştıklarını da ifade ederek, ''Erman Özgür yarın Trabzon'a gelecek. Bu futbolcuda da bir sorun yok. Onunla da resmi sözleşme yapacağız'' diye konuştu. 
     
</TEXT>
</DOC>
