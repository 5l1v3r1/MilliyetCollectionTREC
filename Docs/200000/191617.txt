<DOC>
<DOCNO> 191617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sonspo05.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal ve Cimbom'un İtalyan rakipleri bu hafta mutlu... 
</HEADLINE>
<TEXT>

     Galatasaray ve Beşiktaş'ın Şampiyonlar Ligi'ndeki rakipleri Juventus ve Lazio haftayı üç puanla kapattı. Juventus kendi evinde Brescia'yı 2-0'la, Lazio ise Bologna'yı zor da olsa 2-1'le geçti Galatasaray'ın Şampiyonlar Ligi'ndeki rakiplerinden Juventus, dün Della Alpi'de Brescia'yı 2-0'la geçti. 
     3. dakikada kazanılan penaltıyı Roberto Baggio gole çeviremeyince büyük bir avantajdan yararlanamayan Brescia, 4. dakikada mağlup duruma düştü. Dünyanın hali hazırdaki en başarılı orta saha oyuncularından biri 
     olarak kabul edilen Çek yıldız Pavel Nedved, durumu 1-0 yaptı. Takımın golcüsü Fransız David Trezeguet 44'te skoru 2-0'a taşıdı. İkinci yarıda başka gol olmayınca maç bu skorla bitti. 
     Şampiyonluğun bir diğer adayı Milan ise, hafta içinde Şampiyonlar Ligi'nde aldığı sürp-riz Brugge yenilgisinin ardından çıktığı Sampdoria maçını deplasmanda kazanmayı bildi. 33'te Jon Dahl Tomasson'un golüyle 1-0 öne geçen Milano ekibi, ilk yarıyı da bu skorla kapadı. 56'ta durumu 2-0 yapan isim Andrei Shevchenko oldu. Ukraynalı yıldız 90. dakikada attığı golle takımının averajla liderliği ele geçirmesini sağladı. 
     Başka önemli mücadelede Roma Olimpiyat Stadı'ndaydı. Beşiktaş'ın Şampiyonlar Ligi'ndeki rakiplerinden Lazio, golsüz biteceği düşünülen mücadelede Simone Inzaghi'nin 83. dakikadaki sayısıyla 1-0 öne geçti. Bologna, Ousmane Dabo'nun 88'te kendi kalesine attığı golle beraberliği sağladı. Bernardo Corradi 90'da skoru belirledi 2-1. Serie A'da diğer sonuçlar Perugia-Udinese 3-3, Parma-Modena 3-0 Domenico Morfeo, Adriano, Marco Marchionni , Reggina-Ancona 0-0. 
     
</TEXT>
</DOC>
