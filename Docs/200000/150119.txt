<DOC>
<DOCNO> 150119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/yasam/yas04.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Serseri kurşun hayatını kararttı 
</HEADLINE>
<TEXT>

     TÜRKAY ARKADAŞ DHA 

     Denizli'nin Babadağ ilçesinde Kerim Ördek 24 , iki ay önce Çarşı Meydanı'nda ağabeyine ait büfede çalışırken, nereden ve kim tarafından atıldığı belirlenemeyen bir kurşunun başına isabet etmesi sonucu yaralandı. 
     Hemen Denizli SSK Hastanesi'ne kaldırılan Ördek, daha sonra İzmir Bozyaka SSK Hastanesi'ne sevk edildi. Ancak çok derine saplandığı için çıkarılamayan kurşun yüzünden genç büfeci felç oldu. Doktorlar, sol kolu dışında hiçbir yerini hareket ettiremeyen ve konuşamayan Ördek'in ensesinde bulunan kurşunun hareket etmemesi için önlem alabildi. Kör kurşun kurbanı Ördek, hastaneden üç gün önce taburcu edilirken annesi Fatma Ördek 64 , oğlunun tuvalet ihtiyacını bile söyleyemediğini belirtti. Baba Osman Ördek ise kurşunun sahibinin bulunmasını istedi. Doktorların oğlunu altı ay sonra tekrar muayene edeceğini söyleyen baba Ördek, "Kurşunun çıkarılıp çıkarılamayacağı o zaman belirlenecek. Oğlumun hayatını karartan kurşunu atanın bulunup cezalandırılmasını istiyoruz" dedi. 
     


YAŞAM 


















</TEXT>
</DOC>
