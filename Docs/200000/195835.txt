<DOC>
<DOCNO> 195835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/magazin/amag.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İntikam zamanı 
</HEADLINE>
<TEXT>

   'Popstar'da finale gelene kadar jürinin 'dobra' tavırlarına karşı suskun duran yarışmacılar, karar halka kalınca diş göstermeye başladı. En çok da Armağan Çağlayan nasibini aldı 
      İlknur Gülmez 
   
   Kanal D'nin tartışma yaratan yarışma programı 'Popstar'ın 13 finalisti, 12 hafta boyunca oylarıyla kaderlerini belirleyecek seyircilerin karşısında ilk sınavını Yeditepe Üniversitesi'nin salonunda verdi. 
   Ahmet San, Deniz Seki ve Armağan Çağlayan'la birlikte Popstar'da jüri üyeliği yapan Ercan Saatçi, "Artık dediklerimiz önemli değil. Popstar'ı halk seçecek" dedi. Bu kez yarışmacıları eleştirmeyen, Çağlayan, "İmajmaker'ınızı değiştirin, kıyafetleriniz rezalet" diye konuştu. 
   Firdevs Güneş, şarkıyla jüriyi etkiledi. Saatçi, "Firdevs, inandığımız 5-6 kişiden biri" dedi.Saatçi, yorumunu beğendiği Bayhan Gürhan için "Popstar olamayabilir ama ona albüm yapacağım" dedi. Çağlayan ise Gürhan'ın kıyafetini garsona benzetirken Ahmet San, "Bayhan, süperstar olabilir. Bugünden itibaren Türkiye'de bir Bayhan fırtınası yaşanacak" dedi.Alpay Kulay, kendisine "Olmadı" diyen Çağlayan'a, "Fikriniz beni hiç ilgilendirmiyor. Müzisyen değilsiniz" dedi. Sinirlenen Çağlayan, Kulay'ı, "Terbiyesizlik yapma" diyerek uyardı. Saatçi de Kulay'a "Saygısızlık yapıyorsun" dedi. Barış Kömürcüoğlu için ise Saatçi şunları söyledi "Müthişsin. Şimdiye kadar seni keşfedemediğim için kendime kızdım."Halkın oylarıyla 13. finalist olan Serkül Kan için Çağlayan, "Serkül, Milliyet gazetesindeki röportajında kendi cevabını kendisi verdi. Ondan star olmaz, iyi şarkıcı olur" dedi. Yarışmacılardan Aydan Kaya, kıyafetini eleştiren Çağlayan'a, "Sana şığım" dedi. Çağlayan da "Ciddi mi " deyince, Kaya şaka yaptığını söyledi. 
   Müge elendi Serkül birinci    DENİZ ALTUNTAŞ 
   Popstar elemeleri başladı. İlk gün yapılan halkoylamasında, 13 finalist arasından Müge Ökten elendi. Fiziksel engelli finalist Serkül Kan ise, toplamda en fazla oyu alarak haftanın birincisi oldu. 12 hafta sürecek finallerde her hafta birer yarışmacı elenecek. Elenmesinden jüri üyesi Armağan Çağlayan'ı sorumlu tutan ve elini sıkmayan Ökten, "Ben Elena'nın eleneceğini sanmıştım. Eminim, Çağlayan hem mutlu, hem de tatmin olmuştur" dedi. İlk haftanın birincisi olan Serkül Kan ise "Türk halkının sahiplenmesi beni çok etkiliyor. Bu şekilde devam etmek istiyorum. Popstar olursam Türkiye'de çok şey değişmiş olacak" diye konuştu. 
   
   
</TEXT>
</DOC>
