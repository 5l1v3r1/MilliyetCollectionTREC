<DOC>
<DOCNO> 170802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sontur40.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazasında ölen öğretmen kızkardeşler toprağa verildi 
</HEADLINE>
<TEXT>

     Afyon yakınlarındaki trafik kazasında ölen öğretmen iki kız kardeş, memleketleri Osmaniye'de toprağa verildi. 
     Alınan bilgiye göre, Uşak'ta sınıf öğretmeni olarak görev yapan Dilek Arslan 27 , dün nikah işlemlerini yaptırdıkları ve bir süre sonra evlenmeyi planladığı nişanlısı Fikri Arslan'ın yönetimindeki yeni aldıkları 06 MKF 10 plakalı otomobille öğretmen olan ablası Diler Arslan'ı da 30 yanlarına alarak yol çıktılar. 
     Diler Arslan'ın eşi İsmet Arslan ise bazı işlemleri tamamlamak üzere Ankara'da kaldı. Ancak, Afyon'un Sultandağı İlçesi'nde, iki kız kardeşin de içinde bulunduğu otomobil, karşı yönden gelen tankerle çarpıştı. 
     Kazada, ölen iki kız kardeş, yakınları tarafından getirildikleri Osmaniye'de düzenlenen törenin ardından, Asri Mezarlık'ta toprağa verildi. Cenaze töreninde fenalaşan ve baygınlık geçiren yakınları, güçlükle teselli edildi. 
     Kazada ağır yaralanan ve Afyon Devlet Hastanesi'ne kaldırılan Fikri Arslan'ın hayati tehlikesinin bulunduğu öğrenildi. 
     Bu arada, Fikri Arslan ile İsmet Arslan'ın akraba olmadıkları, soyadlarının tesadüfen aynı olduğu belirtildi. 
     
</TEXT>
</DOC>
