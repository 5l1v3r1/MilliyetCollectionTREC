<DOC>
<DOCNO> 195565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sonspo23.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
''Türkler soğuğa geldi...'' Letonya basını ne diyor 
</HEADLINE>
<TEXT>

     A Milli Futbol Takımı, 12. Avrupa Futbol Şampiyonası elemelerinde Letonya ile yarın yapacağı baraj ilk maçının hazırlıklarını başkent Riga'da sürdürürken, Letonya basını Türk Milli Takımı'nın ülkeye gelişini birinci sayfalarında manşetlerine taşıdı. 
     Letonya'da futbola olan ilgi, buz hokeyi, basketbol, motokros gibi sporlarının çok gerisinde bulunmasına karşın, ülkede yayınlanan gazete ve dergiler haberlerini büyük fotoğraflarla süsledi Letonya'da bugün yayınlanan gazete ve spor dergilerinin ortak başlığı, ''Türkler Riga'ya geldi'' olurken, soğunun Türk Milli Takımı'nın futbolunu etkileyeceğini düşünen bir gazete ise ''Türkler soğuğa geldi'' başlığını attı. 
     Letonya'nın önde gelen spor dergisi ''Sporta Avize'' ise, kapağına milli takımlarının gözde oyuncusu Maris Verpakovskis'in, kafasında fes, sırtında Türk bayraklı tişört giydirilmiş, bir elinde nargile, diğer elinde döner-ekmek bulunan fotoğrafını taşıdı. 
     Dergide, Maris Verpakovskis'in döner yaparken fotoğrafları da yayınlandı. Ayrıca, Turk Milli Takımı'nın bir kadro fotoğrafı da dergide yer aldı. 

     
</TEXT>
</DOC>
