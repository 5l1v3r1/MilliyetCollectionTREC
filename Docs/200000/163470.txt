<DOC>
<DOCNO> 163470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/soneko12.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta neler oldu 
</HEADLINE>
<TEXT>

     Uluslararası piyasalarda geçen haftaki gelişmeleri Şeker Yatırım Menkul Kıymetler Portföy Yönetimi Uzmanı Burcu Büyükbingöl değerlendirdi 
     "Geçtiğimiz hafta Amerikan borsaları olumlu bir hafta geçirdi. Amerikan MB FED’den gelen, ekonomiyle ilgili olumlu açıklamalar ve Amerikan tahvillerinin son 45 yılın en düşük seviyelerine gerilemiş olması endeksleri olumlu etkiledi. Dow Jones hafta içerisinde 9,200 seviyesinin üzerine çıktı. Nasdaq ise 1,660 seviyesini test etti. Cuma günü açıklanan tüketici güven endeksinin gerilemesi endekslere bir miktar satış getirse bile orta vadede Amerikan ekonomisi ile ilgili olumlu beklentiler endekslerde yukarı trend beklentisini güçlendiriyor. 
     Avrupa’da ise aylardır süren tartışmaların sonunda İngiliz hükümeti, ortak para birimi Euro’ya girmeye henüz hazır olmadıklarını açıkladı. Almanya MB, Alman ekonomisinde bu yıl toparlanma beklemediğini, resesyon tehlikesinin de sözkonusu olmadığını söyledi. Almanya’da DAX endeksi haftayı 2 yükselerek tamamlarken, Paris borsası da 2,5 değer kazandı. Londra borsası ise başlangıç seviyelerden haftayı tamamladı. 
     Geçtiğimiz hafta başında 1,17 seviyesinde bulunan Euro dolar paritesi gelen tepki alımlarıyla haftayı 1,18 seviyelerinde tamamladı. 
     Uzakdoğu'da ise Japon MB’nın piyasaları canlandırmak için yeni tedbirler alması Tokyo borsasını olumlu etkilendi ve Nikkei endeksi haftayı 2 yükselerek tamamladı. 
     Haftaya 28,80 dolar seviyelerinden başlayan temmuz vadeli ham petrol fiyatları, OPEC’in geçtiğimiz hafta yaptığı toplantıda üretim miktarını değiştirmeyeceğini açıklamasının ardından düştü ve haftayı 27,5 dolar seviyelerinden tamamladı. 
     Geçtiğimiz haftaya, 363 dolar düzeyinden başlayan altın fiyatları da doların son günlerde istikrara kavuşmuş bir görüntü vermesinin etkisiyle 3 dolar seviyesine düştü." 
     
</TEXT>
</DOC>
