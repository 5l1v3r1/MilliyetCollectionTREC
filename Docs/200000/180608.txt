<DOC>
<DOCNO> 180608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur57.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı Ok Kanadoğlu'nun Genç Parti yazılarında çelişki yok 
</HEADLINE>
<TEXT>

     Yargıtay Cumhuriyet Başsavcısı Nuri Ok, Eski Yargıtay Cumhuriyet Başsavcısı Sabih Kanadoğlu ile Yargıtay Cumhuriyet Savcısı Mahir Durakoğlu tarafından 3 Kasım 2002De yapılan Milletvekili Genel Seçimleri öncesinde Genç Parti hakkında Yüksek Seçim Kurulu'na YSK gönderilen yazıların içeriğinin farklı olmadığını, çelişki bulunmadığını bildirdi. 
     Ok, bugün bir gazetede, ''Genç Parti'nin 3 Kasım 2002 Milletvekili Genel Seçimleri'ne katılmaması gerektiği görüşünden hareketle, bu konuda Yargıtay Cumhuriyet Başsavcısı ile adli ara vermede bu makama vekalet eden Yargıtay Cumhuriyet Savcısı'nın bir gün ara ile YSK'ya hitaben yazdıkları yazılarda görüşlerinin yekdiğeri ile çeliştiği ve son yazının YSK'nın Genç Parti'nin seçime katılma kararına zemin hazırladığı şeklindeki bir yorum ile açıklamasına yer verildiğini'' kaydetti. 
     Kanadoğlu ile Durakoğlu'nun söz konusu yazılarına da yer veren Ok, bu yazıların içeriğinin farklı olmadığını, çelişkinin ise hiç bulunmadığını, aynı bilgiyi içerdiklerinin açıkça görüldüğünü ifade etti. 
     Ok, ''Adli ara vermeye rastlasa ve görevin icrası için vekil bırakılsa da Yargıtay Cumhuriyet Başsavcıları sahip oldukları görev bilinci itibarıyla görevle ilgilerini kesmemektedirler'' dedi. 
     
</TEXT>
</DOC>
