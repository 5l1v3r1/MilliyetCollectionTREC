<DOC>
<DOCNO> 196379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sonspo08.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes, Çizme'yi hep aşıyor 
</HEADLINE>
<TEXT>

     Basketbolda Avrupa Ligi C Grubu'nda mücadele eden ve yarın kendi sahasında Benetton Treviso ile karşılaşacak Efes Pilsen'in İtalyan takımlarına karşı büyük üstünlüğü bulunuyor. 
     Efes Pilsen, İtalyan takımlarıyla bugüne dek 42 maç yaparken, 26 galibiyet, 16 yenilgi aldı. 
     Avrupa kupalarında İtalyan takımlarıyla ilk maçını 1980-81 sezonunda Varese ile yapan lacivert-beyazlılar, bu karşılaşmadan 74-84 mağlup ayrılırken, bu ülkenin takımları karşısında ilk galibiyetini de 1981-82'de Avrupa Radivoj Koraç Kupası'nda Lattle Sole Bologna'yı 99-92 yenerek aldı. 
     
     SAHASINDA EZİCİ BİR ÜSTÜNLÜĞÜ BULUNUYOR 
     Efes Pilsen'in İtalyan takımlarına karşı kendi sahasında ezici bir üstünlüğü bulunuyor. 
     Lacivert-beyazlılar, İtalyan takımlarıyla kendi sahasında bugüne dek 20 maç yaparken, 18 galibiyet elde etti. İstanbul takımı, kendi sahasında İtalyan takımlarına sadece 2 kez mağlup oldu. 
     Kendi sahasındaki ilk yenilgisini 1980-81 sezonunda Varese karşısında 74-84'lük skorla alan Efes Pilsen, ikinci ve son yenilgisini 2001-02'de Avrupa Ligi'nde Kinder Bologna'ya 73-76 mağlup olarak elde etti. 
     
     EN FARKLI GALİBİYETLER 
     Efes Pilsen, İtalyan takımlarını 6 kez farklı yenmeyi başardı. 
     1999-2000 sezonunda PAF Bologna'yı 26 sayı farkla 99-63 yenen Efes Pilsen, Team System Bologna'yı 24 sayı farkla 102-78, Scavolini Pesaro'yu 23 sayı farkla 87-64, Varese'yi 20 sayı farkla 80-60, Clear Cantu'yu 18 sayı farkla 88-70 ve Kinder Bologna'yı da 15 sayı farkla 75-60 mağlup etti. 
     Lacivert-beyazlılar, İtalyan takımları karşısındaki bütün farklı galibiyetlerini kendi sahasında aldı. 
     
     EN FARKLI YENİLGİLER 
     Lacivert-beyazlılar, İtalyan takımları karşısında 8 kez de farklı mağlup oldu. 
     Efes Pilsen, 1984-85 sezonunda Avrupa Şampiyon Kulüpler Kupası'nda Banco Di Roma'ya 35 sayı farkla 90-55 mağlup olarak en ağır yenilgilerinden birini aldı. 
     İstanbul ekibi, Scavolini Pesaro'ya 103-66, Varese'ye 88-69 ve 80-56, Buckler Bologna'ya 85-65, PAF Bologna'ya 76-56 ve Skipper Bologna'ya da 75-57 mağlup oldu. 
     
     BENETTON TREVİSO İLE 9. MAÇ 
     Efes Pilsen, yarınki rakibi Benetton Treviso ile Avrupa kupalarında 9. kez karşı karşıya gelecek. 
     Lacivert-beyazlılar, İtalyan takımıyla bugüne dek yaptığı 8 maçta 5 galibiyet, 3 yenilgi aldı. 
     Efes Pilsen'in Benetton Treviso ile yaptığı maçlar ve aldığı sonuçlar şöyle 
     Benetton Treviso-Efes Pilsen 76 - 68. 
     Benetton Treviso-Efes Pilsen 67 - 57. 
     Efes Pilsen-Benetton Treviso 59 - 58. 
     Efes Pilsen-Benetton Treviso 87 - 78. 
     Benetton Treviso-Efes Pilsen 86 - 88. 
     Efes Pilsen-Benetton Treviso 84 - 83. 
     Benetton Treviso-Efes Pilsen 75 - 87. 
     Benetton Treviso-Efes Pilsen 87 - 75. 
     
     AVRUPA KUPALARINDA 290. MAÇ 
     Efes Pilsen, yarın Benetton Treviso ile yapacağı maçla Avrupa kupalarında 290. maçına çıkacak. 
     Lacivert-beyazlılar, Avrupa kupalarında bugüne dek 289 karşılaşma yaparken, 180 galibiyet, 109 yenilgi aldılar. 
     Antrenör Oktay Mahmuti yönetiminde 54 karşılaşmaya çıkan Efes Pilsen, bu çalıştırıcı döneminde 34 galibiyet, 20 yenilgi elde etti. 
     
</TEXT>
</DOC>
