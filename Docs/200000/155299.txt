<DOC>
<DOCNO> 155299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun16.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamboçya'da SARS benzeri yeni gizemli hastalık... 
</HEADLINE>
<TEXT>

     Kamboçya'da, belirtileri akut solunum yetmezliği sendromuna SARS benzeyen yeni bir gizemli hastalık can alıyor. 
     Kamboçya'nın uzak ormanlık alanlarından, Vietnam sınırında bulunan Borghok ve Ping köylerinde bu hastalıktan 7 kişi öldü. 
     Batılı ve Kamboçyalı doktorların haftalardır devam eden araştırmalarının ardından hastalığın SARS olmadığı belirtildi. 
     Bu hastalığın, ateş, öksürük ve solunum sorunları gibi SARS ile benzer belirtiler gösterdiği, ancak SARS vakalarından farklı olarak bu hastalığa yakalananlarda ishal görüldüğü, beyaz kan hücrelerinin sayısının da normal olarak devam ettiği belirtiliyor. 
     Dünya Sağlık Örgütü ve Kamboçyalı yetkililer tarafından yayınlanan bir raporda, hastalığın SARS ile bir bağlantısı olduğuna dair kanıt olmadığı da vurgulandı. 
     Borghok ve Ping köylerini ziyaret eden doktorlar, bu hastalıkla daha önce karşılaşmadıklarını açıklarken, 2 Mart'ta salgının başladığı bu bölgenin, modern dünyanın donanımlarından uzak olduğu kaydediliyor. 
     
</TEXT>
</DOC>
