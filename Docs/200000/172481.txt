<DOC>
<DOCNO> 172481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/yasam/yas08.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon'a Türk yogacı 
</HEADLINE>
<TEXT>

      
   ABD Savunma Bakanlığı Pentagon ile Uluslararası Para Fonu'nun IMF üst düzey yetkililerini, ABD'de yaşayan yoga uzmanı Elvan Demirkan stresten kurtarıyor. 
   Washington'da oturan ve Amerikan Üniversitesi'nde yoga dersleri veren Demirkan, stresin azaltılmasında kendine özgü yoga tekniklerini başarıyla uyguluyor. Bu alandaki başarısı, Irak Savaşı, Kuzey Kore'nin nükleer silahları ve Liberya'da olup bitenler nedeniyle had safhada stres yaşayan Pentagon ile IMF yöneticilerinin de dikkatini çeken Demirkan, her iki kurumun üst düzey çalışanlarına, stresi önleyici yoga teknikleri öğretiyor. Demirkan, ayrıca Washington Times ve USA Today'in üst düzey yöneticilerine de yoga dersi veriyor. Kanserli hastaların tedavisinde de Demirkan'ın yoga teknikleri kullanılıyor. Elvan Demirkan, farklı kişisel özelliklere göre farklı yoga tekniklerinin uygulandığını söylüyor. 
   
   
   
</TEXT>
</DOC>
