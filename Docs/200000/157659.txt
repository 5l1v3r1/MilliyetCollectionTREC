<DOC>
<DOCNO> 157659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sonspo16.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da hedef ligi ilk 10'da bitirmek... 
</HEADLINE>
<TEXT>

     Adanaspor İdari Menajeri Erdoğan Yılmaz, ''Kalan 2 maçımızı kazanarak ligi ilk 10 takım arasında tamamlayacağız'' dedi. 
     Yılmaz, yaptığı yazılı açıklamada, Samsunspor'u deplasmanda 2-0 yenerek ligde kalma yolunda büyük avantaj sağladıklarını, hafta sonu sahalarında yapacakları Bursaspor maçından da 3 puanla ayrılmaya kararlı olduklarını belirti. 
     Samsunspor maçında tüm futbolcularının verilen görevi en iyi şekilde yerine getirerek, anlamlı bir galibiyet aldıklarını ifade eden Yılmaz, şöyle dedi 
     ''Şimdi aynı ciddiyeti hafta sonu sahamızda yapacağımız Bursaspor maçında da göstererek durumumuzu kesin garantilemek istiyoruz. Hedefimiz kalan 2 maçı da kazanarak ligi ilk 10 takım arasında tamamlamaktır. Sahamızda sezonun son maçını yapacağız. Tüm taraftarlarımızı stada bekliyoruz. Adanaspor'un bugünlere gelmesinde taraftarların çabalarını hiçbir zaman gözardı etmiyoruz. Bursasspor maçını kazanarak onlara armağan etmek istiyoruz.'' Yılmaz, takımda sakatlığı nedeniyle ülkesine dönen Pachola'nın dışında eksik bulunmadığını da belirti. 
     
</TEXT>
</DOC>
