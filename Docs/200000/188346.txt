<DOC>
<DOCNO> 188346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/soneko32.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa, Genelkurmay Başkanlığı'nın Irak'a Türk askeri gönderilmesi konusunda düzenlediği bilgilendirme toplantısının ardından günü 15,064.83 puan seviyesinde tamamladı. 
     Sabah açılışta gelen alımlarla 15,692.10 puan seviyelerine kadar yükselen endeks, ikinci seansta ağır basan kar satışlarıyla 15,064.83 seviyesinden kapanış yaptı. 
     İMKB Ulusal 100 endeksi, 1. seansta 86.95 puan düşüşle 15,226.21 puandan kapandı. 2. seansta devam eden satışlarla 268.82 puan gerileyen endeks 15,064.83 puandan günü tamamladı. 
     Endeksin günlük bazdaki kaybı 355.77 puan ve yüzde 2.31 olarak hesaplandı. 
     Hisse senetleri piyasasında günlük işlem hacmi 1 katrilyon 186 trilyon 219 milyar 356 milyon lira oldu. 
     
     DOLAR 1.4 MİLYON LİRANIN ÜZERİNE ÇIKTI 
     Dolar, Merkez Bankası'nın açıkladığı kurlarda ve serbest piyasada bir miktar yükseldi. 
     Kapalıçarşı'da Cuma günü 1 milyon 386 bin liradan kapanan dolar, güne 1 milyon 389 bin liradan, 1 milyon 636 bin liradan kapanan Euro da 1 milyon 635 bin liradan başladı. 
     Piyasa kapanışında doların satış fiyatı 1 milyon 405 bin lira, Euro'nun satış fiyatı ise 1 milyon 644 bin lira oldu. 
     Merkez Bankası, doların bugünkü efektif kurunu alışta 1 milyon 391 bin 185 lira, satışta ise 1 milyon 400 bin 973 lira olarak açıkladı. 
     Böylece dolar, Merkez Bankası'nın Cuma günü açıkladığı kurlara göre, alışta 9 bin 246 lira, satışta ise 9 bin 312 lira arttı. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisinde herhangi bir değişiklik olmadı. 
     Bu kağıdın aynı gün valörlü işlemlerinin basit getirisi yüzde 29.86, bileşik getirisi yüzde 30.49 oldu. 
     Cuma günü bu kağıdın aynı gün valörlü işlemlerinde basit getiri yüzde 29.89, bileşik getiri yüzde 30.49'dan kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 28.98 olarak belirlendi. 
     
</TEXT>
</DOC>
