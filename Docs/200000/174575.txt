<DOC>
<DOCNO> 174575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/ekonomi/eko07.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar düştü, Ford Otosan k ra uçtu 
</HEADLINE>
<TEXT>

   Doların düşüşü ile ihracatın patlaması Ford Otosan'ı 2.5 yıl aradan sonra rekora taşıdı. Şirket, yılın ilk altı ayında 73.6 trilyon lira net k r açıkladı 
      EKONOMİ SERVİSİ 
   
   Türk Lirası'nın dolar karşısında değer kazanması ve satışların patlaması, Ford Otosan'a rekor k r getirdi. Geçen yılın ilk altı ayında 130.1 trilyon liralık zarar açıklayan Koç Holding ve Ford Motor Company'ın ortak kuruluşu olan Ford Otosan, yılın ilk altı ayında 73.6 trilyonla bugüne kadar sağladığı en yüksek k rı elde etti. 
   En son 2000 yılı sonunda 40.8 trilyon liralık k r açıklayan Ford Otosan, 2.5 yıllık aradan sonra yeniden k ra geçmiş oldu. Koç Holding Yönetim Kurulu Başkanı Mustafa Koç, geçtiğimiz günlerde "Dolarda 100 bin liralık artış Ford Otosan'a 100 milyon dolar ek maliyet getiriyor" şeklinde açıklama yapmıştı. 
   Ford Otosan'ın k ra geçmesinde, 2002 yılı sonunda devreye giren Transit Connect üretiminin yanı sıra, ihracatta giderlerin dolar, gelirlerin ise euro cinsinden olması ve kurlardaki düşüşün döviz borcunu olumlu etkilemesi rol oynadı. 
   
   Gönül'ün yerine Özaydınlı 
   Ford Otosan'da şirketin bugünlere gelmesinden büyük katkısı olan Erdoğan Gönül'ün vefatıyla boşalan Ford Otosan Yönetim Kurulu Üyeliğine Bülend Özaydınlı getirildi. Özaydınlı, 2002 yılından bu yana Koç Holding CEO'su olarak görevini sürdürüyor. Erdoğan Gönül, 1986 - 1994 yılları arasında Koç Holding Otosan Grubu Başkanlığını ve vefatına kadar da Ford Otosan ve Koç Holding Yönetim Kurulu üyeliğini yürütüyordu. 
   
   Ford Otosan'ın altı aylık rakamları Ödenmiş sermaye 73.1 trilyon lira Ciro 1.2 katrilyon lira Toplam satış 54.9 milyon adet Net k r 73.6 trilyon lira 
   
</TEXT>
</DOC>
