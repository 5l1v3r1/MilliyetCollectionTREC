<DOC>
<DOCNO> 151261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/spor/spo04.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Skor kötü, futbol acı 
</HEADLINE>
<TEXT>

Trabzonspor çalıştırıcısı Aybaba, sezonun en kötü ikinci maçını oynadıklarını belirtti, "Türkiye Kupası finali böyle olmayacak" diyerek yüreklere su serpti 
     Elazığ ve Diyarbakır 
     DİYARBAKIRSPOR yenilgisi nedeniyle futbolcularına kızan Trabzonspor Teknik Direktörü Samet Aybaba, vakit kaybetmeden Türkiye Kupası finalinin hazırlıklarına başladı. Bu sezonki ikinci en kötü maçlarını oynadıklarını vurgulayan Aybaba, "Elazığspor ve Diyarbakır maçları... İkisinde de döküldük. Skor kötü, futbol acı. Bu kadar kötü oynamaya hakkımız yoktu" ifadesini kullandı. 
     
     Hemen kolları sıvadı 
     OYUNCULARINA Diyarbakır maçının kasetini izletip, hataları konusunda görüşlerini belirten Aybaba, "Şu bir gerçek ki, temposu yüksek, kaliteli bir final olacak. Diğer bir gerçek ise kupa Trabzonspor'un müzesine gidecek. Oyuncularımın yeterliliğini ve kalitesini biliyorum" dedi. Bordo - Mavili çalıştırıcı, Gökdeniz ve Fatih'i sakatlık korkusu nedeniyle ile Diyarbakırspor maçında oyundan aldığını sözlerine ekledi. 
     
     Antalya'da bagaj krizi 
     TÜRKİYE Kupası finali için Diyarbakır'dan Antalya'ya geçen Trabzonspor'da bagaj krizi yaşandı. Bagajlarının açıldığını gören Bordo - Mavililer, yapılan inceleme sonrasında üç top, dört takım eşofman ve beş adet formanın eksik olduğunu gördü. Bu arada cüzdanını malzeme çantasının içerisine koyan malzemeci Özkan Yavuz'un da 150 milyon lira parasının da eksik olduğu belirlendi. Trabzonspor, Pegasus Hava Yolları ile Havaş'a müracaat edip. resmi işlemleri başlatıyor. 
     


SPOR 



































</TEXT>
</DOC>
