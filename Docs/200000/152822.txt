<DOC>
<DOCNO> 152822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo22.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
A2 Milli Futbol Takımı aday kadrosu toplanıyor... 
</HEADLINE>
<TEXT>

     Almanya ile Future Cup Turnuvası kapsamında 30 Nisan'da Ankara'da karşılaşacak A 2 Milli Futbol Takımı aday kadrosu, bu akşam Ankara'da toplanacak. 
     A 2 Milli Futbol Takımı, teknik direktör Metin Türel denetiminde ilk çalışmasını yarın saat 10.30'da Ankaragücü Tesisleri'nde yapacak. 
     Milliler, aynı gün saat 19.00 ve 29 Nisan Salı günü saat 18.00'de de maçın oynanacağı 19 Mayıs Stadı'nda 2 antrenman daha yapacak. 
     A 2 Milli Takımı aday kadrosunda şu futbolcular bulunuyor 
     Volkan Bekiroğlu, Necati Ateş Adanaspor , Özgür Volkan Yıldırım Ankaragücü , Tümer Metin, Tolga Doğantez, Ahmet Yıldırım Beşiktaş , Ömer Erdoğan, Celalettin Koçak Diyarbakırspor , Orkun Uşak Elazığspor , Ceyhun Eriş Fenerbahçe , Bülent Bölükbaşı, M. Alper Akıcı Gaziantepspor , Gökhan Tokgöz, Ümit Bozkurt, Veysel Cihan, Mustafa Gürsel Gençlerbirliği , Güven Kocabal İstanbulspor , Erdinç Yavuz, Mehmet Yılmaz, Hüseyin Çimşir Trabzonspor . 
     
     MİLLİ MAÇA ÇEK HAKEM 
     30 Nisan Çarşamba günü saat 19.00'da başlayacak olan Türkiye-Almanya A 2 Milli Takımları arasındaki karşılaşmayı Çek Cumhuriyeti'nden Miroslav Liba yönetecek. Liba'nın yardımcılıklarını Patrik Filipek ve Ivan Pokorny yapacak. Maçın 4. hakemliğine ise MHK tarafından Zafer Önder İpek atandı. 
     





</TEXT>
</DOC>
