<DOC>
<DOCNO> 152417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo49.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TSYD'den Terim'e tepki... Canyadın'a mektup yazıldı... 
</HEADLINE>
<TEXT>

     Türkiye Spor Yazarları Derneği TSYD , Galatasaray Teknik Direktörü Fatih Terim'in, Galatasaray muhabirlerinin görev yapmalarını engellemesine tepki gösterdi. 
     TSYD'den yapılan yazılı açıklamada, ''Terim'in muhabirlere karşı saygısız tavrı ve görevlerini engellemesinin'' tepki gördüğü belirtilerek, ''Bu konuda muhabirlerin TSYD Yönetim Kurulu'na yaptığı yazılı başvurular üzerine, Başkan Özhan Canaydın'a mektup yazıldı. Genel Başkan Onur Belge imzasıyla gönderilen yazıda, Canaydın'dan, barışın zedelenmesine izin vermemesi istendi'' denildi. 
     Galatasaray Teknik Direktörü Fatih Terim, geçtiğimiz günlerde Ümit Karan ile Berkant'ın antrenmandaki tartışmalarını görüntüleyen muhabirlere sinirlenmiş ve çalışmayı basına kapatarak muhabirleri tesislerin dışına çıkartmıştı. 
     





</TEXT>
</DOC>
