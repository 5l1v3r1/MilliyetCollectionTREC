<DOC>
<DOCNO> 167554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/guncel/gun10.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı gurbetçi kaynıyor 
</HEADLINE>
<TEXT>

     SİNAN TOROS İstanbul 

     Başta Almanya olmak üzere Avrupa ülkelerinden tatilini Türkiye'de geçirmek için gelen gurbetçiler, Atatürk Havalimanı'nda büyük yoğunluğa neden oluyor. Atatürk Havalimanı'na dün itibariyle, iç ve dış hatlardan son 24 saat içerisinde toplam 497 uçak iniş ve kalkış yaptı. Her 3 dakikada bir uçak iniş ve kalkışının gerçekleştiği havalimanında, son 24 saat içerisinde 249 uçak iniş yaparken, 248 uçak da kalktı. Yine iç ve dış hatlardan 20 bin 192 yolcu giriş yaparken, çıkış yapan yolcu sayısı 10 bin 805 olarak gerçekleşti. Atatürk Havalimanı'nda önceki gün saat 14.00 ile 17.00 arasında, Avrupa'nın çeşitli kentlerinden 15 uçakla birlikte yaklaşık 3 bin gurbetçi geldi. Pasaport kontrol bankolarında uzun kuyruklar oluşurken, güvenlik görevlileri de olası bir izdihamı önlemek için önlem aldı. İstanbul'a bir saatlik süre içinde Berlin'den 4, Dusseldorf ve Stutgart'tan ikişer, Münih, Frankfurt, Hamburg, Brüksel, Amsterdam, Paris ve Londra'dan da birer olmak üzere toplam 15 uçak indi. 
     

</TEXT>
</DOC>
