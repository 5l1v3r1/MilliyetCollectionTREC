<DOC>
<DOCNO> 158724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo31.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın çocuklara altın hediye... 
</HEADLINE>
<TEXT>

     Van Ticaret ve Sanayi Odası VATSO Başkanı Zahir Kandaşoğlu, voleybolda Türkiye yıldız erkekler şampiyonu olan Koç İlköğretim Okulu takımına altın hediye etti. 
     Kandaşoğlu, İskele Caddesi'ndeki Koç İlköğretim Okulu'nu ziyaretinde VATSO'nun ilin her türlü faaliyetleriyle yakından ilgilendiğini belirterek, ''Bu takımın başarısı, Van'ın 7 bin yıllık tarihi ve doğal güzelliğine yeni bir güzellik katmıştır. Van'ın gelişimine ve tanıtımına katkıda bulunan herkesin yanında yer alacağız'' dedi. 
     Okul Müdürü Çetin Evren de faaliyetlerine sivil toplum örgütlerinin destek vermesinin sevindirici olduğunu, bu tür desteklerin devam etmesi halinde daha büyük başarılara imza atacaklarını bildirdi. 
     VATSO Başkanı Kandaşoğlu ile meclis üyeleri, voleybol takımının antrenörüyle 8 oyuncusuna, birer çeyrek altın hediye etti. 
     
</TEXT>
</DOC>
