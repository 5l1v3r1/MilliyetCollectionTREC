<DOC>
<DOCNO> 177960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/yazar/guclu.html </URL>
<DATE> 2003/08/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
'Öğrenciler gelsin baş tacı yaparız' 
</HEADLINE>
<TEXT>

   
   Bayburt farklı bir kent. Karadeniz deseniz Karadenizli değiller. Doğu Anadolu deseniz Doğulu değiller. Türkiye mozayiğinin tüm özelliklerini taşıyorlar. Misafirperverler. Çok kolay kontak kurabiliyorlar. Konuşmayı hele hava atmaya bayılıyorlar. Her üç cümlelerinden birisi ise mutlaka şik yete yönelik... Zaten kendileri de bu durumun fazlasıyla farkındalar. Gençler, Cumhuriyet Caddesi'nin adını Mecburiyet Caddesi olarak değiştirmişler. Akşama kadar volta atıp ahk m kesmenin ötesinde yapacak başka bir işimiz yok diyorlar. Gururlular. Şu iki atasözü bizi en iyi şekilde anlatıyor, görüşündeler 
   "Aç gezerim, kuyruğu dik gezerim", "Aç karın, yüksek nalın, salın ha salın." 
   
      İLLE DE ÜNİVERSİTE    Valisinden, 10 yaşındaki çocuklarına kadar hemen her Bayburtlunun öncelikli dileği kentlerine bir an önce üniversite açılması. Elbette fabrika, yol, baraj, tarımsal destek gibi farklı istekleri de yok değil ama eğer tek bir şey yapılacaksa o da üniversite olsun kararlılığındalar. Meslek yüksekokulunun yanı sıra bu yıl bir de eğitim fakültesi açılmış. Öğrenciler için yurt, öğretim elemanları için de lojman yıllar öncesinden hazırlanmış. Hem de kapasitenin çok üzerinde. Gelen öğrenciyi de hocayı da başımızın üstünde taşırız diyorlar. Üniversiteyle birlikte şehrin sosyal profili de değişecek umudundalar. 
   
   KIZLAR OKUTULMUYOR    Öğrenciler, öğretmenler, işsiz üniversite mezunları ve veliler... İlgi yoğundu. Herkesin anlatacağı bir hikayesi vardı. İşte bazı satırbaşları 
   Özellikle köylerde kız öğrenciler okula gönderilmiyor. Üniversite mezunu işsiz sayısı arttıkça, siz okudunuz da ne oldu, deyip eğitimini yarıda bırakanların sayısı giderek çoğalıyor. Hayat çok pahalı. Çoruh Nehri kirletiliyor. Sağlık lisesi öğrencilerine de staj sırasında sigorta yapılsın, yol parası verilsin. Okullarımıza bilgisayar istiyoruz. Askerler buraya Mehmetçik dershanesi açsın. 
   Özetin özeti Bayburt'ta evet çok şey yok. Ama büyük hayalleri var. Yarısını bile gerçekleştirseler yeter... 
   
      
   
</TEXT>
</DOC>
