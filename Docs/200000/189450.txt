<DOC>
<DOCNO> 189450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/spor/spo04.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba İstifa ciddi bir iştir 
</HEADLINE>
<TEXT>

   
   VİLLARREAL karşısında kaybedilen turun ardından taraftarın istifaya davet ettiği Trabzonspor Teknik Direktörü Samet Aybaba, bunların normal olduğunu belirtti. 1.5 yıldır destek veren taraftarın bir kez de aleyhine bağırdığını söyleyen Aybaba şöyle dedi "O dedi, bu dedi, diye istifa olmaz. İstifa ciddi bir iştir. Şu anda istifa etsem, Trabzonspor'a yararlı mı olacak Bununla ilgili kararı kongreden sonra veririz." 
   DENİZLİSPOR ile yarın zorlu bir karşılaşmaya çıkacak olan Trabzonspor, dün özel bir uçakla kente gitti. Teknik Direktör Samet Aybaba, Villarreal maçında sol adalesinde çekme olan Augustine ile kalça kemiğine darbe alan Erdinç'in yanısıra Oumar ve Ali Şen'i 18 kişilik maç kadrosuna almadı. Bordo - Mavili ekibin çalıştırıcısı, bu futbolcuların yerine maç kadrosuna Emre Toraman, Recep, Göksel ve Emrah'ı dahil etti. 
   
   'Umarım pişman olmam'    TRABZONSPOR başkanlığından istifa eden Özkan Sümer, kongre sürecinden olumsuz etkilendiğini belirtti. Pişmanlık duymak istemediğini de ifade eden Sümer, "Gelişen sürecin Trabzonspor'a ağır bir yetersizlik yaşatmamasını diliyorum, bekliyorum. Eğer bugünkü koşullar değişir ve Trabzonspor iyi bir yere varırsa pişman olmam. Temennim de bu" dedi. 
   
   
</TEXT>
</DOC>
