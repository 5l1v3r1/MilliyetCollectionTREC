<DOC>
<DOCNO> 198934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/spor/spo04.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon karıştı 
</HEADLINE>
<TEXT>

   Gökdeniz, beraberliğin faturasını kaleye çıkardı. Bunu duyan Petkoviç takım arkadaşının üzerine yürüdü 
      
   'Çalıştırmıyorsun' 
   TRABZONSPOR'UN Diyarbakırspor ile kendi sahasında 2-2 berabere kalması, Bordo - Mavililer'de ortalığı karıştırdı. Maçtan sonra soyunma odasına giren futbolculardan Gökdeniz Karadeniz, kaleci antrenörü Alper Boğuşlu'ya, "Kaleciler neden bu kadar formsuz Onları hiç çalıştırmıyorsun" diye çıkıştı. 
   
   Aybaba Antep'te 
   BOĞUŞLU da, "Geçen hafta penaltı kaçırdın. Sen çalışmamış mıydın " diye Gökdeniz'e karşılık verdi. Konuşmaları duyan Petkoviç de Gökdeniz'in üzerine yürüdü. Ancak teknik kadro ve futbolcuların araya girmesiyle olaylar önlendi. Bu arada Teknik Direktör Samet Aybaba, dün Gaziantep - İstanbulspor maçını izledi. 
   
   Aybaba krizi masada 
   BORDO - Mavili yönetim, bugün ya da yarın yapacağı toplantıda Teknik Direktör Samet Aybaba krizini görüşecek. Yönetimin, kendileri aleyhinde konuşan Aybaba'ya, asgari 100 bin dolar ceza verilmesi, üzerine bir menajer atanması ve istifaya zorlamasını düşündüğü öğrenildi. 
   
   Şanssız Erdinç 
   DİYARBAKIRSPOR maçında sakatlanan Trabzonsporlu Erdinç'in kaburgasında ezik tesbit edildi. Kulüp doktoru Mesut Çelebi, kaburgasına aldığı darbeden dolayı oyuna devam edemeyen Bordo - Mavili futbolcuda ezik olduğunu, tedavisine başlandığını açıkladı. 
   
   
   
</TEXT>
</DOC>
