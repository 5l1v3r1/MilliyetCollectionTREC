<DOC>
<DOCNO> 152593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo08.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakip takım başkanından prim... 
</HEADLINE>
<TEXT>

     İkinci Lig B Kategorisi C Grubu takımlarından Şanlıurfaspor Belediyespor'un Kulüp Başkanı Ahmet Bahcıvan, aynı grupta yer alan Şanlıurfasporlu futbolculara, Gaziantep Büyükşehir Belediyespor maçı için, 2 milyar lira prim vaat etti. 
     Başkan Ahmet Bahcıvan, Şanlıurfaspor'un bu sezon iyi bir performans göstererek, yenilgisiz lider olduğunu ve bunun bir Şanlıurfalı olarak kendisini son derece mutlu ettiğini söyledi. 
     Bir dönem Şanlıurfaspor kulüp başkanlığı yaptığını ve belediye encümeni kararıyla verdikleri halk otobüsü hatlarıyla maddi olarak katkı sağladıklarını anlatan Bahcıvan, şöyle konuştu 
     ''Bu sezon başında yine halk otobüsü hattı verdik. Ayrıca yenilgisiz şampiyonluğa giderken, maddi sıkıntı yaşanmaması için, önceki gün 1 halk otobüsü hattı daha tahsis ettik. Ayrıca Gaziantep Büyükşehir Belediye karşılaşması için 2 milyar lira prim vaat ediyorum. Şanlıurfa Belediyespor'da, kulüp başkanı olmama ve aynı grupta bulunmamıza rağmen, centilmenlik içinde mücadelemizi sürdürüyoruz. Gönlümüz Şanlıurfaspor'un yenilgisiz şampiyon olmasıdır. Şanlıurfaspor'a desteğimiz artarak devam edecektir.'' 
     





</TEXT>
</DOC>
