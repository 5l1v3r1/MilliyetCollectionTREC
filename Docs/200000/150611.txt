<DOC>
<DOCNO> 150611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/siyaset/siy05.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Kıyamet kopmadı 
</HEADLINE>
<TEXT>

     KKTC Cumhurbaşkanı Rauf Denktaş, Avrupa Birliği'nin "Kıbrıs devleti" diye Rum yönetimini kabul etmesinin adadaki durumu değiştirmediğini söyledi. 
     Denktaş, dün yaptığı açıklamada, "Biz Rumların peşinden ve Annan Planı çerçevesinde AB'ye girmiş olsaydık, devlet olarak, egemen olarak değil, devletin içinde bireyler olarak girecektik. Bunun ne anlama geldiğini sanırım herkes değerlendirebilir" dedi. Denktaş, "17 Nisan'dan itibaren kıyamet kopacaktır" diyenlerin, bugünden itibaren böyle bir şeyin olmayacağını ve normal hayatın devam edeceğini göreceklerini ifade etti. Yapılan haksızlığa verilecek cevabın, "içteki ihtilafları bir yana bırakarak dört elle devleti koruma kararlılığını dünyaya göstermek olduğunu" vurgulayan Denktaş, "Bunu gösterdiğimiz takdirde, Avrupa bizimle ilgilenecek ve yeni bir yaklaşımla, bizi AB bünyesine ayrı bir anlaşmayla almak suretiyle birleştirme yolunu açık tutmaya çalışacaktır" diye konuştu. 
     Denktaş, Kıbrıs'ta yanlış bir değerlendirmeyle Rum idaresinin devlet olarak kabul edildiğini söyledi. 
     
     


SİYASET 




















</TEXT>
</DOC>
