<DOC>
<DOCNO> 188995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun18.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Uzak" filmine bir ödül de Chicago'dan... 
</HEADLINE>
<TEXT>

     Yönetmen Nuri Bilge Ceylan'ın ''Uzak'' adlı filmi Chicago Film Festivali'nin uluslararası yarışma bölümünde en iyi ikinci film ödülüne layık görüldü. 
     Festivalin uluslararası filmler bölümünde yarışan ''Uzak'', Gümüş Hugo ödülü ile ödüllendirildi. ''Uzak'' böylece Türkiye'de ve yurtdışında 25. ödülünü kazanmış oldu. 
     Chicago Film Festivali'nde en büyük ödülü ise İranlı yönetmen Jafar Panahi'nin ''Crimson Gold'' adlı filmi aldı. 
     Son olarak Cannes Film Festivali'nde Jüri Büyük Ödülü'nü ve en iyi erkek oyuncu ödülünü kazanan ''Uzak'', New York'ta devam eden New York Film Festivali ile Türk Filmleri Haftası'nda da gösterilecek. 
     ''Uzak'' New York Film Festivali kapsamında, Allice Tully Hall'da, Moon and Stars'ın düzenlediği hafta çerçevesinde de Cuma akşamı Anthology Film Archives salonunda gösterilecek. 
     
</TEXT>
</DOC>
