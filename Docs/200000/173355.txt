<DOC>
<DOCNO> 173355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sontur04.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlıktan tavsiyeler İlk kez aşık olduysanız dikkatli olun 
</HEADLINE>
<TEXT>

     Sağlık Bakanlığı, hazırladığı broşürlerle ergenlik dönemindeki gençlere güvenli bir cinsel yaşam için öneri ve uyarılarda bulunuyor. 
     Sağlık Bakanlığı Ana ve Çocuk Sağlığı ve Aile Planlaması Genel Müdürlüğü ile Birleşmiş Milletler Nüfus Fonu UNFPA , işbirliğinde yürütülen ''Adolesan - Ergen Gelişimi'' çalışması kapsamında, gençlere yönelik çeşitli sağlık konularında broşürler hazırlandı. 
     İllerdeki gençlik merkezlerine dağıtılacak broşürlerde, gençlere, sağlıklı yaşam için pratik bilgiler veriliyor. 
     ''Güvenlik Cinsel Yaşam'' başlıklı broşürde, gençliğin heyecanlı, hareketli ve tecrübe eksikliği döneminde cinsel yaşamın, büyük riskleri de beraberinde getirdiği belirtiliyor. 
     Broşürde, cinsel ilişkiye girme konusunda karar ve sorumluluk tamamıyla gencin kendisinde olsa da, aktif cinsel ilişkiyi ertelemenin, gence zaman kazandırıp zor durumda kalmasını engellediğinin de akıldan çıkarılmaması isteniyor. 
     
     ''GEÇ OLSUN, GÜÇ OLMASIN'' 
     Broşürde, ''Bir anlık hata ve bir ömür sıkıntı'' başlığı altında gençlere şu önerilerde bulunuluyor 
     ''Arkadaşınızın cinsel ilişkisi olabilir ya da arkadaşlarınız size bu yönde baskı yapıyor olabilir. Ancak bunlar, sizin cinsel ilişkiye başlamanız için yeterli sebep değildir. Unutmayın, bu arkadaşlarınızın değil, sizin hayatınız ve erken yaşta cinsel ilişkiye girmenin tüm olumsuzlukları ile siz mücadele etmek zorunda kalacaksınız. 
     Geç olsun, güç olmasın... 
     İlk kez aşık olduysanız, dikkatli olun Kendinize şunları sorun 
     Birbirinizi iyi tanıyor musunuz 
     Doğru kişi, doğru yer ve doğru zaman mı 
     İlişkiniz kıskançlığa mı dayanıyor 
     Cinsellik hakkında bilginiz yeterli mi 
     Gebeliği önleyici yöntemler hakkında bilgi sahibi misiniz 
     Cinsel yolla bulaşan hastalıkları biliyor musunuz '' Broşürde, istenmeyen ve erken gebeliklerin yol açtığı fiziksel ve ruhsal sorunlara karşı da gençler uyarılıyor. 
     Cinsel yolla bulaşan hastalıklara karşı korumasız kalma, güvenli olmayan düşük problemleri ve cinsel şiddetin, erken dönem cinsel ilişkiyle birlikte ortaya çıkan psikolojik, fiziksel ve sosyal risklerden sadece birkaçı olduğu vurgulanıyor. 
     Güvenli cinsel yaşam için gençlere, tek eşlilik, cinsel yolla bulaşan hastalıklar ve korunma konularında da uyarılarda bulunuluyor. 
     
</TEXT>
</DOC>
