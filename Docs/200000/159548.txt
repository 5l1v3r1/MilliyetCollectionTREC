<DOC>
<DOCNO> 159548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sontur06.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Matrix kazandıkça Keanu Reeves zengin oluyor... 
</HEADLINE>
<TEXT>

     Gişe rekorları kıran ''Matrix Reloaded'' filmi, başrol oyuncusu Keanu Reeves'i zengin ediyor. Filmin elde ettiği gişe hasılatının yüzde 15'ini alan ünlü aktör, şimdiye kadar 22.5 milyon dolar yaklaşık 33 trilyon lira kazandı. 
     Internetteki ''imdb'' sitesinin haberine göre, filmin sadece ilk haftaki gişe hasılatı bile Reeves'in yüzünü güldürmeye yetti. 
     Filmin ilk hafta elde ettiği 150 milyon dolarlık 217 trilyon 500 milyar lira hasılatın yüzde 15'ini kazanan Reeves, bundan sonraki hasılattan da payını alacak. 
     Reeves'in, filmin ikinci ve üçüncüsünde rol almayı da hasılattan alacağı pay için memnuniyetle kabul ettiği belirtilerek, ''Reeves, bu pazarlıktan çok karlı çıktı'' denildi. 
     Keanu Reeves'in ''Matrix'' serisinin yapımcısı olan Warner Bros. Pictures ile yeni bir film sözleşmesi için masaya oturmaya hazırlandığı ifade edildi. Bu sözleşmeden alacağı parayla Reeves'in Tom Cruise, Tom Hanks gibi Hollywood'un en çok kazanan oyuncuları arasına girmesi bekleniyor. 
     ''Matrix'' serisinin üçüncü halkası ''Matrix Revolutions'', kasım ayında izleyiciyle buluşacak. 
     
</TEXT>
</DOC>
