<DOC>
<DOCNO> 151193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sonspo02.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher kardeşlerin acı günü... 
</HEADLINE>
<TEXT>

     Formula 1'in ünlü Alman pilotları Michael ve Ralf Schumacher'in annesi Elizabeth Schumacher'in, geçen hafta girdiği komadan çıkamadığı ve hayatını kaybettiği bildirildi. 
     Ralf'ın takımı BMW Williams'tan yapılan açıklamada, 55 yaşındaki Elizabeth Schumacher'in, hastaneye kaldırıldığı Köln kentinde öldüğü belirtildi. 
     Schumacher kardeşlerin sözcüsü de Michael ve Ralf'ın, annelerinin ölümüne rağmen bugün yapılacak San Marino Grand Prix'sine katılacaklarını söyledi. 
     Basındaki haberlerde, Elizabeth Schumacher'in evde düşerek iç organlarından yaralandığı ve geçirdiği ameliyatın ardından komaya girdiği belirtiliyordu. 
     





</TEXT>
</DOC>
