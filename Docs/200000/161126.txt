<DOC>
<DOCNO> 161126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/siyaset/siy01.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen'den tam destek 
</HEADLINE>
<TEXT>

AB Komisyonu Genişlemeden Sorumlu Üyesi Verheugen, Avrupa Parlamentosu'na "Ben Türkiye'ye inanıyorum. Kafaları karıştıracak mesajlar vermeyin" sinyali gönderdi 
     GÜVEN ÖZALP Strasbourg 

     Son dönemde Türkiye'ye yönelik olarak sürekli olumlu mesajlar vermesiyle dikkat çeken Avrupa Birliği AB Komisyonu'nun Genişlemeden Sorumlu Üyesi Günter Verheugen, bu yaklaşımını güçlendirerek sürdürüyor. Türkiye raporuyla ilgili olarak Avrupa Parlamentosu'nda AP bir konuşma yapan Verheugen, AP'ye yönelik olarak "Kafa karıştıran mesajlar vermeyin" sinyali gönderdi. 
     
     "Türkiye kararlı" 
     Kopenhag kriterlerini tamamlamak için Türkiye'nin önünde 18 aylık önemli bir süreç bulunduğuna dikkat çeken Verheugen, "Türkiye'nin zamanı az ancak hükümet bu konuda kararlı. Ben inanıyorum. Komisyon'un reform sürecine desteği sürecek. Çelişkili açıklamalardan kaçının" dedi. 
     Türkiye'nin reformları gerçekleştirme konusunda yeterli istek ve güce sahip olduğunu söyleyen Verheugen'in Oostlander'in raporuna tek kelimeyle dahi atıfta bulunmaması, Komisyon'un bu raporu benimsemediğinin göstergesi olarak algılandı. 
     Türkiye'yi birçok konuda sert bir tonla eleştiren raporu hazırlayan Oostlander ise "Kapılar açık ancak yol taşlı" yorumunda bulunarak, Türkiye'deki devlet felsefesinin 1920'lerden kaldığını iddia etti. 
     

</TEXT>
</DOC>
