<DOC>
<DOCNO> 175283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sonspo17.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin yenilgisi Alman basınında... 
</HEADLINE>
<TEXT>

     Fenerbahçe Teknik Direktörü Christoph Daum, İstanbulspor yenilgisinden sonra büyük bir düş kırıklığı yaşadıklarını söyledi. 
     Fenerbahçe'nin yenilgisine yer veren Alman Bild Gazetesi, Christoph Daum'un, ''İnanılmaz bir düş kırıklığı yaşadık. Taraftarlarımızdan özür dilemek zorundayız'' diye konuştuğunu yazdı. 
     Daum'un, 3-0'lık yenilgiden sonra futbolcularına konuşma yasağı getirdiği ifade edilen haberde, Daum'un sezon başında ''roket gibi başlayacağız'' biçiminde konuştuğu, bir Türk gazetesinin de buna karşılık, ''Füze rampada kaldı'' biçiminde başlık attığı hatırlatıldı. 
     FC Barcelona'dan Fenerbahçe'ye gelen kaleci Enke'nin sakat olduğu ve aslında karşılaşmada hiç oynamaması gerektiği belirtilen haberde, Enke'nin buna karşın oynamak istediği ancak başarılı olamadığı kaydedildi. 
     
</TEXT>
</DOC>
