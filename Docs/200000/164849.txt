<DOC>
<DOCNO> 164849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/spor/spo04.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Karel şaşırdı kaldı 
</HEADLINE>
<TEXT>

Trabzonspor’un anlaştığı 22 yaşındaki Belçikalı stoper, havaalanında omuzlara alınınca büyük bir şok yaşadı 
     İlk kez yurt dışında 
     TRABZONSPOR’UN prensip anlaşmasına vardığı Belçikalı stoper Karel D’haene, Türkiye’ye geldi. Atatürk Havalimanı’nda Trabzonsporlu taraftarlarca çiçeklerle karşılanan D’haene, "İlk defa yurt dışında oynayacağım. Kendi kariyerimi de iyi noktalara getirmek için başarılı olacağım" dedi. 22 yaşında ve 1.83 boyundaki Belçikalı oyuncu, taraftarlarca omuzlara alınınca şaşkına döndü. D’haene, Trabzonspor’u, Sommers nedeniyle tanıdığını da söyledi. 
     
Boğuşlu antrenör      BORDO - Mavili takımda Hamit Cihan’dan boşalan kaleci antrenörlüğüne, Kocaelispor’da çalışan Alper Boğuşlu getirildi. Geçtiğimiz sezonun sonlarında kadroda yer bulan kaleci Osman Kurtuldu ise serbest bırakıldı. Bu arada sol kanat arayışları çerçevesinde Gaziantepspor’da forma giyen Victoria da gündeme geldi. Ayrıca Karşıyakalı K.Levent’le de görüşmelere yeniden başlandı. 
     

</TEXT>
</DOC>
