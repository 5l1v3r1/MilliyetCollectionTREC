<DOC>
<DOCNO> 172368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo10.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo İsrail'de... Futbolu bırakacak mı 
</HEADLINE>
<TEXT>

     Galatasaray ile bağlarını koparan İsrailli futbolcu Revivo, ülkesine döndü. 
     31 yaşındaki Revivo, Tel Aviv'in Ben-Gurion Havaalanı'nda yaptığı açıklamada, kariyerine memleketinin takımı olan Ashdod'da mı devam edeceğine yoksa Avrupa'da 7 sezon top koşturduktan sonra futbolu mu bırakacağına henüz karar vermediğini söyledi. 
     Revivo, önümüzdeki birkaç hafta içinde bu konuda kesin bir karara varacağını belirterek, futbol oynamaya karar verirse oynayacağı tek takımın Ashdod olacağını belirtti. 
     Heim Revivo, bu konuda karar vermenin oldukça zor olduğunu kaydederek, ancak karar aldıktan sonra da oldukça rahatlayacağını söyledi. 
     Revivo, Avrupa'da artık futbol oynayamayacağını da sözlerine ekledi. 
     İspanya'nın Celta Vigo takımında oynayan Revivo, Fenerbahçe'ye transfer olmuş, geçen yıl da Galatasaray'ın formasını giymişti. 
     
</TEXT>
</DOC>
