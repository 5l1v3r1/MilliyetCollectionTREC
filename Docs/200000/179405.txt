<DOC>
<DOCNO> 179405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/ekonomi/eko05.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Esip gürlediniz yine de masaya oturdunuz 
</HEADLINE>
<TEXT>

   MEHMET DEMİRKAYA İstanbul 
   
   Başbakan Recep Tayyip Erdoğan, "Hükümetle değil, IMF ile masaya oturduk" diyen memur sendikalarının yeniden masaya oturduğunu belirterek "Ne oldu, esip gürlediniz. Ondan sonra tekrar masaya oturdunuz. Hiçbir zaman olmayan verilmez, olan verilir" dedi. 
   Erdoğan, balık avlanma sezonunu açılışı için Kumkapı'da düzenlenen törende, memur sendikalarını eleştirdi. Kendilerinden önceki yönetimlerin ülkeyi faize mahkum ettiğini, bu borçların ödenmemesi gibi bir durumun söz konusu olamayacağını belirten Erdoğan, şöyle konuştu 
   
   'Oturacaksınız konuşacağız' 
   "Bazıları şimdi çıkıyor, 'Biz hükümetle değil, IMF ile masaya oturduk' diyor. Ne oldu, esip gürlediniz. Ondan sonra tekrar masaya oturdunuz. Niye oturdunuz masaya Madem esip gürleyerek bu iş gidiyordu, öyle götürseydiniz bu işi. Bu iş öyle yürümez. Diyalog denilen, uzlaşma denilen bir etik anlayış vardır. Oturacaksınız masaya konuşacaksınız. Konuşa konuşa da anlaşacağız. Hiçbir zaman olmayan verilmez, olan verilir." 
   Kamu-Sen Genel Başkanı Bircan Akyıldız, dün, siyasi iradenin IMF'nin baskısından kurtulamadığını belirterek "IMF'nin çizdiği kırmızı çizgileri aşamamış" diyerek hükümeti eleştirdi. 
   
   
</TEXT>
</DOC>
