<DOC>
<DOCNO> 197794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sondun28.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askeri sözcüsü "2 Iraklı polis yaralandı" 
</HEADLINE>
<TEXT>

     Bağdat'ta bu akşam meydana gelen şiddetli patlamalarda, 2 Iraklı polisin yaralandığı bildirildi. 
     Bağdat'ta devriye gezen Amerikan 1. Zırhlı Tümeni'nin sözcüsü, en az 2 roket atışı olduğunu, roketlerden birinin koalisyon güçleri yönetiminin konuşlandığı yerin yakınındaki boş bir binanın çatısına, diğerinin ise bir otobüs durağının yakınına isabet ettiğini söyledi. 
     Sözcü, otobüs durağına atılan el bombası sonucu 2 Iraklı polisin yaralandığını kaydetti. 
     Bağdat'ta hava karardıktan sonra kentin batı yakasında meydana gelen patlamaların ardından koalisyon güçleri idaresinin bulunduğu yeşil hatta sirenler çalmış ve ''Saldırı, siper alın, bu bir deneme değil'' anonsları duyulduğu aktarılmıştı. 
     Görgü tanığı Latif İbrahim, 2 havan topunun eski Enformasyon Bakanlığı binasının yakınlarına, üçüncüsünün de Dışişleri Bakanlığı binasının yakınlarına düştüğünü açıklamıştı. 
     
</TEXT>
</DOC>
