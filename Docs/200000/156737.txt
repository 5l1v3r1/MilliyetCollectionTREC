<DOC>
<DOCNO> 156737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/guncel/gun10.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuray'a, yeniden 12 yıl 6 ay hapis 
</HEADLINE>
<TEXT>

     İSTANBUL Milliyet 

     Yasadışı 16 Haziran Hareketi örgütünün yöneticisi olduğu gerekçesiyle yeniden yargılanan Sarp Kuray, 12 yıl 6 ay ağır hapis cezasına çarptırıldı. 
     Kuray hakkında, Anayasa'yı zorla ihlale teşebbüs ettiği gerekçesiyle idam cezası istemiyle açılan davaya bakan İstanbul DGM, örgüte ilişkin itiraflarda bulunan sanığa ceza vermemişti. Yargıtay 9. Ceza Dairesi ise Kuray'ın "yasadışı örgütün lideri olmak" suçunu düzenleyen TCK'nın 168. maddesi uyarınca cezalandırılması gerektiğini belirterek, bu kararı esastan bozmuştu. Tekrar İstanbul 1 No'lu DGM'de yargılanan Kuray, 12 yıl ağır hapis cezasına çarptırılmıştı. 
     Yargıtay 9. Ceza Dairesi, Kuray hakkında TCK'nın "Anayasal düzeni silah zoruyla değiştirmeye teşebbüs etmek" suçunu düzenleyen 146. maddesi uyarınca dava açıldığını, ancak 168. madde uyarınca hüküm verildiğini belirterek, suç vasfındaki değişiklik nedeniyle kararı usulden bozdu. Kuray, bir kez daha yargılandı. İstanbul 1 No'lu DGM'de önceki gün yapılan duruşmaya, tutuksuz yargılanan Kuray katılmadı. Mahkeme, Kuray'ı bir kez daha 12 yıl 6 ay hapse mahk m etti. 
     
     

</TEXT>
</DOC>
