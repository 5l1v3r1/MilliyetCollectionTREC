<DOC>
<DOCNO> 166141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/spor/spo08.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistte Alman fırtınası 
</HEADLINE>
<TEXT>

Dünya Liseler Atletizm Şampiyonası’nda Almanya’dan Madgeburg SGM, erkek ve bayanlarda birinci oldu. Türk ekipleri ise istenen sonucu elde edemedi 
     Geride kaldılar 
     İSTANBUL Burhan Felek Atletizm Pisti’nde yapılan Jean Humberg Kupası 8. Dünya Liseler Atletizm Şampiyonası’nda Almanya’dan Madgeburg SGM, erkek ve bayanlarda birinci oldu. Bayanlarda Ankara Yahya Kemal Beyatlı Lisesi sekizinciliğe ulaştı. Erkeklerde mücadele veren ekibimiz İzmir Çimentaş Lisesi ise yedinci sırada yer aldı. 
     
     Milliler de geçildi 
     MİLLİ sporcularından oluşan seçmeli takım kategorisinde ise Türkiye erkek ve bayanlarda üçüncülüğü elde etti. Erkeklerde, 650 puanla İsrail birinci olurken, bayanlarda da Polonya 692 puanla zirvede yer buldu. Türkiye erkeklerde 630 puan, bayanlarda 667 puanla 3. sırada yer aldı. Şampiyonada birinci olan takımlara kupa ve madalya verildi. 
     
21 madalya      TÜRKİYE, Dublin’de yapılan Dünya Özel Olimpiyatları’nda büyük başarı kazandı. Dün sona eren şampiyonada Ay - Yıldızlı ekibimiz 7 altın, 7 gümüş, 7 de bronz olmak üzere toplam 21 madalya kazandı. 
     

</TEXT>
</DOC>
