<DOC>
<DOCNO> 193657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/spor/spo02.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
II. Ortega zaferi 
</HEADLINE>
<TEXT>

   Arjantinli yıldız hakkında beklenen karar nihayet çıktı. FIFA'dan sonra CAS da 11 milyon dolarlık cezayı onayladı, Fenerbahçe yönetimi rahat bir nefes aldı 
      
   Ve mutlu son 
   SARI - Lacivertli kulüpte, Uluslararası Spor Mahkemesi'nden CAS müjdeli haber geldi. Türkiye'yi terkederek, ülkesine dönen Ariel Ortega davasını nihayet karara bağlayan CAS, Fenerbahçe'nin haklılığını doğruladı ve Arjantinli yıldızın 11 milyon dolarlık cezayı ödemesi gerektiğini açıkladı. Ayrıca FIFA'nın daha önce aldığı River Plate ve Ortega'nın aldığı teminat mektuplarının Fenerbahçe'ye geri verilmesi kararı da onaylandı. 
   
   Ödemezse bitecek 
   UZUN süredir Ortega davasını takip eden Başkan Aziz Yıldırım, kararın açıklanmasının ardından büyük bir mutluluk yaşadı. Rahat bir nefes alan Yıldırım, "Daha önce FIFA da aynı kararı vermişti. CAS da onaylayınca, istediğimizi elde etmiş olduk. Fenerbahçe'nin gücünü bir kez daha gösterdik" dedi. Ortega, Fenerbahçe'ye 16 trilyon ödemesi halinde serbest kalacak, aksi taktirde ise ünlü oyuncunun futbol hayatı noktalanacak. 
   
   'Sergen'i görmediniz mi '    Sakinlik uyarısı 
   RİZESPOR maçının hazırlıklarını tek idmanla sürdüren Fenerbahçe'de dün yine Daum rüzgarı esti. Taktik idmanda Daum, bir pozisyonda çalışmayı durdurdu ve "Beyler, beyler. Baskı yarattığımızda daha sakin olmalıyız. Dün Sergen'i görmediniz mi Gol pozisyonunda pasını ne kadar rahat attı" dedi. Fatih'i de uyaran Daum, "Pozisyonuna geç. Sürekli önde olma, arada bir çık" şeklinde konuştu. 
   
   Tuncay yine solda 
   ÇİFT kalede as takımda görev alan Semih'in boş kaleye gol atamamasına kızan Daum, "Bunun özürü olmaz" dedi. İsmail ve Alper'in hafif sakatlık geçirdiği idmanda Kemal ve kaleci Recep salonda çalıştı. Daum, Mahmut Hanefi'yi yedekler arasında, Tuncay'ı ise sol kanatta oynattı. As takımın Hooijdonk, Tuncay ve Semih'in 2 sayılarıyla 4-2 kazandığı maçta yedek takımın iki golü de Rebrov'dan geldi. görmediniz mi ' 
   
   İçten çökertme operasyonu    Başkan Aziz Yıldırım'ın isteğiyle 1907 derneğinin önemli isimleri ile bir araya gelen Mahmut Uslu ve Murat Özaydınlı'nın, Başkan Necdet Ersoy'a karşı örgütlenme çağrısında bulunduğu iddia edildi 
   YUSUF KOBAL 

   Darbe girişimi gibi 
   FENERBAHÇE'DE yaklaşan kongre öncesi Başkan Aziz Yıldırım'ın çalışmaları farklı bir boyut kazandı. Üyesi olduğu 1907 Fenerbahçeliler Derneği ile uzun süredir ters düşen Yıldırım, yöneticiler Mahmut Uslu ve Murat Özaydınlı'ya önceki akşam 1907 Derneği'nde ani bir yemekli toplantı düzenletti. Necdet Ersoy'a karşı olan 22 kişi ile derneğe uğradıkları için toplantıya katılan 14 kişiden oluşan grup, 1907 Derneği Başkanı'nı adeta topa tuttu. 
   
   "Neden didişiyor" 
   USLU, Özaydınlı ve yönetici Ünal Uzun'un yanı sıra eski yönetici Abdullah Kiğılı, eski başkanlardan Emin Cankurtaran, Yusuf Şener, Ali Midillili, Caner Tunaman gibi önemli isimlerin de katıldığı zirvede, Ersoy'un muhalefeti eleştirdi ve kendisini uyarma kararı alındı. Mahmut Uslu'nun, "Neden kulübümüzle didişiyor Ortalığı ÜNİFEB'lilerle doldurdular. Dernek misyonunu yok etti. Kongreye kadar yönetime destek çıkmalı" dediği öğrenildi. 
   
   Geri adım yok 
   YILDIRIM'IN yakın arkadaşları Necdet Şentürk ve Turan Akbulut ile Başkan'ın kardeşi Ali Yıldırım'ın yanında çalışan Cenk Başak'ın da toplantıda yer alması, Emin Cankurtaran'ın ise üye olmasına rağmen ilk kez 1907 Derneği'ne gelmesi şaşırtıcı bulundu. Necdet Ersoy ise, "Bu toplantının niye düzenlendiğini biliyoruz. Biz doğruları, inandıklarımızı savunuruz" dedi. 
   
   
</TEXT>
</DOC>
