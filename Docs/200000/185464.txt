<DOC>
<DOCNO> 185464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yasam/yas02.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Suç lemi, çok büyük bir değerini kaybetti' 
</HEADLINE>
<TEXT>

   Sahte belgeler yapan 'Profesör' lakaplı Ahmet Tarık Çakıcı, 1 yıl sonunda polise yakalanmasını bu cümleyle yorumladı 
      ELVAN EZBER İstanbul 
   
   Her türlü resmi ve özel belgenin sahtesini yapabildiği için "Profesör" lakabıyla tanınan Ahmet Tarık Çakıcı, polisin yaklaşık 1 yıllık çalışması sonucu 17 adamıyla birlikte yakalandı. Çakıcı'nın polise yakalanmamak için bir şifre yöntemi geliştirdiği de belirlendi. 
   İstanbul Asayiş Şube Müdürlüğü Oto Hırsızlık Büro Amirliği ekipleri alıcı gibi davranarak beş kez randevulaştığı Çakıcı'yı, her seferinde elinden kaçırdı. Şebekenin bir üyesini yakalayan polis, Çakıcı ve adamlarının şifre yardımıyla anlaştığını belirledi. Şifreye göre, Çakıcı görüştüğü şebeke üyesine sorduğu 'nasılsın ' sorusuna 'iyiyim' diye yanıt verilirse, polisin için işinde olduğunu anlıyor ve kaçıyordu. Bu yöntemle kurtulmayı başaran sahtecinin, cep telefonundan, "Polis abiler. Kusura bakmayın. Sizi çok beklettim" diye mesaj çekerek, ekiplerle dalga geçtiği belirtildi. 
   Suç şebekesini çökertmekte kararlı olan polis, bir şebeke üyesinden telefonla aradıkları Çakıcı'nın, 'nasılsın' sorusuna 'kötüyüm' yanıtını vermesini istedi. Ortada bir sorun olmadığını sanarak Aksaray'daki buluşma yerine gelen Çakıcı, yakalanarak gözaltına alındı. 
   
   Şoku atlatamadı 
   Yakalanmanın şokunu atlatamayan Çakıcı, "Polis beni yakalayamazdı. Kandil gecesi içki içtim. İçmeseydim yakalanmazdım. Suç lemi, çok büyük bir değerini kaybetti" dedi. 
   
   
</TEXT>
</DOC>
