<DOC>
<DOCNO> 178760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur03.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık sınırı 446 milyon liraya yükseldi... 
</HEADLINE>
<TEXT>

     Dört kişilik bir ailenin aylık zorunlu gıda harcaması tutarının 446 milyon 370 bin lira olduğu bildirildi. 
     Türk-İş Araştırma Merkezi tarafından yapılan araştırmaya göre, Temmuz ayında 446 milyon 245 bin lira olan ve ''açlık sınırı'' olarak da nitelendirilen dört kişilik bir ailenin aylık zorunlu gıda harcaması tutarı 25 bin liralık artışla Ağustos ayında 446 milyon 370 bin lira oldu. 
     Araştırmaya göre, ''Yoksulluk sınırı'' olarak nitelendirilen ve dört kişilik ailenin aylık zorunlu gıda harcaması tutarının yanı sıra ulaşım, kira, giyim, yakacak ve kültür gereksinimleri için yapması gereken harcama tutarı ise Ağustos ayında 1 milyar 356 milyon 748 bin lira olarak gerçekleşti. 
     Gıda harcaması tutarında bu yılın 8 ayında yüzde 17.4, son 1 yılda ise yüzde 29.1 oranında artış gerçekleştiği vurgulanan araştırmada, yılbaşından bu yana açlık sınırında 66 milyon lira, yoksulluk sınırında ise 202 milyon lira artış olduğu belirtildi. 
     
</TEXT>
</DOC>
