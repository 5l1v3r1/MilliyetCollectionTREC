<DOC>
<DOCNO> 166123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/siyaset/siy09.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin AB üyeliğine tepki 
</HEADLINE>
<TEXT>

     ŞENOL ÇALABAKAN 

     Avrupa Parlamentosu’ndaki muhafazak r Hıristiyan Demokratların çatı partisi olan Avrupa Halk Partisi EPP , Türkiye’nin üyeliğine karşı tavır aldı. Danimarka’nın başkenti Kopenhag’da bir araya gelen EPP üyeleri, Avrupa Anayasası müzakerelerine Türkiye’nin katılmasına sert tepki gösterek, Türkiye’nin AB üyeliğine karşı olduklarını açıkladılar. 
     EPP’nin Avrupa Parlamentosu’ndaki Grup Başkanı olan Hans - Gert Pöttering, "EPP’nin büyük bir çoğunluğu, Türkiye’nin üyeliğini istemiyor" derken, toplantı sonrası EPP’nin etkili üyelerinden biri olan Fransız politikacı Alain Lamassoure da, Türkiye’nin üyeliğine karşı olduğunu belirtti. AB ülkelerinin Türkiye’nin üyeliği konusundaki kararlarını net şekilde ortaya koymasını talep eden EPP, Avrupa Anayasası’nı oylayacak olan AB ülkelerinin, oylamada Türkiye’nin AB üyeliği konusunda karar vermesini istiyor. 
     EPP’li bir üye, Anayasa oylamasının bu yılın sonunda tamamlanacağını belirterek, bu durumun Türkiye’nin AB üyeliğini imk nsız hale getireceğini söyledi. Bu konuda bir adım ileri giden Lamassoure ise, kendi ülkesinde Türkiye’nin AB üyeliği için refarandum çağrısında bulundu. 
     

</TEXT>
</DOC>
