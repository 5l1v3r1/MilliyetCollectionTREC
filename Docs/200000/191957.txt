<DOC>
<DOCNO> 191957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/spor/spo15.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Okan'a yol göründü    INTER'İN yeni teknik direktörü Alberto Zaccheroni'nin takımın geleceği ile ilgili planlarında Okan Buruk'u düşünmediği öğrenildi. Mavi - Siyahlı ekibin yeni patronunun takımın iskeletini bozmadan revizyon hazırlığında olduğu, bu yüzden içlerinde Okan'ın da bulunduğu bazı oyuncuları gözden çıkardığı, Emre'den ise kesinlikle vazgeçmeyeceği belirtildi. 
   
   Yümlü'ye bir ay ceza geldi    PROFESYONEL Futbol Disiplin Kurulu, Ankaragücü maçından sonra MHK Başkanı Bülent Yavuz'a karşı spor ahlakına ve centilmenliğe aykırı davranışta bulunan Elazığspor yöneticisi Hacı Murat Yümlü'yü 1 ay hak mahrumiyeti cezasına çarptırdı. 
   
   Çin, 2014'e talip oldu    ÇİN'İN 2014 yılındaki Dünya Futbol Şampiyonası'na ev sahipliği yapmak istediği açıklandı. Çin Futbol Federasyonu ve Asya Futbol Konfederasyonu AFC Başkan Yardımcısı Zhang Jilong, 2008 Olimpiyat Oyunları'ndan sonra Dünya Kupası'nı düzenlemeyi çok istediklerini, bu konuda çalışmaların hızlandığını söyledi. 
   
   Denizlispor'da cezalar affedildi    DENİZLİSPOR Basın Sözcüsü Zorhan Sancar, Trabzonspor yenilgisi nedeniyle futbolculara verilen para cezasının affedildiğini söyledi. Sancar, "Oynadığımız futbol, zevk veriyor. Futbolcularım giydikleri formanın hakkını vermek için sonuna kadar mücadele ediyorlar" dedi. 
   
   Belçika artık Pfaff'ı izliyor    TRABZONSPOR'UN eski kalecisi Jean Marie Pfaff, Belçika'nın ikinci büyük kanalı Vtm'de çevirdiği "Fas Ailesi" adlı dizide reyting rekoru kırdı. Pfaff diziyle ilgili olarak, "Ailemizin içindeki tüm sıkıntıları, problemleri ve güzellikleri insanlarla paylaşıyoruz. Trabzonspor'da öğrendiğim misafirperverliği Belçika halkına tanıtmaya çalışıyorum" dedi. 
   
   Yağmur altında bayıldılar    BOLU'DA yapılan Cumhuriyet koşusuna katılanlar kötü hava şartları yüzünden sıkıntılı anlar yaşadılar. Yaklaşık 500 öğrenci, 3 kilometrelik parkuru sağanak altında koştu. Koşuya katılan öğrencilerin bir bölümü aşırı soğuk ve yağışın da etkisiyle bayıldı. Bayılan öğrencilere ilk müdahale hazır bekletilen ambulanslarda yapıldı. 
   
   Ali Eren'den savunma    GENÇLERBİRLİĞİ maçında Youla'ya kafa attığı gerekçesiyle kırmızı kart gören Çaykur Rizespor'un tecrübeli futbolcusu Ali Eren, "Ben değil, asıl Youla'ya o küfürleri öğretenler ceza yemeli" dedi. Tecrübeli oyuncu, tüm arkadaşlarından da özür dilerken, "Sayın Cavcav onu bu hareketleri yüzünden gönderdik dedi. Oysa ben kendim ayrıldım" ifadesini de kullandı. 
   
   Potada bugün    FIBA Avrupa Ligi 
   Rusya - Kazan 
   18.00 Unics Kazan Rusya - 
   Türk Telekom 
   FIBA Bayanlar Avrupa Kupası 
   Güney 
   Konferansı D Grubu 
   Caferağa Salonu 
   19.00 Fenerbahçe-Erdemirspor 
   Güney Konferansı C Grubu 
   Yunanistan - Atina 
   19.00 Glyfada Kyklos Yunanistan - Küçükköy Bld. 
   
   Filede bugün    İst. Burhan Felek S.S. 
   13.00 Beşiktaş - Dize Fındıklı 
   Ank. S. Sırrı S.S. 
   12.00 Çankaya Bld.-Galatasaray 
   14.00 Halk Bankası - SSK 
   16.00 Ziraat Bankası - Polis Akademisi 
   Ereğli Erdemir S.S. 
   17.00 Erdemirspor - Tokat Bld. Plevne 
   Bursa Atatürk S.S. 
   15.00 Bursa Emniyet - Arkas Saint Joseph 
   Balıkesir Kurtdereli S.S. 
   15.00 Balıkesir DSİ - Arçelik 
   
   
   
   
</TEXT>
</DOC>
