<DOC>
<DOCNO> 196357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/soneko20.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihalesinde faiz yüzde 27.5 oldu... 
</HEADLINE>
<TEXT>

     Hazine, bugün düzenlediği, 168 gün vadeli Türk Lirası TL cinsinden iskontolu hazine bonosu ile 392 gün vadeli Türk Lirası cinsinden iskontolu devlet tahvili ihalelerinde nominal toplam 2 katrilyon 372.8 trilyon liralık kağıt satıldı Hazine bugün düzenlediği, 168 gün vadeli Türk Lirası cinsinden iskontolu hazine bonosu ihalesine 1 katrilyon 716.2 trilyon lira tutarında teklif gelirken, nominal satış 1 katrilyon 457.9 trilyon lira, net satış ise 1 katrilyon 303.2 trilyon lira olarak belirlendi. 
     İhalede bileşik faiz yüzde 27.5, basit faiz ise 25.71 olurken nominal rot satış 212.5 trilyon lira olarak saptandı. 
     
     TAHVİL İHALESİ 
     Hazine bugün düzenlediği 392 gün vadeli Türk Lirası cinsinden iskontolu devlet tahvili ihalelerinde bileşik faiz yüzde 28.51 oldu Tahvil ihalesine 1 katrilyon 617.4 trilyon liralık teklif gelirken nominal satış 914.9 trilyon lira, net satış ise 698.3 trilyon lira olarak belirlendi. 
     Basit faizin yüzde 28.80 olduğu ihalede nominal rot satış tutarı 766.7 trilyon lira oldu. 
     Her iki ihalede satılacak kağıtlar 19 Kasım Çarşamba günü ihraç edilirken, 168 gün vadeli hazine bonosunun geri ödemesi 5 Mayıs 2004, tahvil ihalesinin geri ödemesi 15 Aralık 2004 olarak öngörüldü. 
     Hazine, bu hafta, Kasım ayının en büyük iç borç ödemesi olan toplam 4 katrilyon 849 trilyon lira ödeme ile 765.1 milyon dolar dış borç servisi yerine getirecek. 
     
</TEXT>
</DOC>
