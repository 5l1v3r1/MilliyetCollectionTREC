<DOC>
<DOCNO> 186204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sondun25.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus insansız uzay aracı okyanusa intihar dalışı yaptı 
</HEADLINE>
<TEXT>

     Uluslararası Uzay İstasyonu'na UUİ gıda ve yakıt götüren Rus insansız uzay aracı, Dünya'ya dönüşünde planlandığı gibi Büyük Okyanus'a intihar dalışı yaptı. 
     Rus kontrol merkezi sözcüsü, UUİ'ye Haziran ayında giden Progress M1-10 tipi uzay aracının TSİ 15 12'de okyanusa indiğini kaydetti. 
     Sözcü, ''Herşey planlandığı gibi oldu. Progress M1-10 görevini tamamladı ve artık yok oldu. Atmosfere girişinden itibaren yanmaya başlayan uzay aracından kalanlar da 16 12'de TSİ 15 12 suya indi'' dedi Mürettebatı halen bir Amerikalı astronot ile bir Rus kozmonot olan UUİ'den ayrılmasından sonra 4 Eylül'den bu yana Dünya'nın yörüngesinde bulunan, üçte ikisi UUİ'nin çöpleriyle dolu olan kargo gemisi, bu sürede de Dünya'nın ekolojisinin incelenmesinde kullanıldı. 
     Nisan ayından bu yana UUİ'de bulunan mürettebatla yer değiştirecek olan yeni ekibin Rus Soyuz uzay aracıyla, 18 Ekim'de Kazakistan'dan hareket etmesi bekleniyor. 
     
</TEXT>
</DOC>
