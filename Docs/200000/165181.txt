<DOC>
<DOCNO> 165181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/soneko37.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TMO, hububat alım fiyatlarını artırdı... 
</HEADLINE>
<TEXT>

     Toprak Mahsulleri Ofisi TMO , 2003-2004 dönemi Temmuz-Ağustos ayları için hububat alım fiyatlarını yeniden düzenledi. 
     Anadolu Durum buğdaylarının 387 bin lira olan kilogram fiyatı, yüzde 1.3 artırılarak 392 bin lira olarak belirlendi. Anadolu Beyaz ve Anadolu Kırmızı Sert Buğdaylarının kilogram fiyatı da yüzde 2.9 yükseltilerek 350 bin liradan 360 bin liraya çıkarıldı. 
     TMO'dan yapılan yazılı açıklamada, TMO'nun 2003-2004 dönemi hububat ürünü alım ve satımı hakkındaki 30 Haziran 2003 tarihli Resmi Gazete'de yayımlanan Bakanlar Kurulu kararı gereğince, Temmuz ve Ağustos ayları hububat alım fiyatlarını yeniden düzenlediği kaydedildi. 
     Açıklamada, sanayici ve tüccarın yanı sıra TMO'nun da hububat piyasasına girdiği ve tüm işyerlerinde alıma devam ettiği belirtilirken, TMO'nun kendi işyerleri yanında Polatlı Güvercinlik, Konya, Karaman, Edirne, Bandırma, Çorlu ve Erzurum Ticaret Borsaları'nda da hububat alımı yapacağı belirtildi. 
     
</TEXT>
</DOC>
