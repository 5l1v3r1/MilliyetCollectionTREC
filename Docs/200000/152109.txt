<DOC>
<DOCNO> 152109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/soneko34.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Nema paramız hazır, yasayı bekliyoruz 
</HEADLINE>
<TEXT>

     Başbakan Recep Tayyip Erdoğan, yıllardır ödenmeyen zorunlu tasarruf nemalarının bulunduğunu hatırlatarak, ''Biz bu ay onun anaparasını ödüyoruz. Bütün hazırlıklarımız tamam, paramız kenarda duruyor'' dedi. 
     Nemaların ödenmesiyle ilgili yasanın muhtemelen bugün Meclis'ten geçeceğine işaret eden Başbakan, ''Tabii bundan sonrası Cumhurbaşkanımıza ait. Ne kadar erken gönderirse, biz de o kadar erken bu parayı sahiplerine ödeyeceğiz'' diye konuştu. 
     Ankara Ticaret Odası'nın ATO Genişletilmiş Meclis Toplantısı'nda konuşan Erdoğan, Orman vasfını kaybetmiş arazilerin satışı konusuna da değindi. 
     Başbakan, ''buradan gelecek 25 milyar doların her geçen gün gecikmesinde sayılacak olan günün, benim ülkemin ekonomisine olumsuz etkisinin ne olacağını düşünüyor musunuz'' diye sorarken, şöyle devam etti 
     ''Maalesef bu hassasiyet içerisinde olmayanlar var. Bu para bizim Hazinemize girmeye başladığı an ne olacaktır Biz işte şu ödediğimiz faizi büyük ölçüde ödemeyecek, faiz oranları düşecek ve ülkem bu borçlanmayı değil, büyüme sürecini o zaman yakalayacaktır.'' 
     
     ''BİZ İŞADAMLARINI MEVZUATTAN KURTARACAĞIZ'' 

     ''Devlet olarak artık makarna üretemiyiz, kibrit üretemeyiz. Biz bunları bırakıyoruz, bunları sizler yapacaksınız. Biz yol açacağız biz işadamlarını mevzuattan kurtaracağız. Hedefimiz bu, asıl derdimiz bu'' diyen Erdoğan, şunları kaydetti 
     ''Ve ne vars,a engel olarak biz bunları ortadan kaldırmak için varız. Tüm bakan arkadaşlarım, hep bunun ön kabulü içerisindedirler. Bu tür engeller nerede, biz bu engelleri kaldıracağız. Biz fellik fellik sizle dünyayı dolaşmaya hazırız. Neden İşadamlarımızı dünyaya tanıtacağız, gelenleri işadamlarınımıza tanıtacağız. Niçin Derdimiz şu, benim işadamım, benim sanayicim dünyadaki yerini alacak, dünyadaki yerini alırken tabiki iç tüketimde de biz patlamayı yapmak durumundayız. Tüketim gücü olmalı benim insanımın. Tüketim gücünü artıralim ki üretim artsın.'' 
     
     ''ÜLKEMİZİN GERÇEKLERİNİ GÖRMELİYİZ'' 

     Erdoğan, Türkiye'yi bütün bu sıkıntılı günlere getirenlerin, millet iradesiyle 3 Kasım'da ''silgi gibi silinip atıldığının'' görüldüğünü anlatırken, devamla şöyle konuştu 
     ''Biz ülkemizin, bir defa gerçeklerini görmeliyiz. Biz onu görmenin gayreti içerisindeyiz, hassasiyei içerisindeyiz. Bir gerçeği söylemek istiyorum. Bu vergi barışından gelen rakam, ormanlardan düşündüğümüz inşallah çıkarmaya muktedir olursak beklediğimiz, hazine arazilerinden beklediğimiz, İmar Reformu'ndan beklediğimiz. 
     Ayrıca Vakıf arazisi olup, şu anda işgal altında olan dünya kadar arazi var. Bu araziler vakıf amacına uygun olarak kullanılmalı. Fakat ne olmuş Burası işgal altında. Bakıyorsunuz ki ilçeler, mahalleler vakıf arazi, yıkmakta mümkün değil, ne yapalım Biz hazine arazileriyle bunları takas edelim, bunlara hazine arazileri verelim hiç olmazsa vakıf amacını orada tahakkuk ettirsin. Biz de bu binaların olduğu yerleri Hazine'ye gelir kaydedelim.'' Şimdi bu konularda yapılacak yasa değişikliklerinde zora girmemeleri gerektiğine işaret eden Başbakan, ''burada elbirliği yapmamız ve bu elbirliğiyle de bunları halletmemiz lazım. Ama bizim şu politikanın çirkin yanı. Burada ülkenin çıkarları ortak payda olamıyor. Ne zaman ki biz ortak payda olur. O zaman bu işi çok daha seri, çok daha başarı ile gerçekleştiririz'' dedi. 
     Erdoğan, ancak duygusallık, nefis denilen olayın öne çıkması halinde, bu işi çözmenin mümkün olmayacağını belirtirken, aynı zamanda bu şekilde davrananların hiçbir zaman siyasette başarılı olamadığını ve geldikleri gibi gittiklerini söyledi. 
     Toplumun değerleri ile kucaklaşanların, toplumun çıkarlarını herşeyin önünde tutanların bu işi başardıklarını ifade eden Başbakan Erdoğan, ''Bizim yolumuz da o. Toplumun bütün menfaatlerini partimizin veyahut şahsımızın menfaatleri önünde tutmakta kararlıyız. Ve bu şekilde de, bu yola devam edeceğiz'' diye konuştu. 

     
</TEXT>
</DOC>
