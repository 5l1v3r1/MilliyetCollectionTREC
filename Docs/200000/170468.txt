<DOC>
<DOCNO> 170468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/ekonomi/eko10.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksu İşadamına yeşil pasaport yakında 
</HEADLINE>
<TEXT>

     İçişleri Bakanı Abdülkadir Aksu, vergi rekortmenlerine yeşil pasaport verilmesiyle ilgili düzenlemeyi kısa sürede hayata geçireceklerini bildirdi. Eskişehir Ticaret Odası'nı ETO ziyaret eden Aksu, işadamı ve sanayicilerin yurtdışına çıkışlarda yaşadıkları sorunların ortadan kaldırılması için bakanlık yetkililerine verdiği talimat doğrultusunda çalışmalara başlandığını belirterek, "Vergi rekortmenlerine yeşil pasaport verilmesiyle ilgili olarak Maliye Bakanlığı ile son toplantıyı yaptık. En kısa sürede bu düzenlemeyi hayata geçireceğiz" dedi. Aksu, "Her kesimin şikayet ettiği yerel yönetim ve kamu yönetimi reformu Meclis açıldığında ilk görüşülecek yasalardan biri olacak. Merkezi idarede bulunan beş bakanlık dışındaki tüm yetkileri yerel yönetimlere devretmeye hazırlanıyoruz. Artık sorun yerinde çözülecek" dedi. 
     

</TEXT>
</DOC>
