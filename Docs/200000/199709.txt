<DOC>
<DOCNO> 199709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sondun05.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen'in itiraz ettiği KKTC konuşmasının tam metni... 
</HEADLINE>
<TEXT>

     AB Komisyonu'nun genişlemeden sorumlu üyesi Günter Verheugen'in, sözcüsü Jean-Christophe Filori aracılığıyla yaptığı yazılı açıklamayla itiraz ettiği ''KKTC'de muhalefetin kazanması halinde seçim sonuçlarını kabul edecekleri'' ve ''Denktaş'ın bilgisi dışında başkentlerde kararlar alındığı'' ifadelerinin yer aldığı ve dün, Belçika Senatosu Dışişleri Komisyonu'nda yaptığı Almanca konuşmanın Fransızca tercümesinin teyp kayıtlarından çözümü şöyle 
     ''Hangi noktadayız Kıbrıs, AB ile ilk temaslarından 30 yıl sonra, 1 Mayıs 2004'te AB'ye üye olacak. Daha önce bazı kararlar alındı. 1994'te tarihi bir uzlaşma oldu. Bu uzlaşma, katılım tartışmalarını hazırladı. Yunanistan, o dönemde Türkiye'nin katılımına ilişkin vetosunu kaldırdı. 
     Türkiye'nin katılımı ile Kıbrıs sorunu arasındaki bağları hatırlamak gerekir. Bu, baştan beri sorun oldu. Daha sonra, Helsinki'de, Türkiye'yi katılım takvimine dahil ettik ve Kıbrıs'ın katılımının, soruna bir çözüm gerektirmeyeceği konusunda uzlaştık. Belki bu bölümü daha iyi açıklamam gerekir. Çünkü, benim önerim üzerine strateji değiştirildi. O zamana kadar bazı üye ülkeler, soruna çözüm olmadıkça Kıbrıs'ın asla AB üyesi olamayacağı görüşünü savunuyorlardı. Bu ülkelerin tepkisi eleştirilebilir ama bunu yapmayacağım. Ben, somut durumu inceleyip bir strateji geliştirmeyi denedim. Sonuç, Helsinki stratejisi oldu. Bu strateji bir kaldıraç etkisi yaptı ve Kıbrıs sorununu dosyasını harekete geçirdi. Helsinki'de Kıbrıs'a AB'ye giriş anahtarını verdik. Buna karşılık Türkiye, adaylığı çerçevesinde, daha iyi bir pozisyon konum buldu. 
     Helsinki'den sonra Kıbrıs çekişmesi çerçevesinde yeni bir hareket ortaya çıktı. BM girişimleri güç kazandı, bizimle mutabakat halinde yeni bir inisiyatif doğdu ve BM Genel Sekreteri'nin hedefe ulaşması için, BM çabaları ile katılım sürecinin bağlantılı olduğu açıkça görüldü. Kofi Annan ve özel temsilcisi sürekli bize bilgi verdiler. Önceki yıllara oranla, Kıbrıs sorununun çözüm arayışlarında ilerleme olduğunu, Kıbrıslı Türkler'in çoğunluğunun da tam üyeliğe daha olumlu bakmaya başladıklarını gördük. Biz, rolümüzü BM çabalarını desteklemek, çalışmalarda yardımcı olmak olarak algıladık. AB Komisyonu BM'ye tavsiyelerde bulundu, yakın ilişki halinde olduk. 
     Çözüm halinde, Kıbrıs'ın kuzeyindeki açığı kapatmak için destek sağlayacağımızı belirttik ve Prodi ile birlikte, Kıbrıs'a bir ziyaretimiz sırasında temel, anahtar olan bir açıklama yaptık. AB hukukunun çözüm arayışlarında sorun yaratmayacağını, her şeyi gereği gibi uyarlı hale getireceğimizi, AB hukukunun Kıbrıs'ın tam üyeliğine kesinlikle engel teşkil etmeyeceğini bildirdik. Uyum safhası önerdik ve bu çok teşvik edici oldu. Kıbrıs'ın AB'ye katılım anlaşmasının imzalanmasından az önce, 2002 sonunda, Kopenhag'da Kofi Annan da vardı ve iki toplumun yöneticileriyle konuştu. Ankara'da yeni bir hükümet vardı ve askerlerin bu yeni hükümete nasıl tepki göstereceklerini merak ediyorduk. Erdoğan ile 2002 yılı eylülünde ilk karşılaşmamda, askerlerin muhtemelen güç gösterisine çok çabuk girişmeyecekleri havası vardı. Türkiye, Irak krizinin önemli kurbanlarından oldu. 
     Hepinizin bildiği çok eski gerekçeler iddialar ortaya atıldı. 'Bir haritaya bakmak yeterli. Görülüyor ki, Yunanlılar Türkiye'nin çevresini sarmayı deniyorlar ve Kıbrıs bütün bu manevranın merkezinde' dediler. Bu elbette gerçeklerden çok uzak. Ama Türk generaller gene ve hala bu gerekçeleri kullanıyorlar ve Türk kamuoyu bunu kabulleniyor. 
     Bir çözüme ulaşamadık. Ama ben inanıyorum ki, BM Genel Sekreteri önerileri temelinde bir pencere açıldı. Bu plan dışında başka alternatif yoktur. Başka çözüm ve olanak olamaz. Bunu düşünen, başarısızlığa mahkumdur. Dengeli bir plan, müzakereler için en iyi temel, masanın üzerinde bulunuyor. Sorunları herkes biliyor. Tek eksik siyasi iradedir. Taraflarda siyasi irade görülmedikçe, müzakerelerin tekrar başlamaması gerektiği konusunda komisyona ve Annan'a katılıyorum. İki taraf bir çözümü kabul etmedikçe, tekrar başlamak BM'nin imajına katkıda bulunmaz. Bu nedenle, Başkan Papadoulos, Rum tarafının müzakereleri Annan Planı doğrultusunda sürdürmeyi kabul ettiklerini göstermelidir. Yunanlılar Rumlar teknik çözüm olanakları konusunda fazla fikir sahibi değiller, onlara bu alanda yardıma hazırız. Ama Denktaş konusunda aynı sözleri maalesef söyleyemeyeceğim. 
     Denktaş ile geçen yaz Kıbrıs'ta görüştüm. Görüşme fazla bir şey getirmedi. Söyleyebileceğim tek şey, Denktaş çok açık bir şekilde Annan Planı'nı ölü olarak algılıyor, bu plan çerçevesinde bir çözüm bulunamayacağını düşünüyordu. Yani iki devletin ayrı yaşamayı sürdürmesi gerektiğini savunuyordu. Oysa ben barış sürecinin canlandığını düşünüyorum. 
     
     SEÇİMLER 
     Pazar günü seçimler var. Bu seçimler Türkiye dışında tanınmıyor. Seçim süreci tanınmıyor. Yani siyasi açıdan hiçbir değeri yok. KKTC'yi tanıma değeri olmadan söyleyebilirim ki, eğer muhalefet kazanırsa, bu seçimlerin her şeye rağmen potansiyel bir değeri olacak. O zaman çözüme giden yol çok muhtemelen açılacak, çünkü muhalefette herkes bunu temenni ediyor. Hepsi Annan Planı temelinde çözüm ve AB'ye girmek istiyor. Sizden saklayamam Bu seçimlerin demokratik beklentilerimize yanıt vermeyeceğine ilişkin işaretler var ama biz Türkiye için Kıbrıs işlerine karışmamanın önemini vurguladık. Tüm etkimi kullandım ama zor oluyor, çünkü seçimlere gölge düşmüş bile... Oy verecek insanların çoğu Türk asıllı... Denktaş, seçim sonuçlarına hile karıştırıyor. Oysa muhalefet kendine güvenli ve seçimlerde zafer halinde yeni bir müzakereci belirlenebileceğini, bir referanduma ulaşılabileceğini düşünüyor. 1 Mayıs 2004'e kadar bir çözüm olabileceği düşünülebilir, temenni edilebilir ve hatta gerekli bir şeydir. Ben şahsen muhalefetin ancak çok az farklı, dar bir zaferinin umut edilebileceğini ve bu zaferin süreci tekrar başlatmasını sağlayacağını düşünüyorum. 
     Çözüm için çok az zamanımız kaldı. Komisyon, taraflara ve BM'ye en kısa zamanda çözüm bulunması için yardıma hazır. Bu amaçla yetki aldık. Bildiğiniz gibi, AB müktesebatının Kuzey Kıbrıs'ta uygulanması, çözüm bulunana kadar askıya alındı. AB bütçesinden 206 milyon euroyu kuzeydeki Kıbrıslılar için ayırdık. Dengesizlikleri azaltmayı deniyoruz ve geniş bir program uygulanıyor... İki tarafı ayıran mayın tarlalarının yok edilmesi için de bir programımız var. Bu mayınlar tehlike oluşturuyor ve askeri dahil tüm anlamını yitirmiş durumda. Artık çizgi iki taraftan da geçilebiliyor. 2,5 milyon euro ayırdık. 1 Mayıs, adanın iki toplumu için de avantajlı olacak. Bu nedenle, siz senato olarak Kıbrıs'a giderseniz bunu anlatın. Bu hat artık AB hukuku çerçevesinde kullanılamaz. Bu hat adanın birleşmesine katkı sağlamaz, yok olması için elimizden geleni yapacağız. Bir de belirtmek istediğim siyasi unsur var 
     
     KIBRIS, ÖNKOŞUL OLAMAZ 
     Bizzat Türkiye ve Kıbrıs sorunu bağlantısı söz konusu. AB Komisyonu, bu konuda siyasi bir bağlantı gördüğünü hiçbir zaman saklamadı ancak bu bir önkoşul değil. Kıbrıs sorununun çözümü Türkiye'nin katılımına bir önkoşul olamaz, çünkü Türkiye bütün anahtarları elinde bulundurmuyor. Ama Türkiye'nin katılım konusunun ele alınacağı gelecek yıl sonuna kadar çözüm bulunmamasının, işleri karıştıracak bir etken olacağını anlamak lazım. Bu adli bir sorun. Türkiye, Kıbrıs Cumhuriyeti'ni tanımıyor. Bir sorunumuz var Bizimle tam üyelik müzakereleri yapan ama kurallara saygı göstermeyen bir aday ülke var. BM Güvenlik Konseyi, Kuzey Kıbrıs'ta Türk askeri varlığının uluslararası hukuka aykırı olduğunu birkaç defa belirledi. Kendisine ait olmayan bir yerde askeri birlik bulunduran bir ülke ile müzakere yapmak kesinlikle düşünülemez. Bu nedenle, AB Komisyonu'nun Türkiye'ye karşı tavrı belirlendi Soruna çözümsüzlük, Türkiye'ye engel teşkil eder... 
     Ayrıca, söylemek lazım ki pozitif bir iklim gelişiyor. Komisyon Kıbrıs'ta çözüm konusunda bir koşul getirmedi. Bu sadece durum tespitidir. Türkiye'nin 1 Mayıs'tan önce bir çözüm bulması, kendi menfaati icabıdır. Çünkü 1 Mayıs'tan sonra Türkiye için daha iyi müzakere koşulları olmaz. Türkiye iyi anlamalı ki, 1 Mayıs'tan sonra AB Konseyi'nde sadece Yunanistan değil, Kıbrıs da temsil edilecek. İkisi de kuvvetle bu soruna eğilecekler ve her an gündeme getirebilirler. Türkiye'nin olası AB üyeliği söz konusu olduğunda, her seferinde soruna çözümün öneminin altını çizebilirler. Bütün bu nedenlerle, Türkiye'nin çözüm bulmasının menfaati icabı olduğunu söylüyorum. 
     Çözümün Denktaş'ta olduğunu düşünmüyorum. O kendisini çok güçlü bir kişi zannediyor. Dünyanın geri kalan kısmını daha uzun süre burnundan çekerek istediği yere sürükleyebileceğini düşünüyor. Ama onun sırtından onun haberi olmadan bazı şeyler oluyor, farkında değil. Artık Denktaş'ın fazla bir önemi yok. Bu şeyler New York, Ankara, Atina, Lefkoşa ve Brüksel arasında görüşüldü. Bu kararlar Denktaş'ın sırtından haberi olmadan alınacak. 
     İstanbul'daki son saldırılar Türkiye ile ilişkilerimizi ve Türkiye'den beklentilerimizi hiçbir şekilde etkilemedi. 2004 Ekimi'nden önce, ne yapılacağını açıkça belirten bir rapor sunacağız, Türkiye'nin yaptıkları doğrultusunda öneri getireceğiz. Kıbrıs sorunu Avrupa'da çözmemiz gereken tek sorun değil. İrade olsa çözüm kolay. Tüm taraflar o zaman çözümün avantajlarını görürler. O zaman birleşmiş bir Kıbrıs AB üyesi olur. Aksi halde katılım anlaşmasının ilgili maddeleri uygulanır ama durum biraz daha zor olur. İşte AB Komisyonu üyesi olarak sizlere aktarabileceklerim bunlar.'' Verheugen, konuşmasının sonunda, bir soru üzerine şunları söyledi 
     ''Türkiye ve Yunanistan NATO üyeleri ama bu yıllardır sorunlara çözüm getirmedi. İki ülke arasında iyi komşuluk ilişkileri bile yok. Aksine gerginlik var. Bu durum çok değişti. Yunan hükümeti sorunları aşmayı denedi. Türkiye uzatılan eli kabul etti. İlişkiler biraz gelişti. Diyalog karşılıklı güvene dayandırılıyor. Umarım iki ülke Kıbrıs sorununu çözmenin yolunu bulurlar. Doğrudan bağlantılı olmasa bile, Türkiye ile Yunanistan arasında kıta sahanlığı hakları gibi sorunlar var. Temkinli olmak isterim ama gidişat iyi gözüküyor. NATO'nun çözümlerde etkisini ben görmedim. NATO'da lider, hakim ABD'dir. ABD ile AB arasında iyi ilişkilere bir örnek istiyorsanız, çok yakın, mükemmel temaslarımız var. ABD, Türkiye ve Yunanistan'daki müthiş etki gücüyle çok önemli rol oynadı. 11 Eylül'den sonra bile Kıbrıs meselesi Amerikalılar için öncelikli konulardan biri oldu. NATO belki bu konuda çok başvurulan bir kurum değil ama ABD rolü ve işbirliği önemli oldu. İngiltere'nin aktif rolü de öyle. Bu rol bugün biraz azaldı. Bu durum değişebilir.'' Verheugen'e daha sonra şu soru yöneltildi 
     ''Konuşmanızda çözümün Ankara, Brüksel, Washington'da olduğunu söylediniz. Denktaş'ın geleceğinden söz ederken, onun sırtından haberi olmadan bazı şeylerin hazırlandığını, sürdürülen müzakereler olduğunu açıkça belirttiniz. Ama adanın içinde çözümü iki taraf da istemezse, olaylar temenni edildiği gibi gelişmeyebilir. Kuzey seçimlerine değindiniz. Sonuçların muhalefet lehinde çıkacağından emin olmadığınızı, dar bir zaferin mümkün olacağını söylediniz. Muhalefet kazanamazsa kuzeyde ayaklanma, şiddete gidiş olabilir mi Muhalefet kazanırsa Rum tarafında çözüm için irade var mı '' Yanıt şöyle oldu 
     ''Bireysel görüşüm Muhalefet zafer kazanmazsa ne olur Seçenek penceresi gene de açılır, daha fazla zorlukla ve daha uzun süre gereksinimiyle... İlkeler değişmeyecek. Ankara hükümeti şimdi işleri ilerletmenin avantajlı olduğunu görmeli. Ankara hükümeti için adada bazı şeyleri harekete geçirmek, AB'den ve çözümden yana olan partilerin seçimleri kazanması halinde daha kolay olur. O zaman Ankara hükümetinin tavrı değişir. Türkiye'de bir karşı akım var, özellikle askerler bünyesinde. Bu sorun Türkiye'nin geleceği için giderek önem kazanıyor. Bir çözüm bulmanın veya bulmamanın Türkiye açısından siyasi ve ekonomik bedellerini düşünmek gerekir. Eğer durum değişmezse, siyasi ve ekonomik bedel çok yüksek... Türk basınında da bu tartışılıyor. Bugünkü durumu korumaya değer mi 
     Kıbrıs halkı şiddeti sevmez, ayaklanmaya, çatışmaya girmez. Ama güvenlik birimleri bazı önlemlerle tehdit ederse o zaman çok ciddi olur, belki ayaklanmalar olur. Öyle olursa Türkiye bugüne kadar yapılan her şeyi unutsun. Şiddet, risk ve tehlikesi olduğunu sanmıyorum. Artık yola girildi, geriye dönüşü yok. 
     Bu süreci desteklemek için ne yapabiliriz Gelecek adım, haftaya Brüksel'de yapılacak AB Zirvesi. AB üyesi devletlerin Ankara hükümetine açık ve tek sesli bir mesaj göndermeleri çok önemlidir. Hükümet başkanları şüpheli bir durum havası yaratmamalılar. Pazarlık havası olmamalı. Açık bir çizgi ortaya koyulmalı. AB pazarlık istemiyor. Farklı iki siyasi konu var. Aralarında bağlantı var ama bir karmaşa içinde değiliz. Biz zaman ve teknik açıdan her şeyi hazırladık. 
     Papadoulos ve hükümeti tepki göstermeli. Onları biraz savunmam gerekiyor, çünkü kamuoyu Rum hükümetinin çözümden menfaati olmadığını söylüyor. Bu gerçek değil. Onların da çözümden çok menfaatleri var ve çözüm için ellerinden geleni yapıyorlar. Müzakerelere Annan Planı çerçevesinde başlamaya hazır olduklarını söylüyorlar. AB üyesi olacak bir ülkeden de bu beklenir. Umarım 1 Mayıs'tan önce müzakereleri organize edebiliriz. Olmazsa, katılım anlaşmasının ek protokolü yürürlüğe sokulacak. AB müktesebatı adanın sadece yasal iktidarlı bölümünde uygulanacak.'' 
     
</TEXT>
</DOC>
