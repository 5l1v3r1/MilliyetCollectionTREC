<DOC>
<DOCNO> 157030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yazar/sazak.html </URL>
<DATE> 2003/05/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Merkez demokrat CHP 
</HEADLINE>
<TEXT>

     CHP, Cumhuriyeti kuran parti, seksen yıllık geçmişi var, 1960’larda İnönü’nün ortanın solundayız’ diyerek konumlandığı ideolojik çizgisini Ecevit’in sosyal demokrat - demokrat sol söylemiyle netleştirmiş durumda. Bu parti kırk yıldır sol’da duruyor. 
     1973 - 77 seçimlerinde düzen değişikliği’ iddiasıyla oylarını yüzde 40’lara kadar yükselten CHP, 12 Eylül’de parti kapatıldıktan sonra eski gücüne bir türlü kavuşamadı. Bölünen sol hareket, 1990’ların başında SHP, DSP ve CHP olarak üç gövdeye ayrıldı. 
     Erdal İnönü’nün çekilmesi, 3 Kasım seçimlerinde Ecevit’in ağır bir yenilgiye uğraması sonucu CHP, solun en büyük partisi haline geldi. 
     Seçimden önce Baykal partiyi geleneksel sol oyların ötesine taşıyabilmek için Anadolu solu’ kavramına sarıldı. Erken seçime gidilirken 2001 Şubat kriziyle yürürlüğe konulan IMF programının uygulayıcısı Kemal Derviş’i transfer ederek, geleneksel tabanından uzaklaştı, iş çevrelerine ve kentli seçmene yöneldi. 
     3 Kasım öncesi Kemal Derviş’in solculuk vurgusundan çok sosyal liberal sentez’ düşüncesini savunmaya başladığı gözlendi. 
     Baykal da bir anda IMF karşıtı duruşunu bıraktı ve 1999 seçimleri öncesinde deneyerek, Meclis dışında kaldığı merkez’ odaklı, Tony Blair’ci çizgiye dönüş yaptı. 
     Derviş ve Baykal’ın partiyi sola kapatarak başlattığı 3 Kasım kampanyası sonunda seçimi kazanan AKP oldu. 
     Çünkü Avrupa’daki benzerlerinin aksine sol sistem’e yakın durarak statüko’nun temsilcisi olurken, merkez solun boşalttığı alana AKP yöneldi, halk Tayyip Erdoğan’ı seçti. 
     CHP’de eksik olan halkın kendisi’dir CHP, aday tercihleriyle, Meclis’e gönderdiği emekli bürokrat - teknokrat kadrolarla, siyaseti delege avcılığı, naylon ve sahte üye yazımı olarak gören dar kadrocu’ anlayışıyla 3 Kasım’da iktidarı AKP’ye teslim etti. 
     Ve 3 Kasım seçimlerinin doğru bir analizini yapıp, neden kaybettik ’ diye sonuçlar çıkaracağı yerde, 2004 yerel seçimleri öncesinde kendisine yine el yordamıyla’ bir rota çizmeye çalışıyor. 
     Anlaşılan bu partiye halkçılık’ ilkesinden sonra solculuk’ da ağır gelmeye, yük olmaya başladı Sosyal demokrat CHP, yerel seçimlerde merkez demokrat parti’ye doğru evrimleşecekmiş 
     ANAP ve DYP’nin merkez’deki serüveni ortadayken ve AKP’nin siyasal İslamdan merkez’e yolculuğunun nasıl son bulacağı meçhulken CHP de kendini aynı otobüse atmaya çalışıyor. 
     Bu yeni yol haritasında üç imza görüyoruz Derviş, Baykal, Tanla. 
     CHP gerçekten ideolojik’ bir değişim peşindeyse bunu televizyonlardaki bölük pörçük demeçlerden izlemek kolay olmuyor. CHP sözcülerini hangi metinler bağlıyor Bunlar Parti Meclisi’nde tartışılıyor mu 
     İngiltere’de İşçi Partisi soldan merkeze açılırken manifesto’dan bile vazgeçti ama Tony Blair bunu kurultayda yaptı. 
     CHP ne yapmak istiyor, anlayabilmiş değiliz. 
     
     

</TEXT>
</DOC>
