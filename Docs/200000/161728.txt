<DOC>
<DOCNO> 161728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur20.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da su kesintisi... 
</HEADLINE>
<TEXT>

     Gaziosmanpaşa, Bayrampaşa, Eyüp ve Şile'de bakım-onarım çalışmaları nedeniyle su kesintisi uygulanacağı bildirildi. 
     İSKİ'den yapılan yazılı açıklamada, Eyüp Rami Kışla Caddesi üzerinde gerçekleştirilen Vezneciler-Sultançiftliği metro inşaatı çalışmalarında içmesuyu şebeke borusunun hasar gördüğü belirtildi. 
     Açıklamada, bu hasarın giderilmesi için Terazidere Depo ve Silahtar Münzevi isale hatlarında 9 Haziran Pazartesi günü saat 22.00'den, 10 Haziran Salı günü saat 06.00'ya kadar su kesintisi yapılacağı kaydedildi. 
     Kesinti nedeniyle su alamayacak yerler şöyle 
     ''Gaziosmanpaşa Pazariçi ve Bağlarbaşı mahallelerinin bir kısmı, Eyüp ilçesinde Rami Yeni, Rami Cuma, Topçular, Defterdar ve Nişanca mahalleleri, Bayrampaşa ilçesinde Altıntepsi ile Vatan'ın bir kısmı ve Terazidere Mahalleleri.'' Şile'de de, Darlık Barajı ile Arıtma Tesisi arasındaki ana isale hattında ve İçmesuyu Arıtma Tesisi'nde bakım ve onarım çalışmaları yapılacağı belirtildi. 
     Açıklamada, bu nedenle 10 Haziran Salı günü saat 08.30'dan, 11 Haziran Çarşamba günü saat 04.30'a kadar 20 saat süreyle Şile ilçesine su verilemeyeceği bildirildi. 
     
</TEXT>
</DOC>
