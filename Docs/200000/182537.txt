<DOC>
<DOCNO> 182537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/dunya/dun02.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayville'den Türkmenlere güvence 
</HEADLINE>
<TEXT>
   'Haklar garanti altına alınacak...' 
      NAMIK DURUKAN Kerkük 

   
   Irak Türkmen Cephesi Kurultayı'na katılan ABD'nin Kerkük Sorumlusu Albay William C. Mayville, Türkmenlerin haklarının garanti altına alınacağını belirterek, "Sizleri Irak halkı olarak görüyoruz. Irak'ın yeni yapısında Türkmenler de temsil edilecek" dedi. 
   Kerkük'te üç gündür devam eden kurultayın dünkü bölümünde tüzük değişikliği yapıldı ve ş ra meclisi seçildi. Türkmenlerin coğrafi ve siyasi sınırları yeniden belirlenirken, tüzüğe, "Talefer'den Mendeli'ye kadar Türkmeneli bölgesi" maddesi eklendi. 
   
   Abdurrahman başkan 
   550 delegeden 477'sinin oy kullandığı kurultayda 264 oy alan Faruk Abdullah Abdurrahman başkan seçilirken en yakın rakibi Dr. Sadettin Ergeç 202 oy aldı. Babası Saddam Hüseyin tarafından idam edilen Abdurrahman, "Türkmenlerin davasını dünyaya duyaracağız. Hainleri bulup gözlerini çıkaracağız" dedi. 
   Tüzük çalışmaları sırasında salona geldiğinde delegelerin ayakta alkışladığı Mayville de, kurultayın demokrasi örneği olduğunu kaydederek, ABD güçlerinin, Irak'ta, demokratik hareketlerin gelişmesine katkı sağlamak amacıyla bulunduğunu savundu. Mayville, "Her Türkmen, Irak vatandaşının haklarına sahiptir. Bir kez daha garanti vermek istiyorum ki, koalisyon güçleri bu hakların garantisi için çalışıyor. Nüfusla ilgili Bağdat'ta süren tartışmalarda sesinizi yükseltmeye devam edin. Her hakkınız tanınacak. Sizleri sadece Türkmen olarak değil, Irak halkı olarak da görüyorum. Anayasa'da da sesinizin duyulması önemli" dedi. 
   
   
</TEXT>
</DOC>
