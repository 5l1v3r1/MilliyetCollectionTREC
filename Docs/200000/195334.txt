<DOC>
<DOCNO> 195334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sonspo35.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Karagümrük Kyoto'nun cezası, saha kapatmaya çevrildi 
</HEADLINE>
<TEXT>

     Futbol Federasyonu Tahkim Kurulu, Karagümrük Kyoto'ya verilen 1 maçtan men cezasını, saha kapatma cezasına çevirdi. 
     Kurul, Futbol Federasyonu'nun Levent'teki binasında toplandı. İkinci Futbol Ligi B Kategorisi A Grubu'nda mücadele eden Karagümrük Kyoto'ya, Profesyonel Futbol Disiplin Kurulu'nca PFDK verilen 1 maçtan men cezası da itiraz üzerine kurulda görüşüldü. 
     Tahkim Kurulu, bu cezayı kaldırarak, 1 maç saha kapatma cezası olarak değiştirdi. 
     Daha önce aldığı başka bir cezayla bu hafta sahasındaki Sidespor maçını seyircisiz oynayacak olan Karagümrük Kyoto, Tahkim Kurulu'nun kararıyla deplasmandaki İnegölspor maçına çıkabilecek, ancak 15. haftada sahasında oynaması gereken Bucaspor maçını başka bir sahada yapacak. 
     
</TEXT>
</DOC>
