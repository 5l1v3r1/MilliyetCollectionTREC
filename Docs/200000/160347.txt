<DOC>
<DOCNO> 160347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sondun20.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman bakan ABD'yi tüm dünyayı aldatmakla suçladı 
</HEADLINE>
<TEXT>

     Almanya Ekonomik İşbirliği Bakanı Heidemarie Wieczorek Zeul, ABD'nin Irak savaşına yol açan nedenlerle ilgili olarak tüm dünyayı aldattığını söyledi. 
     Zeul, başkent Berlin'de, Sosyal Demokrat Parti'nin SPD ekonomik reformlarla ilgili toplantısında yaptığı açıklamada, Irak savaşından sonra yapılan tartışmalar göz önüne alındığında, savaşın gerekçesinin kitle imha silahları değil, petrol olduğunu gördüklerini ifade etti. 
     ''Dünyanın Irak savaşının gerekçeleriyle ilgili olarak aldatıldığını'' belirten Zeul, bir kez daha savaşların ekonomik çıkarlar ve siyasi amaçlarla çıkarılmadığından emin olmaları gerektiğini kaydetti. 
     Almanya, ABD'nin Irak savaşına destek vermemiş, sorunların diplomatik görüşmelerle barışçıl biçimde halledilmesini istemişti. 
     
</TEXT>
</DOC>
