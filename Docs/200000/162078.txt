<DOC>
<DOCNO> 162078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur02.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne bilmecelerdi onlar.. 
</HEADLINE>
<TEXT>

     1980'li yıllar, hepimizin yüzünde tebessüm oluşturacak olaylarla dolu. "Garip bir akım" tanımını bugün baktığımızda yapsak da, o yıllar için müzikte, sinemada, modada kalıpların dışına çıkma, yeniyi yaratma olarak görülüyordu. 
     Dünya gençliği disco ve break dansla coşarken, Türkiye'de dönemin uyanık yapımcıları arabesk-fantazi tarzındaki popüler şarkıları biraraya getirerek Otoban-1, Otoban-2 ... şeklinde seri halde kasetler çıkarmaya başladılar. Şehirlerarası otobüslerin "olmazsa olmazları" arasına giren kasetler o kadar tutuldu ki hemen hemen her eve bir tanesi mutlaka girdi. Kamyonları ise ağlayan çocuk posterleri süslüyordu... 
     Hanımlar saçlarının önünü "kuş yuvası" gibi kabartıp, kocaman küpelerini taktıklarında "Avrupai" görünümü yakalamış olurlardı. Siyah topuklu ayakkabı ile beyaz kısa çorap giyilebilirdi. Omuzların geniş ve dik durması için vatka şarttı Gençler rahatlığı, altına beyaz çorap giydikleri bol kotlarda bulmuştu 
     Erkekler, "tavuk g.t." ya da "Amerikan traşı" saçlarıyla, kızlara bir gazoz markası olan "sweps"i "....ssssssweepssssss" şeklinde söyleyerek "kurnazca" laf atarlardı. 
     Rap modasıyla şalvar model pantalonlar "seçenekler" arasına girdi... 
     Çiftçinin elinde kalan mercimeklerin tüketilmesini teşvik etmek için yapılan mercimekli yemek tariflerinin verildiği programdan sıkılanlar, videocudan kiralandıkları filmlerle vakit geçirirlerdi. 
     Çocuklarınsa eğlencesi gazetelerin verdiği karton evler, arabalar ve vitrinlere dizdikleri ülke bayrakları idi... Bir de "saçma-salak" bilmeceler.... İşte o kabus bilmeceleri bilmeyenler öğrensin, unutanlar hatırlasın ve "herkes yeniden unutsun " diye derledik... 
     
     Bir adam çocuğunu dövüyormuş. Kapı çalmış, dövmeyi bırakmış. Neden 

     Çünkü eşek sudan gelmiş. 
     
     İnsanlar neden kafasına su dökülerek uyandırılır 

     Çünkü suyun kaldırma kuvveti vardır. 
     
     Kargalar neden uçar 

     Kanatları olduğu için. 
     
     Temel ve Dursun sırayla altıncı kattan aşağıya atlamışlar. Ne olmuş 

     Temel ve Dursun ölmüş, sıra sağlam kalmış. 
     
     Adam teybe niye boş bir kaset koymuş 

     Çünkü kafasını dinliyormuş. 
     
     Terazi ile diş macunu arasındaki fark nedir 

     Biri tartar, biri antitartar. 
     
     Beyazın tersi nedir 

     nızayeb. 
     
     Adamın biri kola içiyormuş. O sırada mekana bir arkadaşı gelmiş ve ona birşeyler söylemiş. Bizim adam da kolayı kendi kafasına döküvermiş. Arkadaşı ona ne demiş olabilir 

     Kolaysa başına gelsin. 
     
     En çok "u" harfi olan ilimiz hangisidir 

     Bolu. 
     
     Yangın en çok nereden çıkar 

     Yangın çıkışından. 
     
     Adamın Japon yapıştırıcısı varmış, ama kullanamıyormuş. Neden 

     Yapıştıracak Japon bulamamış. 
     
     Elsiz babaya ne denir 

     Noel Baba. 
     
     Erkekliğin kitabını kim yazmıştır 

     Askerdeki bir keklik. 
     
     İki adamın başbaşa yemeğe çıkma durumu nasıl adlandırılır 

     Menemen. 
     
     Adam niye virajı alamamış 

     Çünkü parası yokmuş. 
     
     Limon ne zaman sıkılır 

     Yalnız kalınca. 
     
     Adam neden oğlunun adını mafya koşmuş 

     Mafya babası olmak için. 
     
     Hangi ressamlar palet kullanır 

     Yüzme bilmeyen ressamlar. 
     
     Murat tahta çıkınca ilk olarak ne yaptı 

     Çıkan tahtayı yerine çaktı. 
     
     Bir yumurta bir yumurtaya ne demiş 

     Hiçbirşey... Çünkü yumurtalar konuşamaz. 
     
     Havaya bir kalem atmışlar, düşmemiş neden 

     Pilot kalemmiş. 
     
     Hangi Ahmet 

     İstikahmet. 
     
     Yıkanan tona ne denir 

     Washington. 
     
     Hangi Can 

     Patlıcan. 
     
     Hangi Asiye 

     Kırtasiye. 
     
     Mor bir fili nasıl öldürürsün 

     Mor bir fil tabancasıyla. 
     
     Peki kırmızı bir fili nasıl öldürürsün 

     Önce mora boyayıp sonra, mor fil tabancasıyla vururum. 
     
     Peki ya sarı bir fili nasıl öldürürsün 

     Kızdırıp kızartırım, sonra mora boyarım ardından da mor fil tabancasıyla öldürürüm. 
     
</TEXT>
</DOC>
