<DOC>
<DOCNO> 173697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun36.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak.. ABD askerleri araçlarının geçtiği köprüde patlama... 
</HEADLINE>
<TEXT>

     Irak'ın başkenti Bağdat'ın 50 kilometre batısındaki Felluce'de bir köprüye yerleştirilen mayın, 4 Amerikan askeri aracının geçtiği sırada patladı. 
     Bir görgü tanığı, Felluce'den Habbaniye'ye giden 4 araçtan birinin hafif zarar gördüğü patlamanın yerel saatle 09.30 sularında meydana geldiğini, patlamanın ardından araçlarından inen Amerikan askerlerinin havaya ateş açtığını belirtti. 
     Aynı kaynak, patlamanın ardından 2 helikopterin bölgede uçtuğunu ve konvoyun daha sonra yoluna devam ettiğini söyledi. 
     Amerikan ordusu, neredeyse her gün bir saldırıya maruz kalıyor. Felluce ve Ramadi kentleri, Saddam Hüseyin rejiminin devrilmesinden sonra Amerikan ordusunun varlığına karşı Sünni direnişin sembolü haline gelmiş bulunuyor. 
     
</TEXT>
</DOC>
