<DOC>
<DOCNO> 154938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sontur30.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SAT Yüzbaşı Taksim'de tinerci tarafından öldürüldü 
</HEADLINE>
<TEXT>

     İstanbul'a yeni tayin olan Deniz Yüzbaşı Zeki Şen, Taksim'de bir tinerci tarafından bıçaklanarak öldürüldü. 
     Birleşmiş Milletler BM programı kapsamında Gürcistan'da bir süre görev yaptıktan sonra İstanbul'a tayini çıkan ve görev öncesi izinde bulunan Deniz SAT Yüzbaşı Zeki Şen 33 , bir kişi tarafından kalbinden bıçaklandı. 
     Kaldırıldığı Taksim Eğitim ve Araştırma Hastanesi'nde ameliyat edildikten sonra yoğun bakıma alınan Şen, yapılan bütün müdahalelere rağmen hayatını kaybetti. 
     Polis, tinerci olduğu ve Yüzbaşı Şen'i para ile sigara vermediği için bıçakladığı ileri sürülen M.G'yi 16 kısa sürede yakalayarak gözaltına aldı. 
     İlhan Özcan 24 ile yaşları 18'den küçük 2 kişi daha, konuyla ilgileri olabileceği şüphesiyle gözaltına alındı. 
     Yüzbaşı Zeki Şen'in cenazesinin, yarın Selimiye Camii'nde öğleyin kılınacak namazın ardından toprağa verilmek üzere Çanakkale'ye götürüleceği bildirildi. 
     
</TEXT>
</DOC>
