<DOC>
<DOCNO> 150518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo30.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'de örnek karar... Sahaya giren seyirciye artık maç yok... 
</HEADLINE>
<TEXT>

     Denizlispor-Fenerbahçe karşılaşmasının son dakikalarında sahaya girerek, kaleci Rüştü'ye saldıran Özcan Kılıç'ın bir daha, Denizli Atatürk Stadı'na alınmayacağı bildirildi. 
     Fenerbahçe'nin beraberlik golü sonrası sahaya giren fanatik taraftar, kaleci Rüştü'ye yumruk savurmuş, polislerin müdahalesiyle yakalanarak, etkisiz hale getirilmişti. Gözaltına alınan Kılıç, karakoldaki sorgulamasının ardından serbest bırakıldı. 
     Olayla ilgili A.A muhabirine bilgi veren Denizli İl Emniyet Müdürü Mümtaz Karaduman, saldırganın fotoğrafının çekildiğini ve bundan sonra kesinlikle stat kapılarından içeri giremeyeceğini söyledi. 
     Denizlispor Kulübü Başkanı Mustafa Baysal da olaydan üzüntü duyduklarını belirterek, ''Biz fair play ödülü almış bir kulübüz. Tel örgüsüz tek stada sahibiz. Bu kişinin yaptığı Denizlispor camiasına maledilemez'' dedi. 
     





</TEXT>
</DOC>
