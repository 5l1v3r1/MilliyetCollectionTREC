<DOC>
<DOCNO> 163981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sontur11.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Baldızı ile görüşmek için bahçeye gelen gençlere ateş açtı, 1 ölü 
</HEADLINE>
<TEXT>

     Eskişehir'in Alpu İlçesi'nde, baldızı ile görüşmek için bahçeye gelen gençlere av tüfeğiyle ateş ederek, 1 kişinin ölümüne, 1 kişinin de yaralanmasına neden olduğu iddia edilen kişi tutuklandı. 
     Alınan bilgiye göre, eşi, çocukları ve baldızı N.D. 16 ile Fevzipaşa Mahallesi'nde bir evde oturan Hasan Arıkaya 39 , bahçede sesler duyarak dışarı çıktı ve 6 kişilik grupla karşılaştı. 
     Evinin bahçesinden uzaklaşmaları konusunda uyardığı gruptan Savaş Caraldak 17 ve Emrah E'den 19 ''Sen işine bak. Seninle değil, baldızın ile işimiz var'' cevabını aldığı belirtilen Arıkaya'nın, ''gençleri korkutmak amacıyla'' ruhsatsız av tüfeğiyle iki el ateş ettiği ifade edildi. 
     Olay yerinden kaçan 6 kişiden, yaralanan Savaş Caraldak ve Emrah E, arkadaşları tarafından Alpu Sağlık Ocağı'na götürüldü. Savaş Caraldak müdahaleye rağmen öldü diğer genç ise tedavi altına alındı. 
     Emniyet güçlerince yakalanarak gözaltına alınan Hasan Arıkaya, ifadesinin ardından çıkarıldığı mahkemece tutuklandı. 
     
</TEXT>
</DOC>
