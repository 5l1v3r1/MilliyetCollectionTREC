<DOC>
<DOCNO> 187399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/siyaset/siy04.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP kongresinde Yunanlı konuşmacı 
</HEADLINE>
<TEXT>

   ABDULLAH KARAKUŞ Ankara 

   
   Avrupa Liberal Demokratlar Grubu Başkanı Graham Watson ve Avrupa Hıristiyan Demokratlar Birliği Başkan Yardımcısı Konstantinos Karamanlis, 12 Ekim'deki AKP kongresine katılacak. ABD'nin Ankara Büyükelçisi Eric Edelman'ın da aralarında bulunduğu 40 büyükelçi veya yardımcısı da kongrede Erdoğan'ı yalnız bırakmayacak. 
   
   ABD'liler kalabalık geliyor 
   İtalya Başbakanı Silvio Berlusconi olmak üzere AB ülkesi başbakanlarına kongre daveti gönderen AKP, birçok Avrupa ülkesinden "Temsilcimiz gelecek" yanıtı aldı. Erdoğan'ın davetine ilk olumlu yanıt, Türkiye'nin AB'ye girişine soğuk bakan ancak günden güne yumuşama gösteren Hıristiyan Demokratlar'dan geldi. Hıristiyan Demokratlar, kongreye aynı zamanda Yunanistan'ın ana muhalefet partisi Yeni Demokrasi'nin lideri de olan Karamanlis'in katılacağını bildirdi. Karamanlis kongrede bir de konuşma yapacak. 
   Kongreye en kalabalık yabancı grup olarak ABD Büyükelçiliği katılacak. Genel merkeze Edelman'ın yanı sıra Müsteşar Yardımcısı John Kunstader ile iki görevlinin katılacağı bildirildi. 
   
</TEXT>
</DOC>
