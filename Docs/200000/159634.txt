<DOC>
<DOCNO> 159634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/yasam/ayas.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum insanı dün çok çalıştı 
</HEADLINE>
<TEXT>

Yazı İşleri toplantısında fotoğraflara bakarken, bir kez daha "Ne olacak bu Türkiye'nin hali " sorusu kapladı zihinlerimizi. Sizlerle paylaşıyoruz... 
ENKAZ HATIRASI      TRABZON DHA 

     Afganistan'dan dönen İspanyol Barış Gücü askerlerini taşırken Maçka Hoşkina Mezrası'na çakılan uçağın enkazı, 'bu anı ölümsüzleştirmek isteyen'lere kaldı. Hoşkina Yaylası'nı dolduran meraklı vatandaşlardan bazıları da enkaz başında hatıra fotoğrafı çektirdi. 
     
MANKENLİ DEĞİL, PEHLİVANLI AÇILIŞ      CESUR SERT İzmir 

     İzmir'de Erbil Süel ayakkabı firması, Alsancak Kıbrıs Şehitleri Caddesi üzerindeki 18. mağazasının açılışında pehlivan güreştirdi. Ali Şener, Hüseyin Mumcu, Adem Doğan ve Murat Boncuk adlı pehlivanlar soyunup, yağlanıp güreştiler ve 2003 ilkbahar-yaz modellerini tanıttılar . Güreşçilerin kispetli ayakkabı tanıtımı izdiihama neden oldu. Firma sahibi Erbil Süel, "Bu sektörde başa güreştiğimizi vurgulamak istedik" dedi. 
     
'SUCUKLARIM HELAL OLSUN'      MEHMET NİLKALI DHA 

     Kayseri'de fanatik Beşiktaşlı, Mehmet İpek 32 , siyah-beyaz sucuk yaptırdı. İpek sucuklarının, beyazını iç yağdan, siyahını gıda boyasıyla renklendirip fırınlattı ve şunları söyledi "Beşiktaş'a pastırma ve sucuklar helal olsun. Gelecek yıl da şampiyon olursak siyah beyaz pastırma yaptıracağım." 
     
HER YERDE KARTAL      GÖKHAN DANACI DHA 

     Ankaralı berber Sezai Kara, Kartal motifli saç modelini pek çok cesur Beşiktaşlı da uygulama imk nı buldu Konyalı simitçi Hasan Güven 47 da şampiyonluğa özel simit ve poğaça yaptırdı. 
     
BOŞ VER İTİRAZI SALLA GÖBECİĞİ      ANTALYA DHA 

     Eurovision'da Sertab Erener'in yorumuyla Türkiye'yi zafere ulaştıran 'Every Way That I Can' adlı şarkısı şimdiden hit oldu. Birinci olamayan Rus grup t.A.T.u sonuca itiraz edeceğini açıklayadursun, Antalya'da Rus turistler bu şarkıyla 'coştu'. 
     
İdrar torbasını atmak isterken düştü öldü      ANKARA Milliyet 

     Ankara Şehirlerarası Terminal İşletmesi'nde AŞTİ Denizkızı firmasına ait bir otobüsün sahibi, araç içinde poşete yaptığı idrarını dışarı atmak isterken düşerek yaşamını kaybetti. Savcılık ise otobüsü durdurmayan şoföre dava açtı. 
     19 Mayıs'ta Mersin'den Ankara'ya getirdiği yolcuları indiren otobüs, perona hareket etti. Bu sırada otobüste bulunan aracın sahiplerinden Ahmet Güler, bir poşete idrarını yaptı ve poşeti butonla açtığı arka kapıdan atmak isterken düşüp yaşamını yitirdi. Şoför İrfan Yılmaz'ın ise aracı durdurmayıp, tedbirsizlik ve dikkatsizlik sonucu Güler'in ölümüne neden olduğu ileri sürülerek, TCK'nın 455. maddesi uyarınca 2 yıldan 5 yıla kadar hapsi istendi. 
     

</TEXT>
</DOC>
