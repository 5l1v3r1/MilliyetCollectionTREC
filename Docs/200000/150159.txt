<DOC>
<DOCNO> 150159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun20.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna internetteki hayranlarına kızdı.. 
</HEADLINE>
<TEXT>

     Pop şarkıcısı Madonna, internet ortamında şarkılarını yasadışı kopyalayan hayranlarına ''Siz ne yaptığınızı sanıyorsunuz '' diyerek kızdı. 
     Ünlü pop yıldızının son albümü ''American Life'' daha mağazaların raflarına koyulmadan, şarkıları Kazaa gibi internet hizmeti veren şirketler tarafından dünyanın dört bir yanına ulaştı. 
     ''American Life'' albümü, 22 Nisan'da piyasaya çıkacak. 
     Öte yandan, Warner Music Group şirketi hafta başında internet şirketlerine, Madonna'nın daha önceki albümlerinin tamamını abonelerine ulaştırabileceklerini duyurdu. 
     Ancak Los Angeles Times gazetesinde yer alan habere göre, internette müzik yayını yapan şirketlerin çoğu, albümlerin tamamını yayınlayacak donanıma sahip değil. 
     Korsan ürünlerle mücadele eden müzik endüstrisi, karmaşık bir durumla karşı karşıya bulunuyor. Birçok sanatçı, Pressplay, Musicnet ve Listen.com gibi şirketlerin yasal yayınlar yapmalarını desteklemelerine rağmen, eserlerinin internet ortamında yayınlanmasına tereddütlü yaklaşıyor. 
     

     
</TEXT>
</DOC>
