<DOC>
<DOCNO> 160641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/ekonomi/eko01.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti Başbakan'la görüşecek 
</HEADLINE>
<TEXT>

Merkez Bankası Başkanı Başbakan Erdoğan'a para politikaları hakkında bilgi verecek 
     EKONOMİ SERVİSİ 

     Hükümet ve bir grup işadamı tarafından 'faiz ve kur' konusunda eleştirilere maruz kalan Merkez Bankası Başkanı Süreyya Serdengeçti Başbakan Tayyip Erdoğan ile görüşecek. 
     Geçen hafta Maliye Bakanı Kemal Unakıtan ile görüşen Serdengecti para politikaları ve bütçe gerçekleşmelerinin ele alındığı bu toplantının verimli geçmesinin ardından şimdi de Başbakan'la bir araya gelecek. Görüşme dün yapılacaktı. Ancak her iki tarafında yoğun işleri sebebiyle bu görüşmenin bir iki gün içinde yapılmasına karar verildi. Serdengeçti'nin görüşmede faiz ve kur konulardaki hassas dengeyi anlatacağı bildiriliyor. Öte yandan Merkez Bankası'nın faiz indirimi konusunda nihai bir karara varmadı. Merkez Bankası bugün açıklanacak enflasyon sonuçları, beklenti anketleri, bütçe ve para politikaları sonuçları ile IMF programındaki gidişe bakarak bu kararı alacağı belirtiliyor. 
     
     Babacan İzole olmayın 
     Bu arada Devlet Bakanı Ali Babacan, dün düzenlediği basın toplantısında bir soru üzerine Merkez Bankası'nın bağımsız olduğunu belirterek, "Ancak çalışmalarını izole edilmiş şekilde yürütmemesi gerekir" dedi. Babacan, "Fiyat istikrarı önemli ancak fiyat istikrarının yanı sıra diğer hedeflerin de göz önünde bulundurulması son derece doğal" dedi. 
     Sanayi Bakanı Ali Coşkun ise "Merkez Bankası, iktidara geldiğimizde Bakanlar Kurulu'na brifing verdi. Görüşlerimizi bildirdik. Gerekli hassasiyeti göstermedi"dedi. 
     
İhracatçı Serdengeçti ambulans şoförü gibi      Türkiye İhracatçılar Meclisi TİM çatısındaki ihraçatçı birlikleri başkanları, ihracat rakamlarının açıklandığı basın toplantısında kurdan yakındı. 
     TİM Başkanı Oğuz Satıcı martta 1 milyon 740 binden dolar bozdurarak Hazine bonosu alan birisinin dolar bazında yüzde 26 kazandığını belirterek şöyle dedi 
     
     Abanarak kar ediyorlar 
     "Bu arkadaşların bonolarının günü gelip düşük kurdan tekrar dolara dönüp, kurlar yükseldiğinde bozdurarak, abana abana bu ülkeyi taciz etmesine izin veremeyiz." İstanbul Tekstil ve Hammaddeleri İhracatçıları Birliği Başkan Vekili İsmail Gülle de ihracatçının kur nedeniyle kan kaybettiği belirtip, "Beklenen ambulans şoförü Serdengeçti. Bu trafikte gelmesi zaman alacak" dedi. 
     

</TEXT>
</DOC>
