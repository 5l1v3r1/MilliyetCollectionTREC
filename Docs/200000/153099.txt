<DOC>
<DOCNO> 153099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/dunya/dun01.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı din adamlarının fetvası 
</HEADLINE>
<TEXT>
'Amerikalıya yardım caizdir' 
     NAMIK DURUKAN Kerkük 

     Iraklı 80 kadar din adamı, bazı İslami örgütlerin "ABD askerine yardım günahtır" yönündeki propagandaları üzerine harekete geçti. Kerkük Camii'nde bir araya gelen, aralarında Türkmen ve Arapların da bulunduğu din adamları, ABD askerine yardımın caiz olduğuna ilişkin fetva yayımlama kararı aldı. 
     Erbil'deki yerel Kürt Parlamentosu'nun üyesi Melle Muhammed Emin Çemçemali'nin yönettiği toplantıda, "Hz. Muhammed'in de, Habeş'teki Hıristiyanlarla görüştüğü ve işbirliği yaptığı" belirtildi. ABD askerinin, kendilerini bir diktatörden kurtarmak için bölgeye geldiğini savunan Çemçemali, şöyle konuştu 
     "Şimdi niçin ABD askerine yardımcı olmayalım Onlar bizi kurtarmak için geldi. Onlara yardımcı olmak dinen de caiz. Hepimiz Kuran'ı biliyoruz. İslam şeriatı yolundan gidiyoruz. ABD askerine yardım etmek, günah ve haram değil. Güç birliği yapalım ve bir araya gelip yeni Irak'ın yaratılmasına, İslam'ı unutmadan katkı sunalım. İslamda ayrımcılık yoktur. Arap, Kürt, Türkmen birlikte hareket edelim, din adına kardeşliğimizi pekiştirelim." 
     Din adamları da, halka ABD askerlerine yardım etmeleri ve zorluk çıkarmamaları konusunda fetva vereceklerini belirtti. Bu konuda cuma namazında hutbe verilmesi de karara bağlandı. 
     


DÜNYA 












</TEXT>
</DOC>
