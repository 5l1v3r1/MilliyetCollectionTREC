<DOC>
<DOCNO> 150532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sontur06.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanlığı'nın verdiği burs miktarı yükseltildi... 
</HEADLINE>
<TEXT>

     Milli Eğitim Bakanlığı'nca MEB , üniversitelerin öğretmenlik ile ilgili bölümlerinde okuyan öğrencilere verilen burs miktarı, aylık 45 milyon liradan 60 milyon liraya yükseltildi. 
     Konuya ilişkin karar, Resmi Gazete'nin bugünkü sayısında yayımlanarak yürürlüğe girdi. 
     Buna göre, MEB adına öğretmen ve eğitim uzmanı yetiştiren yükseköğretim kurumlarında öğrenim yapan burslu öğrencilere 1 Ocak 2003 tarihinden geçerli olmak üzere aylık 60 milyon lira verilecek. Bursların artırılmasından doğan farklar da öğrencilere ödenecek. 
     MEB, Öğrenci Seçme Sınavı'nda öğretmenlikle ilgili bölümleri ilk 5 tercihi içinde yazan ve belirlenen bazı diğer koşulları taşıyan öğrencilere, öğrenimleri süresince burs sağlıyor. Burs verilecek öğrenciler için her yıl kontenjan belirleniyor. 
     





</TEXT>
</DOC>
