<DOC>
<DOCNO> 159679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun16.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Guardian Rumsfeld'in Irak'taki silahlarla ilgili sözleri kepazelik 
</HEADLINE>
<TEXT>

     İngiliz gazetesi Guardian, ABD Savunma Bakanı Donald Rumsfeld'in ''Irak'taki kitle imha silahları savaştan önce yok edilmiş olabilir'' şeklindeki sözlerini ''kepazelik'' olarak niteledi. 
     Gazetenin başyazarı, bugünkü makalesinde, ''Irak'ın sözde silahları ve Bağdat'ın terörizmle bağlantısı iddialarının masal olduğu ortaya çıktı'' ifadesini kullandı. 
     Başyazar, ''Amerikan savunma bakanının Irak'ın tonlarca silahı savaştan önce alelacele yok etmiş olabileceği yolundaki maruzatı, tam bir kepazelik. Rumsfeld seçimle gelmiş güvenilir bir siyasetçi olsaydı şimdi çoktan istifa etmişti'' diye yazdı. 
     Guardian yazarı, ''Irak'ın yasa dışı ve haksız istilasıyla bunun yarattığı kargaşanın, uluslararası müdahale fikrinin yararı ve hikmetine ilişkin ilkesel sorular sorulmasına neden olduğunu'' kaydetti ve İngiltere'nin de Başbakan Tony Blair ''sayesinde'' Irak'ta savaştığını belirtti. 

     
</TEXT>
</DOC>
