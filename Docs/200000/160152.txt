<DOC>
<DOCNO> 160152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun08.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da şeriat örgütleri kitle imha silahı elde etti mi 
</HEADLINE>
<TEXT>

     Hindistan'ın Pakistan'da faaliyet gösteren radikal silahlı İslamcı örgütlerin kitle imha silahı elde etmesinden endişe ettiği bildirildi. 
     Savunma Bakanlığı'nın Temmuz ayında parlamentoya sunmak üzere hazırladığı yıllık raporda, Pakistan'daki grupların kitle imha silahı elde etme olasılığının mümkün olduğu kaydedilerek, Yeni Delhi hükümetinin bu konudaki kaygılarının arttığı belirtildi. 
     Raporda, Pakistan hükümeti, sorunlu Keşmir bölgesindeki silahlı militanların terör saldırılarını durdurmak için çok az şey yapmakla da suçlandı. 
     Hindistan gazetelerinde ise İslamabad hükümetinin militanlardan, Keşmir'in Pakistan'a bağlı bölümünde bulunduğu ileri sürülen kamplarını kapatmasını istediği haberleri yer aldı. 
     Çok sayıda gazetenin birinci sayfasında çıkan haberlerde, İslamcı grupların liderlerinin, İslamabad hükümetinin Keşmir'deki kamplarını kapatmaları için kendilerine 31 Mayıs'a kadar süre tanıdığını söylediği bildirildi. 
     Rapor ve Hindistan gazetelerindeki yorumlarla ilgili olarak, Pakistan tarafı henüz açıklama yapmadı. 
     
</TEXT>
</DOC>
