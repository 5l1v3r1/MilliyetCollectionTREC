<DOC>
<DOCNO> 160371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sonspo01.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'dan teşvik primi iddiası.. 
</HEADLINE>
<TEXT>

     Altay Kulubü Başkanı Ahmet Taşpınar, İstanbulsporlu oyuncuların kendileriyle berabere kalma karşılığında ''teşvik primi'' aldığını öne sürdü. 
     Altay'ın İstanbulspor ile berabere kalarak 1. Süper Lig'den düşmesinin ardından Taşpınar bir TV kanalı ile yaptığı canlı bağlantıda rakiplerine ''teşvik primi'' verildiğini iddia etti. 
     Taşpınar şöyle dedi 
     ''- İstanbuspora ''teşvik primi'' verildi. Bunu biliyoruz. Bu üstelik berabere kalınması karşılığında verildi. Altay düşmedi, düşürüldü. Bursaspor'un Fenerbahçe ve Denizlispor maçlarına bakılsın. Elazığ, Diyarbakır maçına bakılsın. Bu görülür.'' Ahmet Taşpınar, bugün toplanan Futbol Federasyonu Olağan Mali Genel Kurulu öncesi gazetecilere yaptığı açıklamada, Bursaspor Kulübü Başkanı Erdoğan Bilenser'i İstanbulspor'a 500 milyar lira teşvik primi gönderdiğini iddia ederek, şöyle konuştu 
     ''Son haftalarda birbirini ilgilendiren maçların adil olması gerekir. Ama bakıyorsunuz Gençlerbirliği, Bursaspor karşısına 11 futbolcusundan yoksun çıkıyor. Zira Elazığspor'un rakibi de öyle. Ancak İstanbulspor'un bizim karşımızda sergilediği futbolsa adeta düşmeme mücadelesi yapan bir takımın mücadelesini andırıyordu. Dün İstanbulspor, yapması gerekeni yaptı. Keşke diğer takımlar da bunu yapsalar da eşit şekilde mücadele olsaydı, biz düşseydik de önemli değildi. Ancak mücadele eşit olmadı. Bursaspor Kulübü Başkanı Erdoğan Bilenser, İstanbulspor'a 500 milyar lira teşvik primi gönderdi ve bu olaydan da Futbol Federasyonu Yönetim Kurulu Üyesi Levent Kızıl'ın haberi vardı.'' 
     
     TAŞPINAR'DAN CELAL DOĞAN'A KIRMIZI KART 

     Taşpınar, Futbol Federasyonu'nun olağan mali genel kurulunda divan başkanlığına seçilen Gaziantep Büyükşehir Belediyesi ve Gaziantepspor Kulübü Başkanı Celal Doğan'a, oturduğu yerden cebindeki kırmızı kartı çıkararak tepki gösterdi. 
     Taşpınar, ''Altay Kulübü dolarak son haftalarda yaşanan şike ve teşvik primi olayları nedeniyle Celal Doğan'a tepkiliyiz'' diyerek, bu nedenle divan başkanlığına seçilmesini de kırmızı kart göstererek protesto ettiklerini söyledi. 
     

     
</TEXT>
</DOC>
