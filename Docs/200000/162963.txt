<DOC>
<DOCNO> 162963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/soneko43.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri haftanın son işlem gününde ortalama yüzde 2.14 değer kazandı. 
     Borsa, Enerji ve Tabii Kaynaklar Bakanlığı'nın, Uzan Grubu şirketleri Çukurova Elektrik ile Kepez Elektrik'in imtiyaz sözleşmelerini iptal ettiği açıklamasının tedirginliğini üzerinden attı. 
     İstanbul Menkul Kıymetler Borsası İMKB Ulusal 100 endeksi, 1. seansta 48.29 puan artışla 10,7.48 puana yükseldi. 
     2. seansta da artan tepki alımlarına bağlı yükselişini sürdüren endeks, 176.37 puan artışla 10,713.85 puandan haftayı tamamladı. 
     Borsa'da, endeks günlük bazda ise 224.66 puan ve yüzde 2.14 yükseldi. 
     Hisse senetleri piyasasında günlük işlem hacmi 310 trilyon 744 milyar 580 milyon lira olarak gerçekleşti. 
     
     DÖVİZ 
     Kapalıçarşı'da dün 1 milyon 419 bin liradan kapanan dolar, güne aynı fiyatla, 1 milyon 666 bin liradan kapanan Euro, 1 milyon 668 bin liradan başladı. 
     Piyasa kapanışında doların satış fiyatı 1 milyon 420 bin lira, Euro'nun satış fiyatı 1 milyon 672 bin lira oldu. 
     Merkez Bankası, doların bugünkü efektif kurunu alışta 1 milyon 407 bin 572 lira, satışta ise 1 milyon 417 bin 475 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 2 bin 885 lira, satışta ise 2 bin 905 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 7 Temmuz 2004 vadeli bugün valörlü tahvilin bileşik faizi dünkü kapanışa göre 0.64 puan yükseldi. 
     Piyasa kapanışında bu kağıdın aynı gün valörlü işlemlerinin basit getirisi yüzde 50.09, bileşik getirisi ise yüzde 49.36 olarak gerçekleşti. 
     İMKB Tahvil ve Bono Piyasası Repo Pazarı'nda, üç günlük faiz ortalama yüzde 38.32 olarak belirlendi. 
     Bankalararası TL interbankında da gecelik faiz oranı, ortalama yüzde 38.00 oldu. 
     
</TEXT>
</DOC>
