<DOC>
<DOCNO> 154500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/guncel/gun05.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ekibin işi böbrekler 
</HEADLINE>
<TEXT>

     SERHAT OĞUZ 

     Enkaz altından çıkarılan çocukların hayata döndürülmesinde Kocaeli Yüksek Öğrenim Arama Kurtarma Derneği KYÖAKD üyeleri de önemli rol oynadı. Uzun süre enkaz altında kalanların böbreklerinin iflas etmesine neden olan "crush sendromu"na karşı mücadele eden KYÖAKD, 30 kişilik ekibiyle yaralı çocuklara enkaz altında ilk müdahaleyi yaptı. Ekibin lideri doktor Hakan Tartan şunları söyledi "Travma bölgesinde oluşan miyoglobil madde böbreklerdeki süzme cisimciklerine zarar veriyor ve böbrek yetmezliği oluşuyor. Bu da enkaz altında kalma süresine göre ölüme neden olabilir." 
     
     ÖLÜM TEHLİKESİ VAR 
     Tartan sözlerini şöyle sürdürdü "Serum verip çocukları idrarını boşalttırarak enkazdan çıkardık. Böylece böbrekleri çalıştı. Bu işlem yapılmadan çocuk hareket ederse böbrekleri zarar görebilir. Diğer ekipler bunu anlamakta zorlandı. Her şeye rağmen 10'a yakın çocuğa müdahale ettik." 
     

</TEXT>
</DOC>
