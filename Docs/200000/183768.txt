<DOC>
<DOCNO> 183768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sonspo10.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor 1 - Çaykur Rizespor 1 
</HEADLINE>
<TEXT>

     Birinci Süper Futbol Ligi'ndeki karşılaşmada Elazığspor, evinde Çaykur Rizespor ile 1-1 berabere kaldı. 
     Az sayıda taraftarın izlediği karşılaşmada Elazığspor, rakibine oranla maça daha hızlı başlamasına karşın ilk yarıyı yenik kapamadan kurtulamadı. 
     4. dakikada Hacı Arif'in ceza alanına gönderdiği topu alan Da Silva, bekletmeden ceza alanındaki Czinege gönderdi. Bu futbolcunun vuruşunda, top kale direğinin üstünden auta çıktı. 
     13. dakikada Çaykur Rizespor'un sol kanattan geliştirdiği atakta, topla buluşan Zafer'in ceza alanı içinden çektiği şutta top, kale direğinden döndü. Dönen topu savunma oyuncuları uzaklaştırdı. 
     15. dakikada Hacı Arif'e yapılan faulden kazanılan serbest vuruşu kullanan Da Silva'nın ortaladığı topa Bekir kafayı vurdu. Meşin yuvarlak kaleci Kerem'de kaldı. 
     33. dakikada Czinege'nin gönderdiği topu Cem Yanık karşıladı. Cem Yanık'ın kaleye gönderdiği top kaleciden dönünce meşin yuvarlakla bu kez Czinege yeniden buluştu. Czinege'nin şutunda, top az farkla kale direğinin köşesinden auta çıktı. 
     35. dakikada Elazığspor'un kazandığı serbest vuruşta, Da Silva'nın doğrudan kaleye gönderdiği topu kaleci Kerem yumruklayarak taca attı. 
     36. dakikada Çaykur Rizespor'un golü geldi. Zafer'in sağ kanattan ceza alanına gönderdiği topla buluşan Okan, kafa vuruşuyla meşin yuvarlağı Elazığspor kalesine gönderdi 1-0. 
     Bu dakikadan sonra her iki takımın geliştirdiği ataklardan sonuç çıkmayınca, konuk Çaykur Rizespor karşılaşmanın ilk yarısını 1-0 önde kapadı. 
     
     İKİNCİ YARI... 

     52. dakikada Çaykur Rizespor ceza alanında karambol oluştu. Karambolde topla buluşan Effa'nın vuruşunda, meşin yuvarlak yan direkten döndü. Dönen top, savunma oyuncuları tarafından kornere gönderilerek uzaklaştırıldı. 
     55. dakikada Gürol, orta alandan aldığı topu rakip ceza alanına dek getirdi. Kaleciyle karşı karşıya kalan Gürol'un yerden vuruşunda, kaleci Orkun topu güçlükle kontrol etti. 
     70. dakikada Cem Yanık'ın sol kanattan ortaladığı topla ceza alanında buluşan Da Silva'ın vuruşunda, meşin yuvarlak yan direğe çarparak auta çıktı. 
     82. dakikada Victoria, orta alandan aldığı topu rakip ceza alanına dek sürdü. Bu oyuncunun savunma oyuncularını da geçtikten sonra attığı sert şutta, kaleci Orkun uzanarak mutlak bir golü önledi. 
     90. dakikada Elazığspor'un beraberlik golü geldi. Bu dakikada Da Silva'nın kullandığı serbest vuruşta top, ceza alanı içinde Hacı Arif'in önüne düştü. Hacı Arif'in doğrudan kaleye vuruşunda, meşin yuvarlak kalecinin yanından filelerle buluştu 1-1. 
     Karşılaşma bu skorla sonuçlandı. 
     

ELAZIĞSPOR 1 - ÇAYKUR RİZESPOR 1 Stat Atatürk Hakemler Orhan Erdemir xxx, Alpaslan Dedeş xxx, Orkun Aktaş xxx Elazığspor König x Dk. 31 Orkun xx , Hacı Arif xx, Ümit xx, Eren xx, Bekir x Dk. 46 Abdullah xx , Sedat xx Dk. 69 Mehmet Deliorman xx , Czinege xx, Da Silva xx, Ramazan xx, Cem xx, Effa x Çaykur Rizespor Kerem xx, Ali Eren xx, Mustafa xx, Ahmet xx, Zafer xx Dk. 77 Tetteh x , Okan xx Dk. 63 Fahri xx , Serkan xx Dk. 88 Uğurtan , Murat xx, Sedlak xx, Victoria xx, Gürol xx Gol Dk. 36 Okan, Dk. 90 Hacı Arif Sarı Kartlar Dk. 18 Murat, Dk. 58 Okan Çaykur Rizespor , Dk. 75 Cem Yanık Elazığspor      
</TEXT>
</DOC>
