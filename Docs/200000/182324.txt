<DOC>
<DOCNO> 182324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/dunya/dun02.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç euroya 'hayır' dedi 
</HEADLINE>
<TEXT>

      İRFAN KURTULMUŞ Kopenhag 

   
   İsveçliler, dünkü euro referandumunda 1873'ten beri kullandıkları "kron"u tercih etmelerinden ziyade, önceki gün medyada yer alan euro savunucusu Dışişleri Bakanı Anna Lindh'in katilinin yüzü kapatılmış fotoğrafı ile ilgilendiler. Polis, dün yüzde 56 oyla "euroya hayır" sonucunun açıklanmasından bir süre önce katilin yüzünü gösteren normal fotoğraflarını yayımladı ve saldırganla ilgili daha çok bilgiye ihtiyaçları olduğunu duyurdu. Polis dün sabah da katilin kesin bu şahıs olduğunu açıkladı. Stockholm polisi, Lindh'in bıçaklı saldırıya uğradığı yerde Lindh'e ait olmayan kan izleri buldu. Bunun da katilin bıçak darbelerini vururken yaralandığının işareti olduğu belirtildi. Katilin bıçak üzerindeki genetik kodunun DNA izini tespit etmek için bıçağı incelemek amacıyla İngiltere'ye gönderileceği bildirildi. 
   
   
</TEXT>
</DOC>
