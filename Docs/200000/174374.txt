<DOC>
<DOCNO> 174374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/guncel/gun06.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecekondu bile daha pahalı... 
</HEADLINE>
<TEXT>

      
   Mülkiyeti Eyüp Belediyesi'ne ait olan Sultan Center İş Merkezi içindeki 2 bin metrekarelik boş işyeri 22 Ekim 2002'de 10 yıllığına 320 milyon kira bedeliyle Gülüm Gıda Tur. San. ve Dış Tic. LTD. ŞTİ.'ye kiralandı. 
   Ardından, içinde erkek - kadın çalışma salonları, duşlar, masaj, sauna, kafe ve bar bulunan "Sporyum GYM Kültür Merkezi" isimli spor merkezi faaliyete geçti. Spor merkezinin gelirinin aylık 10 - 15 milyar lirayı bulduğu tahmin ediliyor. Aynı iş merkezinin giriş katında bulunan A G Süper Market ise Sporyum ile aynı büyüklükte olmasına rağmen emlakçı tarafından aylık 5 milyara kiraya verildi. Eyüp Belediye Başkanı Ahmet Genç'in koruması Muharrem Altıner de, burada Uzakdoğu sporları dersi veriyor. Aynı zamanda da Altıner'in "Sporyum"un işletme müdürü olduğu iddia ediliyor. Belediye Başkanı Genç ise, işletmecinin 350 milyar lira masraf ettiğini savundu. 
   
   
</TEXT>
</DOC>
