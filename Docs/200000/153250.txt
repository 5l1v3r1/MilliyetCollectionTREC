<DOC>
<DOCNO> 153250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/soneko19.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak petrolü fiyatları düşürecek... 
</HEADLINE>
<TEXT>

     Petrol piyasası uzmanlarına göre, Irak'ın petrol endüstrisinin tam kapasite çalışması, uluslararası petrol fiyatlarının düşmesine neden olacak. 
     Uzmanlar, Irak'ın yeniden yapılanma süreci içinde, finansman ihtiyacını karşılamak amacıyla yapılacak olan petrol üretiminin, dünyanın önde gelen petrol ihracatçılarını zorlayacağını da vurguluyorlar. 
     Savaştan sonraki ilk petrol pompalaması, geçen Çarşamba günü başladı ve buradan pompalanan petrol, Basra'daki rafinerilere akıyor. 
     Irak'ın, savaştan önce, günlük 2.8 milyon varil olan ham petrol üretimini, yine aynı düzeye çıkartabilmek için 600 milyon doların gerektiği belirtilirken, Irak'ın, gelecek beş yıl içinde, petrolden 20 milyar dolar kazanacağı hesaplanıyor. 
     




</TEXT>
</DOC>
