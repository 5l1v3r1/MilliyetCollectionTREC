<DOC>
<DOCNO> 169452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/spor/bbas.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İBO ARAMIZDA 
</HEADLINE>
<TEXT>

Üç yıldır basketbol yaşamını Yunanistan’da sürdüren İbrahim Kutluay, Ülkerspor ile dört yıllık sözleşme imzaladı. Milli oyuncunun bu transferden 4 milyon 700 bin dolar alacağı açıklandı 
     Reklamlara çıkacak 
     ÜLKERSPOR’A transfer olan milli basketbolcu İbrahim Kutluay, dün 4 yıllık resmi sözleşmeye imza attı. Geçen yıl Panathinaikos’da forma giyen Kutluay’ın, Ataköy Crowne Plaza Oteli’ndeki imza töreninde Ülkerspor Başkanı Orhan Özokur ile Genel Müdürü Lütfi Arıboğan da hazır bulundu. Ülker’in reklam kampanyalarında da yer alacak olan yıldız basketbolcu, dört yıl için 4 milyon 700 bin dolar transfer ücreti alacak ve 10 numaralı formayı giyecek. 
     
     Zaferler yakın’ 
     ÜÇ yıllık aradan sonra Ülkerspor ile Türkiye Ligi’ne yeniden dönmekten dolayı mutlu olduğunu belirten Kutluay, "Türkiye’de ve Avrupa’da önemli başarılara imza atacağız. Takım arkadaşlarımla birlikte Ülkerspor’u zaferlere taşıyacağımıza inanıyorum" diye konuştu. Başkan Özokur da Ülkerspor kadar Türk basketbolunun da İbrahim’e ihtiyacı olduğunu ifade ederek, "İbrahim’in tercihinin yeni kuşaklar için önemli bir mesaj olduğu kanaatindeyim" dedi. 
     
Potada dev start      BASKETBOLDA 2003 - 2004 sezonu fikstürü, İstanbul’da dün çekildi. Federasyon yetkililerinin yanı sıra kulüp temsilcilerinin de hazır bulunduğu Abdi İpekçi Salonu’ndaki fikstür çekimi sonunda ilk hafta ezeli rakipler Galatasaray ile Fenerbahçe birbirleriyle eşleşti. 11 Ekim’de başlayacak lig, 11 Nisan’da tamamlanacak. Play - off maçları da 21 Nisan’da start alacak. Bu arada Efes Pilsen ile Ülkerspor arasındaki Cumhurbaşkanlığı Kupası maçının da 1 Ekim’de yapılacağı açıklandı. 
     
     İlk hafta programı 
     Ülkerspor - Oyak Renault 
     Darüşşafaka - Büyük Kolej 
     İTÜ - Tekel Spor 
     Galatasaray - Fenerbahçe 
     Tuborg Pilsener - Pınar Karşıyaka 
     Türk Telekom - Beşiktaş 
     TOFAŞ - Efes Pilsen 
     

</TEXT>
</DOC>
