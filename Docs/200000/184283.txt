<DOC>
<DOCNO> 184283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun03.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette porno yayılıyor... 
</HEADLINE>
<TEXT>

     İnternette pornografi çığ gibi büyüyor. Porno sitelerinin sayısı, beş yılda yüzde 1800 artarak 260 milyona yükseldi. 
     Merkezi ABD'nin Seattle kentinde bulunan internet güvenlik şirketi N2H2'nin yürüttüğü araştırma, örneğin sadece Google arama motorunda İngilizce porno anlamına gelen ''porn'' sözcüğüyle yapılan bir aramada 80 milyon, ''xxx'' yazarak yapılan aramada da 76 milyon müstehcen sayfa bulunduğunu gösterdi. 
     N2H2, bazı sitelerin isimlerinin de, cinsel içeriği bulunmayan sitelere girmeye çalışan internet kullanıcılarının yapabilecekleri yazım hatalarından yararlanmaya yönelik olarak tasarlandığını belirledi. 
     Araştırmada, ABD Adalet Bakanlığı'nın, bu nedenle örneğin çocuk programı Teletubbies'in adından yararlanılan Teltubbies.com gibi bazı porno siteleri aleyhinde kovuşturma açtığı hatırlatıldı. 
     
</TEXT>
</DOC>
