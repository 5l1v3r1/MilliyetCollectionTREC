<DOC>
<DOCNO> 186106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/guncel/gun01.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'deki deprem konutları yıkılıyor... 
</HEADLINE>
<TEXT>

      
   Bingöl Belediyesi, 177 kişinin öldüğü 1 Mayıs'taki depremin ardından, Başbakan Recep Tayyip Erdoğan'ın temelini attığı ve Toplu Konut İdaresi'nce TOKİ inşaatına başlanan konutlar için aldığı yıkım kararını müteahhitlere tebliğ etti. Belediye Encümeni, Erdoğan'ın 18 Temmuz'da temelini attığı 2016 konutun kaçak ve ruhsatsız olduğu gerekçesiyle yıkımına, 4 Eylül'de karar verdi. Belediye Başkanı Feyzullah Karaaslan, Köy Afet Konutları'nın yapıldığı semtin belediyenin imar planı içinde olduğunu belirterek, şunları söyledi "Depremde hasar gören köylerde olması gereken Köy Afet Konutları il merkezine yapılıyor. Konutlar, belediyeden görüş ve ruhsat alınmadan isale hattı, drenaj kanalının geçtiği güzerg h üzerine kuruldu. Bir ay önce inşaatın durdurulması ve ruhsat çıkarılması için gerekli uyarılarda bulunduk. Ancak, geçen süreye rağmen ruhsat çıkartılmadı. Biz de yetkimizi kullanacağız." 
   
   
</TEXT>
</DOC>
