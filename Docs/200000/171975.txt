<DOC>
<DOCNO> 171975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sonspo11.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ilk çalışmasını yaptı... 
</HEADLINE>
<TEXT>

     Yeni sezon hazırlıkları için, önceki gün Avusturya'da kampa giren Beşiktaş, kamp yaptığı Steirmarkt eyaletindeki Loipersdorf köyünde bu sabah ilk antrenmanını yaptı. 
     Rapid Wien ile dün akşam oynadığı Avusturya'daki ilk hazırlık maçından sonra karayolu ile Loipersdorf köyüne giden Beşiktaş, buradaki ikinci çalışmasını, akşam saatlerinde, kaldığı İntercontinental Otel yakınındaki sahada gerçekleştirecek. 
     Bu arada Raid Wien maçının ikinci devresinde belinden sakatlanan kaleci Ramazan'ın sağlık durumunun ciddiyetini koruduğu ve tedavisinin devam ettiği bildirildi. 
     Beşiktaş, kamp programı çerçevesinde 29 Temmuz Salı akşamı TSİ 19.00'da İngiltere'nin güçlü takımlarından Arsenal ile ikinci hazırlık maçını yapacak. 
     
</TEXT>
</DOC>
