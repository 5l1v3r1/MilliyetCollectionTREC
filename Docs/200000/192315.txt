<DOC>
<DOCNO> 192315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sontur28.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç'ın annesinin sağlık durumu ağırlaştı... 
</HEADLINE>
<TEXT>

     TBMM Başkanı Bülent Arınç'ın annesi Ayşe Sevdiye Arınç'ın durumunun ağırlaştığı bildirildi. 
     TBMM Başkanlığı İletişim Ofisi'nden yapılan açıklamaya göre, Bursa Ali Osman Sönmez Hastanesi Başhekimi Doç.Dr. Sedat Demir, Ayşe Sevdiye Arınç'ın kritik bir döneme girdiğini ve son müdahalelerin yapıldığını ifade etti. 
     Açıklamaya göre, anne Arınç'ın kanındaki üre oranının artması üzerine Uludağ Üniversitesi Tıp Fakültesi'ne kaldırılarak masa başı diyaliz makinasına bağlandı. Kandaki üre oranın düşmesi için anne Arınç'ın iki gün diyaliz makinasında kalması öngörülüyor. 
     TBMM Başkanı Bülent Arınç ve ailesinin Uludağ Üniversitesi'nde beklediği kaydedildi. 
     
</TEXT>
</DOC>
