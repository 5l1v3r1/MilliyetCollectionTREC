<DOC>
<DOCNO> 177641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yazar/pulur.html </URL>
<DATE> 2003/08/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İktidar şik yet etmez, yapar... 
</HEADLINE>
<TEXT>

   
   Hani duyar duymaz, okur okumaz "Getirin şunun altını biz de imzalayalım" denilen konuşmalar, yazılar vardır. 
   Eğer "doğru" söylenmişse, tespit doğru yapılmışsa söyleyenin, ya da yazanın kim olduğu önemli değildir. 
   Siyasi görüşleriniz uzlaşmasa da, dünyaya bakışınız değişik olsa da, yine buluşacağınız, ortaklaşa paylaşacağınız "asgari müşterek"ler vardır. 
   Hep şu örneği vermişizdir, bir kahvede oturuyorsunuz, çocuk topa vurdu, top geldi camı kırdı, hiç anlaşamadığınız biri "Çocuk topa vurdu, cam kırıldı" derse, siz, buna karşı mı çıkacaksınız, hayır mı diyeceksiniz 
   
   ADALET Bakanı Cemil Çiçek'in geçen gün söylediklerini biz bu ölçüyle değerlendiriyor, "altını imzalamaya hazırız " diyoruz. 
   "Ufacık bir şey çalanı devlet yakalıyor, soluna bir jandarma sağına bir jandarma, yargıya çıkarıyor, içeri tıkıyor. Büyük vurgunları yapanlara aynı hassasiyet gösterilmiyor. Bu kadar bankanın soyulduğu kesin olmasına rağmen içeride yatan bir tane bankacı kalmadı... 
   Acaba yargı mensupları mı yargılama yapmıyor, ya da devletin ilgili birimleri mi, ya da gırtlağına kadar pisliğe batmış bilirkişiler mi engelliyor " 
   Bu sözlerin altına imzanızı atmaz mısınız 
   
   "BU yıl bütçede, 66 katrilyon lira faiz ödemelerine ayrıldı. Bunu bu bankalar yaptı, soyanlar ortada. Bunların yatları, katları duruyor, lüks içinde yaşıyorlar. Biz de bu soysuzlukların bedelini maaşlarımızdan, vergilerimizden ödemeye devam ediyoruz." 
   Bunun da altına imzanızı atmaz mısınız 
   
   ADALET Bakanı'nın o konuşmasının hangi satırının altına imzanızı atmazsınız ki 
   Üstelik, Adalet Bakanı'nın partisiyle, partinin görüşleriyle ve bazı uygulamalarıyla uzaktan yakından bir ilginiz olmasa da... 
   
   LAKiN, bu madalyonun bir yüzü, bir de ikinci yüzü var... 
   Sayın Bakan'ın bu sözlerini herhangi bir muhalefet milletvekili de, Bütçe Komisyonu'nda, ya da Adalet Komisyonu'nda söyleyebilir. 
   Ne olur söylerse 
   Çoğu kez söylediğiyle kalır, ya da tutanaklara geçer. Ama Adalet Bakanı bu, söyledi mi "O halde yapın " derler 
   "Bu söylediklerinizin gereği neyse onu yapın " 
   Çünkü siz iktidarsınız, iktidar sahipleri, muktedir olmalıdır. 
   Demokrasilerde iktidarların şikayet hakkı yoktur, görev borcu vardır. 
   Koskoca üniversiteyi, hallaç pamuğu gibi atmaya hazırlanan bir iktidar üç - beş "haramzade"yle başa çıkamayacak mı 
   Eskiler, başa çıkamadılar, gittiler. 
   Çünkü onlar "laf ile dünyaya nizamat vermeye" çalıştılar ama "bin türlü teseyyüp vardı hanelerinde..." 
   
      
   
</TEXT>
</DOC>
