<DOC>
<DOCNO> 176290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sondun11.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bir rekor 110 derece sıcakta 17 dakika kaldı... 
</HEADLINE>
<TEXT>

     İsveçli Anders Mellert 35 , sıcaklığı 110 dereceye çıkan saunada 17 dakika 8 saniye kalarak saunada dayanıklılık rekorunu eline geçirdi. 
     İsveç basınındaki haberlere göre, İsveç dayanıklılık yarışmasında katılan Melkert, rekoru dün gece şampiyonanın yarı finalinde kırdı. 
     Eski rekor, 16 dakika 15 saniye ile Fin Timo Kaukonen'e aitti. Kaukonen, rekoru 2 Ağustos'ta kırmıştı. 
     Yarı finalde rekor kıran Mellert için finali kazanmak çok kolay oldu. Mellert, finalin 10. dakikasında rakiplerinin ayrılmasıyla saunada yalnız kaldı. 
     Mellert, Goeteborg Posten gazetesine yaptığı açıklamada, ''10 dakika sonra diğerleri, kahretsin, bu adam dün 7 dakika fazla kalmıştı diyerek yarışmadan çekildiler'' dedi. Bir vücut geliştirme salonunda çalışan Mellert, çok ileri gidilmemesi gerektiğini düşündüğünü, bu yüzden finalde kendi rekorunu kırmaya çalışmadığını belirtti. 
     Saunada dayanıklılık yarışmaları, doktorlarca eleştiriliyor. 
     
</TEXT>
</DOC>
