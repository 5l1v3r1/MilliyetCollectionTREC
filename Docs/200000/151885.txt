<DOC>
<DOCNO> 151885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo17.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma'nın hareketi Beşiktaş etik ve ahlakına uymadı... 
</HEADLINE>
<TEXT>

     Beşiktaş Kulübü İletişim Komitesi Başkanı Mete Düren, Fransız futbolcu Pascal Nouma'nın sözleşmesinin, siyah-beyazlı kulübün etik ve ahlak değerlerine uymadığı için fesh edildiğini söyledi. 
     Kulübün organize ettiği çocuk şenliğinde basın mensuplarının bu konudaki sorularını yanıtlayan Mete Düren, böyle bir davranışta bulunan futbolcunun siyah-beyazlı formayı taşımaya layık olmadığını vurguladı. 
     Bundan sonra sözleşmenin feshiyle ilgili olarak hukuksal bir sürecin başlayabileceğini ifade eden Düren, ''Nouma'nın sözleşmesini tek taraflı feshettik. Böyle bir davranışta bulunan futbolcu bu formayı taşımaya layık değil. Aynı hareketi başka bir futbolcu da yapsa cezası aynı olurdu'' diye konuştu. 
     





</TEXT>
</DOC>
