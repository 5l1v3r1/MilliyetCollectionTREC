<DOC>
<DOCNO> 151800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/yazar/asik.html </URL>
<DATE> 2003/04/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Haydi Anakent'e 
</HEADLINE>
<TEXT>

     Yurttaşlar da o bilinçle yarın Ali Müfit Gürtuna'nın kapısına dayanıyor. 
     Çünkü başka çare kalmadı. 
     Mesele malumunuz... Anakent Belediyesi'nin "İstanbul'a 550 Yeni Eser" adlı tanıtım kitabında Kadıköy trafiğinin Moda'dan geçecek bir sahil yoluyla bu kavşağa ve oradan Kalamış'a bağlanacağı yazılı. Büyükşehir Belediye Başkanı Gürtuna, yazılı belgelere rağmen Moda sahiline otoyol yapılmayacağını söylüyor. Moda'da mimarlar, mühendisler, öğretim üyeleri ve halkın oluşturduğu Semt Girişimi haftalardır Müfit Gürtuna'yla görüşmek, kendisinden doğrudan bilgi almak çabasında... Ne var ki Gürtuna randevu taleplerine yanıt vermiyor. Öte yanda Kurbağalıdere'deki kavşak inşaatı etrafı duman ederek sürüyor. 
     Moda Semt Girişimi son çare olarak yarın perşembe saat 11.00'de topluca İstanbul Anakent Belediyesi'ne gitme kararı aldı. Kavşak inşaatının durdurulması için toplanan binlerce imza Belediye'ye teslim edilecek. Gürtuna oralı olur mu 
     
     TBMM Başkanı Arınç, "Terörün ilacı dindir" demiş. Peki dinci terörün ilacı ne 
     
     Tarık Aziz'in yatak odasında viagra bulunmuş. Irak'ta kitle imha silahı dışında her şeyi buldular. 
     
     
Rabi'nin annesi...      Rabi, Columbia Üniversitesi'nde fizik bilginiydi... 1991'de Nobel Fizik Ödülü'nü kazandı... Nobel ödülünü aldığı zaman gazeteciler sormuşlar 
     - Sizi bu ödüle götüren en önemli faktör nedir, eğitiminizde en etkileyici kişi kim olmuştur 
     Ondan hocalarından birisinin adını vermesini beklemişler ama Rabi demiş ki 
     - Annemdi, çünkü ben ilkokuldayken her gün okuldan eve geldiğimde, iyi not aldın mı, öğretmenin sana aferin dedi mi, başarılı oldun mu, diye sormazdı.. Sorduğu sadece şuydu "Bugün derste iyi bir soru sordun mu " 
     
Müzelerde durum...      Kültür Bakanı Erkan Mumcu dün bu sütunda yayımlanan satırlara açıklık getirdi. Gönderdiği yazıda Kültür Bakanlığı'na bağlı Topkapı, Arkeoloji, Ayasofya gibi müzeler ile Beyazıt gibi kütüphanelerin yerel yönetimlere bağlanacağı yönündeki haberlerin doğru olmadığını bildirdi. 
     Mumcu, Kamu Yönetimi Temel Kanunu Tasarısı kapsamında yerel yönetimlere devri söz konusu olabilecek yerlerin taşrada il ve ilçelerdeki Yörük Ali Efe Müzesi, Mardin Derik Kütüphanesi, Pozantı Kütüphanesi, Alacahöyük Örenyeri gibi küçük ölçekli müze, kütüphane ve ören yerleri olduğunu kaydetti. 
     
Çocuk cumhuriyeti      23 Nisan Milli Egemenlik ve Çocuk Bayramı'nı bugün kutluyor, daha doğrusu baştan savıyoruz... Çocuklar birkaç dakikalığına büyüklerin koltuklarına oturtulacak, böylece büyükler çocuklara olan görevlerini yerine getirecek. Ertesi gün eski hamam eski tas... Bazı sorunlar hiç gündeme gelmeyecek... 
     - Eğitimi ezberci modelden araştırıcı - sorgulayıcı modele geçirmek... 
     - Çocukların yeteneklerini baştan keşfedip eğitimlerini ona göre yönlendirmek... 
     - Okul kütüphanelerini geliştirip düşünme ve araştırmaya dayalı çalışmayı geliştirmek. 
     - Çocukların yaşadıkları kenti ve ülkeyi tanımaları, kitap okumayı sevmeleri için programlar uygulamak... 
     Bu konular yine es geçilecek... 
     Profesör Talat Halman geçenlerde verdiği bir konferansta dedi ki 
     - Bundan 28 yıl önce benim kültür bakanlığım sırasında Kültür ve Milli Eğitim Bakanlığı'nın işbirliği ile gündüz okul saatleri içinde ilk ve ortaokul öğrencileri için etkinlikler düzenliyorduk. Bir okulun 800 öğrencisi devlet tiyatrosuna götürülüyor, bir başka okulun öğrencileri Cumhurbaşkanı Senfoni Orkestrası'na götürülüyor, sabah saat 10.00'da oda müziği dinliyorlardı. 
     Devlete hiçbir külfeti yoktu. Devlet tiyatrosu ve operasındaki atıl elemanları değerlendiriyorduk üstelik. Ne var ki bu uygulamadan sonradan vazgeçildi. Ayrıca çocuklar için eğitici fen merkezleri kurulabilir. Çok şeyler yapılabilir. Çocuk Cumhuriyeti kavramı üzerinde ısrarla duyuruyorum. Atatürk ve İnönü döneminde bu düşünülüyordu... Ama kaynaklar çok azdı... 
     Çocuklar için yapacak çok şey var. Pek çoğu parasız da yapılabilir. Bütün mesele uyanık, özgür düşünen, ufku geniş bir nesil yetiştirmeyi isteyip istememekte... 
     
     Irak'ta yapılan gösterilerde Şiiler "şeriat" istiyor... Kürt devletinden korkarken güneyde bir şeriat devleti kurulsun da görün... 
Mustafa Öncül 

     Halkın 11 milyar dolarını hortumlayan bankacılar h l yalılarda, malik nelerde yaşıyorlarmış. E, başka yerde uyku tutmaz... 







</TEXT>
</DOC>
