<DOC>
<DOCNO> 166148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/tv/ekran.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet zanlısı morg bekçisi 
</HEADLINE>
<TEXT>

Ewan McGregor’ın geceleri morgda çalışan bir hukuk öğrencisini, Nick Nolte’nin de dedektifi canlandırdığı "Gece Bekçisi" bir gerilim filmi 
     ALİN TAŞÇIYAN 

     Hem yakışıklılığı hem yeteneğiyle kısa sürede dünya sinemasının en gözde yıldızlarından biri haline geldi Ewan McGregor. İngiliz aktörü "Trainspotting"in istimi üstündeyken çevirdiği 1999 yapımı bir gerilim filminde izleyeceğiz bu akşam "Gece Bekçisi Nightwatch". Cinayetle suçlanan hukuk öğrencisi Martin Bells’i canlandıran McGregor’a filmde "cool" polis dedektifi rolünde Nick Nolte, kız arkadaşı rolünde Patricia Arquette ve sınıf arkadaşı rolünde Josh Brolin eşlik ediyor. 
     
     Korkutucu mek n 
     Kahramanımız Martin Bells, hayatını kazanmak için geceleri morgda çalışıyor ve ölülerin bulunduğu soğuk mekandaki çiğ, beyaz ışık dışında loş olan, ölülerle dolu bu mekan onu çok korkutuyor. Bu da yetmezmiş birbiri ardına gelişen olaylar sonucu polis Martin’i cinayet zanlısı olarak değerlendiriyor. Martin birinin ona tuzak kurduğunu ve onu delirtmek için uğraştığını düşünüyor... 
     "Geçe Bekçisi" yönetmen Ole Bornedal’in Danimarka’da gerçekleştirdiği "Nattevagen"in Hollywood’da star kadrosuyla yeniden yapılmış bir versiyonu. Bir gerilim filminin gerektirdiği sinematografiye sahip, konu da ilginç. Ama asıl cazibe odağı oyuncuları... 
     KANAL D 23.30 


Olaylar ve insanlar      Dumlupınar Belgeseli Dumlupınar denizaltısının batışının 50. yıldönümünde CNN TÜRK, şehitleri iki bölümlük belgeselle anıyor. "Son Söz Vatan Sağolsun" adlı ilk bölümde, denizaltıdan sağ kurtulan Em. Astsubay Hüseyin İnkaya, şehit yakınları, o günün tanıkları ve batıkta araştırma yapanlar konuşacaklar. CNN TÜRK 22.00 
     Atletin Adı Süreyya Ayhan Avrupa şampiyonu Süreyya Ayhan’ı anlatan belgesel Banu Avar imzasını taşıyor. Çekimleri İstanbul, Çankırı ve Erzurum’da gerçekleştirilen belgeselde ailesi, dostları ve yakınları tanıdıkları Süreyya Ayhan’ı anlatacak. TV8 21.00 
     
     
Ekonomi sohbeti, spor, müzik      Kafe Siyaset Ekonomiden Sorumlu Devlet Bakanı Ali Babacan konuk oluyor. CNN TÜRK 11.05 
     Adrenalin Sinemis Candemir’in sunduğu programda, ABD’de yapılan Skycoaster tanıtılacak. TRT 1 14.10 
     Tele Pazar Ali Kocatepe ve Nehir Erdoğan’ın sundukları programa Fuat Saka, Seda Üren ve İlhan Şeşen katılacak. TRT 1 15.30 
     Gece Gündüz-Özel H2000’in konuklarından Starsailor’la yapılan söyleşi, Madonna’nın yüzüne botoks yapılan sahnesiyle dikkat çeken son klibi yapımdan iki başlık. NTV 23.05 
     Brezilya Ligi Futbol tutkunları Guarani-Sao Paolo maçını geç de olsa izleyebilir. TV8 24.00 
     

</TEXT>
</DOC>
