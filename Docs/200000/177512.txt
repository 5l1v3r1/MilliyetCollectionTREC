<DOC>
<DOCNO> 177512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur21.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayılar susuzluktan bunaldı... 
</HEADLINE>
<TEXT>

     Zonguldak'ta uygulanan su kesintisi nedeniyle, Korkmaz Öztür Hayvanat Bahçesi'ndeki ayılar, havaların sıcak olması ve susuzluktan, bayılma noktasına geldi. 
     Milli Egemenlik Caddesi üzerindeki Korkmaz Öztür Hayvanat Bahçesi'nin Sahibi Arslan Öztür, gazetecilere, kette içmesuyu sağlayan Ulutam Barajı'ndaki su seviyesinin azalmasından dolayı uygulanan kesinti nedeniyle 3 gündür su alamadıkları için hayvanlara da yeterince veremediklerini söyledi. 
     Kış mevsiminin her ortamında rahatlıkla yaşayabilen ayıların sıcağa dayanıklı olmadıklarını belirten Öztür, ''Uygulanan kesinti nedeniyle 3 gündür su alamıyoruz. Belediye ve İtfaiye yetkililerinden yalvararak su istedik ama getirmediler. Ayılar susuzluktan çatlamak üzere'' diye konuştu. 
     Bu arada, basın mensuplarının, toplantıda olan Belediye Başkanı İsmail Eşref'e cep telefonuyla ulaşarak durumu anlatmaları üzerine gönderilen bir arasöz su, 3 ayıyı biraz olsun serinletti. 
     
</TEXT>
</DOC>
