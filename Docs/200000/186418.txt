<DOC>
<DOCNO> 186418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yazar/pulur.html </URL>
<DATE> 2003/10/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Adamlar yol haritasını çizmiş... 
</HEADLINE>
<TEXT>

   
   NE diyor Amerika "Sana 8.5 milyar dolar kredi açarım ama, benden habersiz Kuzey Irak'a adım atamazsın " 
   Niye bu şartı koşuyor 
   Çünkü PKK terörünün en şiddetli olduğu dönemlerde Türk ordusu, devletlerarası kurallara uyarak, Kuzey Irak'a giriyor, eşkıyanın kamplarını basıyordu. 
   Bundan sonra öyle şey yok 
   PKK adını "KADEK"e çeviren örgüt, Kuzey Irak'tan Türkiye'ye adamlarını gönderecek, onlar da yapacaklarını yapacaklar, sonra sınırı geçip, Irak'a dönecekler. 
   Artık onların peşine takılıp, kovalayıp Irak'a geçmek yok, geçtin mi, para yerine hava alırsın. 
   
   NE demektir bu 
   Bu siyasi koşullu bir kredidir. 
   Dışişleri'nde en önemli görevlerde bulunmuş CHP milletvekili Onur Öymen diyor ki 
   "Türkiye, Lozan'dan bu yana siyasi koşullu kredi almamaya özen göstermiştir. Bunun anlamı, belli siyasi işleri kararları aldığınız takdirde, size yardım yaparız yoksa yapmayız demektir." 
   
   SİVİL siyasetçi böyle diyor da asker başka şey mi söylüyor 
   Hayır, Genelkurmay Başkanı da Kara Kuvvetleri komutanı da bu anlaşmadan rahatsız, üstelik anlaşma imzalanırken, onlara haber bile verilmemiş, görüşleri sorulmamış. 
   
   ONUR Öymen "Lozan'dan bu yana..." diye söylüyordu. 
   Asıl sorun da o ya 
   Her şeyin başında Lozan var.... 
   Geçenlerde İsviçre'nin Vaud kantonu parlamentosunda karar alındı, 1915'deki sözde Ermeni soykırımı nedeniyle Türkiye eleştiriliyor, Türkiye'nin bu soykırımı kabul etmesi isteniyordu. 
   Bir istekleri daha vardı 
   "Sevr Anlaşması'yla Anadolu'da kurulan Ermenistan Lozan Anlaşması'yla haritadan silindi. Lozan'da açılan yaranın yine Lozan'da kapatılması gerekiyor." 
   Vaud Kantonu merkezinin, Lozan olduğunu biliyor muydunuz. 
   Neyse ki, hükümet, yakında Türkiye'ye gelecek olan İsviçre Dışişleri Bakanı'nın ziyaretini erteletti. 
   Demek, şimdilik gücümüz İsviçre'ye yetiyor, buna da şükür 
   
   YA Amerika elçisine ne buyrulur 
   Sanki Türk - Amerikan ilişkilerinde en önemli sorun buymuş gibi "Ermenistan kapısını açın " diyor. 
   Hatta Yalçın Doğan'ın yazısına göre "Siz açmazsanız, biz açtırırız " diye ekliyor. 
   
   BÜTÜN bunlar nereye gidiyor 
   Adamlar yol haritasını çizmiş, son durak Sevr 
   Bizans'ın son günlerinde "melekler dişi mi, erkek mi " tartışması yapılıyormuş... 
   Biz de Yargıtay, Yüksek Seçim Kurulu, seçimin iptali, yeni seçim gibi çok önemli konularla kafa buluyoruz .. 
   
   YENİŞEHİRLİ Avni'nin dediği gibi 
   "Kimseler fehmetmedi, manasını davamızın 
   Biz dahi hayranıyız, davayı bi - manamızın." 
   Türkçesi "Kimseler anlamadı manasını davamızın Biz dahi hayranıyız, manasız davamızın". 
   
      
   
</TEXT>
</DOC>
