<DOC>
<DOCNO> 171298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/spor/bnba.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SABIKALI NBA 
</HEADLINE>
<TEXT>

   Basketbolun süper yıldızları, kanun dışı olayları ile ABD'de gündemi oluşturdu. Kobe Bryant'ın yanı sıra Stackhouse, Webber, Armstrong, Payton gibi birçok ismin de başı dertte 
      NBA'ye yakın plan METE AKTAŞ 

   
   NE LeBron James'in, NBA'e adımını atması, ne Karl Malone ve Gary Payton'ın Lakers'a transfer olmaları, ne de kıran kırana geçen Yaz Ligi maçları.. Basketbol dünyasında son haftalarda konuşulan tek konu başta Kobe Bryant olmak üzere birçok NBA yıldızının bulaştığı kanun dışı olaylar. Her gün yeni bir skandalla sarsılan NBA için 2003 yazı hatırlanmak istenmeyecek dönem olarak tarihe geçiyor. İşte bu az şu ana kadar adları polis kayıtlarına geçen ve mahkeme salonlarında yankılanan NBA yıldızları 
   
   İmajı sarsıldı 
   L.A. Lakers'ın 24 yaşındaki süper yıldızının geçtiğimiz hafta, "cinsel taciz ve saldırı" suçlamaları ile hakkında dava açılması ve 4 yıl hapis yatma olasılığının bulunması, belki de 1991'de Magic Johnson'ın AIDS'e yakalandığını açıklamasının ardından en büyük şok oldu. 2.5 yıldır evli ve 6 aylık kız çocuğu babası olan Bryant'ın "zina yapmasını" hiç kimse düşünemezdi. Bryant her ne kadar "Suçsuzum" diyorsa ve avukatı Pamela Mackey yaşanan olayı "İki yetişkin arasındaki karşılıklı zevke dayalı bir ilişki" olarak tanımlasa da genç yıldızın imajı asla eskisi gibi parlamayacak.. 
   
   İtiraf etti 
   Yalan ifade vermekle yargılanan Sacramento Kings forveti suçunu kabul etti ve 5 yıllık hapisten kurtuldu. Webber'ın, para cezası ödeyerek davadan sıyrılacağı söyleniyor, ancak suçunu kabul ettiği için NBA kurallarına göre uzaklaştırma cezası alacak. Aslında sakatlığından ötürü 2003 - 04'ün ilk 25 maçını kaçıracak olması, bu cezayı "nötr" hale getiriyor. 
   
   Müptela oldu 
   1995 - 96'da "Yılın Çaylağı" ödülünü kazanan, yetenekli, ancak problemli point guard, üç hafta önce Uluslararası Tuscon Havaalanı'nda uçağa binmek üzereyken, üzerinde bir miktar mariujana ile yakalandı ve tutuklandı. Kefaletle serbest bırakılan ve son 1 yılda 3. defa üzerinde uyuşturucu bulunan "Mighty Mouse"'a, takımı da acımadı, 250.000 dolar ceza verdi. Stoudamire, 25 Temmuz'da hakim karşısına çıkacak. 
   
   Bayana saldırdı 
   Michael Jordan'ın, Washington Wizards'dan ayrılmasının ardından takımın liderlik koltuğuna oturan ve 2 yıl kontratı uzatılan skorer guard, bir bayana saldırmakla suçlanıyor. North Carolina'da arkadaşlarıyla eğlenmek için birkaç günlüğüne ev kiralayan All - Star guard, kira süresinin dolduğu gün, evi tahliye etmesini söylemek için gelen bayan görevliyle önce tartışmış, daha sonra tartaklamış. Görevli bayan, tazminat davası açılması için başvuruda bulunurken, "Stack"in anlaşmaya çalıştığı söyleniyor. 
   
   Alkollü şoför 
   Son iki yıldır Lakers forması giyen ve bu yaz sınırlı free - agent olan Walker'ın da polisle başı dertte. 9 Temmuz'da alkollü, araç kullanırken trafik kazası yapan ve şans eseri hurdaya dönen arabasından sıyrıklarla çıkmayı başaran Walker için "alkollü araç kullanmak ve başkalarının hayatını tehlikeye atmak" suçlarından dava açılacağı söyleniyor. 
   
   Polise temiz dayak 
   35 yaşındaki oyuncu, kariyerinin son deminde üstelik free - agent durumundayken kritik bir hata yaptı. Bir polis memuresini dövmekle suçlandığı için hem kendi takımı Orlando kendisiyle kontrat yenilemedi, hem de diğer takımlar kendisinden uzak durmaya başladı. 
   
   Takım değil sanki çete gibi 
   Lakers'da kanunla başı dertte olan tek isim Kobe Bryant değil. Payton da mahkeme koridorlarında vakit geçireceklerden biri. Ama Payton, Bryant gibi yalnız değil, iki kafadar arkadaşıyla birlikte yargılanıyor. Martta, Payton - Cassell ve Caffey, Milwaukee'de forma giyerlerken, bir Toronto deplasmanında 4 kişiyi dövdükleri gerekçesiyle gözaltına alınmışlar, "saldırı ve adam dövme" suçuyla yargılanmaya başlamışlardı. Mahkeme geçtiğimiz hafta bu üçlünün "saldırı" ile değil "vücutta ciddi hasar oluşturacak boyutta saldırı ve adam dövme" suçuyla yargılanmalarına hükmetti. Üçlünün tazminatla kurtulabilecekleri söyleniyor. 
   
   
</TEXT>
</DOC>
