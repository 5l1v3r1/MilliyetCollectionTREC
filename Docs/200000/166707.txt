<DOC>
<DOCNO> 166707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/dunya/adun.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçek Bush fıkrası 
</HEADLINE>
<TEXT>

Time, ABD Başkanı Bush, General Franks ve Irak yöneticisi Bremer arasındaki diyaloğu yayımladı. Sonuç Irak'taki kimyasal silahları bulmakla kimin görevli olduğunu bilen yok 
     DIŞ HABERLER SERVİSİ 

     ABD tarafından Irak'ın işgaline gerekçe olarak gösterilen kitle imha silahlarının bir türlü bulunamaması, Bush yönetiminin başına bela olmakla kalmıyor, Başkan ve en üst düzey yardımcılarını komik durumlara da düşürüyor. 
     Amerikan Time dergisinin son sayısında yer alan habere göre, Irak'ın işgalinden bu yana 3 aydan beri fellik fellik arandığı varsayılan kitle imha silahlarının aslında sistemli bir şekilde aranmadığı, bu işin bilinen bir sorumlusunun olmadığı, Irak'taki Amerikalı yetkililerin de topu birbirlerine attıkları ortaya çıktı. 
     Dergi, Başkan Bush'un dahi, Irak'ın kitle imha silahlarını bulmakla kimin görevli olduğunu bilmediğini yazdı. Time, George W. Bush'un, son Ortadoğu gezisi sırasında Katar'ın başkenti Doha'da, Irak'taki üst düzey askeri ve sivil erk nla yaptığı özel konuşmaları yayımladı. Time'a göre, Bush bu karşılaşmada "aklındaki" soruyu Bağdat'taki en üst düzey Amerikalı yönetici Paul Bremer'e sordu 
     BUSH Kitle imha silahlarını bulmakla sen mi görevlisin 
     BREMER Hayır. Ben sorumlu değilim. 
     BUSH Bu kez ABD Merkez Kararg hı Komutanı General Tom Franks'a dönerek Sen mi sorumlusun 
     FRANKS Hayır, benim işim değil. 
     BUSH Öfkelenerek Öyleyse kim sorumlu 
     Ortamı geren bu diyaloğun ardından Bush'un yardımcıları, kendi aralarında tartışmaya başladı. Bir süre sonra Savunma Bakanı Rumsfeld'in az bilinen yardımcılarından Stephen Cambone'un ismi ortaya atıldı. Bunun üzerine şaşıran Bush, "O da kim " diye sormak zorunda kaldı. Time dergisi, bu konuşmadan sonra Başkan Bush'un kitle imha silahlarını bulma işini CIA Başkanı Tenet'e verdiğini Tenet'in ise, eski BM denetçisi David Kay'i bu iş için angaje ettiğini belirtti. 
     

</TEXT>
</DOC>
