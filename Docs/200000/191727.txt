<DOC>
<DOCNO> 191727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/spor/aspo.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ADALET İSTİYORUM 
</HEADLINE>
<TEXT>

   Lucescu, kendilerine adil davranılmadığını söyledi, "16 maçtır yenilmiyorum. 20 milyon dolar transfer parası harcayan rakiplerimizin durumu da ortada. Ancak nedense bizi idam sehpasına götürmeye çalışıyorlar" dedi 
      ORHAN YILDIRIM 

   
   'Çok yalnızım' 
   BEŞİKTAŞ Teknik Direktörü Lucescu, Gaziantep galibiyeti sonrası Milliyet'e müthiş açıklamalar yaptı. Rumen hoca, "16 maçtır yenilmiyorum. Bizim ve rakiplerimizin yaptığı transferler de ortada. Onlar 20 milyon dolar para harcadılar. Ancak ne eleştiri var, ne de başka bir şey. Biz Prag'da bir yenilgi aldık, saldırılardan kurtulamadık. Ben bunu anlamıyorum. Üstüme çok fazla geliyorlar. Bu yüzden kendimi çok yalnız ve sıkıntılı buluyorum" dedi. 
   
   Rakiplere taş attı 
   BELLİ kesimlerin eleştiri yaparken adil davranmadığına da dikkat çeken, Lucescu, "Biz çok iyi bir takımız. Ne desteğe, ne de kimselere ihtiyacımız var. Sadece adelet istiyoruz" diye konuştu. Tecrübeli teknik adam ezeli rakiplerine de taş attı, "Fenerbahçe ve Galatasaray'ın maç yapacağı rakipler hakemler tarafından eksik bırakılıyor. Penaltılar verilmiyor, kararlar hep ters çıkıyor ama medyada hiç gündeme gelmiyor" ifadelerini kullandı. 
   
   'Bilinçli yapılıyor' 
   SÖYLEDİKLERİNİN sürekli çarpıtıldığından şikayet eden Lucescu, "Prag'da Ahmed Hassan oyuna girerken rakibine orta yaptırma, önünü tıka. Tek görevin bu' diye sıkı sıkı tembih ettim. İki dakika sonra bu oyuncuyu kaçırdı. Tek suçlu elbette o değildi. Hassan'ın ardından, Kaan yetişemedi, İbrahim de Poborsky'i takip etmedi. Hatalar birbirine eklendi. Ancak bilinçli olarak olay Hassan'ın üzerine yoğunlaştırıldı. Bizi idam sehpasına taşımaya kalktılar" diye konuştu. 
   
   Dedikleri çıkıyor    Gaziantepspor maçı öncesi oyuncularına, "Söylediklerimi yapın, herkesi yeneriz" diyen Lucescu'nun taktiği yine tuttu 
   BİLAL MEŞE 

   İlginç mesajlar 
   TEKNİK Direktör Lucescu, Gazintepspor maçının taktik konuşmasında futbolcularına ilginç mesajlar verdi. Rumen hocanın, "Sparta Prag maçı öncesi size yaptığım uyarıları dikkate almadınız. İstediklerimi yapamadınız, uygulayamadınız, beceremediniz. Eğer burada bunları başarırsanız, kazanırız" ifadelerini kullandığı öğrenildi. 
   
   'Bileğimiz bükülmez' 
   KARŞILAŞMA sonrası oyuncularını tek tek kutlayan Lucescu'nun, "Sezonun en iyi oyunlarından birini oynadık, farkı yakaladık. Bunun temelinde uyarılarım ön plandaydı. Böyle devam edersek bileğimiz bükülmez. Eğer yeniliyorsak ve kötü oynuyorsak bunun tek nedeni iyi konsantre olmayışımızdır. Bu sorunu bir daha yaşamayalım" dedi. 
   
   
</TEXT>
</DOC>
