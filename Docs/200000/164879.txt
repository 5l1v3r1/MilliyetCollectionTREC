<DOC>
<DOCNO> 164879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun06.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer Suriye ve Lübnan barışta rol oynamalı 
</HEADLINE>
<TEXT>

     Almanya Dışişleri Bakanı Joschka Fischer, Suriye ve Lübnan'ın Ortadoğu barışında yapıcı rol oynaması gerektiğini söyledi. 
     Lübnan'ın Başkenti Beyrut'ta Dışişleri Bakanı Jean Obeid ile görüşen Fischer, gazetecilere yaptığı açıklamada, ''Ortadoğu hızla değişecek. Bu, Irak savaşı sonrasında çok açık görülüyor'' dedi. 
     Beyrut ve Şam yönetimlerinin görüşlerini almak için bölgede olduğunu belirten Fischer, ''Barış sürecini genişletmek, Suriye ve Lübnan'ın meşru çıkarlarına dayanıyor. Bu iki ülkenin süreçte üretken ve yapıcı bir rol oynayabileceğini düşünüyorum'' diye konuştu. 
     Fischer, Ortadoğu sorununa tüm bölge ülkelerinin destek vereceği bir çözüm bulmayı umduklarını anlatarak, ''Zaman hızla geçiyor. Bu fırsat kaçırılmamalı'' dedi. 
     Almanya Dışişleri Bakanı Joschka Fischer'in, bugün Lübnan'dan Suriye'nin Başkenti Şam'a geçmesi bekleniyor. 
     
</TEXT>
</DOC>
