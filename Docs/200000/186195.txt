<DOC>
<DOCNO> 186195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sondun16.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz askerleri Irak'ta işkence ile sivil öldürdü mü 
</HEADLINE>
<TEXT>

     Irak'ta İngiliz askerlerinin gözaltına aldığı 26 yaşındaki Baha Salim Mustafa'nın, işkenceyle öldürüldüğü iddia edildi. 
     Baha Salim Mustafa'nın babası Davud, gözaltına alındıktan 4 gün sonra kendisinden, ölen oğlunun kimliğini tespit etmesinin istendiğini söyledi. Oğlunun cesedinde yüzün kanla kaplı olduğunu, burnun kırıldığını, vücutta çürükler, yaralar olduğunu anlatan baba Davud, Baha'nın işkenceyle öldürüldüğüne ikna olduğunu ve neler olduğuna ilişkin cevap aradığını söyledi. 
     İngiliz askeri sözcüsü de, 14 Eylül'de bir operasyon sırasında 7 kişinin tutuklandığını, bunlardan birinin gözaltında öldüğünü doğrulayarak, Kraliyet Askeri Polisi'nin Özel Soruşturma Birimi'nce Baha'nın ölümünün soruşturulduğunu açıkladı. 
     Sözcü, çok sayıda İngiliz askerinin ''soruşturmaya yardımcı'' olduğunu ifade eti. 
     
</TEXT>
</DOC>
