<DOC>
<DOCNO> 183970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur18.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Reina önünde havaya ateş eden Onur Özbizerdik gözaltında 
</HEADLINE>
<TEXT>

     Beşiktaş'taki ünlü bir eğlence merkezinin önünde yaklaşık 2 ay önce silahla ateş edilmesine ilişkin aranan Onur Özbizerdik, Etiler'de başka bir eğlence yerinde gözaltına alındı. 
     Ortaköy'de faaliyet gösteren ''Reina'' adlı eğlence yerinin önünde 15 Temmuz 2003 tarihinde meydana gelen olayla ilgili aranan Özbizerdik, İstanbul Organize Suçlar Şube Müdürlüğü'ne bağlı ekiplerce gece saatlerinde Etiler'deki bir eğlence yerinde yakalandı. 
     Dündar Kılıç'ın Uludağ'da öldürülen kızı Nuriye Uğur Kılıç'tan torunu olan Onur Özbizerdik, şubeye getirilerek sorguya alındı. 
     Özbizerdik'in sorgusunda, ''kız arkadaşıyla Reina'ya gittiğini, ancak içeri alınmayınca onuru kırıldığı için olayın gerçekleştiğini'' söylediği kaydedildi. 
     Özbizerdik'in ateş açmaları için azmettirdiği öne sürülen 4 kişi, daha önce yakalanmıştı. 
     
</TEXT>
</DOC>
