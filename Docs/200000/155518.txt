<DOC>
<DOCNO> 155518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/yasam/yas00.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hilal'in sır ölümü 
</HEADLINE>
<TEXT>

"Kırtasiyeye gidiyorum" diyerek evden çıkan 13 yaşındaki öğrencinin bir arsada çıplak cesedi bulundu. Polis, Hilal'in erkek arkadaşını arıyor 
     HALUK ATALAY İstanbul 

     İstanbul k ğıthane'de, "Kırtasiyeye gidiyorum" diyerek evden çıkan ilköğretim okulu öğrencisi Hilal Karaçar 13 , cinayete kurban gitti. Bir arsada çıplak halde bulunan ve hastaneye götürülürken hayatını kaybeden Karaçar'ın erkek arkadaşı olduğu belirtilen bir kişinin arandığı bildirildi. 
     
     Çıplak halde bulundu 
     Çağlayan İlköğretim Okulu 7. sınıf öğrencisi Hilal Karaçar, salı akşamı "Kırtasiyeye gidiyorum" diyerek Zincirlidere Caddesi Papatya Sokak'taki evinden ayrıldı. 
     Bir gün sonra Gültepe Polis Merkezi'ne giden ailesi, Karaçar'ın kayıp olduğunu bildirdi. Polis bunun üzerine, aileye, evleri yakınında çıplak halde bulunan ve hastaneye götürülürken ölen bir kızın fotoğraflarını gösterdi. Karaçar ailesi, başına sert bir cisimle vurularak öldürülen kişinin kendi kızları olduğunu teşhis etti. İlk belirlemelere göre Karaçar'ın tecavüze uğramadığı belirtildi. 
     
     Derslerinde başarılıydı 
     İşçi emeklisi Mustafa Karaçar, kızlarının geri dönmemesi üzerine, alt katta oturan dayısına gitmiş olabileceğini düşündüklerini, telaşa kapılmadıklarını belirterek, "Sabah dayısında olmadığını öğrenince şaşkına döndük. Gece bir ceset bulunduğunu söylediler. Morgda kızımız olduğunu görünce yıkıldık" dedi. 
     Beş kızından en küçüğü olan Hilal'in çok sevilen, derslerinde başarılı bir öğrenci olduğunu kaydeden Mustafa Karaçar, "Hiç düşmanımız yok. Kim, neden bunu yaptı Bir anlam veremiyoruz" diye konuştu. 
     
     Gözyaşlarıyla uğurlandı 
     Karaçar'ın Adli Tıp Kurumu'ndan alınan cenazesi, mahallesindeki Filiz Camii'ne getirildi. Arkadaşları, komşuları ve ailesinin gözyaşları arasında son yolculuğuna uğurlanan Hilal Karaçar, Hasdal Mezarlığı'nda toprağa verildi. 
     Polis, kırtasiyeye uğramadığı belirlenen Karaçar'ın mahalledeki çok samimi kız arkadaşı ile annesini bilgisine başvurmak üzere gözlem altına aldı. Zaman zaman otomobille gelerek Karaçar'ı aldığı öne sürülen bir erkek arkadaşının arandığı bildirildi. 
     

</TEXT>
</DOC>
