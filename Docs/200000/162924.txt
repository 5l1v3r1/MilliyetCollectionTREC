<DOC>
<DOCNO> 162924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/soneko04.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Business Week'in ''İnfo Tech 100'' listesinde tek Türk şirket 
</HEADLINE>
<TEXT>

     Amerikan Business Week BW dergisinin her yıl yayınladığı ''İnfo Tech 100'' listesine bu yıl, Türkiye'den tek bir firma girebildi. Dünyanın en gelişmiş 100 teknoloji firmasının yer aldığı listede Turkcell İletişim Hizmetleri TKC 97. sırada yer aldı. 
     Bu yıl listenin başında Amerikan iletişim devi Nextel bulunuyor. 2'inci sırada Amerikan bilgisayar firması Dell yer alırken, 3'üncü sıraya Kore'nin Samsung Electronics şirketi yerleşti. 
     İlk 10'a giren öteki şirketler ise şunlar 
     4-PT Telekomunikasi Endonezya 
     5-Nokia Finlandiya 
     6-Western Digital ABD 
     7-IBM ABD 
     8-Hon Hai Precision Ind Tayvan 
     9-Vodafone Group İngiltere 
     10-Hewlett-Packard ABD 
     Yazılım devi Microsoft ise 18. sırada yer aldı. Liste başı olan Nextel firmasi walkie-talkie kapasiteli cep telefonları satarak Amerikan cep telefonu piyasasında bir devrim yaratmış bulunuyor. 
     Bu yılki listede ABD'den 46 firma yer alıyor. Onu 11 firmayla Tayvan ve 9 firmayla Japonya izliyor. Kore, Fransa ve Kanada'dan 4'er firmanın girdiği listede İsveç, Meksika ve Çin de ikişer firmayla temsil ediliyor. Türkiye dahil 16 ülke ise listeye ancak birer firma sokabildiler. 
     İlk 100 içinde Amerikan telefon devi Verizon ile Hotels.com, Expedia, Yahoo gibi internet üzerinden işlem yapan firmalar da yer aldı. 
     
     EN'LER 
     BW'nin En'ler listesinde bulunan firmalar ise şunlar 
     -En büyük IBM 83.2 milyar dolarlık satışıyla 
     -En hızlı büyüyen Level 3 Communications yüzde 172.7'lik gelir artışıyla 
     -En karlı Rogers Communications hisse senetlerinin yüzde 84.8 prim yapmasıyla 
     -En fazla kar payı dağıtan Nextel hissedarlarına yüzde 208.4'luk kar payı dağıtımıyla . 
     Listenin tamamı derginin 23 haziranda piyasaya çıkacak sayısında yer alacak. 
     
</TEXT>
</DOC>
