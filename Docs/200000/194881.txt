<DOC>
<DOCNO> 194881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur30.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum masrafını ödeyemeyince camdan kaçmaya kalkıştı ama... 
</HEADLINE>
<TEXT>

     Konya'da doğum masrafı olan 400 milyon lirayı ödeyemeyen bir kadın, kaçmaya çalıştığı hastanenin penceresinden düşerek ayağını kırdı. 
     Merkez Karatay İlçesi Doğanlar Mahallesi'nde oturan Tuğba Yener 21 , doğum sancılarının artması üzerine yakınları tarafından Konya Belediye Hastanesi'ne kaldırıldı. 
     Hastanede sağlıklı bir doğum yapan Tuğba Yener, hastaneye olan 400 milyon lira borcunu ödeyemeyince bebeğini yakınları aracılığıyla hastaneden çıkardı. Kendisi de hastanenin birinci katındaki pencereden kaçmaya çalıştı. Tuğba Yener, pencereden düşerek ayağını kırdı. 
     Tuğba Yener, Konya Numune Hastanesi'nde tedavi altına alındı. 
     
</TEXT>
</DOC>
