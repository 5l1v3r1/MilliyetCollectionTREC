<DOC>
<DOCNO> 157773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/yazar/tamer.html </URL>
<DATE> 2003/05/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sermayeyi kediye yükledik 
</HEADLINE>
<TEXT>

     Ben de bu açıklamalar üzerine yurtdışına giden Türk sermayesi ne boyuttadır, bunun ne kadarı Balkan ülkelerindedir, Balkan ülkelerinden Doğu Anadolu'ya yönelecek sermaye ne mertebelerdedir diye küçük bir araştırma yapayım dedim. 
     Ve Yabancı Sermaye Derneği YASED'den başlayıp ardından DEİK ve değişik devlet kurumlarının kapısını çaldıktan sonra Hazine'nin web sitesinde noktalanan bu küçük araştırma sonucunda gördüm ki, bizim işadamları sermayeyi kediye yüklemiş 
     
Türkiye'den çıkan toplam sermaye Doğrudan yatırımlar  Firma sayısı Milyon 1996 698 1 481 1997 119 265 1998 109 419 1999 95 671 2000 87 1 199 2001 82 780 2002 55 221 2003 3 9 Toplam  5 044      
     1996'ya kadar kümülatif 
     İlk çeyrek 
     
Balkanlar'a Türk yatırımı 5 bin dolar üzeri Ülke Milyon Romanya 145.3 Bulgaristan 51.7 Bosna Hersek 15.2 Arnavutluk 6.1 Makedonya 0.5 Toplam 218.8      
     Servetler eridi 
     Başta enerji ve telekomünikasyon olmak üzere kamu girdilerinde ülkemizdeki akıl almaz yüksek maliyetler ve tüketicinin giderek azalan satın alma gücü, işadamlarımızı kendi ülkelerinde yatırım yapmak ve istihdam yaratmaktan caydırmıştı. Peşpeşe gelen krizlerin servetleri eritmesi sonucu anlaşılan işadamlarımızın yurtdışına yatırım yapacak halleri de kalmamış. 
     Yıllara göre Türklerin toplam yurtdışı yatırımlarını gösteren tabloya lütfen bir göz atın. 1996'ya kadar Türkiye'den yurtdışına doğrudan yatırımların toplamı 1.5 milyar doları bile bulmazken, 97'den itibaren belirgin bir hızlanma dikkati çekiyor ve tabloda da görebileceğiniz gibi her yıl katlanarak artıyor. Kulaklardan paraların fışkırdığı sanal cennet ortamı 2000'de 1 milyar 200 milyon dolarla zirveye ulaşıyor. 
     
     3 ayda 9 milyon dolar 
     2001'de ise derin ekonomik krize rağmen önceden yapılmış bağlantılar dolayısıyla 780 milyon doları bulan yurtdışına doğrudan yatırımlar, 2002'de havlu atıyor ve 221 milyon dolara geriliyor. Hele 2003'ün ilk çeyreği Topu topu 9 milyon dolar. Bu 9 milyon doların içinde Balkan ülkesi de var, Rusyası da, Almanyası da, Amerikası da... Gerçi ilk 3 ay bütün yıl için ölçü olamaz ama, peşpeşe gelen krizlerle servetlerin eridiğini dikkate alırsak, Türkiye'den sermaye çıkışı yıllar sonra ilk kez 2 haneli bir rakamda kalacak gibi duruyor. 
     Balkan ülkelerine Türk yatırımları ile ilgili ikinci tablomuz ise tam gerçeği yansıtmıyor. Zira 50 bin doların altındaki yurtdışı yatırımlar için Hazine'nin onayı gerekmiyor. Anlayacağınız küçük işadamımızın oralara yatırdığı para, dolayısıyla da yarattığı istihdam, devletin resmi istatistiklerine yansıyan rakamlardan çok daha fazla. 
     Resmi verilerde Türkiye'den yurtdışına çıkan doğrudan sermaye yatırımlarının toplamı 5 milyar dolar olarak görüldüğü halde, gerçekte sadece Balkanlar dahil eski sosyalist blok ülkelerindeki Türk yatırımlarının 5 milyar doları aştığı biliniyor. 
     
     

</TEXT>
</DOC>
