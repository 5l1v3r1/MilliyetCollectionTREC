<DOC>
<DOCNO> 173609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/siyaset/siy06.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Öktem muhalefete büyük fark attı 
</HEADLINE>
<TEXT>

   CHP İstanbul İl Kongresi'nde, Şinasi Öktem ve Mehmet Bölük'ün listeleri yarıştı. Öktem, 142 oya karşılık 409 oy alarak İstanbul İl Başkanlığı'na seçildi 
      İSTANBUL Milliyet 

   
   CHP İstanbul İl Kongresi'nde, Şinasi Öktem 409 oy alarak İstanbul İl Başkanlığı'na seçildi. Lütfi Kırdar Uluslararası Kongre ve Sergi Sarayı'nda yapılan kongrede, Şinasi Öktem ve Mehmet Bölük'ün listeleri yarıştı. Seçimlerde Bölük, tamamı geçerli sayılan 551 oyun 142'sini alırken, Öktem 409 oy alarak CHP İstanbul İl Başkanı oldu. CHP İl Yönetim Kurulu üyeliği ise şu isimlerden oluştu 
   Hüseyin Özkahraman, Muharrem Sarıgül, Çetin Soysal, Orhan Tavukçuoğlu, Muhittin Tığlı, Özge Yardımcı, İbrahim Yılmaz, Mehmet Ali Acar, Hülya Alp, Emine Altıoklar, İmam Aydın, Atilla Aytaç, Nazan Çeliker, Zeki Çetin, Burhan Çiftçi, Necla Ertürk, Lütfi Gündöndü, Tunca Hazinedaroğlu, Korur Kalender, Tayyar Lermi. 
   Şinasi Öktem, yeniden il başkanı seçilmesinin ardından parti olarak İstanbul'da yerel seçimlere kilitleneceklerini belirterek, şöyle dedi "2.5 aydır kongrelere kilitlendik. Kongre havasından çıkıp 1 Eylül'ü başlangıç olarak kabul edip yerel seçimlerin hazırlığına başlayacağız. 'İstanbul'da olması gereken nedir 'i arıyoruz. Herkese tek tek ulaşmaya çalışacağız." Kongrede çıkan arbedenin önemli olmadığını vurgulayan Öktem, kavga edenler içinde delege olmadığını belirtti. 
   
   
</TEXT>
</DOC>
