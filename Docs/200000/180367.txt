<DOC>
<DOCNO> 180367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur50.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kız arkadaş" kavgasında 1 kişi öldü... 
</HEADLINE>
<TEXT>

     Denizli'de, 8 gün önce ''kız arkadaş nedeniyle'' çıkan kavgada ağır yaralanan Serkan Ayhan 23 , tedavi gördüğü Denizli Devlet Hastanesi'nde öldü. 
     Sevgi Sokağı'nda 27 Ağustos Çarşamba günü 2 kişinin kavga etmesiyle başlayan olay, yaralananların kaldırıldığı Denizli Devlet Hastanesi'nde devam etmiş, Serkan Ayhan aldığı bıçak darbeleri nedeniyle ağır yaralanmıştı. 
     Ameliyat edilerek, yoğun bakımda tedavi altına alınan Ayhan, öldü. 
     
     OLAY 
     ''Kız arkadaş nedeniyle'' araları açık olan Ali Aktürk 24 ile Akif Civli 24 , Sevgi Sokağı'nda kavga etmişti. 
     Kavgada yaralanan Aktürk ve Civli, Denizli Devlet Hastanesi'ne kaldırılmış, buraya gelen iki tarafın yakınları Acil Servis'te bıçak, neşter ve serum şişeleriyle birbirine saldırmış, bu olayda aralarında Serkan Ayhan'ın da bulunduğu 7 kişi yaralanmıştı. 
     
</TEXT>
</DOC>
