<DOC>
<DOCNO> 182772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/ekonomi/eko06.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel, 80 milyon dolarlık sendikasyon kredisi aldı 
</HEADLINE>
<TEXT>

   EKONOMİ SERVİSİ 
   
   Vestel, 80 milyon dolarlık akreditif sendikasyon kredisi alarak Türkiye'de bir ilki gerçekleştirdi. Vestel krediyi ithalat işlemleri için kullanacak. 
   Vestel'in üretimiyle ilgili yaptığı ithalatlarda, tedarikçileri ile olan alım satım anlaşmalarındaki yükümlülüklerini finanse etmek için düzenlenen işlemin, bu kapsamda Vestel'in tek bir bankaya günlük akreditif açılış işlemlerini yürütebilmesine olanak sağlamasının yanı sıra, şirkete yeni uluslararası bankalarla çalışıp işlem yapma imk nı sağlayacak. 
   Bir yıl vadeli olan kredinin faizi yüzde 2.15. Nakde dönüşmesi halinde maliyeti, libor 1.25 olacak. 
   Sendikasyonda lider banka olarak Mandated Lead Arranger, talep toplayıcı banka olarak ABN Amro Bank N.V. görev aldı. 
   Zorlu Holding Yönetim Kurulu Başkanı Ahmet Nazif Zorlu, sendikasyon kredisinin Vestel'in stratejik büyüme hedeflerine ulaşmasına destek olmakla kalmayıp, daha yüksek miktarlarda üretim yaparak ihracat piyasalarındaki varlığını da güçlendirmesine olanak tanıyacağını söyledi. 
   Vestel Elektronik ile Vestel Komünikasyon'a temin edilen akreditif düzenleme sendikasyon işleminin imza töreninde konuşan Zorlu, temin edilen sendikasyonun Vestel'in rekabet gücünü artırdığını belirtti. 
   
   
</TEXT>
</DOC>
