<DOC>
<DOCNO> 152380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo12.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Celtics, Nets ve Minnesota seriyi 2-1 yaptı... 
</HEADLINE>
<TEXT>

     ABD Profesyonel Basketbol Ligi NBA'de Boston Celtics, New Jersey Nets ve Minnesota Timberwolves, 7 maçlık play-off ilk turunda 2-1 öne geçti. 
     Doğu Konferansı'ndaki maçlarda Boston Celtics, Indiana Pacers'ı evinde 101-83, New Jersey Nets, Milwaukee Bucks'ı deplasmanda 103-101, Batı Konferansı'nda ise Minnesota Timberwolves, Los Angeles Lakers'ı deplasmanda uzatmaya giden maçta 114-110 yendi. 
     Celtics ile Pacers, Boston'da karşı karşıya geldi. Celtics'de Paul Pierce 21 sayı ve 12 ribauntla en iyi istatistiği yakalarken, Antoine Walker'dan 17 sayı geldi. Pacers'da Jermaine O'Neal 21 sayı ve 16 ribauntla ''double-double'' yaptı. Ron Artest ise 20 sayı kaydetti. 
     Milwaukee'deki karşılaşmada da Nets'de Jason Kidd 26, Kenyon Martin 23 sayı üretirken, yedek Rodney Rogers'dan 18 sayı geldi. Bucks'da Sam Cassell 24, Tim Thomas 22, Gary Payton 21 sayı gerçekleştirdi. 
     Ligde play-off 1. tur mücadelesine, yarın sabaha karşı yapılacak 3 maçla devam edilecek. 
     





</TEXT>
</DOC>
