<DOC>
<DOCNO> 170909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun22.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinli bilim adamları ''1.3 milyar yıl önce 1 yıl 540 gündü'' 
</HEADLINE>
<TEXT>

     Çin Jeolojik Araştırma Bürosu tarafından stromatolit örnekleri üzerinde yapılan ve 5 yıl süren araştırmaya göre, 1.3 milyar yıl önce bir gün 15 saat, bir ay 42 gün ve bir yıl ise 13-14 ay veya 540 gündü. 
     Söz konusu araştırmada, Çin'in kuzeyindeki Tianjin şehri yakınında bulunan Yanshan dağından alınan ve çok iyi korunduğu bilinen stromatolit örnekleri kullanıldı. 
     Araştırmacı Zhu Shixing, Halkın Günlüğü gazetesinde yer alan haberde kullanılan stromatolit örneklerinin 1.3 ila 2.5 milyar yıl önce şekillendiğini ve 3336 metre kalınlığında mavi alg fosili içerdiğini belirtti. Bu mavi alg fosilleri 2000 çok ince parçaya ayrıldı ve yüksek kapasiteli mikroskoplarda incelendi. 
     Zhu, bu araştırmanın dünya ve hatta tüm güneş sisteminin evrimini anlamak için zaman koordinatları sağladığını belirterek, 4.7 milyar yıl önce oluşan dünyanın dönüşünün zamanla yavaşladığını söyledi. 
     
     STROMATOLİT NEDİR 

     İlkel tek hücreli bitkiler mavi-yeşil alglerin büyümesiyle gelişen ve esas olarak kireçtaşından oluşan katmanlı çökeller olan stromatolitler, zengin klorofil içerir. 
     Mavi alglerde de fikoeritrin ve phycocyanin olmak üzere özel fikobilin bulunur. Fikoeritrin, esas olarak yeşil ışığı emerken, phycocyanin portakal rengine hassastır. Bu nedenle ikisi gün ışığı ve ay ışığından izler taşırlar. İyi korunmuş bir mavi alg fosilinde milyonlarca yıl öncesinin iklimi, jeolojisi ve coğrafyasına ilişkin verilere rastlamak mümkündür. 
     
</TEXT>
</DOC>
