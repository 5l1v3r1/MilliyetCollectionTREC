<DOC>
<DOCNO> 172370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo12.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid Uzakdoğu seferinden 8 milyon dolar aldı... 
</HEADLINE>
<TEXT>

     Avrupa'nın önde gelen takımları, sezon öncesinde yaptıkları hazırlık maçlarından büyük gelir elde ediyor. 
     Real Madrid'in Uzak Doğu ülkerinde yapılacak 4 maç için 8 milyon dolar istediği belirtilirken, İtalyan ekonomi gazetesi İl Sole 24 Ore, Avrupa'nın önde gelen takımlarının Avrupa dışında yapılan özel hazırlık maçlarından 500 bin Euro aldığını yazdı. 
     Haberde, Real Madrid'in Uzak Doğu ülkelerinden 4 maç için istediği 8 milyon doları çok bulan organizasyon şirketlerinin, bazı maçları iptal etmek zorunda kaldıkları belirtildi. 
     Juventus, Milan, Inter gibi İtalya'nın büyük takımlarının Avrupa dışında oynadıkları hazırlık maçları için maç başına 500 bin Euro aldıkları ifade edilirken, ABD'de bulunan SS Lazio'nun ve Meksika'ya gidecek olan AS Roma'nın maç başına elde ettikleri gelirin 300 bin Euro olduğu kaydedildi. 
     İl Sole 24 Ore gazetesi, Juventus, Milan, Manchester United, Boca Juniors, Club America, Barcelona ve Celtic takımlarının ABD'de yaptıkları maçlardaki toplam cironun 20 milyon doları bulduğunu yazdı. 
     Inter Kulübü Yöneticisi Jefferson Slack de, gazeteye yaptığı açıklamada, ''Fikstür probleminden dolayı, takımı Japonya'ya götüremiyoruz. Bu nedenle oradan kazanacağımız 1 milyon dolardan vazgeçmek zorunda kaldık'' dedi. 
     
</TEXT>
</DOC>
