<DOC>
<DOCNO> 197467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo17.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 1 -Akçaabat Sebatspor 1 maç bitti 
</HEADLINE>
<TEXT>

     Stat Atatürk . 
     Hakemler Fırat Aydınus, Murat Şahin, Can Silat . 
     Bursaspor Serdar, Erman, Mustafa, Junior, Ganea, Okan, Ömer, Tamer, Frasineanu, Yakup, Serkan . 
     Akçaabat Sebatspor Metin Aktaş, Hamza, Semavi, Abdurrahman, Sedat, Erman Özgür, Muzaffer, İbrahim, Metin Karaca, Marek, Mehmet . 
     Gol Dk. 45 Ganea . 
     Birinci Süper Futbol Ligi'nde Bursaspor ile Akçaabat Sebatspor 1-1 berabere kaldı. 
     Bursaspor, Akçaabat Sebatspor karşısında ilk yarıyı 1-0 önde kapadı. 
     Karşılaşmanın ilk yarısında oyuna hakim olan taraf Bursaspor'du. Orta alan üstünlüğünü elinde tutan yeşil-beyazlı takım, kanat organizasyonlarıyla rakip kalede, sık sık tehlikeler yarattı. Orta alanda rakibine iyi baskı kuran Bursaspor'da, kaleci Serdar'a fazla iş düşmedi. 
     Konuk Akçaabatspor ise ilk yarıda bir puana razı bir görüntü sergiledi. Tamamen kendi alanına kapanan, defansında açık vermemeye çalışan rakip takım, hücumu çok fazla düşünmedi. Zaman zaman kontraataklar deneyen kırmızı-beyazlı takım, bunda da başarı sağlayamadı. 
     3. dakikada, Yakup'un pasıyla sağ kanattan hareketlenen Okan, topu Ganea'nın önüne attı. Rumen futbolcunun sağ kanattan sert şutunda, top kaleci Metin Aktaş'ta kaldı. 
     8. dakikada sağ kanattan hareketlenen Ömer, topu penaltı noktası üzerinde bekleyen Okan'a gönderdi. Golcü futbolu müsait durumda topa kötü vurunca, pozisyon autla sonuçlandı. 
     14. dakikada, yine bir Bursaspor atağında, Yakup, topu penaltı noktası üzerindeki Ganea'ya gönderdi. Rumen futbolcunun yerden sert şutunda, top kaleci Metin Aktaş'ın ayaklarından döndü. 
     27. dakikada, Frasineanu'nun yaklaşık 20 metreden sert şutunda top yandan az farkla auta çıktı. 
     30. dakikada, Mustafa'nın pasıyla sol kanattan cezaalanına giren Frasineanu topa çaprazdan sert vurdu. Kaleci Metin Aktaş topu güçlükle yakaladı. 
     45. dakikada, Serkan'ın pasıyla sol kanattan cezaalanı içine giren Ganea, topa çaprazdan nefis vurdu. Meşin yuvarlak filelerle buluştu 1-0 
     Karşılaşmanın ilk yarısı, Bursaspor'un 1-0 üstünlüğüyle sona erdi. 
     Karşılaşmanın ikinci yarısında da oyuna hakim olan taraf Bursaspor'du. Orta alanı iyi kullanan yeşil-beyazlı takım, 70. dakikaya kadar rakibine oyun kurdurmadı. Özellikle sol kanattan ataklar geliştirmeye çalışan Bursaspor, bu yarıda Okan ile net bir gol pozisyonundan yararlanamadı. 
     Konuk Akçaabat Sebatspor ise oyuncu değişiklikleri ile birlikte canlanmaya başladı. Özellikle Orhan'ın girişiyle beraber rakip kalede daha fazla görülmeye başlayan kırmızı-beyazlı takım, bu oyuncuyla bir de gol buldu. 
     57. dakikada, Bursaspor atağında, Yakup'un ceza sahası dışından sert şutunda, kaleye giden topu Metin Aktaş son anda tokatlayarak kornere çeldi. 
     64. dakikada Bursaspor net bir gol pozisyonundan yararlanamadı. Ganea'nın pasıyla buluşan Tamer topu, sağ kanattan cezaalanı içine giren Okan'ın önüne aktardı. Okan'ın yerden sert vuruşunda, top direkten döndü. 
     65. dakikada, konuk ekip, ilk tehlikeli atağını geliştirdi. Yusuf'un pasıyla sol kanattan cezaalanı içine giren Orhan'ın çaprazdan sert şutunda, kaleye giden topu, Serdar son anda çeldi. 
     76. dakikada, konuk ekip beraberliği yakaladı. Sağ kanattan hareketlenen Abdurrahman, topu cezaalanı içine ortaladı. Bursaspor defansından seken topu önünde bulan Orhan, meşin yuvarlağı düzgün bir vuruşla filelere gönderdi 1-1 
     90. dakikada, sağ kanattan hareketlenen Mehmet'in, orta şut karışımı vuruşunda, kaleye giden topu Metin Aktaş son anda yumrukla çeldi. 
     Kalan dakikalarda gol olmayınca karşılaşma, 1-1 berabere sona erdi. 
     
</TEXT>
</DOC>
