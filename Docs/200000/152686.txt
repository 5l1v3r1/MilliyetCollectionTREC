<DOC>
<DOCNO> 152686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/dunya/dun04.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmed Çelebi Soyadım Osmanlı'dan yadig r 
</HEADLINE>
<TEXT>

     BURÇUN İMİR BAĞDAT DHA 

     
     Adı Irak'ın gelecekteki yöneticileri arasında geçen Irak Ulusal Kongresi Başkanı Ahmed Çelebi, "ABD'nin beni aday olarak seçmemesi, beni mutlu eder. Irak halkı ABD'nin seçeceği adayı kabul etmez" dedi. DHA'ya konuşan Çelebi, Irak'ta çok farklı etnik ve dini gruplar bulunduğunu, bunların ancak ABD'de olduğu gibi bir federal sistem içerisinde bir arada yaşayabileceğini, aksi halde ülkenin bölünebileceğini söyledi. 
     Ailesinin, Osmanlıların Irak'ı son fethinde, 4. Murat döneminde Irak'a geldiğini söyleyen Ahmed Çelebi, "Çelebi ismi de Osmanlılar tarafından aileme verildi. Dedelerimi Kadimiye'nin valisi ilan edildiler. Babam senato başkanıydı. Türkiye'yi pek çok kez ziyaret etti" dedi. Çelebi, Türkiye ile ilişkileri konusundaysa "Dışişleri Bakanlığı Müsteşarı Uğur Ziyal bizi çok sıcak karşıladı. Gelecekteki ilişkilerimiz için çok kapsamlı görüşmelerde bulunduk. Temaslarımızda Irak'ın geleceğine odaklandık. Türkiye, Irak ile diplomatik ilişkilere ne kadar çabuk girerse o kadar iyi olur. Askeri bir eyleme gereksinime duymazsa çok daha iyi olur" dedi. 
     


DÜNYA 

















</TEXT>
</DOC>
