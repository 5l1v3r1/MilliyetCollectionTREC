<DOC>
<DOCNO> 158594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/magazin/mag01.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şen 'sürpriz amca' oldu 
</HEADLINE>
<TEXT>

Şener Şen'in konuk oyuncu olduğu 'Biz Size şık Olduk'ta rol gereği korkulsa da, çekimlerde Cumbul, Beyaz ve Şen çok eğlendi. Fotoğraf ERCAN ARSLAN 
     MAGAZİN SERVİSİ 

     TÜRK sinemasının dev oyuncularından Şener Şen, uzun bir aranın ardından ilk kez ekranlarda görünecek. Kanal D'nin en sevilen dizilerinden 'Biz Size şık Olduk'a konuk oyuncu olan Şen, Beykoz'un Akbaba Köyü'nde çekilen 'Çayeli sahneleri'nde Avukat Reyhan'ın Rize'den gelen Kemal Amca'sını oynadı. 
     
     Önce korkuttu ama.. 
     ŞEN, rol gereği 'Kemal Amca' olarak dizinin iki yıldızı Meltem Cumbul ve Beyaz'ı, elindeki koca bıçakla önce biraz korkuttuysa da, çekimler hayli neşeli geçti. Uzun süredir istediği gibi bir proje çıkmadığı için dizi ve film çalışması yapmayan Şen, "Sonbaharda Yavuz Turgul'un yöneteceği bir filme başlayacağım" dedi. 

</TEXT>
</DOC>
