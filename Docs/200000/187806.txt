<DOC>
<DOCNO> 187806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo14.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Politikacılardan milli maç için skor tahminleri... 
</HEADLINE>
<TEXT>

     Politikacılar, Türkiye'nin İngiltere karşısında galip geleceği tahmininde bulundular. 
     Çevre ve Orman Bakanı Osman Pepe, Meclis Camisi'nde cuma namazını kıldıktan sonra, yarın oynanacak Türkiye-İngiltere milli maçına ilişkin gazetecilerin sorularını yanıtladı. ''Nihat ve Hakan'ın golleriyle İngiltere'nin işini bitiririz'' diyen Pepe, Nihat'ın bir gol borcu bulunduğunu söyledi. 
     AK Parti Grup Başkanvekili Salih Kapusuz ise Türkiye'nin galip geleceğini ifade ederek, gölü kimin attığının önemli olmadığını kaydetti. 
     CHP Tunceli Milletvekili Sinan Yerlikaya, golleri Sergen'in atacağını ve Türkiye'nin 2-0 galip geleceğini ifade etti. TBMM Başkanvekili Nevzat Pakdil ise Türkiye'nin karşılaşmadan galip geleceğine inandığını dile getirdi. 
     TBMM Anayasa Komisyonu Başkanı Burhan Kuzu, maçlara karşı ilgisinin olmadığını sadece skorla ilgilendiğini belirterek, 2-0 ya da 3-0 Türkiye'nin galip geleceği tahminin de bulundu. 
     AK Parti Genel Başkan Yardımcısı Necati Çetinkaya da Türkiye'nin galip geleceğini söyledi. ''Uzun süredir Türkiye'de güvenliğin olmadığı yönünde yayınlar yapıyorlar'' diyen Çetinkaya, Türkiye'nin güvenli bir ülke olduğunu, İngiltere milli takının karşılanmasında da bunun görüldüğünü belirtti. Çetinkaya, karşılaşmadan Türkiye'nin 2-0 galip geleceği tahmininde bulundu. 
     
</TEXT>
</DOC>
