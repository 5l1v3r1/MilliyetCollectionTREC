<DOC>
<DOCNO> 178883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/yasam/yas07.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum insanı, bildiğiniz gibi 
</HEADLINE>
<TEXT>

   
   'Ferhat'ım ateş gibi yanıyor       YALÇIN ÖZÜM Bursa DHA 
   Bursa'nın Osmangazi ilçesine bağlı Selçukgazi köyünde oturan Mümin Teniz 46 , ateşi yükselip iştahsızlık çeken 1.5 aylık kuzusu "Ferhat"ı, bir çantaya koyduğu gibi veterinere yetiştirdi. Uludağ Üniversitesi Veteriner Fakültesi Araştırma Görevlisi Dr. Güney Kaya ile Dr. Fatih Kavukçu'nun muayene ettiği 'Ferhat'a, antibiyotik ve vitamin takviyeli ilaçlar verdi. Mümin Teniz, muayeneden sonra kuzusunu aynı çantaya yerleştirerek köyüne döndü. 
   
   Kütüphanede mahsur kaldı    CEM BAKIRCI Erzurum DHA 
      Eskişehir Anadolu Üniversitesi Açık Öğretim Fakültesi İngilizce Bölümü son sınıf öğrencisi Abdurrahman Oken, Erzurum İl Halk Kütüphanesi'nde 1.5 saat mahsur kaldı. Tatil için memleketi Erzurum'a gelen Oken 23 , önceki gün akşama doğru kütüphaneye gelerek okuma salonuna geçti. Kitap okumaya dalan Oken'i fark etmeyen görevliler, mesai bitiminde kapıyı kapatıp evlerine gitti. Kütüphanenin zemin katındaki okuma salonunda mahsur kaldığını bir saat sonra fark eden Oken, demir parmaklıklı percereden çıkamayınca, çevreden yardım istedi. Vatandaşların ihbarı üzerine gelen itfaiye, Oken'i 'özgürlüğüne kavuşturdu'. 
   
   
</TEXT>
</DOC>
