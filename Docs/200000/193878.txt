<DOC>
<DOCNO> 193878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/dunya/dun07.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın son dakika pazarlığı reddedilmiş 
</HEADLINE>
<TEXT>

   Saddam yönetiminin, savaşın başlamasına yakın Washington'la anlaşmaya çalıştığı ortaya çıktı. Amerikalılara, 2000 FBI ajanına Irak'ta istediği yere bakması teklif edilmiş 
      SEMA EMİROĞLU New York 

   
   Saddam yönetiminin, ABD'nin Irak'a savaş açma sinyallerinin en üst seviyeye ulaştığı Şubat - Mart 2003 döneminde Washington ile gizli anlaşma yapmak için uğraştığı, ancak sonuç alamadığı ortaya çıktı. 
   New York Times gazetesinin dün manşetten yayımladığı habere göre, savaş arifesinde Irak yetkililerinden Pentagon'a "Saddam anlaşma yapmak istiyor" mesajı gönderildi. Lübnan asıllı ABD'li bir işadamı aracılığıyla Pentagon'un etkili ismi ve Irak savaşının mimarı olarak tanınan Richard Perle ile temasa geçen, Iraklı yetkililer, savaştan kaçınmak için şu tekliflerde bulundu 
   Eğer savaş kitle imha silahları yüzünden olacaksa, ABD uzmanları Irak'a gelip araştırsınlar. ABD, 2000 FBI ajanını gönderip istedikleri yere bakabilirler. Eğer bu savaş petrolle ilgiliyse, o zaman ABD'ye petrol ayrıcalıkları verilmesi konusunda konuşabiliriz. Yok eğer Ortadoğu barış süreci ile ilgiliyse, buna yardımcı oluruz. 1993'te New York'taki Dünya Ticaret Merkezi'nin bombalamakla suçlanan kişiyi ABD'ye iade etmeye hazırız. İki yıl içinde seçim yapmak üzerinde anlaşabiliriz. 
   Bu mesajlar ilk kez şubatta ayında Pentagon'un politikadan sorumlu müsteşarı Douglas Feith'in ofisindeki bir uzmana gönderildi. Pentagon, Saddam'dan öneri geldiğini doğrularken, ABD'li yetkililer, "Girişim savaşı önlemeye yeterli değildi" dedi. Beyaz Saray Sözcüsü Scott McClellan da 'Saddam, savaşı engelleme fırsatını kullanamadı" diye konuştu. 
   
   
   
   
   
</TEXT>
</DOC>
