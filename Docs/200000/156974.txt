<DOC>
<DOCNO> 156974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/guncel/gun04.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere’de kurbana yasak geliyor 
</HEADLINE>
<TEXT>

     NEVSAL ELEVLİ Londra 

     İngiliz hükümeti, Müslüman ve Yahudilerin dini bayramlarda bayıltmadan kurban kesmesini önlemek için yeni bir düzenleme yapmaya başladı. Yasa tasarısının gelecek ay parlamentoya gelebileceğini belirten The Times, hayvan hakları kurallarına göre, hayvanların kesim öncesi bayıltılması gerektiğini hatırlatarak, bunun iki istisnası bulunduğunu kaydetti. 
     
     ÇÖZÜM BULUN’ 
     Gazete bu istisnaları, Müslümanlara tanınan "helal kesim", diğerini de Yahudilerin "shechita" yöntemi olarak sıraladı. Bu yöntemlerde hayvanın boğazının kesilip kanı akıtılarak öldürüldüğü vurgulandı. The Times, haberinde İngiliz Çiftlik Hayvanları Konseyi’nin gelecek ay her iki topluma da kesim öncesinde hayvanı sersemletecek bir yöntem bulmasını önereceğini belirterek, "Yakında hükümetin bu iki dine tanıdığı ayrıcalık sona erecek" dedi. 
     

</TEXT>
</DOC>
