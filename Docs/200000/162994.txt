<DOC>
<DOCNO> 162994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur01.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler arasında çıkan kavgada 2 kişi bıçakla yaralandı... 
</HEADLINE>
<TEXT>

     İzmir'in Konak ve Çiğli ilçelerinde meydana gelen olaylarda 4 kişi silahla, 2 kişi de bıçakla yaralandı. 
     Karabağlar Biriketçi Durağı'nda henüz bilinmeyen nedenle iki grup arasında kavga çıktı. Olay sırasında Rıza Ertan 20 , Halil Buhurcu 19 bıçakla yaralandı. 
     Bozyaka SSK Hastanesi'ne kaldırılan yaralılardan Rıza Ertan ayakta tedavi edilirken, Halil Buhurcu ameliyata alındı. Buhurcu'nun sağlık durumunun ciddiyetini koruduğu belirtildi. 
     Olaya karışanların yakalanmasına çalışılıyor. 
     
     SİLAHLA 3 KİŞİ YARALANDI 

     Basmane semtinde meydana gelen olayda kimliği belirlenemeyen kişinin rasgele açtığı ateş sonucu 3 kişi yaralandı. 
     Fevzipaşa Caddesi'nde bir birahane önünde kimliği belirlenemeyen bir kişinin silahla açtığı ateş sonucu, Enver Tatar 38 ile kardeşi Celal Tatar 29 ayaklarından, seken kurşunlardan ise Hüseyin Kiraz 44 dizinden vuruldu. 
     Kahvehane sahibi Kiraz, Alsancak Devlet, Enver Tatar ile kardeşi Celal Tatar ise Yeşilyurt Atatürk Eğitim ve Araştırma Hastanesi'ne kaldırıldı. Yaralıların sağlık durumlarının iyi olduğu öğrenildi. 
     
     ŞAKA YAPARKEN, AĞABEYİNİ VURDU 

     Çiğli İlçesi'nde bulunan Evka-5 Sitesi önünde, Atakan Namlı 28 isimli genç, ağabeyi Hüseyin Namlı 30 ile yolda yürürken, yanında bulunan silahla oynamaya başladı. Ateş alan tabancadan çıkan mermi, Hüseyin Namlı'nın sağ kasığına isabet ederek yaralanmasına neden oldu. 
     İlk tedavisi Karşıyaka Devlet Hastanesi'nde yapılan Hüseyin Namlı, ambulansla Yeşilyurt Atatürk Eğitim ve Araştırma Hastanesi'ne sevk edildi. Yaralının sağlık durumunun ciddiyetini koruduğu belirtildi. Ağabeyini yanlışlıkla vuran Atakan Namlı ise gözaltına alındı. 
     
</TEXT>
</DOC>
