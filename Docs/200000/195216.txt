<DOC>
<DOCNO> 195216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sondun07.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron "'Filistinliler'e güç kullanmayın' diyenler yahudi karşıtı" 
</HEADLINE>
<TEXT>

     İsrail Başbakanı Ariel Şaron, ''Filistinliler'e karşı güç kullanmalarına yönelik dış eleştirilerin, Yahudi karşıtlığının yeni bir şekli olduğunu'' savundu. 
     Şaron, Kanada'dan gelen Yahudi eylemcileri kabulünde yaptığı açıklamada, İsrail'in, kendini savunma hakkını fazla güç kullanarak yerine getirmesinin dünyada eleştirildiğini anlattı. 
     İsrail'in, kendini savunmak için güç kullanma hakkını reddedenlerin, İsrail'in atalarının topraklarında varolma hakkını da tanımadığını belirten Şaron, bu hadisenin Yahudi karşıtlığının yeni bir şekli olduğunu iddia etti. 
     Yakın zamanda yapılan bir AB kamuoyu yoklaması, Birlik vatandaşlarının çoğunluğunun, ''İsrail'i dünya barışına büyük bir tehdit'' olarak gördüğünü ortaya çıkarmıştı. Şaron, bu sonucu kınamıştı. 
     
</TEXT>
</DOC>
