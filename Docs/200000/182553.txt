<DOC>
<DOCNO> 182553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/guncel/gun02.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Gazete'den ilginç iddia 
</HEADLINE>
<TEXT>
   'İpek, kadınlık hormonu yayıyor ' 
      İSTANBUL Milliyet 

   
   Milli Gazete yazarı Mevlüt Özcan, "Düstura uymak bize düşer" başlıklı dünkü yazısında, Hz. Muhammed'in yapmayı emrettiği ve yasakladıklarını sıraladı. Yazıda şu ifadeler yer aldı "Erkeklere altın ve ipek yasak edilmiştir. Yeni araştırmalarda bunun nedeni açıklanıyor. Bu iki madde kadınlık hormonu yayıyor. Bunları kullanan erkekler kadın vasfına dönüşüyor. 'Erkek gibi...' ifadesi erkekliği dumura uğramışlar için asla söylenemez. Sözün özü emredildiklerimizi yerine getirmek, nehyedilenlerden yasaklananlardan kaçınmakla mükellefiz. Bize uymak düşer." 
   
   'BİLİMSEL TARAFI YOK' 
   Marmara Üniversitesi İlahiyat Fakültesi'nden M. Saim Yeprem ise "Peygamber efendimiz zamanında bir harp nedeniyle ekonomik sıkıntı yaşanmış. Evlerde altın saklanmaması için ziynet eşyası dışında birikim yasaklanmış. İpek de kıymetli bir eşya olduğu için yasaklanmış. Ancak yasak sonra kalkmış" dedi. Yeprem, "altın ve ipeğin kadınlık hormonu yaydığı" yönündeki bilimsel çalışma iddiasına da, "Altın ve ipeğin hormon yaydığını söylemek kadar garip bir olay düşünülemez" dedi. İ.Ü. İstanbul Tıp Fakültesi öğretim üyesi Prof. Dr. Halil Dinçer Azizlerli de "Bilimsel hiçbir tarafı yok, zırva. Böyle bir araştırma görmedim, tıbben de imk n dahilinde görünmüyor" diye konuştu. 
   
   
</TEXT>
</DOC>
