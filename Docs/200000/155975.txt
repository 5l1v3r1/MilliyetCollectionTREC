<DOC>
<DOCNO> 155975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sondun31.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, 61 Filistinli mahkumu serbest bıraktı... 
</HEADLINE>
<TEXT>

     İsrail, güven artırıcı önlemler çerçevesinde 61 Filistinli mahkumu serbest bıraktı. 
     İsrail ordusu, İsrail'in güneyindeki Negev Çölü'nde bulunan Ketziot askeri kampında tutulan mahkumlardan 61'inin bugün serbest bırakıldığını doğruladı. 
     Serbest bırakılanların, hiçbir terör eylemiyle ilgisi bulunmadığı, herhangi bir suçlama olmadan ya da yasadışı olarak İsrail'e girdiği için gözaltına alınan kişiler olduğunu açıklayan ordu, gelecek haftalarda 100'den fazla mahkumun daha serbest bırakılacağını bildirdi. 
     Bu arada, Filistinli Mahkumlar Kulübü'nün Başkanı İssa Karakey, mahkumların serbest bırakılmasının, bölgede bulunan ABD Dışişleri Bakanı Colin Powell'a ''İsrail'in taviz verdiğini göstererek, gözünü boyamak'' için yapıldığını savundu. 
     İsrail insan hakları örgütü B'Tselem'e göre, İsrail cezaevlerinde 5272 Filistinli mahkum bulunuyor. 
     
</TEXT>
</DOC>
