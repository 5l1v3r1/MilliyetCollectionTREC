<DOC>
<DOCNO> 160026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo36.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Beşiktaş'ın gerçeklik taşımayan açıklamaları bizi üzdü 
</HEADLINE>
<TEXT>

     Samsunspor Kulübü Basın Sözcüsü Ercan İnce, ''Beşiktaş Kulübü yönetiminin gerçeklik taşımayan açıklamaları bizi üzdü'' dedi. 
     Ercan İnce, Samsunspor-Beşiktaş maçının İstanbul'da yapılması için yapılan görüşmelerde konuşulanların, bazı Beşiktaşlı yöneticiler tarafından kamuoyuna yanlış yansıtıldığını söyledi. 
     Beşiktaş Kulübü yönetiminin gerçekleri saptırmaya çalıştığını belirten İnce, şunları kaydetti 
     ''Beşiktaş Kulübü yönetimiyle ne konuştuysak, saklamadan doğru şekilde kamuoyuna duyurduk. Ama Beşiktaş Kulübü yönetimi olayları saptırmaya çalıştı. Bazı medya kuruluşlarına yapılan açıklamalarda bizim tarafımızdan gündeme getirildiği söylenen gerçek dışı ifadeler kullanıldı. Rakamlar abartılarak taraftarlar ve kamuoyu yanıltılmaya çalışıldı. Bu, beklemediğimiz bir davranıştı. Beşiktaş Kulübü yönetimin gerçeklik taşımayan bu açıklamaları bizi üzdü.'' İnce, Beşiktaş Kulübü yönetimine destek olmayı düşünürken sportmenliğe sığmayan hareketlere maruz kaldıklarını da sözlerine ekledi. 
     
</TEXT>
</DOC>
