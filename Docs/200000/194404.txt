<DOC>
<DOCNO> 194404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sonspo10.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bundesliga'da gol yağmuru, Ümit'li Werder fırtına gibi... 
</HEADLINE>
<TEXT>

     Bundesliga'nın 12. haftasında gol yağmuru yaşandı. 7 maçta 28 gol atılırken, maç başına 4 gol düştü. Lider Stuttgart, deplasmanda oynadığı maçta Eintracht Frankfurt'u 2-0 yenerek zirvedeki yerini kaptırmadı. Kırmızı-Beyazlılar'ı Eintracht Frankfurt karşısında galibiyete taşıyan goller 8. dakikada Szabics ve 69. dakikada Kuranyi'den geldi. 
     Üçüncü sırada yer alan Werder Bremen ise, deplasmanda oynadığı maçta Hannover 96'yı 5-1'lik skorla geçti. Werder Bremen'in gollerini Valdez 2 , Klasnic 2 ve Ernst atarken, ev sahibi ekibin tek golü Stajner'den geldi. Werder Bremen'in Türk futbolcusu Ümit Davala maça ilk onbirde başladı ve 90 dakika başarıyla mücadele etti. Alt sıraları yakından ilgilendiren maçta ise Hertha Berlin, Mönchengladbach'ı 2-1 yenerek hem rahat bir nefes aldı, hem de rakibini ligin son sırasına itti. 
     Diğer sonuçlar Eintracht Frankfurt-Stuttgart 0-2, Bochum-Köln 4-0, Freiburg-Wolfsburg 3-2, Hamburg-Münih 1860 3-1, Hannover 96-Werder Bremen 1-5, Hansa Rostock-Kaiserslautern 4-0, Hertha Berlin-Mönchengladbach 2-1. 
     
</TEXT>
</DOC>
