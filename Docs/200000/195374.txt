<DOC>
<DOCNO> 195374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sontur38.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Firar eden hükümlüler bir otomobili daha gasp etti 
</HEADLINE>
<TEXT>

     Ankara'dan çeşitli illere nakledilmek üzere yola çıkarılan ve Uşak yakınlarında cezaevi ring aracını ele geçiren 3 hükümlü, Kula-Salihli karayolunda bir aracı daha gasp etti. 
     Alınan bilgiye göre, Uşak yakınlarında cezaevi ring aracını ele geçiren ve daha sonra 35 TH 322 plakalı otomobili gasp ederek kaçan hükümlüler Hüseyin Şahin 26 , Hayrettin Çelik 25 ve Mehmet Çiçekli 26 , Kula-Salihli karayolunda 35 U 7392 plakalı otomobili durdurdu. 
     Sürücü Ahmet E.'yi etkisiz hale getiren hükümlüler, otomobil değiştirerek olay yerinden uzaklaştı. 
     İzmir Emniyet Müdürlüğü Gasp Büro Amirliği'ne getirilen Ahmet E.'nin olayla ilgili bilgisine başvurulduğu ve hükümlülerin yakalanması için çalışmaların sürdürüldüğü bildirildi. 
     Ankara Ulucanlar Cezaevi'nden Antalya, İzmir ve Ayvalık'a nakledilmek üzere yola çıkarılan 6 hükümlüden 3'ü, cezaevi ring aracını ele geçirdikten sonra Uşak-Çivril yolu üzerindeki Zahireciler Sitesi yakınlarında 35 TH 322 plakalı otomobili gasp ederek kaçmıştı. 
     
</TEXT>
</DOC>
