<DOC>
<DOCNO> 161259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sonspo10.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapsarı Musa 
</HEADLINE>
<TEXT>

     Birinci Süper Futbol Ligi'nin ardından İstanbulspor'un en ''sarı'' futbolcusu Musa Kuş oldu. 
     Bu sezon oynadığı 30 maçta forma giyen genç futbolcu, 6'sı ilk yarıda, 6'sı da ikinci yarıda olmak üzere toplam 12 sarı kart gördü. Genç futbolcu sarı kart cezası nedeniyle 12. haftada Gaziantepspor, 21. haftada Samsunspor ve 30. haftada Denizlispor maçında forma giyemedi. 
     İstanbulspor'da, tek kırmızı kartlı oyuncu Saidou ise 9 sarı kartla en fazla kart gören 2. oyuncu oldu. Kırmızı kart cezası nedeniyle 7. haftada Galatasaray maçında oynayamayan Saidou, sarı kart cezası nedeniyle de 9. haftada Göztepe, 23. haftada Kocaelispor maçlarında görev yapamadı. 
     
     SARI KART CEZALILARI 
     İstanbulspor'da, Musa ve Saidou'nun dışında 6 futbolcu daha sarı kart cezalısı durumuna düştü. 
     Niyazi, Cenk, Petkov, Selçuk, Deniz Uygar ve Saffet, 1'er kez sarı kart cezalısı oldukları için takımlarını yalnız bıraktı. 
     
     69 SARI KART 
     İstanbulsporlu futbolcular, bu sezon ligde toplam 69 sarı ve 1 kırmızı kart gördü. 
     Sarı-siyahlılarda forma giyen 26 futbolcudan 19'u kart görürken, 7 futbolcu hiç kart görmedi. 
     
     EN ÇOK KART TRABZONSPOR MAÇINDA 
     İstanbulsporlu futbolcuların en hırçın olduğu maç, 27. haftadaki Trabzonspor maçı oldu. 
     Trabzonspor maçında 5 sarı kart gören sarı-siyahlılar, her 2 yarıdaki Beşiktaş maçları, 14. haftadaki Malatyaspor, 19. haftadaki Gençlerbirliği ve 22. haftadaki Bursaspor maçlarında 4'er sarı kart gördü. 
     
</TEXT>
</DOC>
