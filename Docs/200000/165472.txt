<DOC>
<DOCNO> 165472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/ekonomi/aeko.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapordaki üç sır, üç bakana batık takibi 
</HEADLINE>
<TEXT>

Devlet Denetleme Kurulu'nun raporunun 'sır' bölümünde, batık bankalardan sorumlu tutulan eski bakanlar Taner, Uluğbay ve Önal hakkında komisyon kurulması önerildi 
     EZELHAN ÜSTÜNKAYA Ankara 

     Cumhurbaşkanlığı Devlet Denetleme Kurulu'nun DDK , Başbakanlık kanalıyla TBMM Yolsuzlukları Araştırma Komisyonu'na gönderdiği Tasarruf Mevduatı Sigorta Fonu'na devredilen bankalarla ilgili raporunda, eski bakanlar Güneş Taner, Hikmet Uluğbay ve Recep Önal hakkında gerekirse Meclis komisyonu kurulması önerildi. 
     
     DDK'nın raporundaki 'sırlar' 
     Meclis'e gönderilen rapor, Çankaya Köşkü'nün web sitesinde yayınlanan rapordan farklı olarak "sır" kapsamına giren bilgileri de içeriyor. Raporda Taner, Uluğbay ve Önal batık bankalarla ilgili süreçten sorumlu tutularak, gerekirse haklarında Meclis komisyonu kurulması önerildi. BDDK ve DDK raporları doğrultusunda Başbakanlık'tan gönderilen, gerekirse üç bakan hakkında komisyon kurulmasının önerildiği Başbakanlık yazısı, Meclis Başkanlığı'nda bekletiliyor. Meclis Başkanlığı, komisyonun çalışmalarını bitirmesini bekliyor. 
     
     Fatura 55.7 milyar dolar 
     Raporda, Fon'un 5 katrilyonluk takipli alacaklarının sadece 228 trilyonunu tahsil edilebildiği, hakim ortakların 5.5 milyar doları bulan borçlarından tahsilat yapılamadığı kaydedildi. Raporda, batan bankalara toplam 36 katrilyon 669 trilyon 23.4 milyar dolar kaynak aktarıldığı, bu rakama kamu bankalarına aktarılan 46 trilyon 431 trilyon liranın 32.3 milyar dolar dahil olmadığı ifade edildi. 
     Raporda, 2002 Haziran'ına kadar Fon'a devredilen 20 bankanın devir tarihindeki zararının 15 katrilyon 671 milyar lira olduğu, bankalar nedeniyle 13 katrilyon lira fonlama zararıyla karşılaşıldığı belirtildi. 
     
Temizel Demirbank'ta uyaracak zaman olmadı      BDDK eski Başkanı Zekeriya Temizel'in, TBMM Yolsuzluk Komisyonu'ndaki Demirbank'la ilgili açıklamaları tutanağa şöyle yansıdı 
     Temizel "Bankalar Yeminli Murakıpları Raporu olmadan asla bir bankaya el konulamaz. Orada hergün rapor alınmıştır. Demirbank, neredeyse bütün varlıklarını Hazine k ğıdına bağlamıştı. Son olarak 500 trilyon liralık açığını Merkez Bankası ve İMKB bankanın teminatlarını almak suretiyle karşılıyor. Sonra Merkez Bankası ve İMKB Demirbank'ı piyasalardan çıkartıyor, yazıyla BDDK'ya bildiriyor. Bu yazıdan sonra bankanın Fon'a alınmasından başka hukuki bir çözüm yolu yoktur. Bankanın bir sonraki gündeki yükümlülükleri katrilyon dolayında. Yerine getirilememesi halinde ödemeler sistemin çökeceği gerçektir. Demirbank'ın daha önceden bu kadar büyük faiz riskine girmiş olduğunu açık pozisyonunun bu boyutta olduğunu ortaya koyabilmiş rapor gelmiş olsaydı kesinlikle bankayı uyarırdık." 
     
Murakıplar rapor etmedi mi 
     "Çok hızlı gelişti. O bankayla ilgili önlem alsın diye herhangi uyarı yapabilecek zaman olmadı." 
     
Hergün rapor geliyor demiştiniz. 
     "Kriz sırasında hergün oradaydı ama daha önceki değerlendirmeleriyle ilgili olarak henüz herhangi bir rapor falan gelmemişti zaten. 
     

</TEXT>
</DOC>
