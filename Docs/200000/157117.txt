<DOC>
<DOCNO> 157117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sonspo27.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nde Augustine yok... 
</HEADLINE>
<TEXT>

     Galatasaray maçı hazırlıklarını tamamlayan Ankaragücü, İstanbul'a gitti. 
     Teknik direktör Tevfik Lav yönetiminde bu sabah yapılan 1.5 saatlik antrenmanla Ankara'daki son çalışmasını yapan başkent ekibinde, sakatlıkları süren Augustine ve Gökmen de kafileye dahil edildi. 
     Önceki günkü antrenmanda düşerek omuzundan sakatlanan Augustine ile Trabzonspor maçında sakatlanarak oyunu terkeden Gökmen, bugünkü idmanda takımla birlikte çalıştı. 2 futbolcunun da durumları maç saatinde belli olacak. 
     UEFA Kupası'na katılma yolundaki iddiasını sürdüren ve son 7 haftayı 6 galibiyetle kapatan sarı-lacivertliler, Galatasaray karşısında da 3 puanı hedefliyor. 
     Teknik direktör Lav, Trabzonspor'un puan cetvelindeki düşüşünün, kendilerine UEFA Kupası yolunda sıralamada ilk 5'e girme gibi bir zorunluluğu getirdiğini hatırlatarak, hedeflerinin İstanbul'dan 3 puanla dönmek olduğunu söyledi. 
     Takım kaptanı Hakan Kutlu da, kazanmaya alıştıklarını ve İstanbul'dan galibiyetle dönecek güçte olduklarını sözlerine ekledi. 
     

     
</TEXT>
</DOC>
