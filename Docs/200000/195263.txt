<DOC>
<DOCNO> 195263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/soneko09.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'da devirli ikramiye haftası... 
</HEADLINE>
<TEXT>

     Milli Piyango'nun 19 Kasım çekilişinde dağıtılacak büyük ikramiye tutarı devirli ikramiye ile birlikte 1.8 trilyon liraya ulaştı. 
     Milli Piyango İdaresi'nden yapılan açıklamaya göre, Milli Piyango'nun 9 Kasım çekilişinde, devirli ikramiye 5. kez izleyen çekilişe aktarılırken, böylece 19 Kasım çekilişinde dağıtılacak devirli ikramiye tutarı 1.2 trilyon liraya çıktı. 
     Toplam 600 milyar liralık büyük ikramiye ile birlikte 19 Kasım çekilişinin büyük devirli ikramiye tutarının 1.8 trilyon lira olduğu kaydedilen açıklamada, söz konusu çekilişte dağıtılacak olan toplam ikramiyenin 3.8 trilyon lirayı aştığına dikkat çekildi. 
     Açıklamada, büyük ikramiyenin yanı sıra devirli ikramiyenin kazanılması için, 600 milyar liralık büyük ikramiyeye isabet eden bilet numarasının son rakamı ile amorti numaralarından birinin aynı olması gerektiği hatırlatıldı. 
     
</TEXT>
</DOC>
