<DOC>
<DOCNO> 189593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/guncel/gun03.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafikte 'pazar' çilesi 
</HEADLINE>
<TEXT>

   Pazar günü, İstanbullular için tam bir trafik çilesine dönüşüyor. Bayram provası ve maraton yüzünden trafik yine altüst olacak 
   İSTANBUL Milliyet 

   
   İstanbul'da bugün, 29 Ekim Cumhuriyet Bayramı'nın provası ve Avrasya Maratonu nedeniyle bazı yollar trafiğe kapalı. Beyazıt Meydanı'nda da Irak'a asker gönderilmesine karşı bir eylem düzenlenecek. 
   Cumhuriyetin 80. yıldönümü kutlamaları çerçevesinde, bugün Vatan Caddesi'nde genel prova gerçekleştirilecek. Prova nedeniyle, Topkapı - Mahmutbey Köprüsü - Millet Caddesi ve Oğuzhan Caddesi, 08.00 ile 15.00 saatleri arasında araç trafiğine kapatılacak. Geniş bir katılımın beklendiği Avrasya Maratonu nedeniyle koşunun yapılacağı güzergahl r 08.00 ile 14.00 arasında araç trafiğine kapatılacak. Trafiğe kapatılacak yollar şöyle Boğaziçi Köprüsü gişelerinden 500 metre yukarıdaki park sahası çıkışından başlayarak buraya çıkan tüm ara yollar geliş - gidiş olarak, Mecidiyeköy girişi, tercihli yol, tüm ara yollar, Taksim'e çıkan bütün cadde ve sokaklar, Şişhane Meydanı, Perşembe Pazarı, Karaköy - Fındıklı - Kabataş - Dolmabahçe arası, Beşiktaş - Dolmabahçe arası Dolmabahçe Caddesi, Atatürk Köprüsü, Atatürk Bulvarı - N. Kemal Caddesi, Sahil Kennedy Caddesi Cem otelleri önüne kadar, Sirkeci - Eminönü ve Galata Köprüsü. 
   
   
   
</TEXT>
</DOC>
