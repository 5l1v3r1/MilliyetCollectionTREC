<DOC>
<DOCNO> 181111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sontur20.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de bir utanç davası... 
</HEADLINE>
<TEXT>

     İzmir'de küçük yaşta bir kızı alıkoyarak ırzına geçtikleri iddiasıyla, aralarında iki astsubayın da bulunduğu 13 güvenlik görevlisinin yargılanmasına başlandı. 
     İzmir 7. Ağır Ceza Mahkemesi'ndeki duruşmaya tutuksuz sanıklar, Taner D, Hasan Ali K, Zekeriya A, Cengiz Ö, Seyit Zeyni O, Doğan G, Atilla Ö, Übeyit A, Mehmet S, Ahmet S, Zekeriya K, Necdet T. ve Murat K. katılmadı. 
     Mahkeme, haklarında 15 yıla kadar hapis cezası istenen sanıkların Asuman E'yi 18 alıkoyup ırzına geçtikleri iddiasıyla ilgili davada görevsizlik kararı verdi. 
     Asuman E'nin, ''sanıklarla kendi isteğiyle birlikte olduğu'' kanaatine varan mahkeme heyeti, sanıkların 6 yıla kadar hapis cezası istemiyle yargılanmaları talebiyle dosyayı Asliye Ceza Mahkemesi'ne gönderdi. 
     Asuman E, adı geçen sanıkların kendisini zorla alıkoyarak tecavüz ettiklerini belirterek, suç duyurusunda bulunmuş, yapılan araştırmalar sonucu aralarında iki astsubayın da bulunduğu ve çoğunluğu Çevik Kuvvet Şube Müdürlüğü'nde görevli 13 kişi hakkında 7. Ağır Ceza Mahkemesi'nde dava açılmıştı. 
     
</TEXT>
</DOC>
