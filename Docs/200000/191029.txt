<DOC>
<DOCNO> 191029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo08.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüzoğlu Kendim için zor, Trabzon için kolay bir karar oldu 
</HEADLINE>
<TEXT>

     Trabzonspor'da, 26 Ekim Pazar günü yapılacak olağanüstü genel kurul öncesi başkanlığa adaylığını açıklayan ancak daha sonra Ahmet Ağaoğlu ile uzlaşan Mehmet Öksüzoğlu, kendisi için zor ancak Trabzonspor için kolay bir karar verdiğini söyledi. 
     Mehmet Öksüzoğlu, Trabzonspor'un çıkarlarının olduğu yerde her türlü özveriyi bugüne dek yaptığını, bugünden sonra da bunu sürdüreceğini belirterek, ''Şahsım için zor, Trabzonspor için kolay bir karar verdim'' dedi. 
     Trabzonspor'un eski başarılı günlerini son dönemlerde yakalayamadığını da ifade eden Öksüzoğlu, şöyle konuştu 
     ''Alınan karar, örnek bir karardır. Herkese hayırlı olsun. Şahsımın bir beklentisi ve egoistliğim yoktu. İnanmadığım insanların olduğu bir yönetimde olmam ve bunun mücadelesini yapmam. Büyük bir birliktelik sağlandı ancak yüzde 30 daha bu birlikteliğe destek verilmeli. Taban da bu birlikteliğe sıcak bakmalı. Bu yönetim uyum içinde neden çalışmasın Mal almıyoruz, mal satmıyoruz. Trabzonspor, için böyle yararlı bir oluşum oldu.'' Devre arasında transfer yapmaları gerektiğini de ifade eden Öksüzoğlu, ''Trabzonspor'un bu yılki hedefi Avrupa Şampiyonlar Ligi'ne katılma ve Türkiye Kupası'nı alma olmalıdır. Bu doğrultuda teknik direktörün raporu doğrultusunda transfer gerçekleştirebiliriz'' diye konuştu. 
     
</TEXT>
</DOC>
