<DOC>
<DOCNO> 182910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/soneko15.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanlığı'ndan bir heyet incelemeler için Irak'a gidiyor... 
</HEADLINE>
<TEXT>

     Enerji ve Tabii Kaynaklar Bakanlığı yetkililerinden oluşan bir heyetin inceleme ve görüşmelerde bulunmak üzere Irak'a gideceği bildirildi. 
     Enerji ve Tabii Kaynaklar Bakanlığı'dan yapılan yazılı açıklamada, Irak'ın yeniden yapılandırılması kapsamında Enerji ve Tabii Kaynaklar Bakanlığı'nda bir toplantı yapıldığı belirtilerek, toplantıda, Bakanlık ve bağlı birimlerinin Irak'a yaklaşımının ele alındığı kaydedildi. 
     Enerji ve Tabii Kaynaklar Bakanı Hilmi Güler başkanlığında yapılan, BOTAŞ, Türkiye Petrolleri Anonim Ortaklığı TPAO , Elekrik İletim A.Ş., Elektrik Üretim A.Ş., Elektrik Ticaret A.Ş., Petrol İşleri, Enerji İşleri, Devlet Su İşleri DSİ ve Temsan genel müdürlerinin katıldığı toplantıda Irak'a verilecek destek konusu ele alındı. 
     Bakanlığa bağlı birimlerin, Irak'a elektrik, su mazot sağlayabileceği belirtilen toplantıda, bu konuda kısa süre içinde ilgili birimlerin inceleme ve araştırmalar yaparak fizibilite hazırlamaları istendi. Toplantıda bu amaçla Irak konusunda destek vermeye hazır bakanlık birimlerinin yetkililerinden oluşan bir heyetin, önümüzdeki günlerde Irak'a giderek, Iraklı yetkililerle görüşmelerde bulunmasına karar verildi. 
     
     ÖZEL SEKTÖR IRAK'A ELEKTRİK SATMAYA BAŞLADI 
     Öte yandan, Silopi'de bulunan özel sektöre ait bir mobil santralden, ilk etapta 75 megavat MW elekrtik enerjisi satışı başladı. Söz konusu elektrik enerjisi satışı bilahare 200 MW'ye kadar çıkartılacak. 
     Bu santralden sağlanan enerji, Bakanlığa bağlı kuruluşlardan Elektrik İletim A.Ş'nin iletim sistemi kullanılarak Irak'a satılıyor. 
     Türkiye'deki atıl durumda bulunan mobil santrallarin, Irak'ın nokta elektrik enerjisi ihtiyacını sağlama yönünde yapılandırılması da kararlaştırılan toplantıda, Türkiye'de atıl durumda bulunan mobil santrallerin Irak'ın nokta elektrik enerjisi ihtiyacını sağlama yönünde yapılandırılmasına da karar verildi. Bu amaçla mobil santral firmaları ile ilişki kurulması kararlaştırıldı. 
     Toplantıda ayrıca Irak'ın elektrik dağıtım hatlarının yetersizliği nedeniyle Türkiye'den elektrik enerjisi iletimi için Irak'taki mevcut hatların rehabilitasyonu konusu da ele alınırken bu konuda Elektrik İletim A.Ş. ile Elektrik Dağıtım A.Ş'nin çalışma yapması kararlaştırıldı. 
     
     IRAK'A SU GÖNDERİLMESİ KONUSU... 
     Toplantıda DSİ Genel Müdürlüğü'nce, Irak'a demiryolu ve kara tankerleri ile su gönderilmesi konusu de ele alındı. Bu çerçevede Şanlıurfadaki arıtma tesisinden Irak'a su sevkiyatına karar verilirken, DSİ'nin yapacağı çalışmada, Irak'a su sevkiyatının yanı sıra, ülkenin tarımsal sulamasına da destek vermesi istendi. 
     Bu arada, TPAO tarafından da Irak'a demiryolu ve karayolu ile gazyağı gönderilmesi ve karşılığında da fuel oil alınması konusu ele alındı. Karayolu ile önümüzdeki günlerde başlaması planlanan gazyağı nakliyesi için TPAO yetkililerinin acil olarak gerekli girişimlerde bulunmaları ve bu arada, Irak'taki petrol sondajlarının yeniden başlaması için Irak'a destek verilmesi de ele alındı. Petrol İşleri Genel Müdürlüğü'nce, özel firmalara Irak'tan akaryakıt taşımacılığı izni verilmesi, bunun için gerekli girişimlerin başlaması istendi. 
     Öte yandan, toplantıda barış suyu kapsamında Enerji ve Tabii Kaynaklar Bakanlığı'na Libya gibi bazı ülkelerden su talebi geldiği ve bu konuda da çalışmalar yapılması gündeme geldi. 
     
</TEXT>
</DOC>
