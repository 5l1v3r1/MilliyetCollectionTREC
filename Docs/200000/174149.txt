<DOC>
<DOCNO> 174149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/spor/spo04.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fedak rlık 
</HEADLINE>
<TEXT>

   Gökdeniz'in imza atması için, Fatih Tekke ile Mehmet'in özveride bulunarak tavan ücretten daha az almayı kabul ettikleri ortaya çıktı 
      DHA 

   
   Sır gibi saklandı 
   TRABZONSPOR'DA Gökdeniz'in transferiyle ilgili olarak sır gibi saklanan gerçek ortaya çıktı. Fenerbahçe, Galatasaray ve Beşiktaş'ın ısrarla istediği ve sezonluk 1,5 trilyon liranın üzerinde para önerdiği Gökdeniz'in, Bordo - Mavili kulüpte kalması için Fatih Tekke ile Mehmet Yılmaz'ın etkin rol oynadığı ve fedak rlık yaptıkları öğrenildi. 
   
   Toplantı yaptılar 
   GEREDE kampında Kafile Başkanı İsmail Yavuz, Mehmet ve Fatih'e, "Gökdeniz, sizin aldığınız ücretten 100 milyar lira daha fazla paraya imza atmak istiyor. Biz size 'tavan ücret alacaksınız' diye söz verdik. Arkadaşınızın biraz daha fazla ücret almasına ne dersiniz '' diye sordu. İki futbolcu da, "Bizden sorun olmaz" yanıtını verince Gökdeniz, Trabzon'da kaldı. 
   
   'Umut var sonuç yok' 
   MAXİM Romaschenko'nun transferi konusunda büyük mesafe aldıklarını belirten Trabzonspor Başkanı Özkan Sümer, fakat imza aşamasına gelemediklerini vurguladı. Gaziantepspor'un eski futbolcusunun takıma katılabilmesi için birkaç gün daha süre gerekeceğini belirten Sümer, "İmza atılmadan hiç bir zaman, 'Tamam işini bitirdik' diyemeyiz. Maxim için de aynı şey geçerli" ifadesini kullandı. 
   
   Aria imzası ertelendi 
   TRABZONSPOR ile Aria arasında dün yapılması gereken sponsorluk sözleşmesi, sürpriz bir şekilde yapılmadı. Başkan Özkan Sümer imzaya dakikalar kala hiçbir açıklama yapmadan ayrılırken, Aria Genel Müdürü Giuseppe Farina ile Trabzonspor Genel Müdürü Burak Gürdağ, imza töreninin ertelendiğini açıkladı. Sümer'in ayrılmasındaki nedenin, Hyundai ile Turkcell'den gelen cazip teklifler olduğu ileri sürüldü. 
   
   
</TEXT>
</DOC>
