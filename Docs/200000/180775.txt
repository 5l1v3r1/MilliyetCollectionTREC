<DOC>
<DOCNO> 180775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/dunya/dun01.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Koalisyonu kimse Irak'tan çıkaramaz' 
</HEADLINE>
<TEXT>

      DIŞ HABERLER SERVİSİ 

   
   Irak'a yaptığı ziyareti sürdüren ABD Savunma Bakanı Donald Rumsfeld, "sabotajcılar, keskin nişancılar ve teröristler, koalisyon güçlerini Irak'tan çıkaramaz" dedi. "Irak Medya Şebekesi" adlı kuruluş için Irak televizyonlarında yayınlanmak üzere demeç veren Donald Rumsfeld, "Saddam rejimi bitti. Bir daha da dönmeyecek" dedi. 
   Koalisyon güçlerinin Irak'taki görevlerini yapmalarından caydırılamayacağını vurgulayan Rumsfeld, "Ne sabotajlarla, ne keskin nişancılarla, ne de bomba yüklü araçlar kullanan teröristlerle bunu başaramayacaklar" şeklinde konuştu. Rumsfeld, savaşın bitiminden bu yana Irak'ta olumlu yönde birçok olağanüstü gelişme olduğunu, bunlar arasında hastanelerin, üniversitelerin açılmasının, basının serbestçe çalışmaya başlamasının bulunduğunu kaydetti. 
   
   
</TEXT>
</DOC>
