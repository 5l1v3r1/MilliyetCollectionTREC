<DOC>
<DOCNO> 151101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/magazin/mag01.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Okan'la bağımızı hiç koparmadık' 
</HEADLINE>
<TEXT>

     İLKNUR GÜLMEZ 

     KENDİSİNİ Deniz Seki ile aldattığı için ayrıldığı eski sevgilisi Okan Bayülgen'e mayolu poz veren Cansu Dere, "Ben bir modelim, herkes benim fotoğrafımı çekebilir" dedi. Bayülgen'in çekimi bir hafta önce Ritz Carlton Oteli'nin havuzbaşında gerçekleştirdiğini belirten Dere, "Poz verirken rahatsız olmadım. Biz Okan'la bir yıl önce ayrıldık ama bağımızı hiç koparmadık" dedi. 
     
     Deniz'den ayrıldı 
     BAYÜLGEN'İN birlikte olduğu Deniz Seki'nin bu durumu kıskanıp kıskanmadığı sorusunu ise Dere, "Bilmiyorum. Okan'ın Deniz'le ilişkisi sürüyor mu veya bitti mi, onu bilmek lazım" diye yanıtladı. Bayülgen'le Seki'nin ayrıldığı sinyalini veren Dere, eski aşkıyla yeniden birlikteliklerinin başlayıp başlamadığı sorusuna ise "Bilemem. Bu konunun daha fazla dallanıp budaklanmaması için konuşmak istemiyorum" yanıtını verdi. 


MAGAZİN 
















</TEXT>
</DOC>
