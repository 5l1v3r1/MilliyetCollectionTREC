<DOC>
<DOCNO> 182661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/soneko10.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, OPEC toplantısına katılacak... 
</HEADLINE>
<TEXT>

     Irak'ta ABD tarafından oluşturulan geçici yönetimin Petrol Bakanı İbrahim Bahr ül Ulüm'ün, Petrol İhraç Eden Ülkeler Örgütü'nün OPEC gelecek haftaki toplantısına katılacağı bildirildi. 
     Irak kaynaklarından yapılan açıklamada, Bahr ül Ulüm başkanlığında OPEC'in 24 Eylül'de Viyana'da yapacağı toplantıya katılacak Irak heyetinin, burada gözlemci sıfatıyla mı yoksa oy hakkına sahip tam üye statüsüyle mi yer alacağına ilişkin bilgi vermedi. 
     OPEC toplantısına katılımın, Irak geçici yönetimi açısından uluslararası tanınma yolunda bir başarı olacağı kaydediliyor. 
     Ancak Birleşmiş Milletler tarafından tanınan bir yönetimin temsilcilerini kabul edebileceği gerekçesiyle, Irak'ın toplantılarına katılmasına izin vermeyen OPEC'in, son zamanlarda bu konudaki tavrını yumuşattığı bildiriliyor. 
     
     DUBAİ TOPLANTILARINA DA KATILACAK... 

     Öte yandan Irak, Uluslararası Para Fonu IMF ve Dünya Bankası'nın Dubai'de bu hafta başlayacak sonbahar dönemi toplantısında da temsil edilecek. 
     Evsahibi ülke Birleşik Arap Emirlikleri'nin BAE Merkez Bankası Başkanı Sultan bin Nasser El Suweidi'nin basın toplantısındaki açıklamasına göre, toplantıda, Irak'ın yeniden inşasına dair özel bir oturum, toplantı düzenlenmeyecek. Fakat, Irak ve Afganistan'ı yeniden inşa çabalarına dair görüşmeler toplantılar sırasında gayri resmi düzeyde yapılacak. 
     El Suweidi, Irak Merkez Bankası'nın yeniden yapılandırılmasında kendisine danışılan BAE'nin bu ülkeyle uzun vadeli, sağlam stratejik ortaklık kurmayı istediklerini bildirdi. 
     Irak'ın yeniden inşasında görev alacak BAE'li şirketlerin finansmanı için BAE bankalarının Irak'da şubeler açmasına izin çıkması da bekleniyor. 
     
</TEXT>
</DOC>
