<DOC>
<DOCNO> 154135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/guncel/gun20.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Kısa kısa.. 
</HEADLINE>
<TEXT>

Kızılay çadırları halka dağıtıldı      Bingöl'de, Kızılay Genel Başkanlığı'nca gönderilen çadırlar kurulmaya başlandı. Gönderilen 2 bin 824 çadırın büyük bölümünün dağıtıldığını belirten yetkililer, önümüzdeki günlerde çadır sayısının 10 bine çıkarılacağını ve ihtiyacı olan bütün vatandaşlara dağıtılacağını söyledi. 
     
Umutlarını kesmediler      Bingöl'ü yerle bir eden ve tüm Türkiye'yi yasa boğan depremde kurtarma çalışmaları aralıksız sürüyor. Çeltiksuyu Yatalı İlköğretim Bölge Okulu'nun enkazında da çalışmalar devam ediyor. Çalışmalar enkazın üst kısmında yoğunlaşırken, betonların altında kalan çocuklarından umudu kesmeyen anne ve babaları ise, yaşlı gözlerle dua ediyorlar. Yıkılan evinden kurtardıklarını poşetlerle koruma altına alanlar ise, eşyalarının başında nöbet tutuyor.. 
     
Müteahhit kayıp      Yatılı Bölge İlköğretim Okulu'nun müteahhidi Şeref Bozkuş, h l bulunamadı. Haksız yapılan ödeme gerekçesiyle kamu inşaat ihalelerine girmesi bir yıl yasaklanan Bozkuş, depremde dedesini ve üvey annesini kaybetmesine rağmen henüz ortaya çıkmadı. Bozkuş İnşaat'ın diğer ortağı olan kardeşi Muttalip Bozkuş'a da dün gün boyu ulaşılamadı. Bayındırlık ve İsk n Bakanı Zeki Ergezen de, Şeref Bozkuş ile ilgili soruşturma başlatıldığını bildirdi. Ergezen, "Müteahhitle ilgili teftiş kurulunu görevlendirdik" dedi. 
     
Türkiye, Kıbrıs'a 50 cm yaklaştı      YORGO KIRBAKİ Atina 

     YUNAN deprem uzmanı Vasilis Papazahos, Bingöl depremi sonucu Türkiye'nin Kıbrıs'a 50 santimetre yaklaştığını savundu. Selanik Aristotelion Üniversitesi Öğretim Üyesi Papazahos, Marmara depreminde Türkiye'nin Yunanistan'a 2 metre yaklaştığını belirterek, "Arabistan'ın litosfer tabakası kuzeye doğru hareketlendi. Anadolu tabakasını batıya doğru itti. 1970'lerin sonlarından beri hareketlenmeler gösteren bu bölgedeki fay tabakasında büyük deprem meydana gelmesi ihtimali imk nsız kılınamaz" dedi. Atina Üniversitesi Öğretim Üyesi Prof. Konstantinos Makropulos ise, Bingöl depreminin, Arabistan ve Avrasya tabakalarının çarpışması ihtimalini artırdığını savundu. 
     
'Yaratıcılık Konferansı'na büyük ilgi      Kanal D'nin, bünyesindeki yönetici ve çalışanları bilgilendirmek, bir araya getirmek, toplu faydalar yaratabilmek amacıyla organize ettiği ve sponsoru olduğu "Yaratıcılık Konferansı"nın ilk gün oturumu dün yapıldı. Konferansın açılış konuşmasını Kanal D Genel Müdürü Murat Saygı yaptı. Saygı, "Yaratıcılığımıza ne katabiliriz " sorusunun ardından bu konferansı düzenlemeye karar verdiklerini ifade etti. Konferansa, dünyanın en başarılı ve yaratıcı isimleri katıldı. 
     
     
     


GÜNCEL 





















</TEXT>
</DOC>
