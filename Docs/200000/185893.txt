<DOC>
<DOCNO> 185893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/guncel/gun20.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Polis cinayetinde ağır tahrik...    KEÇİÖREN Kavacık Karakolu'nda gözaltında tutulan Ahmet Aydın'ı dört kurşunla öldüren polis memuru İlhan Çerşi'nin, cinayeti "ağır tahrik sonucu işlediği" belirtildi. Çerşi'nin, iddianamede talep edilen cezalar ve İnfaz Yasası'na göre 4 yıl cezaevinde yatıp serbest kalabileceği kaydedildi. İddianameye göre, Aydın kayındeperi, kayınvalidesi ve eşine küfrettiği için gözaltına alındı. Alkollü olan Aydın, karakolun mutfak bölümünde de hakaretlerini sürdürdü. Aydın, kendisini uyaran Çerşi'ye de küfretti. 
   
   Vahşeti, 'basit bir soru' çözdü    ADANA Yüreğir'de piknik alanında ikisi bebek 5 kişinin öldürüldüğü vahşetin gözaltındaki zanlısı Ferhat Calayır, jandarmaya yanıtıyla kendini ele verdi. Calayır, "Neredeydin " sorusuna, "Ben ayın 17'sinde..." diye başlayıp cinayet gününü anlatarak yanıt verdi. Cinayetin öldürülen Hasan Ak'ın eşi Perihan Ak'ın planlandığı ve Ferhat Calayır tarafından işlendiğini belirledi. Calayır'a kardeşi Mehmet Calayır'ın da yardım ettiği belirlendi. Ak, Ferhat ve Mehmet Calayır, tutuklanmaları istemiyle mahkemeye sevk edildi. 
   
   Borcunu ödeyemedi alacaklısını öldürttü    İSTANBUL Bakırköy'de bir mağazada tezg htarlık yapan Rahime Taşdelen, 15 milyar borçlandığı kişiyi, kendisine baskı yaptığı için sevgilisine öldürttüğü iddiasıyla gözaltına alındı. Kazıcılık yaptığı Osmaniye Mezarlığı'nda bir hafta önce cesedi bulunan Ahmet Türkan'ın öldürülmesiyle ilgili soruşturmayı yürüten polis, cep telefonu kayıtlarını inceledi. Son konuşulan kişi olan Taşdelen, gözaltına alındı. Taşdelen'in, cinayeti işlediğini itiraf ettiği erkek arkadaşı Süleyman Tüzün 26 de gözaltına alındı. 
   
   Kelkit'te öğrenci kayıtları başladı    ATATÜRK Üniversitesi Kelkit Aydın Doğan Meslek Yüksekokulu'na öğrenci kayıtları başladı. Meslek Yüksekokulu Müdürü Prof. Dr. Şakir Bayındır, Organik Tarım, Bilgisayar Teknolojisi ve Programlama, Endüstriyel Elektronik ile Muhasebe bölümlerinden oluşan okula kayıt için, her il ve ilçenin ÖSYM yöneticiliklerine 1-7 Ekim arasında başvuru yapılabileceğini belirtti. Bayındır, bir yıl süreyle zorunlu İngilizce programı uygulanacağını da kaydetti. 
   
   
</TEXT>
</DOC>
