<DOC>
<DOCNO> 159535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo34.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Darüşşafaka'da Kahyaoğlu dönemi kapanıyor... 
</HEADLINE>
<TEXT>

     Türkiye Basketbol Ligi takımlarından Darüşşafaka'da, kulüp başkanı Ali Kahyaoğlu, görevini bırakacağını açıkladı. 
     Kahyaoğlu, yarın yapılacak olağan genel kurul toplantısında başkanlığa aday olmayacağını bildirdi. 
     Ali Kahyaoğlu, 9 yıllık başkanlığı döneminde beraber çalıştığı yönetim kurulu arkadaşlarına, sporculara ve antrenörlere teşekkür ederek, görevi Yavuz Şermetoğlu'na devredeceğini ifade etti. 
     Bu arada Darüşşafaka Kulübü'nün yarın yapılacak genel kurulunda, başkan adayı Yavuz Şermetoğlu seçime tek listeyle girecek. Ali Kahyaoğlu, danışman olarak yeni yönetim kuruluna destek vereceğini açıkladı. 
     Öte yandan Darüşşafaka, antrenör Halil Üner ile yollarını ayırırken, Okan Çevik ile de büyük ölçüde anlaşmaya vardı. 
     
</TEXT>
</DOC>
