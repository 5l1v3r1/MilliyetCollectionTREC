<DOC>
<DOCNO> 172214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/dunya/dun04.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudi Arabistan'da El Kaide operasyonu 
</HEADLINE>
<TEXT>

   
   Suudi Arabistan'da, aranan militanları yakalamak için operasyon düzenleyen polisle militanlar arasında çıkan çatışmada 8 kişi öldü. 
   Suudi televizyonu, bir İçişleri Bakanlığı yetkilisine dayanarak verdiği haberde, İslamcıların merkezi olan ülkenin kuzeyindeki El - Kasım bölgesinde, bir çiftlik evine düzenlenen baskında çıkan çatışmada ölenlerden 6'sının militan, 2'sinin polis olduğunu kaydetti. Ölen 6 kişinin, güvenlik güçlerince aranan militanlar olduğu belirtilen haberde, çatışmada 8 polisin de yaralandığı bildirildi. Riyad, El Kaide militanlarını yakalamak için yakın zamanda operasyonlarını artırmıştı. El Kaide Örgütü'yle bağlantıları olduğu gerekçesiyle geçen hafta 16 kişi tutuklanmıştı. 
   
   
</TEXT>
</DOC>
