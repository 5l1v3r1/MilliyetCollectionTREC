<DOC>
<DOCNO> 165725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/guncel/agun.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün dünya okuyor, onlar müstehcen buldu diye biz okuyamıyoruz 
</HEADLINE>
<TEXT>
Ahlakımız onlara emanet 
Küçükleri Muzır Neşriyattan Koruma Kurulu'nun 11 üyesi, yıllardır hangi yayını okumamamız gerektiğine karar vererek ahlak bekçiliği yapıyor 
     ELİF KORAP İstanbul 

     Son olarak bütün dünyanın okuduğu Marques de Sade'ın "Yatak Odasında Felsefe"nin de aralarında bulunduğu üç kitabın yaktırılmasına karar veren 11 kişilik Muzır Kurulu, yıllardır hangi kitabın Türk halkı tarafından okunacağına, hangisinin okunmayacağına karar veriyor. Tam adı "Başbakanlık Küçükleri Muzır Neşriyattan Koruma" olan kuruldaki farklı konularda öğrenim görmüş ve çoğu devlet memuru olan 11 üye, bilirkişi sayılıyor ve kişisel ahlaki değerleri bir kitabın yasaklanıp yasaklanmamasında kıstas olarak değerlendiriyor. 
     
     'HİÇ OLUMLU GÖRÜŞ YOK' 
     Kurul yalnızca 2001'de 497 aylık, 475 haftalık dergiyle 668 kitap ve 2508 adet gazete ve 403 adet süreli yayının müstehcen olduğuna karar verdi. Türkiye'nin namusundan sorumlu kabul edilen kurulda şu isimler bulunuyor Ali Çakı Başbakanlık , Mustafa F. Ağaoğlu Adalet Bakanlığı , Rasim Baş İçişleri Bakanlığı , Nurettin Başer Talim ve Terbiye Kurulu Başkanlığı , Dr. M. Rıfat Köse Sağlık Bakanlığı , Kemal Fahir Genç, İhsan Erbaş, Prof. Neriman Aral YÖK , Ahmet Arpa Diyanet İşleri Başkanlığı , Nazmi Bilgin Gazeteciler Cemiyeti . Kurulun başkanlığını ise "Yatak Odasında Felsefe" kitabıyla ilgili raporda imzası bulunmayan Vehbi Çıtak Başbakanlık yapıyor. 
     Türkiye Yayıncılar Birliği adına konuşan Metin Celal, kurulun şimdiye kadar hiçbir raporunda davalılar lehine görüş belirtmediğini ifade ederek, "Başbakanlığa bağlı olduğu için bağımsız kararlar alamayacağı açık olan bu kurul, pornografik yayınlara uygulaması gereken yasaları edebiyat eserlerine uyguluyor" dedi. 
     
     

</TEXT>
</DOC>
