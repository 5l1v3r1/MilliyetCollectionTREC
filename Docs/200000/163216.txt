<DOC>
<DOCNO> 163216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/sontur21.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli Hannibal'in sorgusu sürüyor... 
</HEADLINE>
<TEXT>

     Bakırköy'de 4 gün önce ABD'li bir kadının gözünün çevresinden ısırılarak yaralanması olayına ilişkin gözaltına alınan Uğur Varol'un sorgusu sürüyor. 
     Bakırköy'de yakalanan Varol'un, İlçe Emniyet Müdürlüğü Asayiş Büro Amirliği'ndeki sorgusunda, ABD'li Shirley L. Fox'u 60 öpmek istediğini, izin vermemesi üzerine de kadını ısırdığını anlattığı öğrenildi. 
     Bu arada, emniyete gelen Rabia Nazari adlı 85 yaşındaki Afganistan uyruklu kadın, 20 Aralık 2002 günü Zeytinburnu'ndaki evinin önünde kolunu ısırarak yaralayan kişinin Varol olup olmadığını teşhis edemedi. 
     Nazari'nin tercüman aracılığıyla bilgisine başvuran polis yetkilileri, kadının, olayın üzerinden uzun zaman geçtiğini ve hatırlayamadığını söylediğini kaydettiler. 
     Yetkililer, Varol'un, Nazari'nin yaralanması ve yine Zeytinburnu'nda Fadime Şenel adlı yaşlı kadının ısırıldıktan sonra kesici aletle öldürülmesi olaylarıyla ilgisi olup olmadığının, Adli Tıp Kurumu'nda yapılacak diş izi örneği karşılaştırmasıyla belirleneceğini bildirdiler. 
     
</TEXT>
</DOC>
