<DOC>
<DOCNO> 198902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/ekonomi/aeko.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK ile TMSF ayrılınca yeni başkana denetim kalacak... 
</HEADLINE>
<TEXT>

   TMSF ile BDDK'nın ayrılması gündemde. BDDK Başkanlığı görevine atanan Tevfik Bilgin bu ayrılık kesinleşirse sadece denetim ve gözetim yapacak 
      TARIK YILMAZ 
   
   Devlet Bakanı Ali Babacan'ın TMSF ile BDDK'nın birbirinden ayırmayı düşündüklerine ilişkin yapıldığını duyurduğu çalışma gerçekleşirse BDDK'ya atanan Tevfik Bilgin'in işi azalacak. Bilgin, Bankacılık Düzenleme ve Denetleme Kurulu'nun BDDK başkanı olarak artık mesaisini daha fazla denetime ve gözetime ayırabilecek. 
   Bankacılık sisteminin denetlemek için kurulmasına karşın mesaisinin çoğunu Tasarruf Mevduatı Sigorta Fonu'na TMSF devredilen bankaların alacağını tahsil etmeye ayıran BDDK'nın, yeni düzenlemeyle Fon'dan ayrılması gündemde. Devlet Bakanı Babacan bu yolla bir yandan tahsilatı hızlandırmayı amaçlarken diğer yandan BDDK'nın asli görevi olan bankaların denetimi işine yoğunlaşmasını sağlamaya çalışıyor. 
   Bakan Babacan "TMSF ile BDDK'yı ayırma" niyetlerini önceki gün Milliyet'e açıklamıştı. Denetim ile tahsilatın birarada olmasını yanlış bulan Babacan, BDDK yönetiminin mesaisini denetim yerine, alacaklılarla pazarlığa ayırdığını belirtmiş bu nedenle TMSF'yi Mali Sektör Varlık Yönetim Kurulu'na dönüştüreceklerini dile getirmişti. 
   
   Komisyon da önermişti 
   TMSF ile BDDK'nın ayrılması Yolsuzluk Komisyonunun da önerileri arasında yer alıyordu. TMSF'nin BDDK bünyesinde bulunmasının sistemin ciddi bir zaafı olarak nitelendiren Yolsuzluk Komisyonu raporunda, yönetimin Türkiye Bankalar Birliği'ne TBB bırakılması önerilmişti. 
   BDDK'nın bankacılık alanında bir taraftan düzenleyici diğer taraftan da icracı konumda bulunmasının ciddi bir yapılanma zaafı olarak ortaya çıktığına dikkat çeken komisyon TMSF'nin BDDK tarafından yönetilmesinin önemli sakıncaları olduğunu belirtti. Raporda, Fon'un Hazine ya da başka bir kamu kuruluşu tarafından etkin bir şekilde yönetilmesinin kuşkulu olduğu belirtilerek "Esas olanın bankacılık kesiminin kendi risklerini yönetmesi olduğuna göre TMSF'nin yönetimi de kamunun etkisinden uzak bir şekilde Bankalar Birliğine bırakılmalıdır" önerisinde bulunuldu. 
   Raporda bunun için TMSF yönetiminin devrinden önce, Hazine'ye olan borçlarının tasfiye edilmesi ve mevduat güvencesi sınırlandırılması gerektiği belirtiliyor. 
   
   Bankalar yasa tasarısı kaldığı yerden devam    TMSF bankalarındaki alacakların tahsilini hızlandırmak amacıyla hazırlanan yasa tasarısı, perşembe günü Adalet Komisyonu'nda görüşülmeye devam edilecek. Görüşmelerine bayram öncesinde başlanan, ancak İstanbul'daki patlamalar nedeniyle ara verilen tasarı, 32 asıl ve 4 geçici maddeden oluşuyor. 
   
   Zaman aşımı 20 yıl 
   Tasarının en çok tartışılan maddelerinden biri, TMSF'ye devredilen bankaların h kim ortakların kullandığı banka kaynakları, yakınlarına ve muvazaalı danışıklı olarak üçüncü kişilere aktardıkları her türlü mal ve alacaklar, başkaca bir işleme gerek olmadan kanunen Hazine'ye intikal etmesine ilişkin hükmü. Fon'a devredilen bir bankanın eski sahiplerinin bankayı zarara sokacak şekilde malvarlıklarını genişletmesini zimmet kapsamına sokan tasarıyla, alacak davalarındaki zamanaşımı süresi 20 yıla çıkarılıyor. 
   
   
</TEXT>
</DOC>
