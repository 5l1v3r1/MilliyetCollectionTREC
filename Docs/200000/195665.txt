<DOC>
<DOCNO> 195665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/yasam/ayas.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizceyi yaşıyorlar 
</HEADLINE>
<TEXT>

   İstanbul'da devlet lisesinde bir sınıf... Öğrenciler her İngilizce dersinde başka bir senaryoya göre giyiniyor ve tüm cümlelerini o dilde kurmaya çalışıyorlar... 
      Ümran Avcı 
   
   Göztepe İhsan Kurşunoğlu Lisesi'ndeki, İngilizce dersini görmek için sınıfa giriyoruz... Ama o da ne hiçbir şey 'normal' değil... Öğrencilerde birer şapka, gözlerinde güneş gözlüğü... Kiminin üzerinde elbise, kiminde şort, kiminin omzunda ise havlu... Sıranın üzerinde de güneş kremi. Bazı öğrenciler şemsiyeyle oturuyor. Ve gözlerimiz, öğrencilerin yaka kartlarına takılıyor. Öğrencilerin yakalarında Mary, Viki, Paulo gibi yabancı isimler yazıyor... 
   
   Her şey senaryoya uygun 
   Burası bir devlet okulu. 20 yıllık öğretmen Pelin Gerçekler, "İngilizce doğal ortamında öğrenilmeli" diyerek bu farklı öğretim biçimini benimsemiş ve bir senaryo geliştirmiş. Senaryoya göre, öğrencilerin hepsi yabancı dil öğrenmek için Oxford'a geliyor. Öğrenciler kendilerine bir kimlik seçiyor, teneffüslerde bile arkadaşlarını o isimle çağırıyor. 
   
   Tiyatro gibi.. 
   Bizim de katıldığımız derste tayfun konusu işleniyor. Tiyatroda gibiyiz. Şiddetli rüzg rla evlerin yıkıldığı anlatılırken, sınıftaki maket evler yerle bir oluyor. Sağanak yağışta sınıfa su dökülüyor, öğrenciler şemsiyelerini açıyor. Bir öğrenci de dersi kameraya alıyor. 
   "Bir bebek nasıl konuşmayı öğreniyorsa, biz de çocuklara İngilizceyi öğle öğretiyoruz" diyen Gerçeker, şunları söylüyor "Konuşma kulüpleri de kurduk. Çocuklar günlük tutup kendi seslerini kasetlere kaydediyorlar. Öğrendiğimiz her yeni kelimeyle ilgili, okul çıkışı birbirimize İngilizce mesaj gönderiyoruz." 
   
   
</TEXT>
</DOC>
