<DOC>
<DOCNO> 156964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/ekonomi/eko06.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
’15 gün kaldı hızlanalım’ kararı 
</HEADLINE>
<TEXT>

Bakanlar Kurulu, Acil Eylem Planı’nda henüz gerçekleştirilemeyen taahhütler için kalan 15 günlük sürede çalışmaların hızlandırılması kararını aldı 
     SEÇKİN ÜREY, ELÇİN ERGÜN Ankara 

     Acil Eylem Planı, dün toplanan Bakanlar Kurulu’nda da ele alındı. Başbakan Yardımcısı Abdüllatif Şener bilgi verdi. Kurulda çalışmaların bir an önce bitirilmesi kararı alındı. 
     Başbakan Recep Tayyip Erdoğan’ın 16 Kasım 2002’de kamuyona duyurduğu planda üç aylık tedbirlerin büyük çoğunluğunda süre uzatıldı. 205 faaliyet alanının bulunduğu planın uygulanmasında en dikkat çekici icraat KYR27 kodlu maddede oldu. Bu madde kamu görevlilerinin işe alınması ve yükselmelerinde liyakatın esas alınmasını öngörüyor. Süresinin dolmasına 15 gün kalan altı aylık planda, mali miladın kaldırılması, Vergi Barışı Kanunu bazı önemli maddeler gerçekleşti. 
     
     Hazırlıklar sürüyor 
     Planda henüz gerçekleştirilemeyen ancak bir kısmında hazırlık çalışmaları ilerlemiş olan konular şöyle n Açlık sınırındaki ailelerin belirlenmesi, n Makam aracı kullanımına sınır, n Kamu dernek ve vakıflarının kaldırılması, n Yolsuzluk cezalarının caydırıcı hale getirilmesi, n Vatandaşın Bilgi Edinme Kanunu’nun çıkarılması, n Gereksiz dış temsilciliklerin kapatılması, n Sosyal tesislerin satılması n Kamu Mali Yönetim ve Mali Kontrol Kanunu’nun çıkarılması, n Sayıştay’ın denetim kapsamının genişletilmesi, n Özelleştirme İdaresi’nin yeniden yapılandırılması, n Devlet Yardımları Çerçeve Kanunu’nun çıkarılması, n Çerçeve Tarım Kanunu’nun çıkarılması. 
     

</TEXT>
</DOC>
