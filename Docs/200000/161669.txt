<DOC>
<DOCNO> 161669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun24.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakovu Türkiye, Kıbrıs yaklaşımını radikal biçimde değiştirmeli 
</HEADLINE>
<TEXT>

     Kıbrıs Rum yönetimi Dışişleri Bakanı Yorgo Yakovu, ''Türkiye'nin Kıbrıs konusundaki yaklaşımını radikal biçimde değiştirmesi gerektiğini'' savundu. 
     Yakovu, Atina Haber Ajansı'na ANA verdiği demeçte, Kıbrıs'ta müzakerelerin tekrar başlaması için uluslararası toplum ve ABD'ye yardım etmeleri çağrısında bulundu. 
     Kıbrıs sorununun çözümü çabalarında özellikle ABD'nin Ankara üzerindeki ağırlığıyla önemli rol oynayabileceğini savunan Yakovu, ''Biz BM kuralları çerçevesinde Annan planı temelinde derhal müzakerelere başlamaya hazırız. Türk tarafı da aynı çerçevede halen masada bulunan Annan planını kabul ederek, görüşmelere başlamalıdır'' dedi. 
     Müzakere sonucu bulunacak çözümün adil, işler ve kalıcı olması gerektiğini de kaydeden Yakovu, aksi halde bölgede, AB perspektifinin, barış ve güvenliğin tehlikeye girebileceğini belirtti. 
     KKTC tarafından işgal edildiğini öne sürdüğü Akyar köyüne de değinen Yakovu, ''Türk saldırganlığını kınıyoruz. Bu tür oldu-bittiler hiçbir zaman kabul görmeyecektir. Umarım, AB'nin de yardımıyla önümüzdeki günlerde bu soruna çözüm getirebiliriz'' görüşünü savundu. 
     
</TEXT>
</DOC>
