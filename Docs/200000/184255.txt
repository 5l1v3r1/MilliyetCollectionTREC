<DOC>
<DOCNO> 184255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/yasam/yas07.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlendirerek öğreten oyun 
</HEADLINE>
<TEXT>

   22 ülkede oynanan ve çocukların eğitiminde önemli bir yer tutan 'Akıllı Düğmeler' adlı oyun, artık Türkiye'de... 
   İSTANBUL Milliyet 
      
   Çocukların Yalvaç Abisi Yalvaç Ural'ın kızı Burcu da, tıpkı babası gibi çocuklar için çalışıyor. Marsık Kitap Yayın Yönetmeni ve Yalvaç Abi Kitap Evi'nin sahibi Burcu Ural, Almanya, Amerika, Avusturya, Fransa, Hollanda, İspanya, Norveç ve İsveç gibi 22 farklı ülkede çocukların eğitiminde önemli yer tutan "Akıllı Düğmeler" adlı oyunu Türkiye'ye getirdi. Çocukların eğitimi için tasarlanan oyunu, Milli Eğitim Bakanlığı da MEB okul öncesi ve ilköğretim 1. kademe öğrencileri için tavsiye ediyor. 
   
   Yepyeni bir yöntem 
   18 oyun kitabı, çocukların oynayacağı kontrol tablosu, bir defter ve iki Yalvaç Ural kitabıyla birlikte set olarak hazırlanan oyun, özellikle bilgisayar kullanma imk nı olmayan çocukların mantık gelişimine yardımcı oluyor. Burcu Ural, oyunla ilgili şunları söylüyor 
   "Bu oyun mantığın gelişmesi için dünyada pek çok ülkede okullarda ve yuvalarda kullanılıyor. Yepyeni bir yöntemle, oyunsal özellikler, öğretmen ve eğitmensiz çalışma ve öğrenme biçimleri sunuyor. Muhakeme yeteneğini geliştirecek akıllı düğmeleri, özellikle 4 ile 7 yaş arası çocuklara tavsiye ediyoruz." 
   
   Araştırmaya, öğrenmeye yardımcı 
   Çocukların oyunla karar verme ve kendine güven özelliklerini pekiştireceğini anlatan Ural, şöyle devam ediyor "Ayrıntılı resimler, çocuklara uygun seçilmiş konular, çocuğunuzun ilgisini çekecek öykü anlatma, bulmaca çözme gibi konulara eğilimini sağlayacak. Öyküler onu araştırma ve aramaya yönlerdirirken, karşılaştırmalar ise kişileri, nesneleri ve renkleri tanımasına yardımcı olacak. Bu oyunda, ebeveynler her zaman dinleyici ve izleyici olacak." 
   
   ÖĞRETTİĞİ O KADAR ÇOK ŞEY VAR Kİ..    Akıllı Düğmeler, 
   Dikkati toplamayı ve sabırlı olmayı,Eklemeyi, eksiltmeyi ve saymayı,Şekil vermeyi ve boyamayı,Mantıklı düşünmeyi ve birleştirmeyi,Düzgün konuşmayı,Okuma ve yazmada temel eğitimi,Yeteneklerin ve el becerilerinin gelişimini sağlıyor. 
   
</TEXT>
</DOC>
