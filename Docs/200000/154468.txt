<DOC>
<DOCNO> 154468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sontur22.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Valiliği Bingöl'e 6 bin ekmek, bir kamyon un gönderdi 
</HEADLINE>
<TEXT>

     Siirt Valiliği, Bingöl'deki depremzeler için 6 bin ekmek ve bir kamyon un gönderdi. 
     Vali Nuri Okutan, Bingöl'deki durum hakkında orada oluşturulan ''Kriz Masası''nde görevlendirilen Siirt Vali Yardımcısı Ahmet Aydın ile sürekli görüşerek bilgi aldığını söyledi. 
     Bugünkü görüşmesinde ekmek ve una ihtiyaç olduğunu öğrenmesi üzerine 6 bin ekmek ile bir kamyon unu sabah saatlerinde Bingöl'e gönderdiklerini bildiren Okutan, ''Siirt halkı depremzedeler için büyük dayanışma gösterdiler. İlk gün 20 milyar lira tutarında yardım malzemesi toplandı. Bu tür dayanışmalar acıların azalmasını sağlıyor. Gösterdikleri dayanışma örneği için bugün esnafı dolaşarak teşekkür ettim. Depremzedelere yardımlarımız sürecektir'' dedi. 
     
</TEXT>
</DOC>
