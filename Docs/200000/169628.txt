<DOC>
<DOCNO> 169628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur43.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan bereketi... Kemer konseri için 15 bine yakın bilet satıldı 
</HEADLINE>
<TEXT>

     Ünlü pop sanatçısı Tarkan'ın 19 Temmuz Cumartesi günü Kemer İlçesi'nde vereceği konser için 15 bine yakın bilet satıldığı bildirildi. 
     Aura Club Halkla İlişkiler Müdürü Gözde Aksoy A.A muhabirine yaptığı açıklamada, Tarkan'ın konseri için 15 bine yakın biletin satıldığını belirterek, 9 bin biletin Tarkan'ın Rus hayranları tarafından alındığını kaydetti. 
     Tarkan'ın Kemer konser biletleri 25 milyon liradan satılıyor. 
     
     AURA CLUB 2 GÜN KAPATILDI 
     Öte yandan Tarkan'ın sahilinde konser vereceği Aura Club, iki gün süre ile kapatıldı. 
     Dün Aura Club'te iki kişi arasında kavga çıkmış ve başından darbe alan Abdülvehap Aslan, Club'den çıkarıldıktan sonra Ayışığı Parkı'nda baygın bulunmuş ve hastaneye kaldırılırken ölmüştü. 
     Kemer Emniyet Müdürlüğü, olayla ilgili delillerin kaybolmaması için Aura Club'u iki gün süreyle kapatma kararı aldı. Tarkan'ın 19 Temmuz Cumartesi günü konser vereceği Aura Club, yarın akşam açılacak. 
     
</TEXT>
</DOC>
