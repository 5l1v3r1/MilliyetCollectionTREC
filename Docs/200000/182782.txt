<DOC>
<DOCNO> 182782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/guncel/gun01.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bana gülümsedi, sonra helalleştik' 
</HEADLINE>
<TEXT>

   Necla Yavi ve Mehmet Yazıcıoğlu da, babalarının kendileri ve Türkiye için model olduğunu vurgulayarak, "Babamızın fikirlerini, çalışmalarını yaşatacağız" dedi. 
      OSMAN NURİ BOYACI DHA 

   
   Polatlı yakınlarında geçirdiği trafik kazası sonucu yaşamını yitiren Vali Recep Yazıcıoğlu'nu Söke'de toprağa veren ailesi, Denizli'ye dönerek Vali Konağı'nda başsağlığı ziyaretlerini kabul etmeye başladı. Yazıcıoğlu'nun 37 yıllık eşi Meryem Yazıcıoğlu, kaza haberini alınca neler yaşadıklarını şöyle anlattı 
   
   'HİÇ YARASI YOKTU' 
   "Bir an ölümünü benden sakladıklarını düşündüm. 'Öldüyse söyleyin' dedim. Yaralandığını söylediler. Hemen Ankara'ya gittik, önce göstermediler. Sonunda odasına girdik, biraz konuştum, bana gülümsedi. İkinci gün tekrar görmeme izin verdiler, vücuduna baktım, yarası yoktu, sadece bacağından parça almışlar. Helalleştik, sonra bir daha göremedim. Eşim haram yemedi, hep çalıştı. Birbirimizi zor görürdük. Merkeze alındığında çok kızdım, 'Hep çalıştın, mük fatı bu muydu ' dedim. Bana şakayla, 'Üzülme, artık yüzümü görebilirsin' karşılığını verdi. Cumhurbaşkanımız da cenazede bana sarılıp 'Büyük bir adamı kaybettik' dedi." 
   Köylerdeki fakir aileler için kampanya başlatma hazırlığı yaptığını anlatan Meryem Yazıcıoğlu, bundan sonraki yaşamını oğlu Mehmet ile birlikte İzmir'de ya da Ankara'da sürdüreceğini söyledi. 
   
   
</TEXT>
</DOC>
