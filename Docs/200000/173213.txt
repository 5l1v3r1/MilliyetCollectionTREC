<DOC>
<DOCNO> 173213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sontur19.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızgın boğa, ortalığı birbirine kattı... 
</HEADLINE>
<TEXT>

     Şanlıurfa'da kesimhaneye götürülürken kaçan kızgın bir boğa, ortalığı birbirine kattı. 
     Sancaktar Mahallesi'nde Cemal Akbaş, boğasını kesimhaneye götürürken, boğa elinden kaçtı. Hacıbayram Mahallesi'nde kıstırılan boğanın yakalanması için çevrede güvenlik önlemi alınırken, Belediye ve Tarım Müdürlüğü'nden de yardım istendi. 
     Ancak bu kurumlardan istenen ekipler gelmeyince, güvenlik güçleri ile vatandaşlar, boğayı yakalamaya çalıştı. Vatandaşlar, damlardan taş ve sopalarla boğayı yere düşürmeye çalıştı. 
     Dar bir sokakta kıstırılan boğanın kaçmasını önlemek için, yoldan geçen 2 kamyon da sokağın her iki tarafını kapattı. Daha sonra ayaklarına ip bağlanan boğa, kafasına çuval geçirilerek etkisiz hale getirdi. 
     Bu arada, boğaya yaklaşarak çekim yapan İHA Kameramanı Ahmet Ağaş, kendisine yönelen boğadan kaçmak isterken ayağı takılarak boğanın ayakları altına düşerek ezilme tehlikesi geçirdi. Kamerası kırılan Bağaş, ayakta tedavi oldu. 
     
</TEXT>
</DOC>
