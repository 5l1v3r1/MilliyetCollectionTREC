<DOC>
<DOCNO> 163422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/yazar/temelkuran.html </URL>
<DATE> 2003/06/16/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bir kız çocuğu hik yesi 
</HEADLINE>
<TEXT>

Dört buçuk yaşındaki Lara hortumla kendini yıkıyor bahçede. Güneşe karşı kahkahalar atıyor. Mutluluk çocukların içinde bir çekirdektir belki... 
     "Büyük başarı baba Büyük başarı " 
     Öyle görünüyor ki, şu anda bir yerlerde bir gün ne yapsa takdir edilecek ve bu yüzden de mutlu bir erkek olacak bir oğlan çocuğu büyüyor. Annesi, o oğlan çocuğunun Lara'nın kıymetini bilmesini diliyor. 
     Lara şimdi aniden vazgeçip ateşten -ki çocuklar hızlı vazgeçişlerden oluşur bir bakıma annesine kitap okutuyor. Daha bu cümleyi yazmayı bitirmeden ben, o şarkı söylemeye geçiyor, saçındaki şampuanı kokluyor, pişen balıkların adını soruyor, bahçedeki sakız ağacının sırrına dalıyor, üç gün önce kopardığı sardunyadan özür dilemeyi planladığını söylüyor. Lara nar çiçeğinin yanından geçiyor hızla o, şimdi çok mutlu olduğunu bile bilmeyecek kadar kendinde. Karnına kıkırdama makinesi kaçmış gibi gülüyor. 
     Ertesi sabah oluyor Lara için. Günler farkına varılmadan uyumalar ve uyanmalarla geçiyor. Görmediği rüyaları uyduruyor. Genellikle de babasının "motokisine" binerken görüyor kendini, seviniyor uykusunda. Ama sabah olunca... Babasıyla yeni bir saka kuşu almaya... Lara da öğlen olunca çekiyor sandalyeyi saka kuşlarının önüne, "şimdi sen öteceksin" diyor, sonra sıra ötekine geliyor. Sakalar ara verince ötmeye o da ellerine, dizlerine, ayaklarına bakmaya başlıyor aniden, sessizleşiyor. Çocuklar bizim ellerimizde, kollarımızda, dizlerimizde görmeyi unuttuğumuz şaşırtıcı ve tuhaf şeyler görüyor. Sonra aniden bisikletine atlıyor, evin içinde "bisiklet balesi" yapıyor tamamen kendi icadı Lara sabahtan akşama kadar onlarca icat yapıp bitkin düşüyor. 
     
MUTLULUK ÇEKİRDEĞİ      Lara bugün deniz kıyısına gidiyor. Uzakta duran kız çocuklarına bakıyor. Bir kaplan yavrusu gibi önce uzaktan izliyor onları, sessizce ve ağzı açık kalarak. Çocuklar birbirlerine içgüdüsel olarak yaklaşıyor. Adlarını unutacakları bir günlük arkadaşlar ediniyor Lara deniz kıyısında, kumdan köfte yapıyor, sonra pasta... Eve dönünce bahçede kendini yıkıyor hortumla. Suyu havaya fışkırttıkça güneşe karşı kahkahalar atıyor. Mutluluk herhalde çocukların içinde çekirdek olarak bulunuyor. 
     
BABASI GİDEN KIZ      Lara'nın babası "oyuncakları almaya İstanbul'a" gidiyor. Arkasından artık ağlamalar, huysuzluklar, kaşları çatmalar, annesine şımarıklıklar... Sonra konu değiştiriyoruz. Bu yazının başına oturuyor. "Lara"ları sayıyor, çünkü bir tek onları okuyabiliyor. "Kaç tane Lara var acaba " diye soruyor, sandalye çekip yanıma oturuyor, sessizce yazının bitmesini bekliyor. Çok sonra "Benim çocukluğum çok mutlu geçti" diyecek bir kız çocuğu büyüyor... 
     
     

</TEXT>
</DOC>
