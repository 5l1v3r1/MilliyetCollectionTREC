<DOC>
<DOCNO> 182768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/ekonomi/eko02.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'yla ilgileniyoruz, Tüpraş'ta güçlü pozisyondayız 
</HEADLINE>
<TEXT>

   Grubun faaliyet alanı ile doğrudan bağlantılı olduğu için Milli Piyango özelleştirmesi ile ilgilendiklerini söyleyen Doğan Holding CEO'su Tufan Darbaz, "Tüpraş'ı kim alırsa alsın kaçınılmaz stratejik ortağı POAŞ olacaktır" dedi 
      SONGÜL HATISARU 
   
   Milli Piyango özelleştirmesi ile faaliyet alanlarına girdiği için ilgilendiklerini söyleyen Doğan Holding CEO'su Tufan Darbaz, Türk Telekom özelleştirmesini de yakından takip ettiklerini söyledi. İkincisi gerçekleştirilen Doğan Holding Yatırımcılar Toplantısı'nda konuşan Darbaz, Tekel ile de sahip oldukları büyük dağıtım kanalı nedeniyle ilgilendiklerini kaydetti. 
   Grubun sahip olduğu medya ağıyla hergün 3 milyon insana ulaştığını ifade eden Darbaz, "Öte yandan, 3.850 Petrol Ofisi POAŞ istasyonu var. Dışbank'ın 155 şubesi ve mevduat müşterilerini de kapsayan dağıtım ağı dikkate alındığında bu ilginin sebebi açık" diye konuştu. Tüpraş'ın dağıtım şirketlerine yapmış olduğu toplam satışlar içerisinde POAŞ'ın payının yüzde 40 olduğunu hatırlatan Darbaz, "POAŞ, Tüpraş için vazgeçilmez bir oyuncu. 800 bin ton depolama kapasitesine sahip olan POAŞ ise istediği zaman toplam ihtiyacının yüzde 70'ini ithal edebilecek altyapıya sahiptir" dedi. Piyasa serbestleştiğinde bunun mümkün de olacağını söyleyen Darbaz şöyle devam etti "Özelleştirme öncesinde de sonrasında da Tüpraş'ı kim alırsa alsın kaçınılmaz stratejik ortağı POAŞ olacaktır." 
   
   Dengeli büyüme 
   Grupta, kurumsal yönetim ilkelerini oluşturduklarını hatırlatan Darbaz, vizyonlarını ise dengeli ve sürdürülebilir büyüme ve tatmink r k r elde etme üzerine oturttuklarını kaydetti. Darbaz, POAŞ'ın vizyonunun ise bulunduğu coğrafyada etkin bir enerji ürünleri dağıtımı şirketi haline gelmek olduğunu söylerken, zaman müsait olunca ikincil halka arzı da planladıklarını belirtti. 
   
   Dışbank Global oyuncu olacak    Dışbank'ın 297 milyon dolarla serbest sermayeye sahip olan en büyük üç bankadan birisi olduğunu hatırlatan Darbaz, bankanın 2010 yılına kadar global bir oyuncu olmayı hedeflediğini söyledi. Darbaz, bankanın sermaye yeterliliği ve Doğan Grubu'nun yaratacağı sinerjiyle etkin bir pazar payı kazanacağını ifade etti. Dışbank'ın kredilerde net pazar payının yüzde 2.5 olduğunu hatırlatan Darbaz, bankanın Türkiye'nin dış ticaret hacminden de yüzde 5.8 pay aldığına dikkat çekti. Sorunlu kredilerin oranının sadece yüzde 3.4 olduğunu kaydeden Darbaz, bunun sektörde Akbank'tan sonra en düşük oran olduğunu söyledi. Darbaz, 2003 yılı altı aylık bilanço sonuçlarına göre bankanın yarattığı 32 milyon dolar k r ve yüksek serbest sermayeye karşın piyasa değerinin 170 milyon dolarlar seviyesinde olmasının izahının mümkün olmadığını kaydetti. Spekülasyonlara karşın bilançolarda grubun net borç yükünün düşük ve rahatlıkla sürdürülebilir olduğunun görüldüğünü söyleyen Darbaz, grubun Dışbank içinde net fonlayıcı konumda bulunduğunu ifade etti. 
   
   'Dalgalı kura alışmalıyız' 
   Tek parti iktidarının faydalarının yavaş yavaş görülmeye başlandığını söyleyen Darbaz, olumlu gelişmeler gündemdeyken dalgalı kur rejimine de artık alışılması gerektiğini kaydetti. Öte yandan, TL'deki aşırı değerlenmeye dikkat edilmesi gerektiğini söyleyen Darbaz, forward gibi korunma amaçlı enstrümanların özel teşviklerle mutlaka sisteme tanıtılması gerektiğini belirtti. Ekonomide iyimser beklentilerin arttığını kaydeden Darbaz, AB'den müzakere tarihinin alınması için tüm iş alemi ve sivil toplum kuruluşlarını hükümete her türlü desteği vermeye çağırdı. 
   
   
</TEXT>
</DOC>
