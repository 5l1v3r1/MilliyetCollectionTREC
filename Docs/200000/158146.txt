<DOC>
<DOCNO> 158146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/siyaset/siy05.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum hemşireler Türkiye'ye geliyor 
</HEADLINE>
<TEXT>

40 yıl aradan sonra ilk Rum kafilesi, bugün Atina üzerinden Türkiye'ye giriş yapacak... 
     UTKU ÇAKIRÖZER Ankara 

     Türkiye, 40 yıl aradan sonra dün gece 00.00 itibariyle Güney Kıbrıslı Rumlara sınır kapılarını açtı. Devrim niteliğindeki uygulamayla, Rumlar bugünden itibaren Türkiye'nin tanımadığı "Kıbrıs Cumhuriyeti" adına kayıtlı pasaportları ve "CY" plakalı araçlarıyla Türkiye'ye giriş yapabilecekler. Uygulama kapsamında, hemşirelerden oluşan ilk Rum kafilesi de bu sabah erken saatlerde Atina üzerinden Türkiye'ye gelecek. 
     
     AB'den destek gelmedi 
     AB ve Yunanistan'dan destek gelmeyen uygulamaya, KKTC'nin tanınacağı gerekçesiyle Rum tarafı da sıcak yaklaşmıyor. Ancak Ankara'nın amacının "yeni bir adım" olduğu anlaşılınca, Rumların tavırlarında az da olsa yumuşama gözlendi. 
     Vatandaşlarının Türkiye'ye gelmek için KKTC'deki Lefkoşa Havaalanı'nı kullanmalarından endişe duyan Güney 
     Kıbrıs Rum Yönetimi lideri Tasos Papadopulos'un ise, KKTC - Türkiye rotası yerine üç kat pahalı olan Güney Kıbrıs - Yunanistan - Türkiye güzerg hını kullanması için yöntem aradığı kaydediliyor. 
     

</TEXT>
</DOC>
