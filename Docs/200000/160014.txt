<DOC>
<DOCNO> 160014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo24.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü top cambazı Da Silva İstanbul'da... 
</HEADLINE>
<TEXT>

     Harlem Wizards'ın ünlü top cambazı Luis Da Silva, Nike Freestyle Face Off Tour'un yarın Park Orman'da gerçekleştirilecek finali için İstanbul'a geldi. 
     Lufthansa Havayolları ile Frankfurt'tan gelen Da Silva'nın, Atatürk Havalimanı'nda yaptığı minik top gösterisi, büyük beğeni topladı. 
     Da Silva, 2. kez geldiği Türkiye'de bulunmaktan büyük bir mutluluk duyduğunu söyledi. 
     Basketbol yaşamlarını NBA'de sürdüren Mehmet Okur ve Hidayet Türkoğlu'nu çok beğendiğini ifade eden Da Silva, bu oyuncular sayesinde gelecekte Türkiye'de yetişecek diğer yetenekli oyuncularında NBA'de oynama şansı bulacağını kaydetti. 
     Okul yıllarında top kullanma becerisiyle ünlenen ve bu yeteneği ile ''trikz'' adıyla tanınan Harlem Wizards'ın ünlü top cambazı Luis Da Silva, 1999 NCAA Four Tournament'in ülke çapında gösterilen video yayınının da oyuncusu. 
     
</TEXT>
</DOC>
