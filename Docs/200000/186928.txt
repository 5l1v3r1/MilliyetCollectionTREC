<DOC>
<DOCNO> 186928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/spor/spo00.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'a bak 
</HEADLINE>
<TEXT>

   Kara - Kartal'ın, Türkiye'nin en iyisi olup olmadığını tartışanlar, bundan böyle olaya farklı bakmak zorundalar. Futboldan anlamalarına gerek yok, artık fark tabelada da var 
      TAMER BAĞLAN 

   
   Çarşamba akşamı, bundan böyle Avrupa'da da varolacağının sinyallerini veren Beşiktaş, Türkiye'deki rakipleriyle olan farkını artık skorlara da yansıtıyor. On günde, üç değişik şehirde, üç kritik karşılaşma oynamak, bunları kayıpsız tamamlamak, üstelik ligde Trabzonspor'dan sonra Elazığspor'a da aynı tarifeyi uygulamak kolay değil. Buradan çıkarılacak sonuç Lucescu'ya garantici ya da ürkek futbol söylemleriyle eleştiri getirenlerin şu sıralar pek ortalarda görülmemesi gerektiğidir. Kara tahtalık olan Elazığspor taraftarı içinse fazla söze gerek yok Onlar, nasılsa ektiğini biçecektir... 
   Kondisyon ve fizik güç ayrıcalığı, henüz yolun başındaki Fenerbahçe'yi yine son dakikalarda çok önemli bir galibiyete taşıdı. Daum'un sırrını h l 'dahi' yakıştırmasıyla çözmeye çalışanlar, keşke biraz da Sarı - Lacivertliler'in son dakika diriliğine kafa yorsalar. Risk aldığı dönemlerin rakibin hırpalanıp, yorulup, güçten düştüğü dakikalar olduğunun farkına varsalar... 
   Galatasaray'ın futbolu ve gidişatı, birinci Fatih Terim ve Lucescu dönemleriyle kıyaslanınca doğal olarak eleştiriliyor. Ancak, Sarı - Kırmızılı tribünlerin dozu aşan tepkisi doğrusu onlara hiç yakışmıyor. Terim belki pek çok konuda hatalı fakat, bir konuda yüzde yüz haklı son senelerde Sarı - Kırmızılılar'ın kazandığı başarıların yanından geçen, o hazları tadan tek bir taraftar topluluğu yok bu ülkede. Sözün özü, bu tavırlar hem vefasızlık, hem ayıp, hem de biraz nankörlük gibi duruyor... 
   Mehmet Yılmaz'ın lig tarihinin en ilginç gollerinden birini attığı karşılaşmanın mutlak hakimi ve net galibi Trabzonspor'du. Ankaragücü direndi ancak, geçen haftaki hezimeti unutturmaya kararlı Trabzon karşısında işi zordu. Tıpkı, Bursaspor'un Malatyaspor karşısındaki zorluğu gibi. Çünkü söz konusu olan ligde ve UEFA Kupası'ndaki kötü futbol ve yenilgilerle kendi kendilerini bile eleştirmeye başlayan Malatyasporlu futbolcuların onuruydu... 
   Üç haftada 8 gol atıp gol yemeden 9 puan toplayan Denizlispor, Giray Bulak'la kıvama geldi ve hızla yükseliyor. Yalnızca kazanmaları değil önemli olan, Yeşil - Siyahlılar futbolun da iyisini oynuyor. Yoksa, kolay mı İstanbulspor'u farklı yenmek Yardımcı hakemlerin kulaktan kulağa adam attırmaları moda oldu son dönemlerde. Ancak İstanbulspor için hata olur, yenilgiyi Yordanov'un atılmasıyla eşleştirmek... 
   Denizlispor gibi, üç haftadır üst üste kazanan Gaziantepspor futbolun değil, mücadelenin zirveye çıktığı maçta, Rizespor'u Lazarov'un seyirlik golleriyle geçti. Hikmet Karaman'ın takımının yenilgiye neden olan tek eksiği, bu oyuncuya yeterli tedbiri üretmemesiydi. Samsunspor'un bir puanı son dakikada kurtardığı deplasmanda ise, tek rakibi Diyarbakırspor değildi. Hatalı düdükleri genellikle misafir takım aleyhine çalan Musa Eroğlu, tereddütsüz haftanın en kötü hakemiydi.. Ve Gençlerbirliği nihayet, "İşte Ersun Yanal'ın takımı" dedirtti. Son 15 gündür form tutan Kırmızı - Siyahlılar, Adanaspor'u 36 dakikaya sığdırdıkları 6 golle geçti. Maçın kahramanı Veysel ise, attığı 4 golle, İlhan Mansız ve Serhat'a rağmen, haftanın en iyi futbolcusu unvanını hak etti... 
   
   Haftanın karması 
   Hamidou Denizli 
   Serkan Bensol Malatya 
   Yasin Beşiktaş 
   Çağdaş Denizli 
   Serhat Fenerbahçe 
   Skoko Gençlerbirliği 
   Rebrov Fenerbahçe 
   Maxim Trabzon 
   Lazarov Gaziantep 
   Veysel Gençlerbirliği 
   İlhan Mansız Beşiktaş 
   
   Haftanın portresi 
   VEYSEL Gençlerbirliği 
   Nevşehirspor'da kendini geliştirdi, Denizlispor'da pişti, Gençlerbirliği'ne transferi ise futbol aşığı Veysel'in ustalığa terfi ettiğinin göstergesiydi. Ersun Yanal, eski öğrencisini sahiplenmiş, geçen yıl yakaladığı performansı bu sezona taşıyamayınca, kenara alıp, kendisine çeki düzen vermesi için zaman vermişti. Beklenen patlama, Adanaspor önünde gerçekleşti. Veysel, bir devreye dört gol sığdırıp, muhteşem bir dönüş yaptı. Son vuruşlardaki becerisi, gol bölgelerindeki üretkenliği, rakibi ürküten güçlü fiziği ve tekniği ile Başkent'te heyecan fırtınası yarattı. 
   
   Haftanın takımı 
   BEŞİKTAŞ Chelsea zaferinin rehavetine kapılmadan, yorgunluğun dayanılmaz ağırlığı altında ezilmeden Elazığ'da futbolun hakkını verdiler. Takım olmanın gerektirdiği tüm şartlara sahip olduklarını bir kez daha belgeleyip, attıkları goller ve yükselen form grafikleriyle zorlu maratondaki rakiplerinin gözünü korkuttular. 
   
   Haftanın hocası 
   MIRCEA LUCESCU BEŞİKTAŞ Kıvama getirdiği yağ, makinanın dişlilerinin kusursuz işlemesini sağlıyor, Kartal'ın avını daha kolay parçalamasına yol açıyor. Başka bir çatı altında toplanmaları halinde sönebilecek yıldızlarını her geçen gün daha da cilalıyor. Elazığ'daki gol şovu Rumen hocanın kurduğu sistemin başarısının en canlı örneğiydi. 
   
   Haftanın hakemi 
   BÜLENT DEMİRLEK Trabzon-A.Gücü 
   Hakemlerin ahlar aldığı haftanın nazar boncuğuydu. Yerinde kararları, oyunun vitesini düşürmekten kaçınan yönetimi ve isabetli düdükleriyle beğeni topladı. Gençliği ve kendisini geliştirme konusundaki gayretleriyle öne çıkarken, mesleği olan öğretmenliği bu kez sahada gösterdi ve hakem arkadaşlarına ders verdi. 
   
   Gol krallığı Futbolcu Takım Maç Gol Serkan Aykut Samsunspor 8 8 Tuncay Şanlı Fenerbahçe 7 7 Ahmed Hassan Beşiktaş 8 7 Youla Gençlerbirliği 8 6 
   
   Gol pası Futbolcu Takım Maç Gol Pası Yordanov İstanbulspor 8 6 M. Yozgatlı İstanbulspor 8 5 A.Tandoğan Gençlerbirliği 6 4 Serhat Akın Fenerbahçe 8 4 
   
   Altın eldiven Futbolcu Takım Maç Gol Cordoba Beşiktaş 6 4 Oğuz İstanbulspor 6 5 Milosevski Malatyaspor 5 6 Hamidou Denizlispor 8 7 
   
   Kart cezalıları 
   Kırmızı kart Yordanov İstanbulspor 
   Sarı kart Hayati Adanaspor , Sertan Bursaspor , Serkan Bensol Malatyaspor 
   
   Haftanın Sonuçları 
   Konyaspor - Fenerbahçe 2 - 4 
   Tuncay Dk.17 , Cenk Dk.25 ve 48 pen. , Luciano Dk.41 , Rebrov Dk.77 ve 80 
   Galatasaray - A.Sebat 4 - 3 
   F.de Boer Dk.35 , Arif Dk.47 , Bratu Dk.54 , Sumiala Dk.71 , Orhan Dk.75 ve 90 , Sabri Dk.87 
   Malatyaspor - Bursaspor 2 - 1 
   Okan Dk.13 , Muhammed Dk.19 ve 77 
   Gençlerbirliği - Adanaspor 6 - 0 
   Veysel Dk.54, 69, 82 ve 90 , Skoko Dk.73 , Ali Tandoğan Dk.77 
   İstanbulspor - Denizlispor 0 - 3 
   E.Martin Dk.16 , Çağdaş Dk.35 , Levent Dk.77 
   Elazığspor - Beşiktaş 1 - 5 
   Yunus Dk.2 , İlhan Mansız Dk.18 ve 23 , Ahmed Hassan Dk.52 - 80 , Sedat Dk.59 Ken.kal. 
   Trabzonspor - Ankaragücü 3 - 0 
   Sommers Dk.20 , Mehmet Yılmaz Dk.46 , Gökdeniz Dk.86 
   Gaziantepspor - Çaykur Rizespor 2 - 0 
   Lazarov Dk.8 ve 82 
   Diyarbakır - Samsunspor 2 - 2 
   Serkan Dk.34 ve 90 Pen. , Kais Dk.69 , Bakadal Dk.72 
   
   Alkış alanlar 
   Gökten Daum düştü 
   KÖTÜ günler yaşadı Fenerbahçe... Kendisini çıkarsız seven taraftarının hevesini kaçırdı, yenilgilere alıştırıp, ağlattı. Yönetim yanlışları, hatalı transferler, ölçüsü kaçan tartışmalar boşa kürek çekilmesini sağladı. İşte bu keşmekeş içinde yoğrulan Fener, bayrağı devralan Daum'un önderliğinde bu sezon sprinte kalktı. Bu kurnaz Alman, taşları yerine oturtu, rekabeti sağladı, keyif aldıran futbolla başkanlığı bırakma eğiliminde olan Aziz Yıldırım'ın yeniden iştahını kabarttı. O içimizden biri, yardımsever, sıcakkanlı, sempatik. Şimdiden taraftarın kalbine indi. 
   
   Kara tahta 
   Bu ayıp temizlenmeli 
   BİR tarafta, Avrupa'nın ayaklarını titreten bir Galatasaray, diğer yanda Chelsea'yi yenerek, Ada'yı fetheden Beşiktaş... Gururlarımız, hepsi bizim çocuklarımız. Düşünme yetisini kaybetmiş bir grup, Galatasaray'a desteği, Beşiktaş'a ise hak ettiği şekilde karşılanmayı çok gördü. Güller atmanız gerekirdi, Elazığ'da taş fırlattınız, Olimpiyat Stadı'nda geçmişi unutup, onları yaraladınız. Kişiliğinizi, değerlerinizi terkettiniz. Yine başarıyı çabuk unutan, şefkati tüketen, alkış yerine protestoyu iş edinen zihniyete yenildiniz. Umarım çok geçmeden kendinize gelirsiniz. 
   
   Haftanın sözü 
   Atatürk fesi kaldırmıştı. Siz bana neden giydirmek istiyorsunuz 
   Christoph Daum 
   
   
</TEXT>
</DOC>
