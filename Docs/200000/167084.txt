<DOC>
<DOCNO> 167084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/soneko06.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkim'in satışı Resmi Gazete'de yayınlandı 
</HEADLINE>
<TEXT>

     Özelleştirme Yüksek Kurulu'nun ÖYK , PETKİM Petro Kimya Holding A.Ş'de bulunan yüzde 88.86 oranındaki İdare hissesinin, STANDART Kimya Petrol Doğalgaz Sanayi ve Ticaret A.Ş'ye 605 milyon dolar bedelle satışına ilişkin onayı, bugünkü Resmi Gazete'de yayınlandı. 
     Özelleştirme İdaresi Başkanlığı'nın konuya ilişkin tebliğine göre, satış sözleşmesi imzalanması hususunda, STANDART Kimya Petrol Doğalgaz Sanayi ve Ticaret A.Ş'ye kararın tebliğinden itibaren 30 gün süre verildi. 
     Bu süre içinde alıcı firma peşinatı yatırmaz veya talep edilen kesin teminat mektubunu getirmez veya satış sözleşmesini imzalamaktan imtina eder veya diğer yükümlülükleri yerine getirmez ise geçici teminat irat kaydedilecek ve ihale iptal edilecek. 
     Satış bedeli, PETKİM İhale Şartnamesinin ''Teklif Bedeli ve Ödeme Koşulları'' ile ilgili maddeleri çerçevesinde ödenecek. Satış bedelinin vadeli ödenmesi durumunda, vadeye bağlanan tutar için İhale Şartnamesinin ''Kesin Teminat'' ile ilgili maddeleri çerçevesinde kesin teminat mektubu alınacak. 
     
</TEXT>
</DOC>
