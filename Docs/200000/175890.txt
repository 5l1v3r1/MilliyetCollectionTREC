<DOC>
<DOCNO> 175890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sondun20.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç özelliği taşıyan fıstıklar üretildi 
</HEADLINE>
<TEXT>

     ABD Tarım Bakanlığı ile Texas Üniversitesi uzmanlarının, ilaç özelliği taşıyan iki ayrı fıstık türü geliştirdiği bildirildi. 
     Tekli doymamış yağ içeren fıstık türlerinin, önümüzdeki yıl ABD'de satışa sunulacağı açıklandı. 
     Yeni fıstık türleri, yüksek oranda oleic asit içeriyor. 
     Tekli doymamış yağ olan oleic asidin, iyi kolesterolü yükselterek damarlardaki tıkanmaları önleyebildiği, kötü kolesterolü indirerek damarların hasar görmesini engelleyebildiği biliniyor. 
     Olin ve Tamrun OL 01 adları verilen fıstık türlerinin biri İspanyol fıstığı, diğeriyse runner olarak bilinen bir fıstık türünün benzeri olduğu belirtildi. 
     Normal fıstık türlerinin 10 gramında kavrulmuş fıstık bulunan 5 gram yağın yüzde 55'i oleic asit, yüzde 20'siyse doymuş yağ olduğu hatırlatılıyor. Doymuş yağın, damarların tıkanmasına neden olarak kalp hastalıkları riskini arttırdığı biliniyor. 
     Ticari olarak piyasaya sürülen yeni fıstık tohumlarının Amerikalı üreticiler tarafından yetiştirilmeye başlandığı açıklandı. 
     Yeni fıstık türlerinin geliştirilmesinin 10 yıl sürdüğü açıklandı. 
     Daha fazla bilgi için http www.ars.usda.gov adresine başvurulabilir. 
     
</TEXT>
</DOC>
