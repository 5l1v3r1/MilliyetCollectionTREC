<DOC>
<DOCNO> 162269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/soneko35.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkim hisseleri iki günde yüzde 25 değer kaybetti... 
</HEADLINE>
<TEXT>

     Petkim Petrokimya Holding A.Ş. hisseleri, özelleştirme ihalesinin ardından son 2 işlem gününde yüzde 25.32 değer yitirdi. 
     Şirketin piyasa değeri TL. bazında 1.6 katrilyon liradan 1.2 trilyon liraya, dolar bazında ise 1.1 milyar dolardan 846.5 milyon dolara indi. 
     Petkim'in 6 Haziran'da yapılan özelleştirme ihalesinde şirketin yüzde 88.86'lık hissesi için Standart Kimya tarafından verilen en yüksek teklif olan 605 milyon doların, şirketin Borsa fiyatı açısından piyasa değerinin altında kalmasının ardından, bu hissede yaşanan düşüş bugün de sürdü. 
     Dün iki seansta da taban değerlerine gerileyen Petkim hisseleri, bugün günü yüzde 6.35 kayıpla 5.900 liradan kapadı. 
     Özelleştirme ihalesi öncesi Petkim hisselerinin 7.900 liralık fiyatı dikkate alındığında, iki işlem günündeki kayıp yüzde 25.32 olarak hesaplandı. 
     7.900 liralık hisse fiyatına göre Petkim'in piyasa değeri TL. olarak 1 katrilyon 617 trilyon 525 milyar lira, dolar olarak 1 milyar 118 milyon 910 bin dolar iken, iki günde iki bin liralık düşüş sonrası bu değerler, TL. bazında 1 katrilyon 208 trilyon 25 milyar liraya, dolar bazında ise 846 milyon 541 bin dolara geriledi. 
     Bu durumda, özelleştirilecek yüzde 88.86'lık bölümün değeri de dolar bazında 994 milyon 263 bin dolardan 752 milyon 236 bin dolara inmiş oldu. 
     
</TEXT>
</DOC>
