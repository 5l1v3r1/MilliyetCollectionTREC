<DOC>
<DOCNO> 167853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sonspo17.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de sürpriz Vladimir Beschastnykh idmana çıktı... 
</HEADLINE>
<TEXT>

     Yeni sezon hazırlıklarına bir günlük aradan sonra devam eden Fenrebahçe'de, sürpriz bir şekilde bugünkü idmanda Rus futbolcu Vladimir Beschastnykh katıldı. 
     Sarı-lacivertlilerin yeni sezon için kadroda düşünmediği ve kulüp bulmasını istediği Vladimir, bugün ilk kez yeni sezon hazırlıklarına katıldı. Fenerbahçe ile sözleşmesi devam eden Rus futbolcu, takımla birlikte tüm çalışmalarda yer aldı. Henüz kendisine kulüp bulamayan Vladimir'in durumunun daha sonra netlik kazanacağı bildirildi. 
     
     YENİ SEZON HAZIRLIKLARI 

     Fenerbahçe, yeni sezon hazırlıklarını yaptığı antrenmanla sürdürdü. 
     Teknik direktör Christoph Daum yönetiminde Samandıra Tesisleri'nde gerçekleştirilen antrenmanda futbolcular, kondisyon ve kanatlardan yapılan ortalarla gol çalışmasının ardından çift kale maç yaptı. 
     Sakatlıkları bulunan İsmail ve Serhat ise tesislerde tedavi oldu. 
     İstanbul'da yapılan UEFA Kulüp Lisans Sistemi Semineri'ne katılan Murat Kuş, antrenmana katılmazken, çalışma sırasında Almanca bilen futbolcular Erhan ve Ali Güneş, Daum ve Koch'un tercumanlığını yaptılar. 
     Bu arada, ülkesinde bulunan Johnson'un yarın İstanbul'a gelerek idmana katılması bekleniyor. 
     
     OĞULCAN VE SEMİH'TEN 3'ER GOL 

     Bol gollü geçen çift kale maçta genç futbolcular performanslarıyla göz doldurdu. 
     Antrenman maçında lacivert takım, Oğulcan 3, Semih 3, Yusuf 2, Hakan, Ümit ve Ulaç'ın golleriyle yeşil takımı 11-4 yendi. Yeşil takımın golleri ise Aurelio, Erhan, Vladimir ve Rebrov'dan geldi. 
     
     OLCAY'IN MUTLU GÜNÜ 

     Fenerbahçe Kulübü Genel Sekreteri Vedat Olcay'ın bugün torunu oldu. 
     Öte yandan Fenerbahçe Kulübü Yönetim Kurulu toplantısı, ileri bir tarihe ertelendi. 
     Başkan Aziz Yıldırım ve yöneticilerin bazılarının yurtdışında olması nedeniyle toplantının ertelendiği bildirildi. 

     
</TEXT>
</DOC>
