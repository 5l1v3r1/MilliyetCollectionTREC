<DOC>
<DOCNO> 197766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/yazar/yilmaz.html </URL>
<DATE> 2003/11/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bir 'Atatürk genci' ve bizim hik yemiz 
</HEADLINE>
<TEXT>

   
   Koç Holding kuruluşlarından Düzey Pazarlama'nın Genel Müdürü Demir Aytaç babaannesi, "95 yaşında bir Atatürk genci Öğretmen Cemile Aytaç'ın öyküsünü, Başkent Üniversitesi yayını Bütün Dünya'da anlatıyor. 
   9 Eylül 1922 İzmir'in Kurtuluş Günü, Mustafa Kemal'i Kordon'da karşısında gördüğünde heyecandan bayılan, o günün çocuğu Cemile Aytaç'ı, torununun kaleminden okuyalım.. 
   "Muallim mektebine Reşat Nuri'nin "Çalıkuşu" romanı bir bomba gibi düşmüş, bambaşka bir moral kaynağı olmuştu. Reşat Nuri, bu romanında yalnızca işgal altındaki topraklarımızı kurtarmakla kalmıyor, adeta Feride'yi, Anadolu'ya Atatürk devrimlerinin temsilcisi olarak yolluyordu... İlk öğretmenliğe İzmir'de kuradan maalesef uzak Anadolu çıkmamıştı başladı." 
   İstanbul Üniversitesi'nde okuduğu yıllarda, Taksim ve Fatih meydanlarında konuşmalar yapan Cemile Aytaç, 1937'de Elazığ'da Atatürk'e verilen yemekte ezberinde olan "Yürüyoruz" isimli konuşmasını yapıyor. 
   Atatürk dinledikten sonra "Cemile Hanım, en büyük gururum sizlersiniz, böyle kadınları olan bir millet ebediyen yaşayacaktır. Vatan sizlere emanet" diyor. 
   Cemile Hanım, 42 yıllık öğretmenlik yaşamında Anadolu'yu dolaşıyor. Cemile Hanım'ın unutmadığı bir diğer anısı 1936 yılına ait. Öğretmenlik yaptığı İstanbul Kız Lisesi'ne müfettiş olarak gelen Reşat Nuri, romanı Acımak'ı okuttuğunu görünce, "Bu roman uzak bir akrabamın gerçek hayatıdır... İlk defa size söylüyorum" diyor. 
   Cemile Aytaç emekli olduktan sonra, Başbakanlık'ta uzun yıllar Atatürk dönemi yötecilerin birbirlerine yazdıkları eski Türkçe yazıları çeviriyor. 
   Babaannesinin çok değerli anılarına yer verdiği yazısında Aytaç, "Aile geleneği bozulmadı. Çocukları, torunları ve torun çocukları birçok olanak, cazibe varken, hiçbiri yurtdışında kalmadı" diyor... 
   Demir Aytaç, Bütün Dünya'nın sürekli yazarı. Her hafta Türk edebiyatında yer etmiş yazarların öykülerine yer veriyor ve en ünlü eserini tanıtıyor. 
   Ömer Seyfettin ve Kaşağı, Refik Halit Karay ve Eskici, Cenap Şahabettin ve Plevne'ye Giderken, Halide Edip Adıvar ve Kabak Çekirdekçi hepsi Aytaç'ın derlemesi ile okuyucuya sunuluyor. 
   Cemile Aytaç'ın, torunu Demir'e, Cumhuriyet dönemi edebiyatçılarına yönelik ne kadar derin bir sevgi aşıladığı ortada. Oğlu ise tıp alanında parladı. 
   Oğlu Prof. Dr. Aydın Aytaç, Vehbi Koç Vakfı Amerikan Hastanesi, Kalp Cerrahisi Bölüm Başkanı. Cerrahi ihtisaslarını ABD'de, Kansas ve Emory Üniversitesi'nde yaptıktan sonra Hacettepe Tıp Merkezi'nde 23 yıl klinik şefi olarak çalıştı. Bu görevinden sonra İÜ Kardiyoloji Enstitüsü'nde Kalp Cerrahisi'ni kurdu ve 10 yıl bölüm başkanlığı yaptı. Aytaç, 1962'de ülkemizde açık kalp ameliyatlarını başlattı ve aynı yıl Türkiye'de ilk kez insan kalbine pil taktı. Bebek açık kalp ameliyatlarını başlattı ve 1974'te de ilk koroner by - pass ameliyatını uyguladı. 
   Bugün de içindeki "terbiyeyi" etrafına bir ışık gibi yansıtan binlerce anne, baba, öğretmeni görüyoruz ancak parası yetmediği için ilkokul dördüncü sınıfta kızını okuldan alan Sündüz Hanım'ın derdini çözemiyoruz. Ve kimse Sündüz Hanım'a "Bu çocuğu niye okuldan aldın" diye sormuyor. Nerede kaldı 8 yıllık "zorunlu" eğitim 
   Sündüz'ün 12 yaşındaki kızı Hasret Dududullu'da İstanbul Ticaret Odası İlköğretim Okulu'nda okuyordu. 
   Hasret'lerimiz bitmiyor. 
   
      
   
</TEXT>
</DOC>
