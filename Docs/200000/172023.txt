<DOC>
<DOCNO> 172023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/guncel/gun05.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk banker parayı bitirdi 
</HEADLINE>
<TEXT>

     HAYRİ DİZERKONCA Frankfurt 

     Almanya'nın Fulda kentinde kurduğu Deutsche Mentor für Finanzen AG DMFF isimli şirketi kanalıyla yüksek k r vaadiyle çok sayıda Türk ve Alman'dan milyonlarca euro topladığı iddia edilen işadamı Serkan İzmirlioğlu hakkında "sahtek rlık" soruşturması açıldı. Hakkında tutuklama kararı çıkarılan İzmirlioğlu, her gün polise gidip imza atmak koşuluyla serbest bırakıldı. 
     Kurulduğu 2000 yılından beri topladığı paranın 30 milyon euroya kadar çıktığı ileri sürülen DMFF'nin finans sektöründe faaliyet gösterebilmek için Bankacılık Denetleme Kurulu'na BaFin geç başvurduğu ve faaliyetinin bu yüzden 2002 sonunda yasaklandığı belirtildi. Karara karşı Frankfurt İdare Mahkemesi'nde itiraz davası açan DMFF, yine aynı mahkemeye iflas başvurusunda bulundu. 
     
     PARALAR İSVİÇRE'DE 
     İzmirlioğlu, izin için başvuruyu zamanında yaptığını, ancak Denetleme Kurulu'nun cevabını, 13 ay sonra verdiğini savundu. Başlangıçta tüm paraları ödeyecek güçte olduğu iddia edilen, ancak 11 Şubat'ta müşterilerine gönderdiği mektupta "Geri ödemek için para olmadığı"nı bildiren İzmirlioğlu'nun topladığı paraları İsviçre'deki bankalara aktardığı ileri sürüldü. Lüks bir villa aldığı öne sürülen İzmirlioğlu'nun sponsorluğunu yaptığı "Borissia Fulda" takımının oyuncularının da aylıklarını ödemediği ileri sürüldü. 
     

</TEXT>
</DOC>
