<DOC>
<DOCNO> 177027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sontur04.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayı saldırısına uğrayan çoban ölümden döndü 
</HEADLINE>
<TEXT>

     İzmit'in Tepecik Köyü'nde, ayı saldırısına uğrayan çoban ölümden döndü. 
     İnönü Yaylası'ndaki ormanlık alanda hayvan otlatan Mustafa Ekrem 16 , ağacın altına koyduğu erzak torbasını almak isterken ayının saldırısına uğradı. 
     Kendisiyle bir süre boğuşan ayının, köpek sesleri gelen yere doğru koşmaya başlaması üzerine cep telefonuyla muhtar ve arkadaşlarını arayıp yardım isteyen Ekrem, Kocaeli Devlet Hastanesi'nde tedavi altına alındı. 
     Ekrem, hastanede yaptığı açıklamada, ''İçinde balık ve ekmek olan erzak torbamı ağacın altından alırken ayı ormandan çıkarak bana saldırdı'' dedi. 
     Birşey yapılmadığı taktirde, ayının insanlara saldırmadığını bildiğini ifade eden çoban, ''Ya açtı ya da bizim bulunduğumuz bölgede yavruları vardı. Bu nedenle saldırmış olabilir. Pençeleriyle kollarımı tutarken, dişleriyle ayağımı birkaç yerden ısırdı'' diye konuştu. 
     Tedaviyi yürüten Dr. Metin Çömlekçioğlu, çobanın sağlık durumunun iyi olduğunu bildirdi. 
     
</TEXT>
</DOC>
