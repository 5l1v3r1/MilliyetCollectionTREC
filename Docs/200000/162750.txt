<DOC>
<DOCNO> 162750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo15.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik'ten Boluspor'a 12 milyar lira yardım... 
</HEADLINE>
<TEXT>

     Arçelik Bolu Fabrikası Genel Müdürü Adnan Tüfekçi, Boluspor Kulübü Başkanı Yener Bandakçıoğlu'na, Üçüncü Futbol Ligi ekibi Boluspor'un transfer çalışmalarında kullanılmak üzere 12 milyar liralık yardım çeki verdi. 
     Adnan Tüfekçi, çeki Bandakçıoğlu'na teslim ederken, ''Şimdilik para miktarı az olabilir. İlerleyen zamanlarda kombine bilet alarak yardıma devam etmeyi düşünüyoruz'' dedi. 
     Transfer sezonu nedeniyle Boluspor'a para gerektiğini anlatan Adnan Tüfekçi, ''Bu ödeme gönülden gelen bir ödemedir. Önümüzde transfer sezonu var, para lazım'' diye konuştu. 
     Boluspor Kulübü Başkanı Yener Bandakçıoğlu ise böyle yardımların çok sevindirici olduğunu vurgulayarak, ''Adnan Tüfekçi, Arçelik adına hiçbir davet olmadan bize bu çeki verdi. Önemli olan miktarı değil, yardım edilmesidir. Bu davranışın örnek olmasını diliyorum'' dedi. 
     
</TEXT>
</DOC>
