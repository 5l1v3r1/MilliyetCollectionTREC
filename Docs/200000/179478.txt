<DOC>
<DOCNO> 179478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yazar/akyol.html </URL>
<DATE> 2003/09/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Şiilik ve Şiiler 
</HEADLINE>
<TEXT>

   
   ŞİİLİK konusunda okuduğum en iyi kitaplardan biri İranlı akademisyen Moojan Mumen'in "Shi'i İslam" adlı dört yüz sayfalık eseridir. 1995'te Yale Üniversitesi yayımlamış. ISBN 0 - 300 - 03531 - 4 
   Eser önemli bir problemden yola çıkıyor Hz. Peygamber'den sonra dünyevi yönetim ve ruhani liderlik otoritesi hangi kurallara göre, kime geçecekti, buna kimler karar verecekti 
   Bu konuda Kuran'da bir hüküm yoktur İslam belli bir rejimi emretmez. 
   Sünni gelenek kurulu siyasi otoriteyi meşru kabul etti. Bunun zirvesi, Osmanlı'daki "devlet otoritesine bağlı din" kurumudur. 
   Sosyal bakımdan "mağdur" kitlelerle kültürel bakımdan 'muhalif' kesimler, Emevi devlet otoritesini reddettiler Hilafet daha başta Hz. Ali'nin ve onun soyundan gelen 'İmam'ların hakkı idi. Hz. Ali'ye "haksızlık" yapılmıştı. 
   Böylece kurulu siyasi otoriteyi meşru saymayan, zulme isyanı yücelten 'Şiilik' Hz. Ali'ye 'taraftarlık' akımı doğdu ve çeşitli kollara ayrıldı. Sf.23 vd. 
   
   KERBELA'DA Hz. Hüseyin'in barbarca şehit edilmesi bu "siyasi otoriteyi meşru saymama" ve "haksızlığa, zulme isyan" kültürüne bir de "matem" ve "acı çekme" kültürü ekledi. Şehitlik 'kült' haline geldi. Siyah renk simgeleşti... 
   Şii ulemanın bir kısmı siyasi otoriteye karşı "inkılapçı" fikirler geliştirdi çoğunluğu ise "siyaset kirlidir, biz uzak duralım" görüşünü benimsedi. Sf. 191 vd. 
   Humeyni hareketi Şiilik'teki "siyasi otoriteyi meşru saymama" ve "zulme isyan" kültürünü siyasi bir devrime dönüştürürken üç sınıfın desteğini aldı Şii ulema, Şah'a "muhalif" siyasi unsurlar ve sosyal bakımdan "mağdur" alt sınıf kitleler. Sf. 282 vd. 
   Şiilik çağımızda da Batı egemenliğine karşı son derece aktiftir. 
   "Siyaset meşru değildir, karışmayalım" akımını çağımızda İranlı Azeri Ayetullah Şeriatmedari savundu, Humeyni'nin "velayeti fakih" doktrinini, yani Şii ulemanın siyaseti vesayet altında tutması tezini reddetti ve susturuldu Sf. 298 
   Iraklı Şii ulemanın da çoğunluğu Humeyni'nin "velayeti fakih" doktrinine karşıdır. 
   
   DİKKAT çekmek isterim Sosyal ve siyasi şartlardan kaynaklanan tavır alışlar, Kuran'ın anlaşılmasını da etkiliyor 
   Mesela Kuran, "ülül emre itaat edilmesini" ister. Sünni doktrininde "ülül emr" halifedir, padişahtır, devlettir. Şii doktrinde ise, Hz. Ali ile onun soyundan gelen "12 İmam"dır ve şimdi onları temsil eden "ayetullah"lardır. 
   Onun için Şii toplumları din adamlarının etrafında örgütlüdür. 
   Şii uleması Kuran'ın 23 ayetini bu şekilde Sünnilerden farklı yorumlayarak tek 'meşru otorite'nin Hz. Ali yoluyla İmam'lara ait olduğu görüşünün Kuran'da belirtildiğine inanır. Sf, 148 vd. 
   'Otorite' konusundaki Sünni ve Şii doktrin farkları "dinsel" değil "tarihsel"dir Tarihteki sosyo politik şartların eseridir. 
   Mumen kitabında Şii coğrafyasını anlatırken, Irak'ta Saddam'a karşı en çok Şiilerin direndiğini, bunların İran'a sempatisi de olsa, Araplık yoluyla Irak ülkesine sadık olduklarını ve İran tipi bir rejim istemediklerini de belirtiyor. Sf. 261 vd. 
   
      
   
</TEXT>
</DOC>
