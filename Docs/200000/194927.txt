<DOC>
<DOCNO> 194927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/siyaset/siy07.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya İl Milli Eğitim Müdürü'nden kadın öğretmenlere 
</HEADLINE>
<TEXT>
   'Dar pantolon giymeyin, öğrenci tahrik oluyor' 
      
   Konya İl Milli Eğitim Müdürü Mehmet Özer, kadın öğretmenleri dar kıyafetler giymemeleri konusunda uyararak, "Dar giyilen elbise, öğrenciyi tahrik ediyor" dedi. Karatay İmam Hatip Lisesi'nde dün düzenlenen Okul Müdürleri Toplantısı'nda konuşan Özer, bazı kadın öğretmenlerin dar elbise giyerek öğrenciyi tahrik ettiğini iddia ederek, şöyle konuştu 
   "O kadar dar giyilmiş bir pantolon ki, vücudunun tüm hatları belirgin. Derse girdiği öğrenci 15 yaşında ve karşısında tüm hatları belirgin bir kadın. Ortaöğretim okullarının birinde son sınıf öğrencilerinden biri, öğretmenine ilanı aşk yapıyor. Problem büyüdü ve soruşturmalık hale geldi. Bana, o öğretmen öğrenciyi tahrik ediyor gibi geliyor. Vücut hatlarının şekli o çocuk üzerinde olumsuz davranışlara neden oluyorsa ve ben tahrik ediyorsam bu ayıp değil midir " 
   Kız öğrencilerin uzun olan etek boylarının da bazı "işgüzar'' öğretmenlerce kısaltılmak istendiğini de öne süren Özer, "Bazı okullarda öğretmen ve okul müdürleri öğrencilere diyorlarmış ki, 'Kızım eğer o eteklerinizi kısaltmazsanız, biz kısaltırız' Ne hakla kısaltıyorsunuz Öğrenci velisi gelip dese ki 'Sen benim kızımın eteğine ne karışıyorsun Burada yönetmelik böyle diyor' derse ne diyeceksiniz Başörtüsüne diyoruz ki, 'Yönetmelik gereği okulda başını açacaksın.' Peki yırtmaçlıya niye demiyoruz ki Şu kadar uzun yırtmaç bu yönetmelikte olmaz. Herkes işine baksın'' dedi. 
   
   
   
</TEXT>
</DOC>
