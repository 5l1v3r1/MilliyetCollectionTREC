<DOC>
<DOCNO> 170933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/soneko18.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kur düşüyor, dolar bazında zenginleşiyoruz 
</HEADLINE>
<TEXT>

     Döviz kuru düştükçe Türkiye'nin dolar bazındaki göstergeleri iyileşiyor. Ortalama dolar kuru tahmininin, ikinci revizyonla, 1 milyon 537 bin liraya çekilmesiyle birlikte yıl sonu GSMH rakamı 233.8 milyar dolara, kişi başına gelir ise 3 bin 299 doları bulacak. 
     Kurdaki revizyonla birlikte yılbaşında 200.3 milyar dolar olarak öngörülen GSMH hedefi, 233.8 milyar dolara yükseldi. 
     Yılbaşında 2 bin 826 dolar olarak öngörülen kişi başına gelir hedefi de 3 bin 299 dolar olarak belirlendi. 
     Yıl başında 1 milyon 770 bin lira olarak belirlenen ortalama dolar kuru tahmini, Temmuz başında 1 milyon 685 bin liraya çekilmişti. 2003 yılı için önceden yüzde 24.4 olarak alınan deflatör tahmini de yüzde 25.2'ye çıkarılmıştı. Deflatör tahminindeki artışla birlikte GSMH tahmini de 359.4 katrilyon liraya yükselmişti. 
     
     BÜYÜME ARTARSA 

     Bu arada, bu yıla ilişkin yüzde 5'lik büyüme hedefi devam ederken, ilk 3 ayda tutturulan yüzde 7.4'lük büyümenin yılın tamamında tutturulacağı varsayıldığında, GSMH 240 milyar dolara yaklaşması gündeme gelecek. Kişi başına gelir ise 3 bin 374 doları bulacak. 
     
     ORTALAMA KURDAKİ ARTIŞ VE AZALIŞ NE GETİRİYOR 

     Öte yandan, şimdiki tahminler baz alındığında 359.4 katrilyon liralık GSMH, 1 milyon 7 bin lira ortalama dolar kuru ve 70 milyon 877 bin yılortası nüfusu , ortalama dolar kurunda olacak 100 bin liralık düşüş yani ortalama dolar kurunun 1 milyon 437 bin liraya inmesi Türkiye'nin GSMH'sini 250.1 milyar dolara, kişi başına gelirini ise 3 bin 529 dolara taşıyacak. 
     Buna karşılık kurlarda ani bir yükselişle birlikte ortalama kurunun 100 bin lira artması ise yani ortalama dolar kurunun 1 milyon 637 bin liraya çıkması milli gelir hedefinin 219.5 milyar dolara, kişi başına gelir tahminini de 3 bin 98 dolara inmesine neden olacak. 

     
</TEXT>
</DOC>
