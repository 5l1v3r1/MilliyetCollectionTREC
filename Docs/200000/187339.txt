<DOC>
<DOCNO> 187339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sontur13.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına, yağmur ve soğuk geliyor... 
</HEADLINE>
<TEXT>

     Meteoroloji Genel Müdürlüğü, Ege, Marmara ve Karadeniz Bölgesi'nde fırtına beklendiğini bildirdi. 
     Meteoroloji Genel Müdürlüğü'nden yapılan açıklamada, Ege, Marmara ve Karadeniz'de esmekte olan lodosun, bugünden öğleden sonra kuvvetlenerek akşam saatlerinde itibaren fırtınaya dönüşeceği belirtildi. 
     İstanbul Büyükşehir Belediyesi Afet Koordinasyon Merkezi'nce AKOM , kentte bu akşamdan itibaren şiddetli fırtına ve yağış beklendiği uyarısında bulunuldu. 
     İstanbul Büyükşehir Belediyesi Basın Danışmanlığı'ndan yapılan yazılı açıklamada, AKOM'un meteoroloji birimi ve Meteoroloji Genel Müdürlüğü'nün tahminlerine göre, İstanbul'da bu akşam saat 18.00'den itibaren şiddetli fırtına ve yağış beklendiği bildirildi. 
     Açıklamada, AKOM'un, şiddetli fırtına ve yağış beklentisi karşısında alınan tedbirleri görüşmek üzere olağanüstü toplandığı belirtildi. 
     Büyükşehir Belediyesi'nin, başta İtfaiye Daire Başkanlığı olmak üzere ilgili birimleri ve bağlı şirketlerinin muhtemel su baskınlarına karşı alarma geçirildiği belirtilen açıklamada, ilçe belediyelerinin de uyarıldığı kaydedildi. 
     Açıklamada, şiddetli fırtına ve yağışın, gece ve sabaha karşı etkisini artırmasının beklendiği duyuruldu. 
     Açıklamada, bu gece ve yarın günbatısı ve karayele dönecek olan fırtınanın, saatteki hızının, Kuzey Ege, Marmara'da 60 ila 70, Batı ve Orta Karadeniz'de zaman zaman 75 ila 80 kilometreye ulaşacağı kaydedildi. 
     Fırtınanın yarın öğle saatlerinden itibaren Ege ve Marmara'da etkisini yitireceği, kuvvetli rüzgarın Karadeniz'de bir gün daha devam edeceği bildirildi. 
     
</TEXT>
</DOC>
