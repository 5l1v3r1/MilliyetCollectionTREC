<DOC>
<DOCNO> 192105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/guncel/gun05.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
75 bin kişilik burs kuyruğu 
</HEADLINE>
<TEXT>

   İstanbul Büyükşehir Belediyesi'nin 60 milyon liralık eğitim yardımından bu yıl 35 bin öğrenci yararlanacak 
      MEHMET DEMİRKAYA İstanbul 
   
   İstanbul Büyükşehir Belediyesi'nden aylık 60 milyon lira eğitim yardımı almak için 75 bin üniversite öğrencisi başvuruda bulundu. Yetkililer, geçen yıl 65 bin olan başvurunun 75 bine çıkmasının rekor olduğunu söyledi. 35 bin öğrenciye verilecek karşılıksız burs için başvurular tamamlandı. Eğitim yardımı için İstanbul'daki devlet üniversitelerinden yaklaşık 75 bin öğrenci başvuru formu doldurdu. Başvuruların değerlendirilmesinden sonra eğitim yardımı almaya hak kazanacak 34 bin lisans öğrencisine aylık 60 milyon, 800 yüksek lisans öğrencisine aylık 100 milyon, 200 doktora öğrencisine de aylık 175 milyon lira ödenecek. 7 aylık süreyi kapsayacak yardımın Kasım-Aralık ayları ödemeleri Aralık, 2004 yılı Ocak-Şubat-Mart ayları ödemeleri Şubat, Nisan-Mayıs ayları ödemeleri de Nisan ayı içerisinde 3 periyot halinde yapılacak. 
   
   
   
</TEXT>
</DOC>
