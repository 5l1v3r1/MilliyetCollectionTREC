<DOC>
<DOCNO> 175126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/guncel/gun20.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Düğüne, bir asker de katıldı    ANKARA Milliyet 

   Sanayi ve Ticaret Bakanı Ali Coşkun, Başbakan Recep Tayyip Erdoğan'ın oğlu Bilal ile Reyyan Uzuner'in önceki gün gerçekleştirilen nik h törenine sivil giyinimli bir askerin de katıldığını söyledi. Coşkun, pazar günü Lütfü Kırdar Kongre Salonu'nda gerçekleştirilen ve İtalya Başkanı Silvio Berlusconi'nin şahitleri arasında yer aldığı nikahın ardından Habertürk Televizyonu'nda soruları yanıtladı. Davetli listesinin sorulması üzerine, Başbakan'ın nik hta yaptığı, "Devlet ve millet barışması" içerikli konuşmasına atıfta bulunan Coşkun, sivil giyimli bir komutanın da salonda olduğunu kaydetti. Coşkun, Erdoğan'a bu konuşmayı yaptıran komutanın kimliğini gizli tutarken, "Ankara'dan" olduğunu belirtti. 
   
   Ocak, işçileri vermiyor    ERZURUM DHA 

   Grizu patlaması sonucu yedi işçinin yaşamını yitirdiği, 24 kişinin de yaralandığı Aşkale Kükürtlü Kömür Ocağı'nda göçük altında kalan iki işçinin cesedi dört gündür süren yoğun çabalara rağmen çıkarılamadı. 
   Patlamanın ardından göçük altında kalan işçilerden Şinasi Güzel 33 ile Çetin Aktaş'ın 30 cesetlerini çıkarmak için başlatılan çalışmalar aralıksız sürerken, 120 kişilik arama ve kurtarma ekibi dört vardiya halinde ocağa giriyor. 
   
   
</TEXT>
</DOC>
