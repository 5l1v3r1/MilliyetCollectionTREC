<DOC>
<DOCNO> 168763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/soneko38.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     ABD ile ilişkilerle IMF temaslarına odaklanan piyasada, bugün de yatay bir seyir izlendi. 
     Uzmanlar, endeksin kısa vadede 10,350-10,650 aralığında hareket etmesinin beklendiğini belirtirken, 10,300 seviyelerinin güçlenmesi durumunda 11,000 seviyesinin denenmesi ihtimali bulunduğunu kaydettiler. 
     İstanbul Menkul Kıymetler Borsası İMKB Ulusal 100 endeksi, ilk seansta 15.06 puan artışla 10,414.73 puana yükseldi. 2. seansta 100 puanın da altındaki dar bir bantta seyreden endeks son dakika alımlarıyla 40.19 puan ve yüzde 0.39'luk artışla 10,454.92 puandan günü tamamladı. 
     Endeksin günlük bazdaki artışı 55.25 puan ve yüzde 0. olarak belirlendi. 
     Hisse senetleri piyasasında günlük işlem hacmi 222 trilyon 504 milyar 575 milyon lira oldu. Dün bu rakam 238 trilyon 572 milyar 417 milyon lira düzeyinde gerçekleşmişti. 
     
     DOLAR 
     Kapalıçarşı'da dün 1 milyon 409 bin liradan kapanan dolar, güne 1 milyon 400 bin liradan, 1 milyon 595 bin liradan kapanan Euro da 1 milyon 583 bin liradan başladı. 
     Serbest piyasada dolar 1 milyon 398 bin lira, Euro da 1 milyon 582 bin liradan günü kapattı. 
     Merkez Bankası, doların bugünkü efektif kurunu alışta 1 milyon 386 bin 942 lira, satışta ise 1 milyon 396 bin 700 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 14 bin 527 lira, satışta ise 14 bin 629 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin basit getirisi yüzde 52.86, bileşik getirisi yüzde 51.61 olarak gerçekleşti. 
     Dünkü piyasa kapanışında, aynı kağıdın basit getirisi yüzde 54.76, bileşik getirisi yüzde .40 olmuştu. 
     İMKB Tahvil ve Bono Piyasası Repo Pazarı'nda, 3 günlük faiz ortalama yüzde 38.02 olarak belirlendi. Dünkü piyasa kapanışında gecelik faiz oranı ortalama yüzde 38.31 olmuştu. 
     
</TEXT>
</DOC>
