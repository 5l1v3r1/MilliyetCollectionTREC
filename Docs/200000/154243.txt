<DOC>
<DOCNO> 154243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sonspo08.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... John Stockton'tan basketbola elveda... 
</HEADLINE>
<TEXT>

     ABD Profesyonel Basketbol Ligi NBA play-off 1. turunda Sacramento Kings'e elenen Utah Jazz'ın yıldız oyun kurucusu John Stockton, basketbolu bıraktığını açıkladı. 
     19 yıl önce NBA Ligi'ne adım atan ve NBA tarihinin en büyük 50 basketbolcusu arasında bulunan 41 yaşındaki John Stockton, kulübün sahibi Larry Miller ve antrenör Jerry Sloan'a kararını ilettiğini, maçtan sonra soyunma odasında da takım arkadaşlarına basketbolu bıraktığını açıkladığını söyledi. 
     NBA Ligi tarihinde 15 bin 806 ve 3 bin 265 ile tüm zamanların asist ve top çalma kralı unvanlarını da taşıyan olan Stockton, 51.5 şut yüzdesiyle de en iyi 4. oyun kurucuydu. 
     19 yıl boyunca Utah Jazz'ın formasını giyen Stockton, Karl Malone ile birlikte uzun yıllar takımını galibiyete sürüklemişti. 
     Yöneticiler ve yakın arkadaşı Malone, Stockton'ın basketbolu bırakacağını açıklaması karşısında adeta şok yaşadılar. 
     




</TEXT>
</DOC>
