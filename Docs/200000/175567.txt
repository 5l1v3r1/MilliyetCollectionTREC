<DOC>
<DOCNO> 175567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/dunya/dun01.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcular kurtuldu 
</HEADLINE>
<TEXT>

   New York'ta İslamcı terörist gruplara uçak düşürmeleri için Rus yapımı İgla uçaksavar füzesi satmak isteyen bir şebeke, uluslararası operasyonla ele geçirildi 
      DIŞ HABERLER SERVİSİ 

   
   ABD'de, teröristlere omuzdan fırlatılabilen Rus yapımı Igla füzesi satmaya çalışan biri İngiliz, üç kişi yakalandı. Yolcu uçağı düşürmekte kullanılabilecek olan füzenin terör gruplarının eline geçmesi, FBI ile İngiliz ve Rus istihbarat servislerinin ortak operasyonu sonucu engellendi. 
   
   Ajanlar İslamcı terörist kılığına girdi 
   Karadan havaya füzeyi ABD'de satmaya çalışan Hint asıllı İngiliz Hemant Lakhani 68 , önceki gün New Jersey'de kaldığı otele düzenlenen operasyonda ele geçirildi. New York'ta da Lakhani'yle biri Malezyalı iki kişi ele geçirildi. Lakhani'yi beş aydır takip eden FBI'a göre, kaçakçı, Rusya'dan 85 bin dolara aldığı füzeyi, ABD'ye, "tıbbi malzeme" süsü vererek gönderdi ve önceki gün ABD'ye gelerek füzeyi teslim aldı. Kendilerini radikal İslamcı alıcılar olarak tanıtıp Lakhani'yle bağlantı kuran FBI ajanları, İngiliz kaçakçıyı tutukladı. Dün çıkarıldığı mahkemede, teröristlere maddi destek ve kaynak sağlamaya çalışmanın yanı sıra belgesiz silah tüccarlığı yapmakla da suçlanan Lakhani'nin, tutukluluk halinin devamına, kefaletle serbest bırakılmamasına karar verildi. Davanın diğer sanığı olan ve para transferi işiyle suçlanan Malezyalı Munuddin Ahmed Hamid'in 20 Ağustos'taki duruşmaya kadar tutuklu kalması kararlaştırdı. Kara para aklamakla suçlanan üçüncü sanık Yehuda Abraham'ın Manhattan'daki federal mahkemede yarg 
   ılandığı bildirildi. 
   Savunma uzmanları, 4 km. menzilli SA - 18 Igla tipi füzelerin, yolcu uçaklarının motorlarına isabet ettirilmesi halinde, uçağı düşürebilecek kapasitede olduğuna dikkat çekti. 
   
   
</TEXT>
</DOC>
