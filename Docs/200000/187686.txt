<DOC>
<DOCNO> 187686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/yasam/yas02.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte, gerçek russalatası 
</HEADLINE>
<TEXT>

   Türk, Rus ve Amerikan mutfağını yakından tanıyan usta aşçı Birol Dinçli, "Türklerin russalatası dediği, Rusların meşhur 'başkent' salatası" diyor... 
      CENK BAŞLAMIŞ Moskova 
   
   Boşuna tartışıyorlar 
   TÜRKİYE Büyük Millet Meclisi TBMM lokantasında yaşanan russalatası - amerikansalatası tartışmasını uluslararası mutfak ustaları bıyık altından gülerek izliyor. Hem Türk, hem Rus, hem de Amerikan mutfağını yakından tanıyan Birol Dinçli, Türkiye'deki tartışmaya bir anlam veremediğini, çünkü ortada "amerikansalatası" diye bir salata bulunmadığını söylüyor. 
   
   İkisine de rastlamadım 
   MOSKOVA'DAKİ ünlü Baltschug - Kempinski Oteli'nde 2. başaşçı olarak çalışan Dinçli, 6 yıl kaldığı ABD'de "amerikansalatası"na, iki yıldır görev yaptığı Rusya'da ise "russalatası"na rastlamadığını anlatıyor. Mengen'deki Aşçı Lisesi'nden mezun Dinçli, Türkiye'de "russalatası" diye bilinen salatanın Rusya'da "Stoliçnaya" başkent olarak adlandırıldığını belirtiyor. 
   
   Salataların anası 
   ASLINDA Stoliçnaya, Rusya'daki bütün salataların çıkış noktası sayılıyor. İçindeki bazı malzemelerin değişmesiyle salatanın da adı değişiyor. Dinçli, Rusların Stoliçnaya'ya tavuk, somon, yengeç ya da et kattığını söylüyor. Rusya dışındaki ülkelerde "russalatası" denilmesinin, ilk kez Rus asıllı bir Fransız tarafından hazırlanmasından kaynaklandığı sanılıyor. 
   
   VIP'lerin aşçısı 
   GENÇ Türk usta, Baltschug - Kempinski Oteli'nde Avusturyalı başaşçı ile 100 Rus çalışanı yönetiyor. Dinçli, bir seferinde Rusya Devlet Başkanı Putin'in VIP konukları için mönüyü bizzat hazırlamış. 
   
   Rus usulü Stoliçnaya salatası    Malzemeler 
   PatatesSalatalık turşusuYumurtaHavuçMayonezSmetana bir çeşit krema Tavuk balık ya da et de olabilir 
   Yapılışı Haşlanan sebzeler, küp şeklinde kesiliyor. Üzerine ızgara tavuk ekleniyor. Üstüne mayonez- smetana karışımı sos dökülüyor. Turşu ve haşlanmış yumurta ile servis ediliyor. 
   
   Türk usulü Rus Amerikan salatası    Malzemeler 
   Mayonez3 patates, 3 havuçYarım kilo kornişon1 bezelye konservesi 
   Yapılışı Patates ve havuçlar haşlanıp küp küp doğranır. Bezelyenin suyu süzülüp aynı kaba konur. Kornişon küçük doğranır. Haşlanmış sebzelere zarar vermeden karıştırılarak mayonez sebzelere yedirilir. Servis tabağına alınır. 
   
   
</TEXT>
</DOC>
