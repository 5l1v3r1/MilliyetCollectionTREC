<DOC>
<DOCNO> 172858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sontur23.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliye önünde aile kavgası... 
</HEADLINE>
<TEXT>

     Kız kaçırma iddiasıyla gözaltına alınan 4 kişinin adliyeye çıkarılmasını bekleyen taraflar, Konya Adliyesi önünde kavga etti. Kavgada, yaklaşık 30 kişi gözaltına alınırken, çok sayıda ekmek bıçağı ele geçirildi. 
     Edinilen bilgiye göre, Doğanlar Mahallesi'nde oturan Çay ve Salıvar aileleri, önceki gün kız kaçırma ve saklama iddiasıyla kavga etti. Olaya müdahale eden polis, 28 kişiyi ifadeleri alınmak üzere gözaltına alınmıştı. Gözaltına alınan 28 kişiden 4'ünün Nöbetçi Savcılığa çıkarılacağını öğrenen her iki aileden çok sayıda kişi, Konya Adliyesi önünde toplandı. 
     Taraflar arasındaki sözlü tartışma, kısa sürede kavgaya dönüştü. Adliye binasında görevli güvenlik güçlerinin müdahalesine karşın dağılmayan ve yanlarında getirdikleri bıçakları çıkararak kavga etmeyi sürdüren guruba müdahale için çevik kuvvet ekipleri çağrıldı. 
     İki ayrı noktada toplanan yaklaşık 30 kişi, polis minibüsüne bindirilerek gözaltına alındı. Gözaltına alınanlardan Hasan Salıvar, başından hafif yaralandı. 
     Kavgayı yatıştırmak isteyen polisler zor anlar yaşarken, kavga sonunda olay yerine atılmış 10 adet ekmek bıçağı ele geçirildi. 
     
</TEXT>
</DOC>
