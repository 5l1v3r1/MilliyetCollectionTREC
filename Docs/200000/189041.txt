<DOC>
<DOCNO> 189041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/soneko11.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 259 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 259.08 puan artışla 1. seansı 15,641.32 puandan tamamladı. 
     1. seansta hisse senetlerinin ortalama değer artışı 1.68 olarak gerçekleşti. 
     Dün 15,382.24 puandan kapanan endeks, günün ilk seansına 5.45 puan artışla 15,387.69 puan seviyesinde başladı. Endeks, alım ağırlıklı bir seyrin izlendiği seansın ilk yarısını 189.65 puanlık artışla 15,571.89 puandan geçti. 
     Seans içinde önceki kapanış seviyesi olan 15,382.24 puanın altına inmeyen endeks, en yüksek 15,677.95 puanı gördü. 
     Seans kapanışında mali endeks 315.25 puan artışla 20,881.72 puana, sanayi endeksi 225.27 puan artışla 14,174.58 puana, hizmetler endeksi 146.50 puan artışla 8,513.21 puana yükseldi. 
     Böylece, önceki kapanışa göre mali grup hisseler ortalama yüzde 1.53, sanayi grubu hisseler ortalama yüzde 1.61, hizmetler grubu hisseler ortalama yüzde 1.75 değer kazandı. 
     1. seansta işlem gören toplam 285 hisse senedinden 211'i değer kazanırken, 28 hisse senedi değer yitirdi, 46 hissenin fiyatında ise değişiklik olmadı. 
     Seansta, 593 trilyon 996 milyar 224 milyon liralık işlem hacmi oluştu. 
     1. seansta, Yapı Kredi Bankası, Doğan Holding, İş Bankası C , Sabancı Holding ve Garanti Bankası en yoğun işlem gören hisseler oldu. 
     
</TEXT>
</DOC>
