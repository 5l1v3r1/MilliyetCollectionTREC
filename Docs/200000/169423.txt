<DOC>
<DOCNO> 169423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/guncel/gun04.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Şahin'e Köşk'ten af... 
</HEADLINE>
<TEXT>

Sezer, Susurluk davasından mahk m olan eski Özel Harek tçı Şahin'i, cezasını tamamlamasına 1 yıl kala, kalıcı rahatsızlığı nedeniyle affetti 
     TÜRKER KARAPINAR Ankara 

     Cumhurbaşkanı Ahmet Necdet Sezer, Susurluk davasında çete kurmak suçundan altı yıl hapse mahk m edilen Özel Harek t Dairesi eski Başkan Vekili İbrahim Şahin'i affetti. Şahin böylece, yaklaşık bir yıl daha cezaevinde yatmaktan kurtuldu. 
     Şahin hakkında, Susurluk skandalının ortaya çıkmasının ardından İstanbul DGM'de görülen "Susurluk" davasında TCK'nın "cürüm işleme için teşekkül oluşturmak" fiilini içeren 313. maddesinden 6 yıl hapse mahk m edildi. Susurluk davası henüz karara bağlanmadan 2001 yılında bir trafik kazası geçiren ve kazadan ağır yaralı olarak kurtulan Şahin'in beynine bir dizi operasyon yapıldı. 
     Şahin, Susurluk davası sonuçlandıktan sonra teslim oldu ve yaklaşık altı ay cezaevinde kaldı. Bu sırada rahatsızlığından Şahin'in cezası, tedavisini sürdürebilmesi için ertelendi. Operasyonlardan sonra doktor raporlarında, kulaklık cihazı olmadan duyamayacağı ve tek başına yaşamını sürdüremeyeceği belirtilen Şahin, infazı ertelenen cezasının tamamen ortadan kaldırılması için geçen ay Adalet Bakanlğı'na başvuruda bulundu. Adalet Bakanlığı da Şahin'in başvurusunu doktor raporlarıyla birlikte Cumhurbaşkanlığı'na iletti. Başvuruyu ve raporları değerlendiren Sezer Şahin'i affetti. 
     
     'YATACAK DURUMDA DEĞİLDİ' 
     Şahin'in avukatı Salim Özdemir, "Dosya geçtiğimiz günlerde Cumhurbaşkanlığı'na gitmişti. Sayın Sezer affetmeseydi, Şahin erteleme süresinin bitmesinin ardından yeniden cezaevine girmek ve bir yıl burada kalmak zorunda olacaktı. Kendisinin bu halde cezaevine girmesi mümkün değildi" diye konuştu. 
     

</TEXT>
</DOC>
