<DOC>
<DOCNO> 176424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/yasam/ayas.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aaa Astroloji diye bir şey yokmuş 
</HEADLINE>
<TEXT>

   Siz de gazetelerin önce astroloji köşelerini okuyanlardan mısınız Bu haber sizi hayal kırıklığına uğratabilir Bilim adamları, astrolojinin gerçekleri yansıtmadığını deneylerle ortaya koydu 
      DIŞ HABERLER SERVİSİ 
   
   2 bin kişinin, kişilik özellikleri incelendi 
   İNSANLARIN kişilik özellikleri ile doğdukları gün ve saat arasında bağlantı kuran, Güneş, Dünya ve gezegenlerin konumlarının burçlar üzerindeki etkilerini inceleyen astroloji, bir 'mit' çıktı Astrolojiye ilişkin bugüne kadar düzenlenen en kapsamlı araştırma, 1958 yılında Londra'da aynı gün içinde, yaklaşık birkaç dakika farkla doğan 2 bin bebeğin kayıtlarının tutulmasıyla başladı. 
   
   Burcu aynı, huyları farklı farklı 
   SÖZ konusu 2 bin kişi, geçen yıllar boyunca 100 farklı kişilik özelliği bağlamında incelendi. Elde edilen veriler de, Kanada'daki Saskatchewan Üniversitesi ile eski bir astrolog olan Avustralyalı bilim adamı Dr. Geoffrey Dean tarafından analiz edildi. Sonuçlar, neredeyse aynı anda doğan kişiler arasında bir benzerlik bulunmadığını gösterdi. 
   
   Astrologlar habere tepki gösterdi 
   AYRICA 700 astrologdan, rastgele seçilmiş kişilerin kişilik profillerine bakarak doğum haritalarını çıkarmalarını istedi. Astrologların tahminlerinin başarısız olduğu görüldü. Araştırmanın sonuçları "Journal of Consciousness Studies"de Bilinç Çalışmaları Dergisi yayımlanırken, astrologlar araştırmaya büyük tepki gösterdi. 
   
   HAKAN KIRKOĞLU ne dedi 
   Bunu diyen, bu çağın insanı olamaz 
   BU ilk değil. Bu tür araştırmaları yapanlar bir tür kendilerini tatmin için, aralarına herhangi bir arstrolog almadan hükümler veriyor, varsayımda bulunuyorlar. Sonra da buna 'doğru' diyorlar. Her burcun vücutta karşı geldiği bir organı var. Örneğin Terazi, böbreklerle ilişkili bir burç. Bundan yola çıkıp genelleme yaparak, yanlış bir hipotez üzerinden, tüm teraziler daha fazla böbrek hastası olmalıdır diyorlar. 
   OYSA sadece burcuna göre değil, kişinin doğum haritalarıyla da ilişkili bir konu bu. Bunu diyen insanlar bu çağın insanı değil, bunlar dinozor. Ayrıca Dr. Geoffrey Dean denen kişi 1970'lerde de bunu yapmıştı. Her on yılda bir astrolojiyi yıpratmak için yapıyor bu çalışmayı. Oysa astroloji çoktan akademik dünyada yerini aldı. 
   
   
</TEXT>
</DOC>
