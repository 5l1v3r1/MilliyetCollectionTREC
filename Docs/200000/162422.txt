<DOC>
<DOCNO> 162422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sondun12.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI, yeni internet virüsü ''Bugbear''i soruşturuyor 
</HEADLINE>
<TEXT>

     Amerikan Federal Soruşturma Bürosu FBİ , internette korsanlara mali kurumlara girme olanağı veren ''Bugbear'' adlı virüsle ilgili soruşturma başlattı. 
     FBİ sözcülerinden Bill Murray, biçim değiştirebildiği için anti-virüs yazılımlarınca saptanamayan virüsle ilgili şikayet geldiği için soruşturma açtıklarını bildirdi. 
     Yeni virüs, özellikle bankaların ve maliye kuruluşlarının hizmet sağlayıcılarını hedef alıyor. 
     Sözcü, yeni virüsün 200 bin kadar bilgisayara bulaştığını bildiklerini belirtti. Sözcüye göre, virüs girdiği bilgisayar sisteminin bankaya ait olup olmadığını anlıyor ve sistemde korsanların girmesi için kapı aralıyor. 
     Virüsün e-postayla yayıldığını anlatan sözcü, bu yolla bankalardan gizli bilgiler çalınıp çalınmadığını ise bilmediklerini belirtti. 

     
</TEXT>
</DOC>
