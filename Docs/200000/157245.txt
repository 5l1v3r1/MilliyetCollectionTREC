<DOC>
<DOCNO> 157245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yazar/asik.html </URL>
<DATE> 2003/05/17/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Niye skandal 
</HEADLINE>
<TEXT>

     Akraba Partisi AKP bunu hep yapıyor. Sürpriz değil. 
     Ancak Faik Çavuşoğlu daha önce yönetim kurulu üyesi olduğu KİMPAŞ'ta dolandırıcılık yapmış... Bu sebepten cezaevinde yatıyormuş... 
     Haberi Star'da yazan Saygı Öztürk bu sonuç için 
     "Skandal" diyor... İşte buna katılmak pek mümkün değil sevgili Saygı 
     Neden skandal olsun 
     Türkiye'yi Başbakan'dan Maliye Bakanı'na kadar ihaleye fesat karıştırmak, nitelikli zimmet, dolandırıcılık, fatura sahtek rlığı gibi suçlardan yargılanan bir kadro yönetirken her "skandal" kendiliğinden olağanlaşmaz mı 
     
     Hükümet senfoni orkestralarına 5 aydır ödenek vermiyormuş. 
     Normal... Çünkü bu memleket flüt değil, kaval memleketi. 
     
Abayı yak      Ankara Üniversitesi, üniversite genelinde sigaraya karşı kampanya başlattı. Kampanyanın adı Nefes - i müdafaa 
     Üniversiteye bağlı İletişim Fakültesi öğrencileri de kampanyaya iki hoş sloganla katıldı 
     "Enerjini yak, sigarayı yakma " 
     "Abayı yak, sigarayı yakma " 
     Mevsim bahar, tam abayı yakma zamanı... Haydi gençler söndürün sigarayı, yakın abayı 
     
İsviçre'den      İsviçre Bern Atatürkçü Düşünce Derneği'nin 11 Mayıs günü düzenlediği söyleşide Avukat Ceyhan Mumcu konuşmuş... Bern Büyükelçimiz çağrılı olduğu toplantıya gelmediği gibi yerine birini de göndermemiş... 
     Geçen yıl Zürih'te ADD'nin düzenlediği toplantıya Zürih Konsolosumuz katılmış hatta bir de konuşma yapmıştı. 
     Bu yıl gösterilen duyarsızlık merak celbetmiş... 
     Acaba Büyükelçinin çok hayati bir işi mi vardı 
     Yoksa "Milli Görüş Ve Fethullah cemaatine itibar gösterin" talimatı aksi yönde bir duyarsızlık mı doğurdu Ne dersiniz 
     
İsrail'in yeni dostları      TBMM'de parlamentolar arası dostluk grupları karşılıklı seyahat organizasyonları oluşmaya başladı. En çok sayıda üyeye 326 milletvekili ile Türkiye - Japonya Dostluk Grubu sahip... 177 üye ile Türkiye - Amerika ikinci, 89 üye ile Türkiye - Bulgaristan grubu 3. sırada geliyor. 
     Milletvekillerimizin en az ilgi gösterdiği iki ülke Suudi Arabistan ve Libya... CHP'li tek bir ismin bile yer almadığı Suudi Arabistan dostluk grubuna 25 AKP'li, Libya'ya ise sadece 16 AKP'li milletvekili üye... 
     69 üyeli Türkiye - İsrail Parlamentolar Arası Dostluk Grubu'nun yalnızca 11 üyesi CHP'li, 58'i AKP'li. 
     
Yalova'da adalet...      Şair Yılmaz Odabaşı, yanındaki eşiyle birlikte otomobilini Yalova - Termal istikametinde sürerken bir araç arkadan sürekli uzun farlarını yakıyor. Odabaşı yol veriyor. Araç önüne geçince Odabaşı da üç dört saniye süreyle uzunlarını yakıyor. Araç duruyor. İçinden inen iki kişi koşa koşa gelerek Odabaşı'nı eşinin yanında yumruk ve tekmelerle dövüyor. Şair hastaneden rapor alıyor. Yalova Merkez Karakolu'na şik yetçi oluyor. 
     Aradan 45 gün geçiyor. Şik yetten ses çıkmıyor. 
     İki polis memuru birkaç gün önce Odabaşı'nın eşinin işyerine geliyor. Yılmaz Odabaşı'nı Savcı Mustafa Bey'in çağırdığını bildiriyor... 
     Odabaşı savcılığa gidiyor. Kendisine orada aniden bir suç tebliğ ediliyor 
     - Trafikte Yakup Köse adlı şahsı darp etmişsin... Hakkında şik yet var. Onu tehdit etmiş, karısına küfretmiş, tekme atmışsın... 
     Odabaşı 
     - Aman efendim bu suçları ben değil bana karşı şik yet ettiğim şahıs işledi, diyor ama pek derdini anlatamıyor. Üstüne üstlük savcıdan 
     - Edebiyat yapma, gibisinden azarlar işitiyor. 
     Yalova Merkez Karakolu, Odabaşı'nın şik yetini mahkemeye iletmiş. Ancak şik yet mahkemede tersyüz edilmiş. Tam bir kara mizah... Bu arada sanığın kendisini AKP Çınarcık ilçe başkanının akrabası diye tanıttığını duymuş Odabaşı... Ancak h l adaletten umutlu... 
     
     CHP merkezden sola doğru tüm yelpazeyi kucaklayacakmış. 
     Soldakilerin, merkezdekilerle bir araya gelmek istediklerini nereden biliyorlar 
     Haldun Ertem 

     
Baharın ilk sabahları      Tüyden hafif olurum böyle sabahlar 
     Karşı damda bir güneş parçası, 
     İçimde kuş cıvıltıları, şarkılar 
     Bağıra çağıra düşerim yollara 
     Döner döner durur başım havalarda. 
     Sanırım ki günler hep güzel gidecek 
     Her sabah böyle bahar 
     Ne iş güç gelir aklıma, ne yoksulluğum. 
     Derim ki "Sıkıntılar durdurulsun " 
     Şairliğimle yetinir, 
     Avunurum. 
     Orhan Veli Kanık 

     
D hiyane proje      Milli Eğitim Bakanı Hüseyin Çelik'in projesi d hiyane... Başarılı ama yoksul 10 bin öğrenciyi özel okullara aktaracak... Özel okullara 15 trilyon lira ödeyecek... İlk akla gelen sorular 
     - Devlet okullarındaki fakir ama yetenekli çocuk sayısı 10 bin mi Diğer 10 binler ne olacak 15 trilyonla devlet okullarının kalitesi yükseltilse daha iyi değil mi Hem bu özel okullar neye göre belirlenecek İhale mi açılacak Bir bakanın görevi devlet okulunu özel okul düzeyine getirmek değil midir 
     Bir vahim gelişme de... Bu soruların büyük medyada manken bacağı kadar önemsenmemesi... Hemen hiç tartışılmaması... 
     
     

</TEXT>
</DOC>
