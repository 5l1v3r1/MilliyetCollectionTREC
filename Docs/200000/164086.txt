<DOC>
<DOCNO> 164086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sondun06.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Paul Simon ve Art Garfunkel biraraya geliyor 
</HEADLINE>
<TEXT>

     Müzik dünyasının efsane isimleri Paul Simon ve Art Garfunkel'in yeniden biraraya gelecekleri bildirildi. 
     Müzik dergisi Billboard'in bildirdiğine göre, son olarak Grammy Müzik Ödülleri'nin dağıtım töreni sırasında ünlü şarkıları ''The Sounds of Silence''ı seslendiren ve savaş karşıtı bir mesaj veren folk-pop sanatçılarının menejerleri, sonbaharda bir turne düzenlemek amacıyla görüşmeler yapıyorlar. 
     Müzik çevreleri turnenin ne zaman başlayacağının bilinmediğini belirtirken, Garfunkel'in Kasım ortasında solo çalışmaları bulunduğunu, Simon'ın da aynı tarihlerde Warner Bros şirketiyle bir albüm için stüdyoya gireceğini kaydettiler. 
     Central Park'ta yüzbinlerce kişiye verdikleri dev konser ve ''Mrs. Robinson," "Scarborough Fair", "The Boxer'' gibi ünlü şarkılarıyla anımsanan ikili son olarak 1994'te birlikte konser vermişti. 
     
</TEXT>
</DOC>
