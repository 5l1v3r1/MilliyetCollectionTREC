<DOC>
<DOCNO> 157181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/ekonomi/eko10.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cavit Çağlar'ın beraatı Yargıtay'dan dönüyor 
</HEADLINE>
<TEXT>

     ANKARA Milliyet 

     Yargıtay Cumhuriyet Başsavcılığı, İnterbank'ın içini boşalttıkları iddia edilen 37 sanığın beraatiyle sonuçlanan davada, bankanın eski sahibi Cavit Çağlar'ın da aralarında bulunduğu altı sanık hakkındaki kararın bozulmasını istedi. 
     Başsavcılığın hazırladığı tebliğnamede, "Suçun mağduru, başka bir ifade ile dolandırılan kamu hazinesidir" denildi. Tebliğnamede, Cavit Çağlar, oğlu Mustafa Çağlar, bankanın eski yöneticileri Şükrü Şankaya, Şenol Şankaya, Ahmet Bozan ve Ergun Evcil için Bursa 3. Ağır Ceza Mahkemesi'nce verilen beraat kararlarının bozulması talep edildi. Söz konusu tebliğnamenin bağlayıcı değil, ancak Yargıtay'daki davaların çoğunluğu tebliğnamedeki görüşe paralel sonuçlanıyor. Bu nedenle bu tebliğname banka boşaltma davaları için kritik önem taşıyor. 
     

</TEXT>
</DOC>
