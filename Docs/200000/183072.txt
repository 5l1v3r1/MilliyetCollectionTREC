<DOC>
<DOCNO> 183072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/yasam/yas08.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Meğer gözleri hep açıkmış 
</HEADLINE>
<TEXT>
   Maymun, alışveriş ustası çıktı 
      DIŞ HABERLER 
   
   ABD'li bilim adamlarının yaptığı bir araştırma, maymunların da alışverişte kandırılmaya tahammülleri olmadığını ortaya koydu. Atlanta'daki Emory Üniversitesi'nde yapılan incelemede, "başlıklı maymun" olarak bilinen türden beş dişi maymun, 'bir alışveriş testi'ne tabi tutuldu. 
   İkişerli gruplar halinde uygulanan testin ilk aşamasında maymunlara, para yerine kullandıkları jeton karşılığında salatalık 'satıldı'. Maymunlar yüzde 95 oranında 'alışverişten' memnun kaldı. Ancak ikinci aşamada, deneklerden birine aynı jetonla üzüm verilince, diğer denek ya jetonu fırlattı, ya salatalığı reddetti ya da alıp diğer maymuna verdi. Deney arttıkça maymunun alışverişi reddetme oranı da arttı. 
   Araştırmanın sorumlusu Sarah Brosnan, "Bu sonuçlar, maymun ve insanda kalıtsal olarak 'adalet duygusu' bulunduğuna işaret ediyor olabilir" dedi. 
   
   
</TEXT>
</DOC>
