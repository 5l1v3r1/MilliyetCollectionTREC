<DOC>
<DOCNO> 177287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sontur28.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Zam yapılmazsa erime yüzde 50'ye çıkacak.. 
</HEADLINE>
<TEXT>

     Kamu Emekçileri Sendikaları Konfederasyonu KESK , kamu emekçilerinin ücretlerinde 2003 yılında artış yapılmadığı takdirde 2000-2003 yılları arasında ücretlerdeki erimenin yüzde 50'ye ulaşacağını öne sürdü. 
     KESK tarafından yapılan yazılı açıklamada, KESK Araştırma Merkezi'nin yaptığı ücret araştırması sonuçlarına ilişkin bazı görüşlere yer verildi. 
     Araştırmada, enflasyon hızı düşerken kamu emekçilerinin ücretlerinin enflasyon karşısında erimeye devam ettiği kaydedildi. 
     Toplu görüşme sürecinde, kamu emekçilerinin ücretlerinde iyileştirme yapılmadığı ve enflasyon hedefi tuttuğu takdirde kamu emekçilerinin gerçek ücretlerinin yıl sonunda enflasyon karşısında yüzde 12 gerileyeceği ifade edilen araştırmada, şöyle denildi 
     ''2000 yılından 2003 yılı sonuna kadar ise erime oranı yüzde 50'yi bulacaktır. 
     Kamu emekçilerinin ücretlerindeki erime 2000 yılında yüzde 18.2, 2001 yılında yüzde 13.8, 2002 yılında yüzde 18 olarak gerçekleşmiştir.'' 
     
</TEXT>
</DOC>
