<DOC>
<DOCNO> 177679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sonspo19.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 7 - Elazığspor 1 
</HEADLINE>
<TEXT>

     Fenerbahçe, Birinci Süper Lig'in 3. hafta maçında, Elazığspor'u farklı skorla yendi 7-1. 
     
     İlk yarı 

     5. dakikada Van Hooijdonk'un ceza alanı dışından kullandığı serbest atışta, top üst direkten döndü. 
     7. dakikada Tuncay'ın arapasında, topla ceza alanının sol çaprazında buluşan Serhat'ın şutunda, kaleci König yatarak meşin yuvarlağa sahip oldu. 
     8. dakikada ani gelişen Elazığspor atağında, Ümit'in orta alandan verdiği pasla ceza alanı çizgisi önünde kaleci Recep ile karşı karşıya kalan Eser'in vuruşunda, meşin yuvarlak direği sıyırarak yandan auta çıktı. 
     12. dakikada İlker'in sağdan kullandığı köşe atışında, altıpas içinde topa iyi yükselen Effa, kaleci Recep'in boşa çıktığı pozisyonda, meşin yuvarlağı kafayla filelere göndererek, Elazığspor'u deplasmanda 1-0 öne geçirdi. 
     18. dakikada Tuncay'ın soldan ortasında, Selçuk kafayla topu ceza alanı içindeki Yusuf'un önüne indirdi. Bu futbolcunun uygun pozisyonda yaptığı vuruşta, meşin yuvarlak kaleci König'den döndü. 
     22. dakikada Serhat'ın sağdan ortasında, altıpas içinde topu uzaklaştırmak isteyen Bekir'in vuruşunda, Tuncay'ın ayaklarına çarpan top Elazığspor filelerine gitti 1-1. 
     24. dakikada Serhat'ın soldan ortasında, arka direkte topa yükselen Selçuk, kötü bir kafa vuruşu yapınca, savunma meşin yuvarlağı uzaklaştırdı. 
     26. dakikada Kemal'in pasıyla ceza alanının sağ çaprazında kaleci König ile karşı karşıya kalan Serhat topa yetişemeyince, König meşin yuvarlağa sahip oldu. 
     28. dakikada orta alandan aldığı topla sağ kanattan hareketlenen Serhat, ceza alanına girerken sert vurdu. Meşin yuvarlak yan ağlarda kaldı. 
     32. dakikada soldan ceza alanına giren Yusuf'un şutunda, top yandan auta gitti. 
     Aynı dakikada Cem'in sağdan ortasında, ceza alanı içinde Kemal'ın kafayla uzaklaştırmak istediği top, Effa'ya çarparak kaleye yöneldi. Kaleci Recep, son anda yatarak topu kornere çeldi. 
     34. dakikada soldan İlker'in orta şut karışımı vuruşunda, top Recep'in bakışları arasında üst direkten döndü. 
     40. dakikada savunmanın uzaklaştırmak istediği topla ceza alanının sol çaprazında buluşan Van Hooijdonk'un sert şutunda, meşin yuvarlak üstten auta gitti. 
     41. dakikada Yusuf ile başlayan Fenerbahçe atağında, Tuncay'ın arapasıyla ceza alanı içinde kaleciyle karşı karşıya kalan Van Hooijdonk, yerden sert bir vuruşla meşin yuvarlağı filelere göndererek, Fenerbahçe'yi 2-1 öne geçirdi. 
     45. dakikada Mahmut Hanefi'nin soldan ortasında, altıpas içinde iyi yükselen Tuncay, topu kafayla ağlara göndererek, kendisinin 2., takımının 3. golünü attı 3-1. 
     Karşılaşmanın ilk yarısı 3-1 Fenerbahçe'nin üstünlüğüyle sona erdi. 
     
     İkinci yarı 

     Elazığspor, ikinci yarıya Ercan'ın yerine Da Silva'yı x alarak başladı. 
     46. dakikada sağdan ceza alanına giren Aurelio'nun pasında, savunmadan seken topu önünde bulan Serhat'ın şutunda, kaleci König meşin yuvarlağı son anda üstten auta attı. 
     48. dakikada Serhat, ceza yayına dek getirdiği topu, sol çaprazda uygun durumda bulunan Van Hooijdonk'a verdi. Bu futbolcunun şutunda, kaleciden dönen topu savunma uzaklaştırdı. 
     49. dakikada Mahmut'un arapasında, savunmanın arkasında topla buluşan Yusuf'un şutunda, kaleci König yatarak meşin yuvarlağı kontrol etti. 
     52. dakikada Elazığspor'da, İlker yerini Czinege'ye x bıraktı. 
     Aynı dakikada Van Hooijdonk'un orta alandan verdiği pasta, topla ceza alanına dek giren Serhat'ın, kaleci König ile karşı karşıya kaldığı pozisyondaki vuruşunda, top König'den döndü. Dönen topa Yusuf ceza alanı içinde vurmakta gecikince, savunma tehlikeyi uzaklaştırdı. 
     54. dakikada Fenerbahçeli Mahmut Hanefi sarı kart gördü. 
     55. dakikada Fenerbahçe'de, Yusuf'un yerine Rebrov xx oyuna dahil oldu. 
     60. dakikada Kemal'in arapasında ceza alanının sağ çaprazında kaleciyle karşı karşıya kalan Aurelio'nun vuruşunda, top yandan auta gitti. 
     61. dakikada Van Hooijdonk'un soldan ortasında, arka direkte topla buluşan Serhat'ın şutunda, Abdullah'tan dönen meşin yuvarlağa genç futbolcu yeniden vurdu. Top, az farkla yandan auta gitti. 
     62. dakikada orta alandan aldığı topla ceza alanına dek giren Aurelio, yerden bir vuruşla topu kalecinin solundan filelere gönderdi 4-1. 
     64. dakikada Elazığspor'da, Sedat'ın yerine Erhan Eren x oyuna girdi. 
     65. dakikada Elazığsporlu Ümit sarı kart gördü. 
     67. dakikada sağ çaprazda topla buluşan Van Hooijdonk sert vurdu. Kaleci König'i geçen top, direğe çarptıktan sonra, gol çizgisi üzerinde Abdullah tarafından uzaklaştırıldı. Fenerbahçeli futbolcular, bu pozisyonda topun çizgiyi geçtiğini belirtip, itirazda bulundu. 
     70. dakikada Selçuk'un soldan ortasında, ceza alanının sağ çaprazında topla buluşan Serhat'ın sert şutunda, meşin yuvarlak kaleci König'in altından fileleri gitti 5-1. 
     80. dakikada Serhat'ın soldan ortasında, altıpas içinde boş pozisyonda bulunan Tuncay, kafayla meşin yuvarlağı filelere göndererek, farkı 5'e çıkardı 6-1. 
     Fenerbahçe'de 82. dakikada Serhat'ın yerine Semih xx , 85. dakikada da Kemal'in yerine Alper oyuna dahil oldu. 
     90. dakikada Semih'in sağdan ortasında, ceza alanı içinde topla buluşan Tuncay, meşin yuvarlağı düzgün bir vuruşla ağlara göndererek, kendisinin 4., takımının 7. golüne imza attı 7-1. 
     Karşılaşma da 7-1 Fenerbahçe'nin üstünlüğüyle sona erdi. 
     
</TEXT>
</DOC>
