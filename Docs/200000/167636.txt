<DOC>
<DOCNO> 167636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sondun22.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post Gergin olan ilişkiler daha da zorlaşacak 
</HEADLINE>
<TEXT>

     The Washington Post gazetesi, ABD'nin Irak'ın kuzeyinde 11 Türk askerini gözaltına almasının, ABD ile Türkiye arasında ''gergin olan ilişkileri daha da zorlaştıracağını'' yazdı. 
     Gazete, bu konuyu, Irak'ta 7 yeni polisin bombalı saldırıda öldürülmesi haberinin altında ve ajans haberlerinden derlenmiş olarak çok kısaca duyurdu. 
     Haberde, Amerikalı yetkililerin, Türk askerlerinin gözaltına alınma nedenini söylemedikleri ve Başbakan Recep Tayyip Erdoğan'ın, ''çirkin bir olay'' değerlendirmesinde bulunduğu belirtildi. 
     Washington Post, ''Türkiye'nin, Amerikan askerlerine Irak savaşında topraklarından geçiş izni vermemesinin, iki ülke ilişkilerinde gerginlik yarattığını ve Türk askerlerinin gözaltına alınmasından sonra Türkiye'nin Irak'a ana sınır geçişini kapattığını'' yazdı. 
     
</TEXT>
</DOC>
