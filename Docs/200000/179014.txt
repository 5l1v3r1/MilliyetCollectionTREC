<DOC>
<DOCNO> 179014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur22.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş kavgası ölümle bitti... 
</HEADLINE>
<TEXT>

     Niğde'nin Bor İlçesi'nde, kardeşler arasında para isteme yüzünden çıkan kavga ölümle sonuçlandı. 
     Bor İlçesi'nin Orta Mahallesi'nde, uçucu madde bağımlısı olduğu belirtilen Şahin Güleç 28 , sokakta karşılaştığı kardeşleri Bayram ve Yalçın Güleç'ten para istedi. Kendisine para vermeyen kardeşleriyle sokakta tartışan Şahin Güleç, tartışmayı evde de sürdürdü. Tartışmanın kavgaya dönüşmesi üzerine Şahin Güleç kardeşlerini, kardeşleri de Şahin'i bıçakladı. 
     Şahin Güleç, aldığı bıçak darbeleri sonucu olay yerinde hayatını kaybederken, ağır yaralanan diğer kardeşlerden Bayram Güleç 25 Bor Devlet Hastanesi'nde, Yalçın Güleç 20 ise Niğde SSK Hastanesi'nde tedavi altına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
