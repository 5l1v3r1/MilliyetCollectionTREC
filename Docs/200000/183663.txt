<DOC>
<DOCNO> 183663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/guncel/gun04.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuş çetesi 
</HEADLINE>
<TEXT>

   Mersin'de bir genç kızı fuhuşa sürükleyen ve tutuklanan 11 kişi arasında, sendikacı, tüccar ve öğretmen de var... 
      MERSİN DHA 

   
   Mersin'de küçük yaştaki N.Ö.'ye tecavüz ve fuhuşa teşvik etmekten gözaltına alınan 11 kişi tutuklandı. 
   H.Ö. adlı kadın, 15 yaşındaki kızı N.Ö.'yle birlikte polise giderek, kızının fuhuşa zorlandığını öne sürdü. Genç kız, ifadesinde, komşuları Gökhan N.'nin kendisini evlenme vaadiyle kandırarak ilişkiye girdiğini, daha sonra bir barda tanıştığı Garip Öztürk'ün de kendisini kandırarak birlikte olduğunu söyledi. Genç kızın verdiği ifade doğrultusunda polis, Selülöz-İş Sendikası Şube Başkanı İshak Yılmaz, tüccar Garip Öztürk, öğretmen Hüsnü Karabulut, işadamı Oktay Türkmen, emlakçı Gürsel Tansal, muhasebeci Mehmet Arı, Kocavilayet Mahallesi Muhtarı Reyhan Yeşil, Ayşe Özcan, Müzeyyen Aykan, Tülin Kurt ve Bahar Küçükakçalı'yı yakalayarak gözaltına aldı. Önceki gün mahkemeye çıkarılan 11 zanlı, tutuklanarak cezaevine gönderildi. Gökhan N. ve Bülent A.'nın ise yakalanmasına çalışıldığı bildirildi. 
   
   
</TEXT>
</DOC>
