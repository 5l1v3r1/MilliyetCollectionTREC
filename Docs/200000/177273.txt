<DOC>
<DOCNO> 177273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sontur14.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk teklifini kabul etmeyince "fahişelik" sitesi kurdu 
</HEADLINE>
<TEXT>

     Aşk teklifini kabul etmeyen kız arkadaşını zor durumda bırakmak için internette ''fahişelik yaptığına'' ilişkin site kuran Can Çakmak adlı kişi hakkında 3 yıla kadar hapis istemiyle dava açıldı. 
     Ankara Cumhuriyet Savcısı İsmail Yalçın tarafından asliye ceza mahkemesine açılan davanın iddianamesinde, Çakmak'ın, sürücü kursunda tanıştığı N.S'ye birlikte olmayı teklif ettiği ifade edilerek, bu teklifi kabul etmeyen N.S'nin ''fahişelik yaptığına'' ilişkin internette site açtığı kaydedildi. 
     İddianamede, sitede, N.S'nin telefon numaraları ile kişilik haklarına saldırı içeren ifadelerin yer aldığı belirtildi. 
     Siteyi ziyaret edenlerin N.S'yi aradığı öne sürülen iddianamede, Çakmak hakkında Türk Ceza Kanunu'nun ''hakaret ve sövme'' fiilini düzenleyen 480 4. maddesi uyarınca 3 yıla kadar hapis cezası istendi. 
     
</TEXT>
</DOC>
