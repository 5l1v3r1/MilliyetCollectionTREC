<DOC>
<DOCNO> 162836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/magazin/amag.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz şimdi eski bölümleri mi çekiyorsunuz 
</HEADLINE>
<TEXT>

Kınalı Kar'ı televizyonda izleyenler gibi, 'çekimleri sırasında' seyretmeyi tercih edenlerin sayısı da az değil.. Ancak onların bazı soruları şaşkına çeviriyor 
     Ali'ce 
Ali Eyüboğlu 

     39'uncu bölümünün yayımlanmasıyla yaz tatiline girecek olan, Kanal D'nin reyting rekortmeni dizisi Kınalı Kar'ın ekibi, Bursa Almira Otel'deki gecede başarılarını kutlayıp eğlendi. Yapımcı Osman Yağmurdereli, çekimler için Bursa'da yaptıkları harcamanın 1.5 trilyon lirayı bulduğunu söyledi ve ekledi "Bu rakamın içinde, ekiptekilerin harcamaları ve Cumalıkızık turları yok." 
     
     "İmzayı ne yapacağım " 
     Malum, dizinin çekildiği mek nlar aylardır ziyaretçi akınına uğruyor. Turlarla sete gelenler bazen trajikomik öykülerin de kahramanı oluyor. Dizide "Ömer"i oynayan Mahir İpek, iki olay anlattı, bize nakletmesi kaldı Hayranları, oyuncuların önünde imza kuyruğu oluşturur. İmzayı kapan, sevinç çığlıkları atıp uzaklaşır. İmza alan bir genç, kenarda beklemeye başlar. "Ömer"in gözü, dakikalarca bekleyen gence takılır ve sorar "Sen niye bekliyorsun " 
     Genç soruya, soruyla yanıt verir "Şimdi ben bu imzayı ne yapacağım " Mahir İpek, "Üst kata çık, mühürlet" der. 
     
     "11'inci bölümdeyiz" 
     Bir başka olay ise televizyonda dizilerin "yeni bölüm", "en yeni bölüm" ya da "tekrar" gibi tanıtımlarının seyircilerde nasıl bir zihin karışıklığı yarattığının belgesi gibi 
     "Kınalı Kar Turu" ile Cumalıkızık'a giden kadınlardan biri çekim arasında 'Ömer'in yanına sokulup "Eski bölümleri mi çekiyorsunuz " der. O da yanıt verir "Evet abla, 35'inci bölüm yayımlandı ama biz 11'inci bölümü çekiyoruz." 
     

</TEXT>
</DOC>
