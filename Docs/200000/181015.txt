<DOC>
<DOCNO> 181015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sondun24.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki ABD'li sivil yönetici Bremer siyasi planını anlattı... 
</HEADLINE>
<TEXT>

     Irak'taki Amerikalı sivil yönetici Paul Bremer, Irak için öngördüğü 7 aşamalı siyasi planını ayrıntılarıyla anlattı. 
     Washington Post gazetesine demeç veren Bremer, tam egemenliğin yeniden tesis edilmesinin zaman aldığı Irak için belirlediği 7 aşamadan 3'ünün, Irak halkını temsil eden 25 üyeli hükümet konseyinin oluşturulması, anayasayı kaleme alacak hazırlık komitesinin atanması ve geçen hafta 25 bakanın atanmasıyla tamamlandığını söyledi. 
     Yeni anayasanın hazırlanmasının dördüncü aşama olduğunu belirten Bremer, bu aşamanın Eylül ayı sonunda hazırlık komitesinin hükümet konseyine tavsiyelerden bulunmasından sonra başlayacağını söyledi. Beşinci aşamanın anayasanın halkın onayına sunulması olduğunu söyleyen Bremer, ''Altıncı aşama, anayasının onaylanmasından sonra seçimler ve hükümetin kurulması, yedinci aşama da koalisyon tarafından temsil edilen otoritenin sona erdirilmesidir'' dedi. 
     Bremer, seçimler sonucunda hükümet kurulduktan sonra, Amerikan-İngiliz koalisyonun otoritesini devredeceğini söyledi. 
     
</TEXT>
</DOC>
