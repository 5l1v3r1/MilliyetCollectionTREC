<DOC>
<DOCNO> 187938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/yasam/yas01.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk erkeği sekste dünyayı solladı 
</HEADLINE>
<TEXT>

   29 ülkede yapılan araştırmaya göre Türk erkekleri, cinsellikle ilgili birçok konuda dünya ortalamasını aştı kadınlarımız ise geri kaldı 
      AYŞEGÜL AYDOĞAN 
   
   Pfizer İlaç'ın, 29 ülkede, 25 bin kişi üzerinde sürdürdüğü, 40-80 yaş arası kadın ve erkeklerin cinsel davranışlarını ortaya koyan 'Global Gözlem Çalışması'nın Türkiye ayağının ilk sonuçları dün açıklandı. 
   Marmara Üniversitesi Hastanesi ve Acıbadem Sağlık Grubu'nun Pera Palas Oteli'nde düzenlediği 'Cinselliğe Bakış' sempozyumunda açıklanan araştırma, Türk erkeğinin cinsellikte bazı konularda dünya ortalamasını 'aştığını', kadınının ise geride kaldığını ortaya koydu. Araştırma için İstanbul, Ankara, İzmir, Adana, Samsun, Diyarbakır ve Erzurum illerinde, 1500 kadın ve erkekle yüz yüze görüşüldü. 
   
   80 yaşında bile... 
   Çalışmanın 12 kişiden oluşan kurulunda yer alan tek Türk doktor olan Marmara Üniversitesi Üroloji Anabilim Dalı Başkanı Prof. Dr. Ferruh Şimşek, şunları söyledi 
   "Türk erkeği 70-80 yaşında bile cinselliğe önem veriyor. Erkekler 70'li yaşlarında da cinsel ilişkiye giriyor. Kadınlar ise 40'lı yaşlardan sonra önem vermiyor. Türk kadını 50 yaşından sonra 'eleğini duvara asma' eğiliminde. 50'lerindeki kadınların yüzde 80'i cinselliğin zevkli olmadığını düşünüyor. 60'larda ise yüzde 65'i ilişkiye girmiyor." 
   
   İşte bazı sorular ve yanıtları    Araştırmanın bazı sonuçları şöyle 
   "Geçtiğimiz 12 ay içinde partnerinizle ilişkinizde ne kadar zevk aldınız " sorusuna Türk erkeklerinin yüzde 53'ü "Son derece zevkli" ve "Çok zevkli" yanıtını verdi. Dünya ortalaması yüzde 52 . Yüzde 45 olan dünya ortalamasına karşın Türk kadını yüzde 28'de kaldı."Seks, yaşamınızda ne kadar önemli " sorusuna "Çok önemli" yanıtı verenlerin dünya ortalaması yüzde 49 Türk erkeğinde ise oran oldukça farklı Yüzde 70 "Çok önemli" diyen kadınların dünya ortalaması 30.8 aynı görüşteki Türk kadınlarının oranı ise yüzde 29.5. "12 ay içinde düzenli olarak cinsel ilişkiye girdiniz mi " sorusunda Türk erkeği yüzde 88 oranıyla, dünya ortalamasını yüzde 82 geçti.Türk kadını ise dünyanın yüzde 65'lik ortalamasına karşılık yüzde 58'deydi."Ne kadar sıklıkla seksi düşünüyorsunuz " sorusuna yanıt veren kadınlar arasında "Her gün düşünüyorum" diyen yoktu. "Haftada birkaç kez düşünüyorum" diyenlerin oranı erkeklerde yüzde 43, kadınlarda ise yüzde 20'du. "Yaşamınızın geri kalanında cinsel sağlığınız bugün olduğu gibi kalsa memnun olur musunuz " sorusuna, erkeklerin yüzde 89.8'i, kadınların da yüzde 52.9'u "Evet" yanıtı verdi. 
   
   
</TEXT>
</DOC>
