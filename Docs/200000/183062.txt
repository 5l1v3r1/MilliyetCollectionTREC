<DOC>
<DOCNO> 183062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/spor/spo05.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte acı itiraf 
</HEADLINE>
<TEXT>

   The Times yazarı Bond, İngiltere'deki tabloid gazetelerin, Eriksson'un sözlerini çarpıtarak, Türkiye maçı öncesi provokasyon yaptığını söyledi 
   MEHMET DEMİRCAN 

   
   11 Ekim'de İstanbul'da oynanacak Türkiye - İngiltere maçı, adeta gerilim filmine dönerken, Ada'nın en saygın gazetelerinden The Times'in yazarı David Bond, İngiliz gazetelerinin çirkin yüzünü itiraf etti. Bond, özellikle tabloid gazetelerin doğruları yazmadığını söyledi ve "Örneğin, Eriksson'un, İngiliz taraftarlarına yaptığı 'Türkiye'ye giderseniz ölürsünüz' açıklaması asparagas" dedi. 
   DAVİD Bond, İngiltere Milli Takımı Teknik Direktörü Eriksson'un yalanlarla ilgili açıklama yapmamasını ise daha acı bir dille anlattı. Bond, "Eriksson böyle bir basın toplantısı yapmaya kalksa bile, kimse onu ciddiye almaz. Çünkü tabloid basının yayın politikası belli. İsveçli çalıştırıcının söyledikleri hiçbir gazetede yer almaz. İngiltere'de işler böyle yürür" ifadesini kullandı. 
   
   
</TEXT>
</DOC>
