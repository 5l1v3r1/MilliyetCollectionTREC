<DOC>
<DOCNO> 188306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sondun34.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı Ali'ye protez kollar takıldı 
</HEADLINE>
<TEXT>

     Savaş sırasında ABD füze saldırısında ailesini ve kollarını kaybeden, vücudunun yüzde 60'ı yanan 13 yaşındaki Iraklı Ali'ye, Londra'da tedavi gördüğü hastanede protez kollar takıldı. Saldırıda anne babasının da aralarında bulunduğu 13 yakınını kaybeden Ali'nin, götürüldüğü Kuveyt'ten havayoluyla İngiltere'ye getirildiğini hatırlatan doktorları, Roehampton'daki Queen Mary's hastanesinin Ali'nin tedavisiyle ilgilendiğine dikkat çektiler. 
     Dünyanın en önemli protez merkezlerinden biri olan Roehampton'daki merkezde protez kollar takılan Ali'nin duygularını, ''Şimdi her şeyimle buradayım. Yeni kollarım kendimi iyi hissetmeme yol açıyor. Bu kadar iyi görüneceklerini de düşünmemiştim'' dediği belirtildi. 
     Şimdi kız kardeşini ve ailesinin diğer üyelerini kucaklamak istediğini de söyleyen Ali, en çok istediğinin de dişlerini fırçalamak ve yüzünü yıkamak olduğunu anlattı. Ali'nin sağ tarafına takılan protez kolun, elin açılıp kapanmasını sağlayan sistemle donatıldığı belirtildi. 
     
</TEXT>
</DOC>
