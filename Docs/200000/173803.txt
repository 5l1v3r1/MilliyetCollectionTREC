<DOC>
<DOCNO> 173803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sontur14.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Karnından 8 kiloluk kist çıktı... 
</HEADLINE>
<TEXT>

     Adana'da, şiddetli karın ağrıları nedeniyle hastaneye kaldırılarak ameliyata alınan genç bir kadının karnından, 8 kilo 750 gram ağırlığında kist çıktı. 
     Funda Nizamooğlu 26 , şiddetli karın ağrısı şikayetiyle yakınları tarafından SSK Adana Hastanesi'ne kaldırıldı. SSK Hastanesi Başhekimi Mustafa Ünaldı tarafından ameliyata alınan genç kadının karnından, operasyon sonucu 8 kilo 750 gram ağırlığında olduğu bildirilen kist çıkartıldı. 
     Başhekim Ünaldı, kistin, genç kadının yumurtalıklarına bağlı olarak karnında büyüyüp geliştiğini belirterek, gerçekleştirdikleri operasyonla hastayı ağrılarından kurtardıklarını söyledi. 
     Bu durumun tıpta ender görüldüğünü ifade eden Ünaldı, hastanın sağlık durumunun da iyi olduğunu kaydetti. 
     Bu arada, ameliyat sonrası genç kadının yakınları, olayı görüntülemek isteyen gazetecilere tepki gösterdiler. 
     
</TEXT>
</DOC>
