<DOC>
<DOCNO> 193547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sonspo08.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre kadroda, Inter San Siro'da rövanş peşinde .. 
</HEADLINE>
<TEXT>

     Avrupa Şampiyonlar Ligi B Grubu'nda mücadele eden FC Inter, bu akşam San Siro Stadı'nda Lokomotiv Moskova'yı konuk edecek. 
     Milli futbolcu Emre Belözoğlu da kasıklarındaki ağrıya karşın kadroya alınan oyuncular arasında. Okan Buruk ise yine kadroya alınmadı. 
     Moskova'daki ilk maçta 3-0'lık bir hezimet yaşamış olan FC Inter, bu akşam sahaya galibiyet için çıkacak. Teknik direktör Alberto Zaccheroni'nin, Emre Belözoğlu'na ilk 11'de görev vermesinin beklendiği, ancak en kötü olasılıkla ilerleyen dakikalarda da olsa forma vermesine kesin gözüyle bakıldığı bildirildi. 
     FC Inter'deki temsilcimiz Okan Buruk ise yine kadroya alınmadı. Mavi-siyahlılarda Lokomotiv Moskova için kadroya alınan 23 oyuncu şu isimlerden oluşuyor 
     Kaleciler Toldo ve Fontana, savunma oyuncuları Cordoba, J.Zanetti, Helveg, Adani, Cannavaro, Materazzi, Gamarra, Pasquale ve Brechet, orta alan oyuncuları Emre, C.Zanetti, Van der Meyde, Lamouchi, Luciano, Kily Gonzalez, Karagounis ve Almeyda, golcüler Cruz, Recoba, Martins ve Vieri. 
     
</TEXT>
</DOC>
