<DOC>
<DOCNO> 171894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/yasam/ayas.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Susamuru görüldü göl kurtuldu 
</HEADLINE>
<TEXT>

   Uluabat Gölü, beş yıllık çalışmayla fabrika atıklarından arındı gölde, sadece çok temiz sularda yaşayan susamuru da görüldü 
      ÖNAY YILMAZ İstanbul 
   
   Fabrika atıklarıyla kirlenen Bursa'daki Uluabat Gölü, WWF Dünya Doğal Hayatı Koruma Vakfı -Türkiye tarafından, Unilever ve Bursa halkının 5 yıllık çalışması sonucu, 'yaşayan göl' ilan edildi. Gölde balık ve kuşların sayısı arttı. Ancak 'yaşayan göl' adının vurgulanmasının asıl nedeni, susamurlarının varlığıydı. Çünkü susamurları, sadece temiz ve zehirli atıklardan arınmış, uygun yaşam alanlarının işaretleri olarak kabul ediliyor. 
   
   Su kuşlarının cenneti 
   Doğal Hayatı Koruma Derneği yetkilileri, gölün sağlığını kazanmasının nedenlerini şöyle sıraladı "Fabrika arıtımları denetlendi, gölü dolduran taş ocakları, belediye atıkları, aşırı su çekilmesi gibi etkenler ortadan kaldırıldı, balıkçılıklar yasalara uydu." Uluabat Gölü, alacabalıkçıl, kaşıkçı, patka, tepeli patka, elmabaş, sakarmeke, bıyıklı sumru gibi kuş türleri bakımından zengin bir popülasyona sahip. 
   
   
</TEXT>
</DOC>
