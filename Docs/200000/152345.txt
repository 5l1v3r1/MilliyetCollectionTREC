<DOC>
<DOCNO> 152345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/soneko14.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 162 puanlık artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 162.41 puan artışla 11,282.02 puandan tamamladı. Hisse senetlerinin ortalama değer artışı yüzde 1.46 oldu. 
     Seansa 44.58 puan artışla 11,164.19 puan seviyesinde başlayan endeks, seansın ilk yarısını 45.79 puan artışla 11,165.40 puandan geçti. 
     Endeks, en düşük olarak 11,095.37 puana kadar gerilerken, en yüksek değer olarak da 11,298.48 puana ulaştı. 
     Seans kapanışında mali endeks 205.86 puan artışla 13,219.01 puana, sanayi endeksi 134.94 puan artışla 11,854.56 puana, hizmetler endeksi 131.40 puan artışla 7,274.97 puana yükseldi. 
     Böylece, önceki kapanışa göre mali grup hisseler ortalama yüzde 1.58, sanayi grubu hisseler ortalama yüzde 1.15 oranında, hizmetler grubu hisseler ortalama yüzde 1.84 oranında değer kazandı. 
     İşlem gören toplam 286 hissenin 217'si değer kazandı, 28'i değer yitirdi, 41'inin fiyatı değişmedi. 
     1. seansta, İş Bankası C , İhlas Holding, Garanti Bankası, Tüpraş ve Koç Holding en yoğun işlem gören hisseler oldu. 
     Uzmanlar, endeksin faiz indirimi ile yüksek açıldığını ancak tekrar bir miktar satış baskısı altına kalındığını ifade ederek, piyasanın 11,100-11,200 aralığında tutunabilmesinin toparlanmada etkili olduğunu, ikinci seansta da alımların gelmesi durumunda hareketin 11,400 seviyesine doğru sürebileceğini kaydediyorlar. 
     





</TEXT>
</DOC>
