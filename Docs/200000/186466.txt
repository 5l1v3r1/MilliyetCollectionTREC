<DOC>
<DOCNO> 186466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sonspo12.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 0 - Denizlispor 3 maç bitti 
</HEADLINE>
<TEXT>

     Stat Güngören Mimar Yahya Baş . 
     Hakemler Cem Papila, Özgür Çetiner, Serkan Akal . 
     İstanbulspor Zdravkov, Cem, Deniz Uygar, Saffet, Olcay, Mehmet, Aytekin, Saidou, Yordanov, Boliç, Balili . 
     Denizlispor Hamidou, Ali, Kratochvil, Çağdaş, Mustafa, Multaharju, Levent, Serhat, Timuçin, Coşkun, Ersen Martin . 
     Goller Dk. 16 Ersen Martin, Dk. 35 Çağdaş . 
     Sarı Kartlar Dk. 4 Ersen Martin, Dk. 45 Çağdaş Denizlispor . 
     Kırmızı Kart Dk. 29 Yordanov İstanbulspor . 
     Birinci Süper Futbol Ligi'nde Denizlispor, deplasmanda İstanbulspor'u 3-0 yendi. 
     7. dakikada Multaharju'nun sağdan ortasında, altıpasta Ersen Martin'in vuruşunda, top kaleci Zdravkov'da kaldı. 
     9. dakikada Mustafa'nın soldan ortasında, altıpasta Levent'in kafa vuruşunda, kaleci Zdravkov topu yumruklarıyla uzaklaştırdı. 
     14. dakikada Coşkun'un arapasıyla Timuçin, kaleci Zdravkov ile karşı karşıya kaldı. Bu futbolcu topa vurmakta gecikince, Zdravkov yatarak meşin yuvarlağa sahip oldu. 
     16. dakikada Multaharju'nun sağdan ortasında, altıpasta topla buluşan Ersen Martin, kafayla güzel bir vuruşla meşin yuvarlağı filelere gönderdi 1-0. 
     22. dakikada Boliç'in arapasıyla ceza alanına giren Balili'nin vuruşunda, meşin yuvarlak kaleci Hamidou'da kaldı. 
     29. dakikada Yordanov, yaptığı faul sonrası yardımcı hakeme itiraz edince, hakem Cem Papila tarafından kırmızı kartla oyun dışına gönderildi. İstanbulspor Teknik Direktörü Aykut Kocaman ve menajer Sinan Dinler, Yordanov'u sakinleştirmekte zorlanırken, sarı-siyahlı taraftarlar da sahaya yabancı madde attı. Hakem Papila anons yaptırdı. 
     35. dakikada Denizlispor'un kazandığı serbest atışı kullanan Çağdaş, yerden güzel bir vuruşla, topu 2. kez İstanbulspor filelerine gönderdi 2-0. 
     Karşılaşmanın ilk yarısı, 2-0 Denizlispor'un üstünlüğüyle sona erdi. 
     
     İKİNCİ YARI 

     67. dakikada Mustafa'nın soldan ortasında, ceza alanında topla buluşan Ömer Rıza, topa vurmakta gecikince, savunma tehlikeyi uzaklaştırdı. 
     68. dakikada Saidou'nun arapasıyla topla buluşan Boliç, kaleci Hamidou ile karşı karşıya kaldı. Bu futbolcunun vuruşunda, topu tokatlayan Hamidou, daha sonra meşin yuvarlağı ayaklarıyla taca gönderdi. 
     77. dakikada ani gelişen Denizlispor atağında Levent, uzak mesafeden güzel bir vuruşla kaleci Zdravkov'un üstünden topu filelere göndererek, aradaki farkı 3'e çıkardı 0-3 
     80. dakikada İsmet'in arapasıyla ceza alanında topla buluşan Ali, meşin yuvarlağı Ömer Rıza'nın önüne bıraktı. Bu futbolcu boş pozisyonda topa kötü vurunca, kaleci Zdravkov meşin yuvarlağı ayaklarıyla uzaklaştırdı. 
     85. dakikada Ali'nin sağdan ortasında, Cafer'in ceza alanı içinde kafa vuruşunda, top üst direkten döndü. 
     Kalan dakikalarda sonuç değişmedi ve karşılaşma 3-0 Denizlispor'un galibiyetiyle sona erdi. 
     
</TEXT>
</DOC>
