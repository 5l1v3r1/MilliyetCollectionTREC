<DOC>
<DOCNO> 151460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sontur24.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstil firmasının muhasebecisini levye ile soydular... 
</HEADLINE>
<TEXT>

     Bahçelievler'de bir tekstil firmasının muhasebecisini başına levyeyle vurarak etkisiz hale getiren bir kişi, işyerine ait 19 milyar lirayı gasp etti. 
     Yenibosna Kavak Sokak'taki Başkent İşhanı'ndaki bir tekstil firmasının muhasebecisi Mehmethan Dedeoğlu, işyerine ait 19 milyar lirayı bankadan çektikten sonra sokakta kimliği belirsiz bir kişinin saldırısına uğradı. 
     Dedeoğlu'nu başına levyeyle vurup etkisiz hale getiren saldırgan, işyerine ait paranın bulunduğu çantayı alarak, kendisini bekleyen otomobil ile kaçtı. 
     Polis yetkilileri, Dedeoğlu'nun olayda hafif yaralandığını, eşkali belirlenen saldırgan ile otomobili kullanan kişinin yakalanması amacıyla çalışma başlatıldığını bildirdiler. 
     





</TEXT>
</DOC>
