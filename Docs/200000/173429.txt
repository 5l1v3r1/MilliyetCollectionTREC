<DOC>
<DOCNO> 173429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/yasam/yas01.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz be öz Türk 'kara fırtına' 
</HEADLINE>
<TEXT>

   'Çikolata renkli' Türk atlet Arzu Uyar'ı ay yıldızlı formayla gören 'yabancı transfer' sanıp söze şöyle giriyor Where are you from Nerelisin 
      GÜLAY FIRAT İstanbul 
   
   Atletizm yarışlarında, formasındaki Türk bayrağıyla koşan siyahi kadın atleti görüp 'Yurtdışından transferdir' diye düşünenler, fena halde yanılıyor çünkü o doğma büyüme Türk vatandaşı. 26 yaşındaki İzmirli milli atlet Arzu Uyar, teninin rengi nedeniyle yabancı sanılmaktan bıkmış... İlk kez 1995'de milli takıma giren Arzu, bu yıl Yugoslavya'da yapılan Avrupa Şampiyon Kulüpler Yarışması'nda 4 x 400 metre bayrak yarışmasında birinci olan takımda koştu, aynı gün yapılan 400 metre engellide ise ikinciliği kazandı. 
   Spor camiasında 'kara fırtına' olarak anılan 400 metre engelli koşucusu Arzu'nun hedefi, Türkiye rekorunu kırıp 2004'de olimpiyatlarda yarışmak. 
   
   Kökleri Afrika'dan 
   Afrika'dan 100 yıl önce Anadolu'ya göçen bir ailenin üçüncü kuşak ferdi olan Arzu, klasik bir Türk ailesi olduklarını anlatıyor. Babası demirci, annesi evhanımı olan Arzu'nun, erkek kardeşleri de turizm sektöründe çalışıyor. Arzu, teninin rengiyle ilgili yaşadıklarını da şöyle özetliyor 
   "10 yılda birçok kez milli oldum, ancak h l sponsor bulamadım. Tenimin rengine gösterilen ilgi spor yaşamına destek olarak yansımıyor. Seferihisar'daki evimden 2.5 saat uzaklıktaki Atatürk Stadı'na antreman için belediye otobüsüyle gidiyorum. Haftanın altı günü bu böyle. Geçimimi kondisyoner ve masörlükle sağlıyorum." 
   Yabancı sanılmaktan sıkıldığını söyleyen Arzu, "Sürekli 'Where are you from ' diye soruyorlar. 'Ben Türküm' diyince de seviniyorlar da" diyor. 
   
   
</TEXT>
</DOC>
