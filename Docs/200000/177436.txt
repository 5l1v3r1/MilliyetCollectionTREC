<DOC>
<DOCNO> 177436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/soneko10.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın inşası için istek ve bedel listesi hazırlanıyor... 
</HEADLINE>
<TEXT>

     ABD liderliğindeki Irak'daki geçici sivil yönetim, Irak'ın yeniden inşası projeleri istekler ve bunların bedellerinin listesini, Eylül ayı sonunda potansiyel uluslararası kreditörlere sunacak. 
     Irak'daki sivil yönetimin başı L. Paul Bremer'in verdiği bilgiye göre, İspanya'da 23-24 Ekim'de toplanacak birçok ülkenin temsilcilerinden Irak'ın yeniden inşası için mali katkıları bekleniyor. 
     Muhtemel kreditör ülkelere, Irak'ın imarı için potansiyel projeler ve bunların bedellerini içeren katalog Eylül sonunda verilecek. 
     
     YENİDEN İNŞA YARDIMLARININ ÇOĞU IRAK DIŞINDAN BEKLENİYOR 
     Irak'ın yeniden inşasının finansmanına yardımları beklenen kreditör ülkelerin faaliyetlerini eşgüdümlemek üzere kurulan Uluslararası Koordinasyon Konseyi'nin CIC başkanı Polonya'nın eski başbakan yardımcısı Marek Belka'nın açıklamasına göre, altyapı ve ekonominin yeniden inşası yardımlarının çoğu Irak dışından gelecek. 
     Irak'ın petrol ihracatından gelecek yıl 12 milyar dolar gelir sağlanması bekleniyor ki, bu rakam, sosyal güvenlik ağı, istihdam, personel, polis, ordu ve bakanlıklar gibi genel devlet, kamu masraflarını bile karşılayamayacak. 
     Irak Geçici Hükümet Konseyi ile yakın işbirliği halinde çalışması istenen CIC 2004 yılı bütçesini hazırlayacak. CIC'e halen ABD, İngiltere, Danimarka, İspanya, İtalya, Japonya, Ürdün, Birleşmiş Milletler, Bulgaristan, Polonya, ve Avustralya dahil. 
     CIC'e gelecek aylarda Türkiye, Ukrayna, Kanada ve Hollanda'nın da katılması muhtemel, ayrıca, ayrı bir kreditörler fonu kurulabilecek. 
     ABD, Irak'ın günlük petrol üretimini 2 milyon varile çıkarıp 2003 yılı sonunda yılda 12-14 milyar dolar gelir teminini planlasa da, altyapı sorunları ve sabotajların sürmesinden ötürü halen üretim, hedefin sadece sekizde biri düzeyinde bulunuyor. 
     
</TEXT>
</DOC>
