<DOC>
<DOCNO> 199344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sontur17.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşandığı öğretmen eşini öldürdü, arkadaşını yaraladı 
</HEADLINE>
<TEXT>

     Iğdır'da bir kişi, 4 yıl önce boşandığı öğretmen eşini öldürdü, yanındaki öğretmen arkadaşını yaraladı. 
     Iğdır'da TEDAŞ Müessese Müdürlüğü'nde çalışan Yavuz Tutka 33 ile Endüstri Meslek Lisesi'nde vekil öğretmenlik yapan Elif Sel 32 , 2 yıl evli kaldıktan sonra 1999 yılında şiddetli geçimsizlik nedeniyle boşandı. Tutka, boşanmalarının ardından eski eşine pek çok kez yeniden evlenmeleri için teklifte bulundu ancak, olumsuz yanıt aldı. 
     Bu sabah evinden çıkan Sel, Halfeli Caddesi'ndeki Endüstri Meslek lisesi'nde birlikte görev yaptıkları matematik Öğretmeni Bekir Cevizli ile karşılaşarak, okula doğru birlikte yürümeye başladı. Bu sırada, eski eşini bir başka erkekle yürürken gören Tutka, Sel'in yanına yaklaşarak bıçakla saldırdı. Eski eşini 7 bıçak darbesiyle öldüren Tutka, matematik öğretmeni Cevizli'yi de yaraladı. 
     Olay yerinden kaçmaya çalışan Tutka, polis tarafından yakalanırken, yaralı Cevizli, Iğdır Devlet Hastanesi'nde tedavi altına alındı. 
     Olayla ilgili soruşturmanın sürdürüldüğü Tutka'nın cinayeti ''kıskançlık'' nedeniyle işlediğini söylediği öğrenildi. 
     
</TEXT>
</DOC>
