<DOC>
<DOCNO> 167968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/yazar/akyol.html </URL>
<DATE> 2003/07/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
ABD kimin müttefiki 
</HEADLINE>
<TEXT>

     Şimdi aynı Albay, Kerkük’ten Talabani’ye bağlı peşmergeleri de yanına alarak Süleymaniye’de baskın düzenledi, 3’ü subay, 8’i astsubay 11 askerimizi kaçırdı 
     "Tutukladı, gözaltına aldı" denilemez... Bu, haydutça bir "kaçırma" olayıydı. 
     Albay Mayville sanki oraya Türkiye ile ilişkileri bozsun, Türkmenleri ve Arapları ezsin diye gönderilmiş 
     Daha Irak’a gelmeden önce, Philadelphia’da iken Rum ve Ermeni lobileriyle "özel ahbaplığı" biliniyor. The Philadelphia Inquirer gazetesine daha o zaman Türkiye’yi aşağılayıcı bir demeç verdiği de biliniyor. 
     Tezkerenin geçmesi için İskenderun Körfezi’ndeki gemilerde bekleyen Amerikan askerlerinden biri de oymuş. Kini, o zaman daha bir kabarmış olmalı. 
     
     SÜLEYMANİYE’DE Türk timinin ve irtibat ofisinin bulunmasının sebebi, Talabani ile Barzani’nin aşiret kavgasını önlemek Bunun için 7 yıldan beri oradalar ABD ve İngiltere’nin de mutabakatıyla 
     Albay Mayville Türk timinin statüsünü bilmiyor olamaz. Bile bile yaptı bu haydutluğu Aynı zamanda Türkmen Cephesi’ni bastı, Türkmen radyosunu, anaokulunu ve kültür merkezini de bastı, tahrip etti 
     Gerekçeye bakın Süleymaniye’deki bu Türk timi, Kerkük’teki Amerikan tayinli Vali Abdurrahman Mustafa’ya suikast yapacakmış 
     Türkiye’yi rahatsız ederek Irak’taki bütün görevlilerini çekmeye zorlamak için uydurulmuş bir "komplo teorisi"dir bu. 
     Bir albay, siyasi kriz çıkaracak böyle bir olayı, Washington’un bilgisi olmadan yapabilir mi 
     Irak’ta Amerikalılara günde ortalama 13 saldırı oluyor öldürülen Amerikalı asker sayısı 30’a yaklaştı "Yankee go home" sesleri Irak’ta her gün biraz daha yükseliyor. Telaş içinde bir işgal ordusu... Hele böyle Mayville gibi fanatiklerin ne halt edeceği belli olur mu 
     
     AMERİKA’NIN Irak’ta gittikçe zora girdiği ve Türkiye’ye ihtiyacının arttığı belli... Akıl, Washington’un Türkiye’ye karşı böyle bir haydutluğa izin vermemesini gerektirir. Ama Amerika Türkiye’yi hem kazanmak istiyor hem Irak’tan uzak tutarak Kürtleri tatmin etmek Son haydutluk Amerikan siyasetinin bu ikinci bölümüne denk düşüyor... Ama birinci bölümüne zarar veriyor, Türk - Amerikan ilişkilerini dinamitliyor 
     Türkiye’de uyanan haklı infialin tipik bir örneğini dün bir görevliden duydum 
     - Mayville’in içtiği su, yediği yemek, kullandığı benzin Türkiye’den, Silopi’den gidiyor Silopi’deki görevliler de bunu biliyor 
     ABD’nin Türkiye’ye sadece lojistik değil, asıl stratejik ihtiyacı devam ediyor. 
     Evet, 1 Mart’ta tezkere geçseydi "denklemin içinde" Barzani ile Talabani değil, Türkiye olacaktı Ama jeopolitik değişmedi ABD Türkiye’ye zarar verirse kendisi de zarar görür. 
     Şimdi olayı ve sorumluları araştırmak için ortak komisyon kuruluyor. Güzel... Başta Albay Mayville olmak üzere, bu haydutluğu yapanlar cezalandırılmalıdır. 
     ABD bu bölgede kimin "müttefik"idir Bunu ancak o zaman anlayacağız. 
     
     

</TEXT>
</DOC>
