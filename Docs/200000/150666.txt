<DOC>
<DOCNO> 150666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun03.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
General Motors'dan "bir gecelik test sürüşü" kampanyası... 
</HEADLINE>
<TEXT>

     Amerikan General Motors GM şirketi, satın almak istedikleri otomobili denemek isteyenlere yeni bir olanak sunmaya başladı. 
     ABD'de satın alacakları otomobili ya da kamyoneti denemek isteyenler, GM firması tarafından düzenlenen bir kampanyayla ''test aracını'' bir gece boyunca kullandıktan sonra teslim edebilecekler. 
     GM yetkilileri, Corvette ve yeni piyasaya çıkan 2 üstü açık modelin dışında, müşterilerinin Cadillac CTS, Hummer H2 ve Chevy Tahoe'nin de bulunduğu tüm otomobil ve kamyonetlerin test araçlarını bir geceliğe mahsus olmak üzere 100 mil 160 km kullanabileceklerini açıkladılar. 
     Şirket yetkilileri, test aracının müşteriye geçici plaka ve yan camında bir fiyat çıkartmasıyla verileceğini belirttiler. 
     GM'nin 22 Haziran'a kadar uygulayacağı bu promosyon, bazı bayilerin eleştirisine neden oldu. 
     Bir bayi, test aracının 160 km kullanılmasına izin verildiği halde 500 km kullandıktan sonra getiren bir müşteriye nasıl davranacağını sorarken, bir başkası da, ''1 saatlik test araçlarını alanların bazılarının bunu sadece cinsel fantezilerini gerçekleştirmek için kullandıklarını, şimdi bir gecelik uygulamanın bu talebi arttıracağına'' işaret etti. 
     





</TEXT>
</DOC>
