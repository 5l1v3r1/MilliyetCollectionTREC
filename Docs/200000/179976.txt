<DOC>
<DOCNO> 179976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sondun01.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den PKK KADEK'e tepki.. 
</HEADLINE>
<TEXT>

     ABD Dışişleri Bakanlığı, terör örgütü PKK KADEK'in terörist bir örgüt olduğunu, Kuzey Irak'ın Türkiye'ye karşı terör üssü olarak kullanılmaması yönünde çalışmaların süreceğini bildirdi. 
     Dışişleri Bakanlığı sözcüsü Richard Boucher'ın basın toplantısında, terör örgütü PKK KADEK ile ilgili haberler hakkında sorular soruldu. 
     Boucher, sorular üzerine şunları söyledi 
     ''Bu konuda görüşlerimiz aynı, yani Kuzey Irak'taki her terörist grubun faaliyetini sona erdirmesi gerekiyor. PKK da terörist bir örgüt. Kuzey Irak'ta koalisyon olarak sorumluluğu biz aldık. Türk ordusu ve Türk hükümetiyle yakın temaslarımız var ve bölgenin Türkiye'ye karşı terör üssü olarak kullanılmamasının sağlanmasında bu şekilde çalışmaya devam edeceğiz. Türkiye'nin bu konuda kaygıları olduğunda, bunu bize açabilirler. Biz bu kaygıların giderilmesini sağlamaya çalışacağız.'' 
     PKK'ya karşı işbirliği 
     Genelkurmay Başkanlığı Genel Sekreterliği, NATO Avrupa Müttefik Yüksek Komutanı SACEUR Orgeneral James L. Jones ile Genelkurmay Başkanı Orgeneral Hilmi Özkök'ün gerçekleştirdikleri görüşmede, ''Irak'ta yürütülen istikrar harekatı ile ilgili gelişmeler ve askeri yansımaları ile Kuzey Irak'taki PKK-KADEK varlığı ve bu konuda yapılabilecek işbirliği ile ilgili olarak görüş alışverişinde bulunduklarını'' bildirdi. 
     
</TEXT>
</DOC>
