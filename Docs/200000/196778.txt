<DOC>
<DOCNO> 196778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sondun09.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BAE "Sinegog saldırganları Duabi'yi kaçmadı" 
</HEADLINE>
<TEXT>

     Birleşik Arap Emirlikleri'ndeki BAE üst düzey polis yetkilisi, İstanbul'da 2 sinagoga bombalı saldırı düzenleyenlerin işbirlikçilerinin Türkiye'den Dubai'ye kaçtığı yönündeki haberleri yalanladı. 
     Gulf News gazetesine demeç veren, adının açıklanmasını istemeyen üst düzey polis yetkilisi, Türk basınında çıkan bu yöndeki haberlerin doğru olmadığını belirterek, ''Dubai'yi başka istikametlere gitmek için transit geçiş noktası olarak kullanıp kullanmadıklarını bilmiyoruz, ancak bu kişiler kesinlikle Dubai Havaalanı'na giriş yapmamıştır'' dedi. 
     BAE hükümet kaynakları da, AFP'ye yaptıkları açıklamada, Ankara'nın da bu haberleri ciddiye almadığını ima ederek, Türk yetkililerin bu konuda BAE hükümetiyle temasa bile geçmediğini kaydetti. 
     
</TEXT>
</DOC>
