<DOC>
<DOCNO> 158759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/guncel/agun.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Giden dönmüyor 
</HEADLINE>
<TEXT>

Yurtdışında öğrenim gören Türklerle yapılan araştırmaya göre, giderken 'döneceğim' diyenler, kısa süre içinde fikir değiştiriyor 
     SİBEL KAHRAMAN, ŞÜKRAN PAKKAN İstanbul 

     Dünya Bankası hesaplarına göre Türkiye'den 50 bin öğrenci yurtdışında öğrenim görüyor. Ve bu öğrencilerin büyük çoğunluğu geri dönmek istemiyor. Bunun başlıca nedeni ise "Ekonomik kriz, işsizlik, ücret dengesizliği ve yurtdışındaki yüksek maaşlar." ODTÜ Öğretim Üyesi Prof. Dr. Aysıt Tansel'in danışmanlığında Araştırma Görevlisi Nil Demet Güngör, Amerika, Kanada ve İngiltere'de bulunan 1103 öğrenciyle görüşerek bu durumla ilgili bir araştırma yaptı. 
     
     5 YIL SONRA DEĞİŞİYOR 
     Beyin göçünün nedenlerini belirleyen araştırmaya göre, yurtdışına giden gençlerin yüzde 53'ü "Eğitimim bitince döneceğim" diyor. Gittikten sonra ise bu oran yüzde 14'e düşüyor. Yüzde 35'i "Dönerim ama sonra", yüzde 28'i "Belki dönerim" yanıtını veriyor. Yüzde 22'si ise kesinlikle dönmeyeceğini belirtiyor. Prof. Dr. Tansel, gençlerin ilk beş yıl geri dönme planları yaptığını, ancak bu süreden sonra da planların yurtdışında kalmaya yönelik olduğunu vurguluyor. 
     
     AİLELER DE DESTEKLİYOR 
     Öğrencilerin yüzde 74'ü ailesinden maddi destek aldığını belirtiyor. Yüzde 53'ü ise eğitimleri sona erdikten sonra yurtdışında kalırlarsa aile desteğinin yine devam edeceğine inanıyor. Prof. Tansel, "Bu rakamlar, geri dönmeme kararı alan çocukların aileleri tarafından da desteklendiğini gösteriyor" diyor. 'Neden geri dönmek istemiyorsunuz ' sorusuna öğrencilerin verdiği yanıtlar bazı öğrenciler birden fazla şık işaretledi ve yüzdeleri ise şöyle Ekonomik belirsizlik yüzde 52 , kaynaklar yüzde 26 , prestij yüzde 21 , Türkiye'de imk nların yetersizliği yüzde 16 . 
     
Aileler ikna edilecek, kızlar okula gidecek      Zorunlu eğitim çağındaki kız çocuklarının eğitime kazandırılması amacıyla okullaşma oranı en düşük 10 ilde kampanya başlatılacak. Milli Eğitim Bakanlığı ve UNICEF işbirliğiyle hazırlanan kampanyanın protokolü haziran ayında imzalanacak. Ağrı, Hakk ri, Bingöl, Bitlis, Muş, Siirt, Şanlıurfa, Şırnak ve Van illerinde uygulanmaya konulacak kampanyanın 2005 yılına kadar 50 ilde yaygınlaştırılması öngörülüyor. Kampanya şöyle yürütülecek 
     
     EL KİTAPLARI BASILACAK 
     ANKARA Milliyet 


</TEXT>
</DOC>
