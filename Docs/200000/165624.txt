<DOC>
<DOCNO> 165624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo04.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig takımları yeni sezona nerede hazırlanacak.. 
</HEADLINE>
<TEXT>

     Birinci Süper Lig takımlarının kamp bölgesi olarak gözde yerleri yurtdışında Avusturya, yurt içinde de Kızılcahamam oldu. 
     Şampiyonluğu son anda Beşiktaş'a kaptıran Galatasaray, geçen yılın flaş takımı Malatyaspor, Trabzonspor ve Çaykur Rizespor, kamp dönemini ilk veya ikinci bölümünü Avusturya'da yapacak ekipler. 
     Kızılcahamam'ı kamp yeri olarak belirleyen kulüpler arasında Adanaspor, Malatyaspor, ligin yeni ekiplerinden Akçaabat Sebatspor ve Konyaspor, Denizlispor ve Samsunspor yer alıyor. 
     Diğer takımlar da kamp bölgesi için Gerede, Abant ve Erzurum'u tercih etti. 
     
     4 BÜYÜKLERİN KAMP PROGRAMI 
     Ligi şampiyon olarak tamamlayan Beşiktaş, İsviçre'nin Zürih kentinde, 1-9 Temmuz tarihleri arasında yeni sezon hazırlıklarını sürdürecek. Siyah-beyazlılar, bu kamp döneminde çeşitli ülkelerden rakiplerle karşılaşacak. 
     Beşiktaş'ın maç programı ise şöyle 
     3 Temmuz'da Schafhausen, 5 Temmuz'da FC Baden, 7 Temmuz'da Dinamo Zagreb TSİ 20.10 , 8 Temmuz'da FC Basel veya Hannover 96 TSİ 20.10 veya 22.10 . 
     Beşiktaş ayrıca, 11-23 Temmuz tarihleri arasında Güney Kore'deki ''Peace Cup 2003'' Turnuvası'na katılacak. Siyah-beyazlılar, 15 Temmuz'da, Seul'da Scongnam, 17 Temmuz'da Ulsan'da Fransa'nın Olympique Lyon, 19 Temmuz'da, Busan'da Kaiser Chiefs takımlarıyla karşılaşacak. ''Kara Kartal'' finale kaldığı taktirde, 22 Temmuz'da rakibiyle karşı karşıya gelecek ve 1 gün sonra da Türkiye'ye dönecek. 
     
     FENERBAHÇE 
     Fenerbahçe, yeni sezon hazırlıklarına 30 Haziran'da Samandıra Tesisleri'nde başlayacak. 
     Sarı-lacivertil ekip, daha sonra 14 veya 15 Temmuz tarihlerinde kamp için Almanya'nın Köln kentine gidecek. Buradaki kamp 15 veya 16 gün sürecek. Çalışmalara daha sonra İstanbul'da devam edilecek. 
     
     GALATASARAY 
     Galatasaray, 2003-2004 sezonunu 1 Temmuz Salı günü açacak ve Florya Metin Oktay Tesisleri'nde ilk çalışmasını yapacak. 
     Sarı-kırmızılılar daha sonra hazırlık çalışmalarına, 8 Temmuz tarihinde, Avusturya Seefeld'deki kampla sürdürecek. 
     Sarı-kırmızlılar, hazırlık kampının ilk haftasında, 10 ve 12 Temmuz tarihlerinde 2 hazırlık karşılaşması oynayacak. 
     14-15 Temmuz tarihlerinda, Innsbruck Turnuvası'nda, Nürnberg ve Feyenoord ile karşılaşacak olan Galatasaray, Danimarka'nın başkenti Kopenhag'da düzenlenen turnuvaya katılacak ve bu turnuvada 19 ve 21 Temmuz tarihlerinde 2 karşılaşma yapacak. 
     22 Temmuz Salı günü İstanbul'a dönecek olan sarı-kırmızılı ekip, 26 Temmuz tarihinde Almanya'nın başkenti Berlin'e gidecek. 27 Temmuz Pazar günü Hertha BSC Berlin'in sezon açılış karşılaşmasını oynayacak olan Galatasaray, burada bir hazırlık karşılaşması daha yapacak. 
     31 Temmuz Perşembe günü Hollanda'nın başkenti Amsterdam'a gidecek Galatasaray, Ajax Kulübü'nün düzenlediği Amsterdam Turnuvası'nda, 1 Ağustos Cuma günü FC Inter ve 3 Ağustos Pazar günü de FC Liverpool ile karşılaştıktan sonra 4 Ağustos Pazartesi günü İstanbul'a dönecek. 
     
     TRABZONSPOR 
     Yeni sezon hazırlıklarına 2 gün önce Bolu'nun Gerede İlçesi'nde başlayan Trabzonspor, 5 Temmuz'a dek bu bölgede çalışmalarını sürdürecek. 
     Bordo-mavililer, ikinci kamp dönemini ise Avusturya'da, 7-20 Temmuz tarihleri arasında gerçekleştirecek. 
     
     DİĞER TAKIMLAR 
     GENÇLERBİRLİĞİ Başkent ekibi, 16 Temmuz'a dek kendi tesislerinde çalışacak. Kırmızı-siyahlılar, daha sonra hazırlık maçları oynamak için Belçika'ya gidecek. Gençlerbirliği Belçika'da 5'i Birinci Lig, 1'i de İkinci Lig olmak üzere 6 hazırlık karşılaşması oynayacak. 28 Temmuz'da Ankara'ya dönecek kırmızı-siyahlılar, lig başlayana dek hazırlıklarına kendi tesislerinde sürdürecek. Gençlerbirliği'nin maç programı ise şöyle 
     18 Temmuz Gent. 
     19 Temmuz Dunderlev. 
     21 Temmuz Royal Anvers. 
     23 Temmuz Club Brugge. 
     25 Temmuz La Louviere. 
     27 Temmuz Lokeren. 
     MALATYASPOR 1-11 Temmuz tarihleri arasında Ankara Kızılcahamam'da, 14-27 Temmuz tarihlerinde de Avusturya'da kamp yapacak. 
     DİYARBAKIRSPOR Abant'ta 27 Haziran tarihinde kampa girecek Güneydoğu ekibi daha sonra teknik direktör Sakıp Özberk'in isteği doğrultusunda belirlenecek başka bir yere geçecek. 
     ADANASPOR 1 Temmuz'da Kızılcahamam'da kampa girecek olan turuncu-beyazlılar, 2 Ağustos'a dek hazırlıklarını burada sürdürecek. 
     ANKARAGÜCÜ 14-27 Temmuz tarihleri arasında Belçika ve Hollanda'da ilk bölüm kamp hazırlıklarını yapacak. Sarı-lacivertlilerin daha sonraki hazırlıklarıyla ilgili tarihleri ise henüz belirlenmedi. 
     GAZİANTEPSPOR 27 Haziran'da kendi tesislerinde toplanacak. 17 Temmuz gününe dek tesislerinde çalışacak Gaziantepspor daha sonra, 18 Temmuz'da Almanya-Hollanda sınırında bulunan Rees kasabasında kamp yapacak ve bu kamp 30 Temmuz'a dek sürecek. Ekip burada sırasıyla, Fortuna Düsseldorf, Aachen, Köln Yurdumspor ve Türkiyemspor ile karşılaşacak. Daha sonra bir turnuvaya katılacak olan Gaziantepspor, İsviçre'nin FC Zürih ve Almanya'nın VFL Bochum ile Fortuna Düsseldorf takımlarıyla karşı karşıya gelecek. 
     ÇAYKUR RİZESPOR Futbolcular, 25 Haziran'da tesislerde toplanacak ve 5 gün çalışacak. Karadeniz ekibi, Erzurum Palandöken'e gidecek. Yurtdışı kampı için Avusturya düşünülürken, teknik direktör Hikmet Karaman, kamp programının henüz netleşmediğini söyledi. 
     AKÇAABAT SEBATSPOR 7 Temmuz'a dek Akçaabat'ta çalışacak ligin yeni ekibi, 8-20 Temmuz tarihleri arasında da Kızılcahamam'da hazırlıklarını sürdürecek. 
     KONYASPOR Birinci Süper Lig'in yeni takımı, 29 Haziran-13 Temmuz tarihleri arasında Kızılcahamam'da kampa girecek. 
     ELAZIĞSPOR Kulüp başkanı Baki Aydın, şu ana dek bir teknik direktörle anlaşmaya varamadıkları için kamp programı yapamadıklarını söyledi. 
     DENİZLİSPOR Yeşil-siyahlılar, Denizli'de 26 Haziran'da toplanacak. 27 Haziran'da başlayacak ilk etap çalışmaları, 4 Temmuz'a dek sürecek. Denizlispor daha sonra 2 haftalık kamp için Kızılcahamam'a gidecek. 20-31 Temmuz tarihleri arasını kapsayan son etap çalışmaları ise Gerede veya yurtdışında yapılacak. 
     SAMSUNSPOR Karadeniz ekibi, Kızılcahamam'da 3 Temmuz'dan itibaren 10 günlük kampa girecek. 
     İSTANBULSPOR 30 Haziran'da tesislerinde toplanacak. 7 Temmuz'da Futbol Federasyonu'nun Riva Özkan Olcay Tesisleri'ne gidecek sarı-siyahlılar, çalışmalarını 21 Temmuz dek burada sürdürecek. Daha sonra ise yine tesislerde hazırlıklar sürdürülecek. 
     BURSASPOR Teknik direktörlüğe getirileceği belirtilen Rumen Georghe Hagi'nin, yurtdışı kampını Hollanda'da yapmayı planladığı ve en uygun kamp yerini belirlemek için bu ülkeye gittiği bildirildi. 
     
</TEXT>
</DOC>
