<DOC>
<DOCNO> 155824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/soneko14.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Airbus'ta Türk gururu... 
</HEADLINE>
<TEXT>

     Almanya'nın Polonya ve Çek sınırındaki Seifhennersdorf kasabasında üretim yapan Türk firması Spekon, Airbus'da bir başarıya daha imza attı. 
     Airbus Genel Sekreteri Matthias Meyer, Almanya'nın Saksonya Eyalet Meclisi Ekonomi Komisyonu üyeleri ile birlikte Spekon'un Yönetim Kurulu Başkanı Senol Yegin'i Hamburg'taki üretim merkezinde kabul etti. 
     Airbus'un üretimi ile ilgili olarak komisyon üyelerine bilgiveren Meyer, Spekon'un Airbus üretimine büyük katkısı oldugunu dikkat çekti ve bu başarısından dolayı da Yegin'i kutladı. Saksonya Eyaleti'nde yılın yabancı işadamı seçilen Şenol Yegin, bu başarısında Airbus ile birlikte çalışmasının katkısı olduğunu söyledi. Yegin, Hamburg'taki davette ''Bir Türk olarak, Airbus'un Saksonya Eyaleti'nde en başarılı üreticisi olmaktan büyük gurur duymaktayım'' dedi. 
     Airbus'un montajını izleyen komisyon üyeleri, eyaletlerindeki bir Türk firmasının Airbus'ta aldığı paydan dolayı büyük memnunluk duyduklarını ifade ettiler. 
     Komisyon üyeleri daha sonra Airbus Teknoloji Parkı'ndaki Spekon'un lojistik merkezini ziyaret ettiler. 
     Spekon Genel Müdürü Eckhardt Lamster şirketin çalışmaları hakkında bilgi verdi. Komisyon Başkanı Hans Heinz Lehmann CDU , yönetim kurulu başkanı Şenol Yegin'in eyalet ekonomisine büyük katkisı bulunduğunu vurguluyarak kendisine eyaletin şükran şildini verdi. 
     Spekon 1997 yılında termik ve akustik izolasyon şiltelerinin üretimi ile Airbus ile çalışmaya başladı. Gösterdiği üstün performans ile daha sonra bu şiltelerin Airbus tesislerinde ucağa montaj işlerini üstlenen Spekon, Airbus Fransa için ikinci üretim tesisini 2001 yılında Toluouse'da faaliyete geçirdi. 
     
</TEXT>
</DOC>
