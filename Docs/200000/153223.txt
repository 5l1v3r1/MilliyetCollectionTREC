<DOC>
<DOCNO> 153223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun36.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Suriye'yi tehdit etmiyoruz" 
</HEADLINE>
<TEXT>

     ABD Savunma Bakanı Donald Rumsfeld, ABD'nin Körfez bölgesi için gizli bir gündemi olmadığını belirterek, ''Suriye'yi tehdit temiyoruz'' dedi. 
     Rumsfeld, Suudi Arabistan Savunma Bakanı Prens Sultan bin Abdülaziz ile görüşmesinden sonra düzenlenen basın toplantısında, Şam'ı, Irak konusuna burnunu sokmakla suçlamasının bir tehdit olmadığını savundu. 
     Suriye'yi, silahların ve savaşçıların sınırdan Irak'a girmesine ve üst düzey Iraklı yetkililerin topraklarına kaçmasına izin vermekle bir kez daha suçlayan Rumsfeld, ''Gizli bir gündemimiz yok. Suriye'yi tehdit ettiğimiz yanlış tanımlama. Tehdit işinde değiliz. Bu bir gerçek, tehdit değil'' dedi. 
     ABD, Suriye'yi kimyasal silah geliştirmekle suçlamış, Şam bu iddiayı reddetmişti. 
     ABD'nin bu suçlamaları, Irak'ta Saddam Hüseyin rejiminin düşmesinden sonra Suriye'nin, Washington yönetiminin diğer hedefi olacağı endişesini doğurmuştu. 
     




</TEXT>
</DOC>
