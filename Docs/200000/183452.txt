<DOC>
<DOCNO> 183452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sontur07.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
16 yaşındaki kızla ilişkiye giren sanıklar yargı önünde 
</HEADLINE>
<TEXT>

     KÜTAHYA, DHA 
     

KÜTAHYA'da 16 yaşındaki G.G. ile para karşılığında cinsel ilişkiye girdikleri iddia edilen sanıkların yargılanmasına başlanıldı. Kızını erkeklere pazarladığı ileri sürülen Nuriye T.'nin de aralarında bulunduğu yaşları 15 ila 66 arasında değişen 6'sı tutuklu 13 sanığın duruşması gizli yapıldı. Duruşmada 2 sanık tahliye olurken, 7 sanığın ise tutuklanmasına karar verildi. 
     Geçen Temmuz ayında Kütahya'da meydana gelen olayda Necati G. 50 , Cumhuriyet Savcılığı'na dilekçeyle başvurarak ayrıldığı eşi Nuriye T. ile birlikte kalan kızı G.G.'nin erkeklere pazarladığını bildirmişti. Şikayet dilekçesi üzerine hareket geçen polis G.G.'yi sorgulamış G.G. ifadesinde para karşılığında erkeklerle fuhuş yaptığını, annesinin de kendisini fuhuşa teşvik ettiğini söylemişti. 
     G.G.'nin ifadesi doğrultusunda anne Nuriye T. 50 ile G.G. ile para karşılığında ilişkiye girdiği iddiasıyla Mehmet Sağucak 50 , Levent Tavalıoğlu 23 , Mustafa Yılmaz 34 , Ahmet Yıldız 35 , Halil İbrahim Karakaş 42 , Ali Ayman 43 , Mustafa Yıldırım 41 , K.K. 15 , S.T. 15 , Ali Ulvi Özmert 40 , Aziz Demir 66 ve Halit Özçiftçi 40 yakalanak gözaltına alınmışlardı. Sanıklardan anne Nuriye T., Hasan Ulvi Özmert, Ahmet Yılmaz, Ali Ayman, S.T. ve K.K. tutuklanmıştı. 
     Kütahya Ağır Ceza Mahkemesi'ndeki duruşma G.G.'nin yaşının küçük olması nedeniyle gizli yapıldı. Duruşmaya 6'sı tutuklu 13 sanık katıldı. Duruşmada sanıkların suçlamaları kabul etmedikleri öğrenildi. 
     Mahkeme heyeti tutuklu sanıklardan anne Nuriye T. ile S.T.'yi tahliye etti, tutuksuz yargılanan Mehmet Soğucak, Levent Tavalıoğlu, Mustafa Yılmaz, Halil İbrahim Karakaş, Mustafa Yıldırım, Aziz Demir ile Halit Özçiftçi'nin ise tutuklanmasına karar verdi. 
     11 kişinin tutuklu, 2 kişinin tutuksuz yargılanmasına devam edileceği duruşma ertelendi. 
     
</TEXT>
</DOC>
