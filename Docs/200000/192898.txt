<DOC>
<DOCNO> 192898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/astro/index.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşünceleri saklamamalı 
</HEADLINE>
<TEXT>

   
   
   Günün pozitif yanı duygusal enerjimizi rahat ifade edebilmemizde ve sezgilerden yararlanmakta yatıyor. Akşama doğru hareketsiz kalmamalı, her şeyi olduğu gibi kabul etmemeliyiz. Koç'lar duygusal alanda kendilerini daha iyi ifade etmenin yollarını aramalılar. Bazı yetersizlikler ya da huzursuzluk kafa karıştırıcı olabilir. Boğa'lar düşünsel yönden verimli bir gündeler. Yapıcı düşünceler, ortaklaşa çalışmalar söz konusu olabilir. Geleceğe iyimser bakmalılar. İkizler huzursuzluğunu dizginlediği sürece başarılı olacaklar. Amaçları doğrultusunda kararlı olmalılar. Esnek olmak da çok işe yarayabilir. Yengeç sezgilerine güvenebileceği bir günde. Pek çok şey daha kolay gerçekleşebilir. Yolculuklar, eğitim ufuk genişletici olabilir. Aslan'lar ortaklaşa konularda cesur davranmalı ve duygularını açıklayabilmeliler. Başkalarından destek görebilecekleri bir gündeler. Başak'lar yakın beraberliklerinde ilerleme sağlayabilirler. Daha önceki problemleri açıklamak ve esnek olmak çok şey kazandırabilir. Ortaklıklardan yana hareketli bir gündeler. 
   Terazi'ler iş hayatında verimli olabilecekleri bir gündeler ve bu yüzden detayları es geçmemeliler. İş ortamında duygularını da daha iyi ortaya koyabilirler. Akrep'ler kendilerini yaratıcı yönde ifade edebilecekleri konulara yönelmeliler. Aşk hayatında canlılık ve coşku da var. Şans da onlardan yana. Yay'lar ev ve yakın çevre içinde hareket halindeler. Yenilik yapmak, süregelen işleri daha sağlam hale getirmek mümkün. Gerginliklerini yapıcı kullanabilirler. Oğlak'lar konuşma, hareket ve iletişimin pek çok alanında etkin olabilecekleri bir gündeler. Yeni haberler, konuşmalar ve zihinsel kıvraklık mümkün. Kova'nın hayatın pratik yönleri ile de ilgilenmesi gerekiyor. Gereksiz cömertlikler ya da aşırı idealizm zarar getirebilir. Balık'lar şanslılar. Burçlarındaki Ay onlara hareketlilik, yeni adımlar ve duygusal rahatlık sağlamakta. Bu arada yakın ilişkilere de önem vermeliler. 
   
   
</TEXT>
</DOC>
