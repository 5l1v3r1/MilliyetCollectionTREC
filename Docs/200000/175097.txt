<DOC>
<DOCNO> 175097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sontur20.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kertenkele salyasından diyabet ilacı üretilecek... 
</HEADLINE>
<TEXT>

     ABD'deki bir kertenkele türünün salyasında bulunan bir maddeden şeker hastalığı için ilaç üretilecek. 
     Alman ''Gesundheit'' dergisinde yayımlanan habere göre, ABD'nin kuzeyinde yaşayan ve ''Gila-Monster'' olarak anılan zehirli kertenkele türünün Heloderma suspectum cinctum salyasında bulunan exendin-4 proteini kandaki şeker düzeyini düşürüyor, midenin boşalmasını yavaşlatıyor ve iştahı azaltıyor. 
     Exendin-4 maddesinden geliştirilen sentetik exenatide maddesi, pankreasta ensülin üreten hücrelerin sayısını da artırarak şeker hastalığının ilerlemesini yavaşlattığı tahmin ediliyor. 
     Exenatide maddesinin sadece ihtiyaç duyulduğunda, yani kandaki şeker düzeyinin yüksek olduğu durumlarda etki ettiği belirtilen haberde, klinik deneylerin devam ettiği kaydedildi. 
     
</TEXT>
</DOC>
