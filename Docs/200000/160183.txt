<DOC>
<DOCNO> 160183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/soneko04.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırgızistan borç batağında... 
</HEADLINE>
<TEXT>

     Kırgizistan'da gittikçe artan dış borçlar, ülkenin gayri safi yurtiçi hasıla GSYİH miktarına yaklaştı. 
     Toplam 1.7 milyar dolar olan dış borcun ülkenin GSYİH'sinin yüzde 95.1'ine ulaştığı bildirdi. 
     Kırgız AKIpress haber ajansının Merkez Bankası verilerine dayanarak yaptığı habere göre, en çok uluslararası mali kuruluşlar, Japonya ve Rusya'dan dış borç alındı. Dünya Bankası'ndan alınan borcun miktarı 434.7 milyon dolara ulaştı. 
     Kırgızistan'ın dış borcunda Dünya Bankası'nın 326.5 milyon dolarla Asya Kalkınma Bankası, 189.9 milyon dolarla Uluslararası Para Fonu IMF , 191.5 milyon dolarla Japonya, 155.8 milyon dolarla Rusya izliyor. 
     Kırgızistan, ayrıca Avrupa İmar ve Kalkınma Bankası'ndan EBRD 48 milyon dolar, Türkiye'den 43.6 milyon dolar, Almanya'dan 23 milyon dolar ve İslam Kalkınma Bankası'ndan 19 milyon dolar kredi aldı. 
     Bunun dışında Kırgızistan'a az miktarda borç veren ülkeler arasında ABD ile Fransa da bulunuyor. 
     Öte yandan Rusya, daha önce Ermenistan'da yaptığı gibi borcunu ödemekte sıkıntı çeken Kırgızistan'da, bazı şirketlere ait hisseleri kredi karşılığı olarak almak istiyor. 
     
</TEXT>
</DOC>
