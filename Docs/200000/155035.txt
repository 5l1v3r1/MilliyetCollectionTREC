<DOC>
<DOCNO> 155035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun05.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkür, Güneş ile dünyanın arasından geçecek 
</HEADLINE>
<TEXT>

     Merkür gezegeni, bugün Güneş ile Dünya'nın arasından geçecek. 
     Merkür'ün Güneş'in önünden 5 saatlik geçişi Asya, Afrika ve Avrupa'dan çok iyi bir şekilde, Kuzey Amerika'da ise sadece son 20 ya da 30 dakikalık bölümü izlenebilecek. 
     Gezegenin Dünya ile Güneş arasından geçişi ''çok seyrek bir astronomik hareket'' olarak niteleniyor. Çünkü Merkür, Dünya ile Güneş arasından bir yüzyıl içinde sadece 12 kez geçiyor. 
     Çapı Güneş'in çapının 160'da biri kadar olan Merkür'ün çıplak gözle görülemeyecek kadar küçük olduğu, ancak doğrudan teleskopla gözlemlemenin de, gözde kalıcı hasarları önlemek için özel önlemler gerektiği için, tavsiye edilmediği belirtiliyor. 
     Özel önlemler alınsa bile teleskopla bakıldığından sadece Güneş'in önünden yavaşça geçen küçük bir siyah nokta görülebilecek. 
     Geçiş güvenli olarak internette, ''http soho.nascom.nasa.gov hotshots 2003 05 07 '' adresinden izlenebilecek. 
     
</TEXT>
</DOC>
