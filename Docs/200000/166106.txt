<DOC>
<DOCNO> 166106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/guncel/gun12.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurbetçilere çöp atma’dersi... 
</HEADLINE>
<TEXT>

     Berlin Şehir Temizlik İşletmesi BSR ve Berlin - Brandenburg Türkiye Toplumu’nun TBB birlikte yaptığı bir çalışmayla "Çöpün ABC’si" adlı Türkçe kitapçık yayınladı. Kitabın tanıtımını yapan BSR Halkla İlişkiler Sorumlusu Sabine Thümler, amaçlarının Berlin’de yaşayan Türkleri çevre temizliği ve BSR’nin çalışmaları hakkında bilgilendirmek olduğunu belirtti. Berlin’in, Almanya’nın en büyük şehri olduğunu ifade eden Thümler, BSR’nin 1 milyon 700 bin evden yaklaşık 1 milyon ton atık topladığını, Türkçe kitapçık ile bilinçli çöp atma konusunda yardımcı olunacağını ve 10 bin adet basılan kitapçığın, Türklerin yoğun yaşadıkları bölgelerde dağıtılacağını söyledi. 
     

</TEXT>
</DOC>
