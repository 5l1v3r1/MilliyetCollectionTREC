<DOC>
<DOCNO> 177901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/guncel/gun04.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüyası bir yıl sonra çıktı 
</HEADLINE>
<TEXT>

   Sonuç belgesini alamayınca ÖSYM'ye dava açan Gökseli Göde bu yıl tekrar sınava girdi ve İngilizce Endüstri Mühendisliği'ni kazandı. Buruk bir sevinç yaşayan Göde 'Bir yılımı çaldılar' dedi 
      BAHRİ KARATAŞ İzmir DHA 

   
   Öğrenci Seçme Sınavı'nda ÖSS geçen yıl sınav k ğıdı kaybolunca hak iddia edemeyen ve ÖSYM'yle mahkemelik olan Gökseli Göde, bu yıl sınavda aldığı puanlarla üniversiteye girmeyi başardı. 
   Karşıyaka Anadolu Lisesi'ni "Pekiyi" dereceyle bitiren Göde 19 , 2002 ÖSS'de sonuç belgesini sınav k ğıdının kaybolduğu gerekçesiyle alamamıştı. Göde, ÖSYM'ye başvurduğunda "Burası Türkiye olur böyle hatalar, seneye tekrar girersin" cevabını aldığını öne sürerek Bölge İdare Mahkemesi'ne tazminat davası açtı. Ankara 8. İdare Mahkemesi'nde yargılama sürerken Göde, bu yıl tekrar ÖSS'ye girdi. Sayısalda 356 puan alan Göde, önceki gün açıklanan sonuçlara göre ilk tercihini yaptığı Marmara Üniversitesi Mühendislik Fakültesi İngilizce Endüstri Mühendisliği bölümünü kazandı. 
   
   Bir yılı boşa gitti 
   Bu yıl sınava girip kazananlar arasında ilk iki binde yeraldığını söyleyen ve buruk mutluluk yaşadığını belirten Göde, "Benim bir yılımı çaldılar. En büyük isteğim ODTÜ'yü kazanıp Endüstri mühendisi olmaktı. Bir yılım boşa geçti. Buna rağmen istediğim bölümü kazandım. Beni bu duruma düşürenler utansın. Bir gencin hayatıyla oynadılar. Her gece kendimi rüyamda okula giderken görüyordum. Artık rüyadan uyandım. Gerçekten de üniversiteye gideceğim" dedi. Göde'nin avukatı Ali Topçu, açtıkları davayla ilgili bir gelişme olmadığını ancak haklarını sonuna kadar arayacaklarını vurguladı. 
   Anne ve babasıyla birlikte ÖSYM'den 100 milyar lira tazminat isteyen Göde, ayrıca, sınav k ğıdının kaybolması nedeniyle ÖSYM Başkanı Prof. Dr. Fethi Toker, ÖSYM Sınav Hizmetleri Müdürü Feza Kart, ÖSYM İzmir Temsilcisi Prof. Dr. Hüsnü Erkan, Şirinyer Lisesi Müdürü Erkut Telli ve Şirinyer Lisesi Coğrafya öğretmeni İrfan Öztürk hakkında İzmir Cumhuriyet Savcılığı'na suç duyurusunda bulunmuştu. Devlet Memurları Kanunu'na göre YÖK'ün izin vermesi halinde yargılama başlayacak. 
   
   
</TEXT>
</DOC>
