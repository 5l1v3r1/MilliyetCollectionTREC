<DOC>
<DOCNO> 164646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/ekonomi/eko07.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başarısızlığın bir nedeni de sağlığı pek yerinde olmayan Başbakan'dı' 
</HEADLINE>
<TEXT>

     MUSTAFA BAĞDİKEN ERGUN AYAZ İzmit DHA 

     CHP Kocaeli İl Teşkilatı'nın 'Türkiye 2003 seçenekler ve seçişler' konulu konferansa konuşmacı olarak katılan Devlet eski Bakanı ve CHP İstanbul Milletvekili Kemal Derviş, kendisinin de yer aldığı 57'inci Hükümet'in özellikle ekonomik yapısal reformlardaki başarısızlığını, siyasi kaos, üç parti ve Bülent Ecevit'i kastederek 'oldukça yorgun, artık sağlığı pek yerinde olmayan başbakan' olarak özetledi. 
     
     'Tam temizlik olmadı' 
     Derviş, "Bu ortamda bazı yapısal reformları istediğimiz gibi yapmak mümkün olmadı. Ama önemli işler de yapıldı. Önemli bir temizlik yapıldı. Bu temizliğinin hikayesini önümüzdeki aylarda, Meclis komisyonu şuydu - buydu bir çok şey çıkacak ortaya. Türkiye kötü bir rant, paylaşım kavgası içindeydi. Bunun yerine büyümek, üretime teknolojiye, piyasaya odaklanmak, ihracata, istihdama yönelmek gerekiyordu. Bunun yerine mevcudu paylaşmak kavgası ağır basıyordu. Bu temizliği tamamen değil, bir ölçüde yapabildik." 
     Özellikle bankacılıkta aşırı olumsuzlukların çoğu temizlenebildi. Her ne kadar geçmişin bütün hesapları sorulamadıysa da, hiç değilse yeniden yapılmaması için önemli adımlar atıldı.'' 
     

</TEXT>
</DOC>
