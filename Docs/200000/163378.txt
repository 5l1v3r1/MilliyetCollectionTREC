<DOC>
<DOCNO> 163378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/guncel/gun10.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tribün krizinin faturası Tümay'a 
</HEADLINE>
<TEXT>

     Milli Takımımızın 7 Haziran'da Slovakya ile oynadığı maç öncesinde tribünde yaşanan tatsız olayların faturası Bratislava'daki kadın büyükelçimize çıkarıldı. Dışişleri kulislerindeki bilgilere göre maç için Başbakan Yardımcısı Mehmet Ali Şahin de stada geldi. Slovak görevliler, "Burası başbakanımızın koltuğu" diyerek bakanı kaldırmak istedi. Buna sinirlenen Şahin, Slovak yöneticileri protesto etmek yerine Türk büyükelçiyi hedef seçti. Bakan Şahin, Türkiye'ye döner dönmez, Dışişleri Bakanı Gül'e bir yazı yazıp olaylardan Bratislava Büyükelçimiz İnci Tümay'ı sorumlu tuttu. Şahin, "Devlet büyüklerini gidiş ve dönüşlerinde karşılamıyor" gerekçesiyle büyükelçinin merkeze çekilmesini teklif etti. Büyükelçimiz İnci Tümay ise konudan haberinin olmadığını belirterek, "Saniyelik bir olay oldu. Ayrılan yerine oturdu. Büyütülecek bir olay değildi." 
     

</TEXT>
</DOC>
