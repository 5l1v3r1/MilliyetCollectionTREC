<DOC>
<DOCNO> 161905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/magazin/mag01.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşfırın erkeği bıyık bırakacak 
</HEADLINE>
<TEXT>

Tamer Karadağlı yeni yayın döneminde ekranlara bıyıklı Haluk olarak çıkacak 
     YAŞAR ÇAKMAK 

     Yeni yayın döneminde 'Çocuklar Duymasın' seyircilerini bol sürprizin beklediğini belirten Tamer Karadağlı, bazı ipuçları verdi... 
     
Çocuklar Duymasın'ın yeni bölümlerinde seyircileri hangi sürprizler bekliyor 
     Bıyık bırakmaya başladım, zaten herkes bıyığın bana yakıştığını söylüyordu. Bana bıyık da, sakal da yakışıyor. Her halimi beğeniyorum aslında. Bakalım izleyici beğenecek mi Dizide herkesin merak ettiği bir konu var. O konuda da bir tüyo vereyim. Meltem'le Pınar Altuğ boşanmayacağız. Çünkü bizim dizi mutlu bir dizi. Zaman zaman sert tartışmalar yaşanıyor ama sonunda hep mutlu bitiyor. Havuç ise cep telefonu ve araba merakını sürdürecek ama ben onu engelleyeceğim. 
     
     İki isim var ama.. 
Dizinin bu kadar başarılı olmasını siz neye bağlıyorsunuz 
     Ortada çok iyi ve güzel bir senaryo var. Teknik ekip, oyuncular ve kamera arkası çok iyi. Biz birbirimiz olmadan bir şey yapamayız. Biz elmanın iki yarısıyız. Bu elmanın iki yarısını kimse ayıramaz. 
     
Çağan Irmak'ın yöneteceği 'Mustafa Hakkında Herşey' filminde eşinizi oynayacak oyuncunun kim olacağına karar verildi mi 
     Çağan Irmak ile prensipte anlaştık. Kadın oyuncunun kim olacağı belli değil henüz. İpek Tuzcuoğlu ve Nurgül Yeşilçay'ın ismi geçiyor ama hangisi olacak bilmiyorum. Benim gönlümden geçen değil, Çağan Irmak'ın kimi düşündüğü önemli. İkisini de tanıyorum ve çok başarılı buluyorum. Ama genel olarak sinemada Hülya Avşar, Zuhal Olcay, Aydan Şener ve Derya Alabora ile çalışmak isterim. 
     
Özellikle son dönemde popüler olan her isme mutlaka kaset teklifi gidiyor, size de böyle bir teklif geldi mi 
     Birkaç yerden bana da kaset çıkarma teklifi geldi. Mesela, Yonca Lodi ile düet yapmam için teklif geldi ama ben kaset çıkarmayı ya da klipte oynamayı düşünmediğim için reddettim. 
     
     Avşar'ı kabul ederdim 
Aynı teklif Hülya Avşar'dan gelse, bu konudaki prensibinizi rafa kaldırıp onunla düet yapar mısınız 
     Evet Hülya'nın teklifini kabul ederim. Çünkü Hülya benim çok sevdiğim bir arkadaşım. Ayrıca Hülya her yönüyle taktir ettiğim bir sanatçı. Mesela, spor konusunda Hülya'yı çok taktir ediyorum. Biz sanatçılar vücudumuza, yüzümüze bakmak zorundayız. Ben de en kısa zamanda spora başlayacağım. Futbolla pek aram yok. Ankara'da arada sırada oynuyordum. Bir keresinde gelen topa kafa atarken burnum kırıldı. 
     

</TEXT>
</DOC>
