<DOC>
<DOCNO> 173665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun04.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da otel önünde patlama 4 ölü 
</HEADLINE>
<TEXT>

     Endonezya'nın başkenti Cakarta'da bir otel önünde meydana gelen patlamada ilk belirlemelere göre 4 kişinin öldüğü bildirildi. 
     El Shinta radyosuna konuşan bir muhabir, şehir merkezindeki Marriot Otel'in önünde meydana gelen patlamadan sonra yanmış 4 ceset gördüğünü söyledi. 
     Muhabir, otel dışında iki aracın da yandığını belirtti. 
     Patlamanın nedeni henüz bilinmiyor. 
     Görgü tanıklarıysa olay yerinden çok sayıda kurbanın hastanelere kaldırıldığını ifade ettiler. 
     
     PATLAMA BODRUM KATTA YAŞANDI... 

     Endonezya polisi, başkent Cakarta'daki patlamanın otel dışında değil, binanın bodrum katında meydana geldiğini bildirdi. 
     Polisi yetkilisi Andi Charuddin, Marriot Otel'deki patlamaya bir bombanın mı yol açtığının ise henüz bilinmediğini, soruşturmanın sürdüğünü söyledi. 
     Otel civarındaki görgü tanıkları da 4 yanmış ceset gördüklerini, patlamanın ardından çok sayıda aracın da yanmaya başladığını söylediler. 
     Büyükelçilik binaları ve yabancı diplomatların evlerinin bulunduğu semtte meydana gelen patlamadan sonra otelden siyah dumanlar yükseldiği ve camların kırıldığı bildiriliyor. 
     
</TEXT>
</DOC>
