<DOC>
<DOCNO> 153625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/ekonomi/eko10.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Teminat mektubu yerine performans kriteri belgesi 
</HEADLINE>
<TEXT>

     ANKARA Milliyet 

     Amerikan sigortacılık devi Marsh'ın Türkiye Temsilcisi Marsh Sigorta, önceki gün düzenlediği toplantıda müteaahitleri ihalelere girerken teminat mektubu yerine performans kriteri belgesi almaları için bilgilendirdi. 
     Ekonomik kriz sonrasında müteahhitlerin teminat mektubu almada yaşadıkları problemler, sigorta sektörünün de ilgisini bu soruna çevirdi. Türkiye Müteahhitler Birliği'nde önceki gün yapılan toplantıda, müteahhitlere teminat mektubu yerine kullanabilecekleri performans kriteri belgesi tanıtıldı. 
     Marsh Sigorta yetkilileri tarafından gerçekleştirilen tanıtım toplantısında, performans kriteri belgesinin hazırlanan projeler bazında verildiği ve şirketlerin belirli finansal güce sahip olması gerektiği belirtildi. Türkiye'de şu anda teminat mektubu yerine bu belgeyi tek kullanan şirketin Gama İrlanda olduğu kaydedildi. 
     
     İhalelerde de kullanılacak 
     Bu belgelerin müteahhitlerin Irak'ın yeniden yapılandırılmasında gireceği ihalelelerde de kullanılacağı ifade edilirken, yurtiçinde de belirli düzenlemelerden sonra kullanılabileceği belirtildi. 
     


EKONOMİ 















</TEXT>
</DOC>
