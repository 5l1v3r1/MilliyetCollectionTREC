<DOC>
<DOCNO> 196212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/dunya/dun02.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Weston, Kıbrıs için geldi 
</HEADLINE>
<TEXT>

      ANKARA Milliyet 

   
   ABD, KKTC'de 14 Aralık'taki seçimlere kısa bir süre kala, seçim sonrası başlayacak müzakereler için girişimlerini yoğunlaştırdı. Dün Ankara'ya gelen ABD Dışişleri Bakanlığı Kıbrıs Özel Koordinatörü Thomas Weston, seçimler konusundaki endişelerini yetkililere iletti. 
   Sorunun çözümü için çıktığı bölge turuna Ankara'dan başlayan Weston, dün akşam Dışişleri Bakanlığı Müsteşarı Uğur Ziyal'le görüştü. Esenboğa Havaalanı'nda gazetecilerin sorularını da yanıtlayan Weston, müzakerelere başlanması ve müzakerelerin çok kısa sürede tamamlanması gerektiğini ifade ederek, "Bunun Avrupa Birliği'ne AB girme yolundaki Kıbrıslılar için de bir öncelik olduğunu" söyledi. 
   Weston, ABD'yi seçimlere karışmakla suçlayan KKTC Cumhurbaşkanı Rauf Denktaş'a da, "Kıbrıs'ta çözümün güçlü bir destekçisiyiz. Çözümde gerçek umudun Annan Planı'nı temel alan müzakerelerden geçtiğine inanıyoruz. Bu müzakerelerin derhal başlaması ve çok kısa sürede tamamlanması gerektiğine inanıyorum. Biz bunu müdahale olarak görmüyoruz" diye yanıt verdi. 
   
   
</TEXT>
</DOC>
