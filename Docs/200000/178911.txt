<DOC>
<DOCNO> 178911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sondun07.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Lugar "Türkiye, Irak'taki istikrar gücüne mutlaka katılmalı" 
</HEADLINE>
<TEXT>

     ABD Kongresi'nin en önemli isimlerinden Senato Diş İlişkiler Komitesi Başkanı Senatör Richard Lugar, Irak'ta İstikrar Gücü'ne Türk askerlerinin katılımının mutlaka sağlanması gerektiğini söyledi. 
     Kısa bir süre önce Türkiye'yi ziyaret eden Cumhuriyetçi Partili Indiana senatörü Lugar, Indianapolis kenti televizyonuna yaptığı açıklamada, Türkiye'nin bu güce katılımının özellikle önemli olduğunu belirterek, ''Çünkü katılırsa Türkiye, bu güce iştirak eden ilk Müslüman ülke olacak. Bu da, Türkiye'den sonra başka Müslüman ülkelerin de katılımını sağlayacak'' dedi. 
     Irak'ın kaybedilmesi durumunda, terörizmin büyük zafer kazanacağını kaydeden Lugar, ''O zaman da aynen 11 Eylül'e geri döneriz'' diye konuştu. 
     ABD Savunma Bakanlığı'nın savaş planlarının Bağdat'ın düştüğü Nisan baslarına kadar çok başarılı olduğunu ve o tarihten sonraki planlarınsa çöktüğünü anlatan Senatör Lugar, Pentagondan hatalarından ders almasını istedi. 
     
</TEXT>
</DOC>
