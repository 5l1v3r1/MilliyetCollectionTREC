<DOC>
<DOCNO> 153449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sondun08.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
IKYB "Peşmergelerin silahsızlandırılması kararlaştırıldı" 
</HEADLINE>
<TEXT>

     Irak'ın Musul kentinde Irak Kürdistan Yurtseverler Birliği IKYB , Irak Kürdistan Demokrat Partisi IKDP ve ABD askeri yetkilileri toplantı yaptı. 
     Amerikalı bir askeri yetkili ile IKDP'den Fadıl Merani ve IKYB'den Liva Halil Dostki, biraraya geldi. 
     Yaklaşık 3 saat süren toplantı ile ilgili açıklama yapan IKYB'nin Musul sorumlusu Dr. Abdul Halit Reşit, bazı kararlar alındığını ve bunları en kısa sürede yerine getireceklerini söyledi. 
     Reşit, Musul'da bulunan peşmergelerin silahsızlandırılacağını ve silah taşıyabilecek peşmergelere de 1 hafta içerisinde ruhsat çıkarılacağını belirtti. 
     Silahsızlandırmayla ilgili çalışmalara başlandığını ifade eden Reşit, ''IKDP'ye bağlı 200 peşmergenin silahına ABD tarafından Musul'da el konuldu'' dedi. Reşit, şöyle devam etti 
     ''Toplantıda birtakım kararlar alındı. Bu kararlara uyulacak ve en kısa zamanda yerine getirilecek. Musul'da bulunan İslami örgütler yasadışı ilan edildi ve bu örgütlerin Musul'da faaliyetleri yasaklandı. IKYB ve IKDP sadece 3 büroda faaliyetlerine devam edecek. Bu bürolara bağlı 200 silahlı peşmerge bulunacak. Silah taşıyacak peşmerge ve sorumlularına ise ruhsat verilecek. Ruhsat alan peşmergeler ruhsatlarını yakalarında taşıyacaklar.'' Reşit, ABD askerlerinin Baas Partisi üyelerine karşı operasyon başlattığını da bildirdi. 
     




</TEXT>
</DOC>
