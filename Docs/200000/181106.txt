<DOC>
<DOCNO> 181106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sontur15.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehliyeti alınan şoför yine direksiyona oturdu ve... 
</HEADLINE>
<TEXT>

     Samsun'da bu sabah 2 kişinin ölümü, 20 kişinin yaralanmasıyla sonuçlanan trafik kazasında, yolcu otobüslerinden birini kullanan sürücünün belgesinin, 3 ay önce geri alınmış olduğu belirlendi. 
     Edinilen bilgiye göre, kaza sonrası yapılan araştırmada, kazaya karışan yolcu otobüslerinden Metro Turizm'e ait 07 LH 320 plakalı aracı kullanan kişinin Mustafa Kara değil, Nihat Büyüköz olduğu ortaya çıktı. 
     Yetkililer, seyir cihazında bulunan ehliyetin diğer sürücü Mustafa Kara'ya ait olduğunu, ancak yapılan araştırmada kaza anında aracı Nihat Büyüköz'ün kullandığının anlaşıldığını söylediler. 
     Bu arada, Büyüköz'ün C sınıfı sürücü belgesine sahip olmasına rağmen yaklaşık 3 ay önce alkol nedeniyle belgesinin geri alındığı, kardeşine ait ehliyetle araç kullandığı öğrenildi. 
     
     KAZA NASIL OLDU 

     Edinilen bilgiye göre, Samsun'dan Havza yönüne giden Metro Seyahat firmasına ait Mustafa Kara yönetimindeki 07 LH 320 plakalı yolcu otobüsü ile karşı yönden gelen Artvin Ekspres firmasına ait Zeki Gençtürk'ün kullandığı 08 AR 338 plakalı yolcu otobüsü, Üçhanlar yöresinde, hatalı sollama sonucu çarpıştı. 
     Kazada, yolculardan Naciye Şahinbaş 48 ile Doğukan Özdemir 2 öldü. Kazada, otobüs sürücüsü Zeki Gençtürk 47 ile Avni Şahinbaş , Büşra Mert 8 , Arzu Mert 28 , Burak Mert 4 , Erdem Özdemir 33 , Fatma Özdemir 27 , Muhammet Yiğit 37 , Meki Baloğlu 27 , Ümmiye Özdoğan 50 , Yüksel Erdem 34 , Gülhanım Şen 55 , Mustafa Şen 56 , Pınar Aydın 18 , Banu Taşkoparan 25 , Beyza Taşkoparan 3 , Fatma Kıvırcık 40 , Meryem Gültekin 49 , Semra Bozkurt 39 ve Uğur Gençtürk 21 adlı yolcular yaralandı. Yaralılar, Samsun ve Kavak Devlet Hastanelerinde tedavi altına alındı. 
     
</TEXT>
</DOC>
