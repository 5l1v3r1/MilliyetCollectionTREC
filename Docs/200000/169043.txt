<DOC>
<DOCNO> 169043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/siyaset/siy08.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
22 yıl sonraki cezada tebligat skandalı 
</HEADLINE>
<TEXT>

Öğretmen Cengiz Aksakal'ın ölümüyle ilgili işkence davasından hapse mahk m olan emekli askerlerden Mecdi Cengiz tutuklanmalarına ilişkin tebligatın gelmediğini söyledi 
     BELMA AKÇURA İstanbul 

     Gözaltına alınan öğretmen Cengiz Aksakal'ın 1980'de işkence sonucu ölümüne sebebiyet verdikleri iddiasıyla haklarında ikişer yıl birer ay kesinleşmiş hapis cezası bulunan emekli askerlerden astsubay Mecdi Cengiz, tutuklanmalarına ilişkin tebligatın gelmediğini söyledi. 
     22 yıl süren ve mahk miyetle sonuçlanan davada 'işkencelere talimat vermek, yer tedarik etmek ve gözyummak suretiyle işkenceye katıldıkları' iddiasıyla haklarında mahk miyet kararı çıkan astsubay Mecdi Cengiz'in Adapazarı'nda yaşadığı, Üsteğmen Ferit Ildırar'ın da bir süredir Antalya Tekirova'da yaşamını sürdürdüğü, birkaç ay önce de memleketi Konya'ya yerleşme kararı aldığı ortaya çıktı. 
     Sanık avukatları Adalet Bakanlığı'nın kesinleşmiş mahk miyetin bozulması için Yargıtay'a başvurduğunu ancak Yargıtay 8. Ceza Dairesi'nin bu başvuruyu reddettiğine ilişkin kararın dosyada bulunduğunu belirtirken, mahkemenin savcılığa karar suretini gönderip göndermediği belirlenemedi. Ardahan Cumhuriyet Savcısı Mehmet Çömük, "Prosedüre göre mahkeme infaz için karar suretini bize gönderir, biz de kararda hapis cezası varsa davetiye göndeririz, gelmezse yakalama çıkartırız" dedi. 
     
     'Hatırlamıyor' 
     Bu dava dosyasına ilişkin kararın kendilerine gelip gelmediğini bilmediğini çünkü çok sayıda dosyaya bakmak zorunda kaldıklarını da söyleyen Çömük, "Böyle bir karar bize geldiyse de hatırlamıyorum" diye konuştu. Telefonla ulaştığımız astsubay Mecdi Cengiz, "Bir tek delil göstersinler verilen cezaya razı olacağım" diye kendini savundu. Cengiz, Üsteğmen olarak yargılanan ve binbaşı olarak emekli olan Ferit Ildırar'ın durumunun da kendisiyle aynı olduğunu öne sürdü. 
     İç hukuk yollarını tüketen Cengiz "AİHM'ye yeniden yargılanma yolunu açmak için gideceğiz" dedi. 
     
     

</TEXT>
</DOC>
