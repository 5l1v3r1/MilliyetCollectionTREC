<DOC>
<DOCNO> 166923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sontur28.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurutulan spermler buzdolabında saklanabilecek... 
</HEADLINE>
<TEXT>

     Suudi Arabistan'daki bilim adamları, suni döllenme için kullanılacak spermlerin evlerdeki basit buzdolaplarında saklanması için bir yöntem geliştirdiler. 
     Erfan ve Bagedo Hastanesi'nde görevli bilim adamı Daniel Imoedemhe ve ekibi, yeni yöntemi, İspanya'nın başkenti Madrid'de düzenlenen Üreme Tıbbı ve Embriyoloji Kongresi'nde tanıttılar. 
     Imoedemhe, spermlerin özel bir yöntemle yıkandıktan sonra, steril havada kurutularak oda ısısında ya da evlerdeki buzdolaplarında saklanabildiğini söyledi. 
     Spermlerin, suni döllenme yapılmadan önce bir çözeltide revitalize edildikten canlandırma sonra mikro enjeksiyonla doğrudan döllenecek yumurtaya enjekte edildiğini belirten Imoedemhe, spermleri kurutma tekniğinin bazı bilim adamlarınca hareket kabiliyetlerinin azaldığı gerekçesiyle kabul edilmediğini kaydetti. Imoedemhe, yumurtaya doğrudan enjekte edilen spermlerin hareketliliğinin önemli olmadığını vurguladı. 
     Imoedemhe, hastaların, spermlerini evlerindeki buzdolaplarında sakladıkları zaman, başka spermlerle karıştırılması tehlikesinin ortadan kalktığını söyledi. 
     
</TEXT>
</DOC>
