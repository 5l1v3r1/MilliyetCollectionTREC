<DOC>
<DOCNO> 158437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sondun24.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'ın kaynağı kediler mi 
</HEADLINE>
<TEXT>

     Hong Kong Üniversitesi bilim adamları, SARS hastalığı virüsünün Misk kedisinden kaynaklandığını bildirdiler. 
     Araştırmacılar, yaptıkları açıklamada, SARS'a yol açan ''coronavirüs''ün bir türünün Misk kedilerinden bulaştığını saptadıklarını söylediler. 
     Bazı Çinlilerin Misk kedilerini yedikleri biliniyor. Araştırmacılar, bu kedilerin yakından izlenebilmesi için çiftliklerde yetiştirilmesi gerektiğini belirttiler. 
     Yapılacak bir basın toplantısında, konunun ayrıntılarının açıklanacağı bildirildi. 
     Hong Kong Üniversitesi araştırmacıları daha önce, akut solunum yetmezliği sendromu SARS hastalığının bir hayvandan insanlara bulaştığını bildirmişlerdi, ancak bunun ne tür bir hayvan olduğundan emin değillerdi. 
     
</TEXT>
</DOC>
