<DOC>
<DOCNO> 199436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/yasam/ayas.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bol klimalı Kapalıçarşı 
</HEADLINE>
<TEXT>

   İçi pırıl pırıl aydınlatılmış dükk nlarla dolu olan Kapalıçarşı'ya bir de gökyüzünden bakalım istedik. Gördük ki çarşının çatısı bir 'klima denizi...' 
      Ömer Erbil 
   
   İstanbul'un simgelerinden biri de tarihi Kapalıçarşı'dır. İçi pırıl pırıl aydınlatılmış dükk nlarla dolu çarşıya gökyüzünden bakınca bambaşka bir manzarayla karşılaşıyor insan. Çarşının üzeri bir klima çöplüğünü andırıyor. 
   Fatih Sultan Mehmet ve Kanuni Sultan Süleyman döneminde yapılan ve şu anda 3 bin 600 işyerinin bulunduğu çarşıda, hemen hemen her dükk nda klima bulunuyor. Ve bu klimaların motor kısımları da çatıya yerleştiriliyor. 
   Tepeden bakıldığında çirkin bir görüntü oluşturan bu klimaları bir iddiaya göre tarihi yapıya da zarar veriyor. 
   Bu iddiayı savunanlardan biri eski Koruma Kurulu Başkanı ve sanat tarihçi Prof. Dr. Semavi Eyice. Prof. Eyice şunları söylüyor "Klimalar takılırken ve arıza yaptığında sık sık çatıya çıkılıyor. Bu da yüzlerce yıllık tarihi yapıya zarar veriyor. Sonra doğal havalandırma yöntemi olan camlar açılmıyor. Bu nedenle ana taşıyıcı ve duvarlar camlar açılmadığından havasız kalıp rutubetleniyor. Koruma kurulunun buna çözüm bulması gerekir. Yurtdışında bu tür tarihi yapılara dokunulmasına, modern eklemeler yapılmasına asla izin verilmez." 
   
   Esnaf çaresiz... 
   Kapalıçarşı Esnaf Derneği Başkanı Ahmet Şengör ise bir çaresizliği dile getirirken şöyle konuşuyor "Klimaların hava alan bir yere konması gerekiyor. Bu nedenle tüm klimalar çatıda takılı. Biz de rahatsızız. Yıllardır merkezi ısıtma sistemi yapılması için ödenek istiyoruz. Ancak kimse bizi dinlemiyor. Ödenek bulunmadığından esnaf da çaresiz dükk nlarına klimalarını kendisi yaptırdı." 
   İstanbul 1 No'lu Koruma Kurulu yetkilileri ise, birinci derece tescilli yapılarda ve SİT alanlarında kesinlikle yapılaşmaya ve görüntüyü bozacak eklemelere izin verilemeyeceğini söylüyor. Kapalıçarşı'nın çatısını görmelerinin mümkün olmadığını belirten yetkililer, şik yet halinde bunun kurul gündemine alınabileceğini belirtiyor. 
   
   
   
</TEXT>
</DOC>
