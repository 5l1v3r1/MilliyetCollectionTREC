<DOC>
<DOCNO> 164703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/yazar/asik.html </URL>
<DATE> 2003/06/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İran fıkrası... 
</HEADLINE>
<TEXT>

     Yıllarca ülkesinden uzak kalmış genç bir adam İran'a döndüğünde Tahran Havaalanı'ndan evine gitmek için bir taksiye biner... Yarı yolda şoföre ilk tütüncüde durmasını söyler. 
     - Tütüncüde ne yapacaksınız beyim diye sorar şoför. 
     - Sigara alacağım... 
     - Sigarayı artık camide satıyorlar beyim. 
     - Camide mi Yahu cami Allah'ın evidir, oraya ibadet etmeye gidilmez mi 
     - Hayır beyim İbadet etmek için artık üniversiteye gidiliyor. 
     - Peki o zaman öğrenim nerede yapılıyor 
     - Öğrenim hapiste yapılıyor beyim. 
     - Hapiste hırsızlar yok mu 
     - Hırsızlar artık hükümette beyim... 
     
     Eğer yürüdüğünüz yolda güçlük ve engel yoksa, bilin ki o yol sizi önemli bir yere ulaştırmaz. 
     B.Shaw 

     
İnsan insansa      "At şarkı söyleyememekten mutlu mudur Hayır, koşamadığı zaman mutsuzdur. Köpek uçamamaktan mutsuz mudur Hayır hissetmez olduğu zaman mutsuzdur. İnsan aslanları boğazlayamaz ve olağanüstü şeyler yapamazsa mutsuzlanır mı Hayır, insan bunun için yaratılmış değildir. O ancak utancını, iyiliğini, bağlılığını, adilliğini yitirdiği zaman tanrıların onun ruhunda yarattığı tanrısal özellikler silindiği zaman mutsuzdur." 
     Epiktetos 

     
     Kadıköy Camii'nde vaaz vermekte olan Osman Demirci hocaya 
     - Hocam, diye sormuşlar, at nalını evimizin kapısına asarsak uğur getirir mi 
     Demirci hoca 
     - Sanmam, demiş, o nallardan her atta dört tane var ama garibanlar bütün gün kamçı yiyip duruyorlar... 
     
Uzar gider kopmadan...      Ayın altındaki basit aşkların 
     özü bedendedir ayrılığa dayanamaz 
     çünkü uzak düşer aşkı oluşturan ögeler de 
     birbirinden ayrılır ayrılmaz 
     oysa öyle arıtılmış aşkımız var ki bizim 
     nasıl bir şey biz de bilmiyoruz 
     öyle bir güvenimiz var ki aklına birbirimizin 
     gözler, dudaklar, eller uzaktaymış aldırmıyoruz 
     ruhlarımız da aslında tek olduğundan 
     ayrılmaz asla ben gidince şimdi 
     uzar gider yalnızca hiç kopmadan 
     hava inceliğinde dövülmüş altın gibi. 
     
     Bu güzel ülkede gecekondular oy deposu olduğu sürece villalar parfüm deposu olarak kalacaktır. 
     Akif Kökçe 

     
Neler öğrendik      İnsan her yaşta bir şeyler öğrenir... Jackson Brown'ın "Şu Hayatta Neler Öğrendik Neler"adlı kitapçığından okuyalım bazılarını... 

</TEXT>
</DOC>
