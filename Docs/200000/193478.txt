<DOC>
<DOCNO> 193478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sondun35.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kongo'da ebola şüphesi 7 ölü 
</HEADLINE>
<TEXT>

     Kongo'da 7 kişinin ölümü, yeni bir Ebola salgını şüphesini doğurdu. 
     Kongo Sağlık Bakanlığı yetkilileri, ülkenin kuzeyindeki Cuvette West bölgesinde 5 kişilik bir aile ile onları tedavi etmeye çalışan iki hemşirenin 31 Ekim'de öldüğünü açıkladı. 
     Sağlık Bakanlığı tarafından Dünya Sağlık Örgütü'ne WHO gönderilen mektupta, ölenlerin Ebola virüsünün yol açtığı hastalığa benzer belirtiler gösterdiği kaydedildi. 
     Bununla birlikte, Halk Sağlığı Kurumu Başkanı Damase Bozongo, ölüm nedenlerinin ve Ebola salgınının henüz kesinleşmediğini bildirdi. 
     Kongolu yetkililer, bu yılın başında, yine aynı bölgede 120 kişinin ölümüne neden olan Ebola salgınının Haziran ayında sona erdiğini duyurmuştu. 
     Dünyanın en ölümcül virüslerinden biri olan Ebola, Dünya Sağlık Örgütü'nün açıkladığı rakamlara göre, 1976'da Sudan'ın batısında ve Kongo'nun bir bölümünde ortaya çıktıktan sonra binden fazla kişinin ölümüne neden olmuştu. 
     
</TEXT>
</DOC>
