<DOC>
<DOCNO> 170753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sonspo09.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Paralar yatmadı, Erzurumspor topbaşı yapamıyor.. 
</HEADLINE>
<TEXT>

     İkinci Futbol Ligi B Kategorisi C grubu takımlarından Erzurumspor'un takım kaptanı Gürşat Karakaş, bugün toplanması planlanan futbolcuların parasızlık yüzünden biraraya gelemediğini söyledi. 
     Gürşat, maddi kriz nedeniyle yönetici ve başkan bulamayan Erzurumspor'un yeni sezon hazırlıkları için henüz topbaşı yapamadığını anımsatarak, ''Arkadaşlarımız paralarını alamadıkları için kampa gelmiyor'' dedi. 
     Bugün toplanması planlanan takımda futbolcuların geçen yıl paralarını alamamalarını neden göstererek Erzurum'a gelmek istemediklerini bildiren kaptan Gürşat, şunları söyledi 
     ''Kendi imkanlarımla takımı toparlamaya ve arkadaşlarımı iknaya çalışıyorum. Ancak para alacakları nedeniyle kimse Erzurum'a gelmeye yanaşmıyor. Yeni sezon hazırlıkları için sadece Erzurumlu futbolcu arkadaşlarımızla çarşamba günü toplanıp çalışmalara başlayacağız'' 
     
</TEXT>
</DOC>
