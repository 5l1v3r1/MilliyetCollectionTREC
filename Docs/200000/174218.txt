<DOC>
<DOCNO> 174218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sondun29.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
''Gerçek IRA'' liderine 20 yıl hapis 
</HEADLINE>
<TEXT>

     İrlanda Cumhuriyetçi Ordusu'ndan IRA kopan ''Gerçek IRA'' adlı örgütün lideri Michael McKevitt, 20 yıl hapis cezasına çarptırıldı. 
     Dublin'de özel mahkemede yargılanan yaşındaki McKevitt, yasadışı örgüte üye olmak ve örgütün terör faaliyetlerini yönetmekten suçlu bulunarak hüküm giydi. 
     McKevitt'in ömür boyu hapis cezasına çarptırılması bekleniyordu. McKevitt, hakkındaki hapis kararını temyiz edecek. 
     McKevitt, terör faaliyetlerini yönetmekten hüküm giyen ilk İrlanda Cumhuriyeti vatandaşı oldu. 
     Örgüt, 15 Ağustos 1998'de Kuzey İrlanda'daki Omagh kasabasında düzenlediği bombalı eylemle adını duyurmuştu. Eylem 29 kişinin ölümüne, yüzlerce kişinin yaralanmasına yol açmış, dünyada infial uyandırmıştı. Bu saldırıdan sonra İrlanda ve İngiltere'de terörle mücadele yasaları sertleştirilmişti. 
     
</TEXT>
</DOC>
