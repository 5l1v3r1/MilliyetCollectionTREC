<DOC>
<DOCNO> 194161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/spor/spo06.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye taktiği çıldırttı 
</HEADLINE>
<TEXT>

   Luis Felipe Scolari, 2002 Dünya Kupası'nda Milli Takımımız'a karşı orta sahayı üç kişiden kurduğu için Brezilya'da kendisine "Eşek" lakabı takıldığını açıkladı 
      
   Kuşadası'nda dev zirve 
   24. Uluslararası Avrupa Antrenörler Birliği UEFT Sempozyumu, dün Aydın'ın Kuşadası ilçesinde başladı. Fenerbahçe'nin eski hocası, UEFA Teknik Gelişme Komitesi Başkanı ve FIFA Teknik Danışmanı Dr.Joseph Venglos, Portekiz'in hocası Luis Felipe Scolari, UEFA Genel Sekreter Karl Heinz Raviol'un yanı sıra aralarında Özkan Sümer, Metin Türel, Gündüz Tekin Onay, Oğuz Çetin, Rıza Çalımbay, Rıdvan Dilmen'in de bulunduğu çeşitli ülkelerden 200'e yakın teknik adam seminerde hazır bulundu. 
   
   'Emre'ye kilit vurduk' 
   VENGLOS, "Türkiye'nin futbolunda son 10 yıldaki gelişmeler diğer ülkelere örnek oluşturmalı" dedi. İlginç açıklamalar yapan Scolari ise "Japonya'da Türkiye'yi gizlice etüd ettik. İdman ve tüm özel maçları izlettik. Maç öncesi Kleberson'un yerine Paulesta'yı ilk 11'de sahaya çıkardım. Orta sahada üç kişiyle oynadık. Sırf bu nedenle Brezilya'da bana "eşek" dediler. Yarı finalde de Emre'yi iyi marke edip, kazanacağımızı biliyordum. Edmilson'u Emre'nin üzerine verip, sonuca ulaştık" diye konuştu. 
   
   
</TEXT>
</DOC>
