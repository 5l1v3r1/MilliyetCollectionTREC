<DOC>
<DOCNO> 155156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sonspo35.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu Başkanvekili Aksu Türkiye'de holiganizm yok 
</HEADLINE>
<TEXT>

     Futbol Federasyonu Başkanvekili Ata Aksu, ''Türkiye'de şiddet ve holiganizm yok. Küfür etme alışkanlığımız var'' dedi. 
     Ankara Emniyet Müdürlüğü tarafından düzenlenen ''Futbolda Şiddet ve Önlenmesi'' konulu sempozyuma konuşmacı olarak katılan Ata Aksu, statlarda yaşanan olayların önlenmesindeki temel koşulun eğitim olduğuna dikkati çekerek, ''Kişi ve kurumların samimi, saygılı ve fair-play içinde davranması gerekir. Önemli olan bir kulübün kendisi için istemediğini, bir başkası için de istememesidir' diye konuştu. 
     Suçun cezasız kaldığı sürece yapılmaya devam edeceğini vurgulayan Aksu, şunları söyledi 
     ''Türkiye'de bu tür suçların karşılığı olan bir cezai müeyyide yok. Futbol Federasyonu olarak dünyada bir ilk olarak hakemlere anons yetkisi getirdik. 2 yıldır yapılan uygulamada geçmiş yıllara oranla özellikle kötü tezahüratta belirli bir azalma kaydedildi. Futbol Federasyonu ve Kulüpler Birliği konuyla ilgili bir yasa taslağı çalışmasını sürdürüyor. Kendinimize ve rakibimize saygı, bu meseleyi halleder. Spor dostça bir yarıştır.'' 
     
</TEXT>
</DOC>
