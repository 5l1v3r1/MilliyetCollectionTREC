<DOC>
<DOCNO> 166501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/guncel/gun04.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Burs var, iş yok 
</HEADLINE>
<TEXT>

     SEMRA KARDEŞOĞLU İstanbul 

     Her biri maddi imkanl rı yetersiz ailelerin çocuklarıydı. Üniversiteyi kazandılar ve Çağdaş Yaşamı Destekleme Derneği'nin ÇYDD verdiği bursla eğitimlerini tamamlayıp iyi derecelerle mezun oldular. Ancak iş bulmak, burs bulmaktan da zordu. 
     ÇYDD'nin bursuyla okuyan öğrenciler için önceki gün ilk kez mezunlar günü düzenlendi. Ancak törene katılan mezunların çoğu işsizdi. Genel Başkan Türkan Saylan "Öğrencilerimizin iş bulabilmesi için çalışma başlatacağız" dedi. Hakk ri'den gelen Yılmaz Özdil, "Liseyi birincilikle bitirdim. İletişim Fakültesi'ni kazandım. Aylarca iş aradım, sonra memleketime döndüm" dedi. Resim İş Öğretmenliği mezunu Pınar Korkutel de bir yıldır işsiz. Resul Babaoğlu ve Kerim Koray Berktaş ise, Sosyal Bilgiler Öğretmenliği mezunu. İki genç, "KPSS'ye gireceğiz. Bölümümüzden 3 bin mezun var, 150'si girebilecek" dedi. 
     

</TEXT>
</DOC>
