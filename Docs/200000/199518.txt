<DOC>
<DOCNO> 199518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/soneko12.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yukos Vergi borcumuz olduğu bize tebliğ edilmedi... 
</HEADLINE>
<TEXT>

     Rusya'nın en büyük Petrol şirketi Yukos'un basın sözcüsü Aleksandır Şadrin, Vergi Dairesi yetkililerinin, 150 milyar ruble yaklaşık 5 milyar dolar vergi borçları olduğuna dair bir suçlamada bulunmadığını söyledi. 
     Şadrin, İtar-Tass'a yaptığı açıklamada, ''Medyada yer alan 150 milyar rublelik rakamın tamamen asılsız olduğuna inanıyoruz ve şu ana kadar kimse de bu haberin nereden çıktığını bilmiyor'' diye konuştu. 
     Vergi dairesi ile aralarındaki sorunun, banka aracılığıyla yolladıkları 6 milyar rublenin 200 milyon dolar ellerine ulaşması konusundaki bir karmaşa olduğunu kaydeden Şadrin, bu miktarın ödenmesi için bankaya talimat verildiğini ancak, borçlu görünmelerinin, vergi dairesinin banka tarafından vergi bedelinin yatırıldığına dair belgeyi almamasından kaynaklandığını söyledi. 
     İnterfaks dün geçtiği haberde, vergilerden sorumlu Rus Bakanlığının, Yukos davasından sorumlu savcıya gönderdiği bir evrakta, şirketin 1998 ile 2003 yılları arasında 5 milyar dolar vergi borcu olduğunu bildirmişti. 
     Evrakta, Yukos şirketlerinin ödenmemiş 65 milyar ruble 2.2 milyar dolar vergi borcu bulunduğunu ve bu rakamın cezalarla birlikte 5 milyar dolara yaklaştığı kaydedilmişti. 
     
</TEXT>
</DOC>
