<DOC>
<DOCNO> 157477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/soneko13.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP Bölgesi'ndeki çiftçiye, anız yakmayın uyarısı... 
</HEADLINE>
<TEXT>

     GAP Bölgesi'ndeki çiftçiler, anız yakmamaları konusunda uyarıldı. 
     Tarım İl Müdürü yetkilileri, yaptığı açıklamada, anız yakmanın toprakta telafisi olmayan büyük zararlara yol açtığını ve bu konuda sürekli uyarılar yaptıklarını söyledi. 
     Anız yakılması sonucu, organik maddenin yok edilmesi ile toprağın fiziksel, kimyasal ve biyolojik dengesinin bozulduğunu belirten yetkililer, şöyle konuştular 
     ''Anız yakılması ile zamanla toprak-su geçirgenliği artıyor. Bu da su ve rüzgar erozyonu ile çok önemli toprak kaymalarına neden oluyor. Bitki atıkları toprağı, su ve rüzgar erozyonuna karşı koruyarak, organik madde yönünden zenginleşmesine neden oluyor. Dolayısıyla anız yakılması zararlıdır. Bu kanunlarımızda da yasaktır. Çevre Müdürlüğümüz ile birlikte anız yakanlar hakkında yasal işlem yapıyoruz. Bu konuda büyük para cezaları verilme yetkisi bulunuyor. Çiftçilerimizin böyle bir duruma düşmemeleri için anız yakmamaları gerekmektedir. Bölgemizin bereketli topraklarını anız yakarak verimsizleştirmeyelim. Çünkü GAP Bölgesi'ndeki topraklar, ülkemizin en önemli kaynaklarıdır.'' 
     
</TEXT>
</DOC>
