<DOC>
<DOCNO> 152929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/yazar/pulur.html </URL>
<DATE> 2003/04/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu nee sevgi, bu ne sevgi ıstırap... 
</HEADLINE>
<TEXT>

     Hepsini, hepsini, bu vatan için, bu millet için yapmışlardır. 
     Sanki ilahi bir ses onlara "Yap şunları da, vatan sana minnettar kalsın " demiştir. 
     
     YA da, birileri, ona memleketi temsil görevi vermiştir, güzellik yarışmasına katılan hanım kız "memleketini temsil etmekten" çok gururludur, mankenlerin hepsi "memleketi temsil etmenin" onurunu yaşamaktadır, şarkıcı oğlan "memleketini temsil görevini" sırtlamış götürmektedir. 
     Ya kaleminden damlayan kanla, ekranı kızartan yazarımız O da memleketin ali menfaatleri için her gün döktürmekte değil midir 
     Politikacılar mı 
     Onların memleketi düşünmedikleri bir an var mıdır 
     
     İYİ, güzel, herkes bu memleket için, varını yoğunu bu kadar ortaya koyuyor da, bu memleket niye bu hallere düşüyor 
     Demek ki memleket sevgimizde bir eksiklik, ya da biraz tuhaf kaçacak ama "bir enayilik" var 
     
     TEM yolunda bir askeri birliğin önünden geçiyoruz, duvarında şöyle bir söz var 
     "Vatanını en çok seven, görevini en iyi yapandır." 
     İşin püf noktası bu galiba 
     Merak ediyoruz, herhalde bilenler vardır, fert başına milli geliri, ortalama 20 - 30 bin dolar olan ülkelerde acaba böyle memleket sevgisi var mıdır 
     Şarkıcısından mankenine, hırsızından uğursuzuna, rüşvet yutanından rüşvet verenine kadar, orada da, her şey "memleket" adına nı yapılmaktadır 
     Yoksa onlar TEM yolundaki askeri birlikteki levha gibi, işlerini yapan "Benim kadar memleketini seven başkası yoktur " demeden çalışmakta mıdırlar 
     
     ÇEŞİT, çeşittir memleket sevgisi 
     "Abdülhamid Düşerken" filminin, daha doğrusu Nahid Sırrı Örik'in romanının kahramanı, Maliye Nazırı Mehmet Şehabettin Paşa'nın memleket sevgisi de bir başkadır. 
     Meşrutiyet ilan edilince, Servetifünun'da bir haber çıkar, Paşa'nın döneminde devlet büyük dış borçlar almıştır, şimdiki adıyla, kredi açanlar kendisine 265 bin İngiliz altını rüşvet vermişlerdir. 
     Mehmet Şehabettin Paşa, kızına karşı kendisini savunur, borç görüşmeleri öncesinde kendisine beş para rüşvet teklif edilmemiştir, ancak borç anlaşması imzalandıktan sonra bir zarf verilmiş, içinden de çek çıkmıştır. 
     Paşa sorar 
     "Reddetsem ne faydası olacaktı " 
     
     ÖYLE ya, reddetseydi, para gavurlarda kalacaktı. Oysa para bir memleket evladının yani kendisinin cebine girmiş ve O'nun, memlekete hayır ve hasenatta bulunmasına imkan vermiştir. 
     Bu da, bir başka memleket sevgisidir işte... 
     Paşa'nın konağını çevirip çevirmesi, o kadar kahya, uşak, hizmetkar, odalık, bahçıvan, arabacı beslemesi hayır ve hasenat değil midir 
     Tıpkı bugünküler gibi... 
     Çalıp, çırptıklarıyla işyeri kuranlar, sıkışınca "Ben kaç kişiyi çalıştırıyorum, kaç kişiye ekmek veriyorum" demezler mi 
     
     





</TEXT>
</DOC>
