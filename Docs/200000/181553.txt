<DOC>
<DOCNO> 181553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sontur25.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşten çıkartılan fırıncı, patronunu av tüfeğiyle öldürdü... 
</HEADLINE>
<TEXT>

     Kayseri'de, çalıştığı fırında işine son verilen kişi, fırın sahibini av tüfeğiyle öldürdü. Olaydan sonra yakalanan zanlı, 300 promil alkollü çıktı. 
     Hüseyin A, bir süre önce işine son veren Küçükmustafa Mahallesi'ndeki fırının sahibi Mustafa Berk'i evinin önüne giderek, yanına çağırdı. 
     Hüseyin A, yanına gelen Berk'i elindeki av tüfeğiyle yaraladıktan sonra kaçtı. Ağır yaralanan Mustafa Berk, kaldırıldığı Erciyes Üniversitesi Tıp Fakültesi Hastanesi'nde müdahalelere rağmen kurtarılamadı. 
     Polis ekiplerinin takibi sonucu yakalanan ve 300 promil alkollü olduğu belirlenen Hüseyin A'nın ifadesinde, ''2 yıldır bu fırında çalışıyordum. Beni işten çıkardılar. Mustafa Berk ile zaman zaman telefonda tartışır, küfürleşirdik. Olaydan önce yine telefonla konuştuk ve küfürleştik. Alkolün etkisiyle tüfeğimi alarak evine gittim ve cinayeti işledim'' dediği öğrenildi. 
     
</TEXT>
</DOC>
