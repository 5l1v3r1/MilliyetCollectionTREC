<DOC>
<DOCNO> 164827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/magazin/amag.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartallar yüksekten uçtu, normale kondu 
</HEADLINE>
<TEXT>

Beşiktaş Balosu’nda neler oldu Yılmaz Erdoğan kimi yatıştırıyordu Balonun en çok konuşulan çifti ve en ilgi çeken güzeli... Claudia Roth, Bodrum’da ev aldı... 
     KAYNAMA NOKTASI 
AHMET SALİH 

     İnönü Stadı’nın önüne geldiğimde günlerdir kafamda tartıştığım sorunsalı bir kenara koymaya karar verdim. Neydi bu Futbol kadar kitlesel bir alanda, stadyum kadar katılıma elverişli, tepki ve muhalefete açık bir mek nda seçkinci, seçkinlere özel bir kutlama yapılabilir miydi 
     Zaten yapılıyordu ve nitekim ben de beş yıl sonra yeniden takım elbise giymiş olarak bir kırmızı halıdan geçiyordum. 
     Hem de stattaki dekorasyon sisteminde bir yere oturtmanın pek mümkün olmadığı ne mana , Beşiktaş estetiğiyle uzaktan yakından ilişkisi olmayan palmiyelerin arasından geçerek. 
     Türkiye’nin halkın takımı olmakla övünen, kendinde solcu’ tek takımının ideolojisinden bir gecelik de olsa kopması bu tür estetik sarkmalara yol açacaktı tabii. 
     
     Bakanlar, vali.. 
     Ben İtalyan Komünist Partisi’nin Unita şenlikleri gibi ideoloji ile estetiğin birbirine geçtiği bir gece düşleye durayım, balo başlamış, TBMM Başkanı Bülent Arınç gelmişti bile. 
     Sonra diğer bakanlar, Mehmet Ali Şahin, Murat Başesgioğlu, İçişleri Bakanı Abdülkadir Aksu ve Vali, Emniyet Müdürü de gelip egemen sınıf olmanın geçici görkemini çağrıştırmak üzere k ğıt, plastik, bez, tül ve mumdan üretilmiş mek n düzeninde yerlerini alınca ben de artık otosansür uygulamakta yarar gördüm ve gecenin tadını çıkarmaya karar verdim. 
     
     Mendil giymişti .. 
     İşte geceden bazı enstantaneler 
     Nilüfer sahnedeyken ondan çok Beşiktaşlılığı ile tanınan eski sevgilisi Reha Muhtar’ın orada olmayışı konuşuldu. 
     Balonun en dekolte kadını, Sergen’in mendil kadar bir bezle göğüsünü örtüp sırtını tamamen açıkta bırakmış esmer güzeli sevgilisiydi. 
     Kapalı tribünün altına düşen masalarda Çarşı kökenli elitler oldukları tahmin edilen bir erkekler grubu, sevimli düzen dışı çıkışlar yapıyorlardı sık sık. 
     Kuliste Yılmaz Erdoğan, sunucu patneri manken Çağla Kubat’ı yatıştırmakla meşguldü. 
     Beşiktaş’ın yeni transferi Emre Aşık ve sevgilisi Aysu Kayacı kameraların en fazla ilgi gösterdiği çiftti. 
     
     Normale döndü 
     Anadolu Ateşi’nin programı başladığında yine kendime soruyordum Futbol gibi anatomi politika açısından özgürlükçü bir eylemin kutlanışında böylesi disiplinci, uygun adımcı bir koreografinin işi neydi Ama elitlerimizin bu militarist gösteriye ilgisi de tuhaftı. 
     Neyse ki hemen ardından davetliler seyirci konumundan çıkıp stadın gece kulübü olarak düzenlenmiş kısmına geçtiler. Her tür müzikal ve sözel kodlamanın dışına taşan Türk Popu’na uyup gerçek bir bedensel anarşizm sergilediler. Ceketler çıkarıldı, kravatlar çözüldü, şampanya kadehlerinin yerini bira şişeleri aldı, seçkinler taraftara dönüştü. Beyefendiler erkeklere, hanımefendiler kadınlara. 
     Gecenin gizli kahramanı, organizasyon sorumlusu Banu Birkan bir koltukta yorgunluktan uykuya dalmak üzereyken evin yolunu tuttum. 
     
     Bodrum bodrum 
     İki de bonus Kemal Derviş ve karısı Catherine, hafta sonu Bodrum Gündoğan’daydı. Onların davetli olduğu ve birçok medya seçkininin sakini olduğu sitede bu yıl Alman Yeşiller Partisi’nin önemli milletvekili Claudia Roth da bir ev satın almış. 
     

</TEXT>
</DOC>
