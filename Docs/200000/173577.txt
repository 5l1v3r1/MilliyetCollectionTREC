<DOC>
<DOCNO> 173577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/ekonomi/eko02.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah'tan skandal itiraf 
</HEADLINE>
<TEXT>

   BDDK'dan mal kaçırmak için kurulan Merkez Yayın Holding, ilk altı ayda 23.7 trilyon lira k r açıklarken, ne kadarını BDDK'ya borç ödemede kullanacağından tek satır söz etmedi 
      
   Sabah Grubu, Dinç Bilgin'in başı dertteyken defalarca manşetlerinde "Ödeyeceğiz", "Borcumuzun arkasındayız" demesine rağmen, devlete ve piyasaya olan 1.2 milyar dolarlık borcunu ödemeye niyetli olmadığını, devletten mal ve para kaçırdıklarını en yetkili ağızlarından biriyle itiraf etti. 
   Geçen haftasonunda, Merkez Grubu Genel Müdürü Veli Ozan, Merkez Yayın Holding'e bağlı şirketlerin, bu yılın ilk altı ayında 23.7 trilyon lira vergi öncesi k r elde ettiğini açıkladı. Açıklamada, bu k rdan, devlete olan borçların ne kadarının ödeneceği ise yer almadı. 
   
   Ağızlarıyla yakalandılar 
   Merkez Grubu Genel Müdürü Veli Ozan, geçen pazar günü grup gazetelerine verdiği demeçte, 1 Ekim 2002'de kurulan Merkez Yayın Holding bünyesinde faaliyet gösteren gazetelerin, televizyon kanallarının, dağıtım şirketi ve haber ajansının, bu yılın ilk yarısında 23.7 trilyon vergi öncesi k r ettiğini belirtti. Ozan'ın sözünü ettiği Merkez Yayın Holding bünyesinde faaliyet gösteren kurumlar ise Sabah, Takvim ve Fotomaç gazeteleri, ATV ve Birleşik Basın Dağıtım BBD gibi kuruluşlar. Bu kuruluşların birer, Merkez Yayın Holding kuruluşu olduğu da Veli Ozan'ın verdiği demeçlerde yer aldı. 
   
   Kaçırarak 'Merkez'e' devir 
   "Merkez Grubu bünyesinde" diye sunulan Sabah, Takvim ve Fotomaç gazeteleri, ATV, BBD gibi kuruluşlar, Dinç Bilgin ile 2000 sonunda Bilgin'e ortak olan Turgay Ciner'in şirketleri. Bu şirketler, 2002 sonlarına kadar Bilgin ve Ciner ortaklığı altında çalıştı. Ancak daha sonraki günlerde, 'kaçırma' operasyonlarıyla Merkez Grubu'na devredildiği ortaya çıktı. Sabah ile Merkez grupları arasında yapılan bu operasyonlar, BDDK'nın raporlarına da girdi. Ayrıca, yüzlerce trilyon liralık alacak davaları açıldı. TMSF'nin açtığı en son davada, Sabah Grubu'ndan 452 trilyonluk alacak talep edildi. 
   Sabah, Takvim, Fotomaç gazeteleri, BBD ve ATV, 27 Ekim 2000'de TMSF'ye devredilen Etibank'ın borçları nedeniyle, 1 Ekim 2001'de kurulan Merkez Grubu'ndan bir yıl önce, devlete ve millete 1.2 milyar dolar borçlu olduğu tescil edilmiş şirketler. Haftasonunda, şirketlerinin 23.7 trilyon lira vergi öncesi k r elde ettiğini açıklayan Veli Ozan, devlet ve millet açısından gerekli açıklamaları ise yapmadı. 
   
   Borçlarını ödemiyorlar 
   Dinç Bilgin, Etibank'ı kaybettikten sonra cezaevi korkusuyla sahibi olduğu Sabah'ın sayfalarını "Borcumu ödeyeceğim'' haberleriyle doldurmuştu. 30 Ekim 2000'de Sabah'ta, "Bilgin Grubu'ndan borç tasfiyesi için başvuru" başlığı ile verilen haberde, Dinç Bilgin, "Borçlarımı son kuruşuna kadar ödeyeceğim'' taahhüdünde bulunuyordu. 
   1 Kasım 2002'de Sabah, manşetten "Örnek adım'' duyurusunda Dinç Bilgin imzasıyla şu sözlere yer veriliyordu 
   Etibank'ta murakıp raporlarında tarafıma yüklenilen kredi riski 438 milyon dolardır. Borcumu aynen kabul ediyor ve tasfiye protokolü için masaya oturmak istiyorum. Borç, 438 milyon dolardan yüksek çıkarsa .. Aradaki farkı da üstleneceğimi şimdiden taahhüt ediyorum. Eğer az çıkarsa -ki öyle olacaktır- o farkı da siz benden düşersiniz. 
   BDDK İyi niyetli değiller    BDDK, 2002 sonu ve 2003 başında Sabah ile Merkez şirketleri arasında yapılan kira ve devir sözleşmelerinin 'iyi niyetli' olmadığını açıklamıştı. Etibank'ın TMSF'ye devri sonrasında, toplam 1.2 milyar doların üzerinde borcu olan ve bu borcun ödenmemesi için her türlü operasyonu yapan Bilgin ile Ciner'in bu operasyonları sonucunda BDDK, İstanbul 1'inci Asliye Ticaret Mahkemesi'nde dava açmıştı. Dava dilekçesinde, Bilgin ve Ciner'in 'iyi niyetli' olmadıkları vurgulanmıştı. 
   
   Fon'un alacağı 841 milyon    BDDK'nın açıkladığı en son 'Gelişme Raporu'nda, Etibank nedeniyle bankanın hakim hissedarlarının TMSF'ye toplam 841 milyon dolar borçlu olduğu yer aldı. TMSF'nin banka alacak hesabına yer verdiği raporda, bankaya el konulduğundan bugüne kadar aradan geçen yaklaşık üç yılda alınabilen toplam tutar ise 40 milyon dolar. Bunlara ilave olarak Sabah Grubu'nun piyasaya 400 milyon doların üzerinde borcu bulunuyor. 
   
   
</TEXT>
</DOC>
