<DOC>
<DOCNO> 152052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun18.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan'dan ABD'ye ''İşgal gücü olmanın sorumluluğunu üstlen'' 
</HEADLINE>
<TEXT>

     BM Genel Sekreteri Kofi Annan, ABD ve İngiltere'den, Irak'ta ''işgal gücü olarak üzerlerine düşen sorumlulukları üstlenmelerini'' istedi. 
     Cenevre'de toplanan BM İnsan Hakları Komisyonu'nda konuşan Annan, ''İttifakın, Irak'ta savaş tutsaklarıyla ilgili Cenevre Sözleşmeleri ve Lahey Kuralları çerçevesinde hareket etmesini canı gönülden diliyorum. İttifakın, işgal gücü olarak sivil halkın rahat ve huzuru için de asayiş ve güvenliği sağlamak için üzerine düşeni yapmasını bekliyorum'' dedi. 
     Genel sekreter, ''Hepimiz, Irak'ta savaşın bitmesiyle insan haklarına saygılı yepyeni bir dönemin başladığını ummak istiyoruz'' ifadesini kullandı. Irak savaşının BM kararı olmadan başladığını, bunun da uluslararası topluluğu böldüğünü anımsatan Annan, ''Irak'ta Saddam sonrasının yararlı olmasını istiyorsak bu ayrılıkların giderilmesi gerektiğini'' belirtti. 
     





</TEXT>
</DOC>
