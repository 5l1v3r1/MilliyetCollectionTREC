<DOC>
<DOCNO> 152568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/soneko03.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası faizleri indirdi... 
</HEADLINE>
<TEXT>

     Merkez Bankası, kredi mektuplu döviz tevdiat hesaplarına uyguladığı faiz oranlarını düşürdü. 
     Merkez Bankası'nın konuya ilişkin, ''Türk Parası Kıymetini Koruma Hakkında 32 Sayılı Karar ile Başbakanlık Hazine Müsteşarlığı'nın 91-32 5 Sayılı Tebliğine İlişkin'' genelgesi Resmi Gazete'de yayımlandı. 
     Genelge uyarınca Merkez Bankası, kredi mektuplu döviz tevdiat hesaplarına uyguladığı yıllık faiz oranlarını 1 yıl vadelide Euroda 0.5, ABD Doları'nda 1.5 puan, 2 yıl vadelide ise Euro'da 1.25 puan, ABD Doları'nda ise 2 puan indirdi. 
     Buna göre, kredi mektuplu döviz tevdiat hesaplarında faiz oranları 1 yıl vadelide Euro cinsinden yüzde 4'den yüzde 3.5'e, ABD Doları'nda yüzde 4'den yüzde 2.5'e düşürüldü. 
     2 yıl vadelide Euro cinsinden yıllık faiz oranları 5'den yüzde 3.75'e, ABD Doları cinsinden ise yüzde 5'den yüzde 3'e indirildi. 
     Merkez Bankası, kredi mektuplu döviz tevdiat hesaplarında İngiliz Sterlini ve İsviçre Frangı'na uyguladığı faiz oranlarını da bir yıl vadelide İngiliz Sterlini yüzde 6'dan yüzde 4'e, 2 yıl vadelide yüzde 8'den yüzde 4.25'e, İsviçre Frangı'nda da 1 yıl vadelide yüzde 3.5'den yüzde 2'ye, 2 yıl vadelide yüzde 4.5'den yüzde 2.25'e düşürdü. 
     





</TEXT>
</DOC>
