<DOC>
<DOCNO> 153191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun04.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Türkiye'nin Suriye ve İran ilişkilerine yorum yok 
</HEADLINE>
<TEXT>

     ABD Dışişleri Bakanlığı sözcüsü Richard Boucher, Türkiye'nin, İran ve Suriye ile ilişkileri konusunda yorum yapmayacağını söyledi. 
     Bir gazetecinin, Türkiye'yi ziyaret eden ABD kongre üyesi Robert Wexler'ın, Türkiye'nin Suriye ve İran'a yakınlaşmasından ABD'nin endişeli olduğunu ifade ettiğini belirtmesi üzerine Boucher, ''Bizim politikamız, Türkiye'nin bir müttefik olduğu ve bizim de müttefikimizle birlikte çalıştığımız yönündedir. Türkiye ile her zaman pekçok konuda çalışıyoruz'' dedi. 
     Gazetecinin, ''Türkiye'nin, Suriye ve İran ile ilişkilerinden memnun musunuz '' yönündeki sorusu üzerine ABD Dışişleri Bakanlığı sözcüsü, ''Şu noktada, Türkiye'nin diğerleriyle ilişkileri konusunda yorum yapmayacağım'' yanıtını verdi. 
     




</TEXT>
</DOC>
