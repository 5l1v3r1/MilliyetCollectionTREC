<DOC>
<DOCNO> 179921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/siyaset/siy05.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'e sıcak karşılama 
</HEADLINE>
<TEXT>

      
   Başbakan Yardımcısı ve Dışişleri Bakanı Abdullah Gül, Avusturya'nın başkenti Viyana'ya yaptığı ziyarette, Avusturya Dışişleri Bakanı Betina Ferrero - Waldner tarafından sıcak bir biçimde karşılandı. İki bakanın tarihi Palavicini Sarayı'nda yaptığı görüşmenin ardından düzenlenen ortak basın toplantısında, Gül, PKK KADEK'in son günlerdeki haykırışlarının, örgütün eve dönüş yasası nedeniyle yaşadığı paniğin sonucu olduğunu söyledi. Irak'a asker gönderme konusunda risk analizi yaptıklarını belirten Gül, Türkiye'nin AB'ye uyum için çıkardığı 6. ve 7. uyum paketlerini anlattı. Avusturyalı Bakan Waldner de, reform paketlerinden çok etkilendiğini söyledi ve AB'nin Türkiye'ye vaat ettiği müzakere takviminin değişmesine şu anda gerek olmadığını belirtti. Gül, Ferrero - Waldner'i Türkiye'ye davet etti. 
   
   
</TEXT>
</DOC>
