<DOC>
<DOCNO> 192851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sonspo23.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid Raul, Guti ve Salgado ile masaya oturuyor 
</HEADLINE>
<TEXT>

     Real Madrid, milli takımda da oynayan İspanyol futbolcular Raul Gonzalez, Michel Salgado ve Jose Maria Guti Gutierrez'in sözleşme yenilemeyi kabul ettiğini açıkladı. 
     Kulübün spor direktörü Jorge Valdona, Raul, Guti ve Saldago'nun kariyerlerine Real Madrid'de devam etmek istediklerini, bu oyuncuların takıma bir kimlik ve deneyim kazandırdığını açıkladı. 
     Kulüp, bu oyuncularla önümüzdeki birkaç hafta içinde sözleşme yenileyeceklerini bildirirken, ayrıntılı bilgi vermekten kaçındı. 
     1999'da Celta Vigo'dan transfer edilen Salgado, 30 kez milli formayı giydi. 
     9 yıl önce 17 yaşındayken ilk kez Real Madrid'in formasını giyen Raul, geçen yıl Manchester United'ın teknik direktörü Alex Ferguson tarafından dünyanın en iyi futbolcusu olarak gösterilmişti. 
     66 kez milli olan Raul, aynı zamanda İspanya Milli Takımı'nda tüm zamanların en golcü futbolcusu unvanını elinde bulunduruyor. 
     Orta alanda hücuma yönelik bir oyuncu olan 27 yaşındaki Guti ise 224 lig maçında 43 gol attı. 
     
</TEXT>
</DOC>
