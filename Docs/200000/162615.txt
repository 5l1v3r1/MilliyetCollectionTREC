<DOC>
<DOCNO> 162615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/yasam/ayas.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dolandırıcınız geldi hanııım ' 
</HEADLINE>
<TEXT>

Yurdum dolandırıcısının son yöntemi Zili çal. 'Paketiniz var' deyip 20 milyonu al. İçinde birkaç milyonluk bardak bulunan paketi verdikten sonra kaybol 
     ASLI ÖKTENER İstanbul 

     Ev sahibi, çalan kapıyı açıyor. Bir adam elindeki paketi gösterip, "Kargo, paketiniz var" diyor. Bir miktar para alıp koliyi veriyor. Siz içinde birkaç milyonluk eşya bulunan paketi açarken, dolandırıcı çoktan sır oluyor. 
     Türkiye'nin birçok şehrinde görülen bu dolandırıcılık biçimi hızla yayılıyor. Bu dolandırıcıların son kurbanlarından biri de Halkalı Aytaç Mahallesi'nde oturan Tenzile Çetinkaya. Geçen pazartesi evde tek başına olduğu saatlerde zil çaldığında kapıyı açan Çetinkaya, iriyarı, iyi giyimli, boynunda tanıtım kartı olan bir adamla karşılaştı. Bu kişi, Sivas'tan eşi Hayrettin Bey'e paket yollandığını ve 20 milyon karşılığında teslim edebileceğini söyledi. Çetinkaya da, eşinin Sivas'ta akrabaları olduğundan paketi almayı kabul etti. 
     
     Parayı da borç aldı 
     Çetinkaya, komşularından borç aldığı 20 milyon lirayı verip karşılığında bir makbuz aldı. Daha sonra koli bandıyla sarılı paketi güçlükle açtı. Ancak, koliden, pazarda 3 - 4 milyona satılan altı adet tatlı tabağı çıktı. 
     Tenzile Hanım, olayı komşularına anlatıp ne olduğunu anlamaya çalışırken, yarım saat sonra tekrar kapı çaldı. Aynı adam yanlışlıkla bıraktığı not defterini istedi. Genç kadın da, akrabalarının hediye göndermediğini, bir yanlışlık olduğunu ve paketi geri vermek istediğini söyledi. 
     
     'İşten mi attıracaksınız ' 
     Kabul etmeyen adam, sorunu yarım saat sonra birlikte geleceği müdürünün çözebileceğini belirtti. Ardından da "Acele edin, beni işten mi arttıracaksınız" diyerek not defterini alıp uzaklaştı. Polis, bu tür dolandırıcılık ihbarı almadıklarını ancak uluslararası kargo taşımacılık şirketi UPS'den, vatandaşların bu yöntemle dolandırıldığı yönünde şik yet aldıklarını bildirdi. Polis, vatandaşların kaptırdığı meblağın az olması nedeniyle şikayeti düşünmediğini belirtti. 
     
UPS Önce gönderen kim bakın      UPS Genel Müdürü Haluk Ündeğer, son moda dolandırıcılığı şöyle anlattı "Vatandaşlardan son dönemlerde çok ihbar aldık. Kargo şirketinden geliyoruz deyip, vatandaşları dolandırıyorlarmış. Bu kişileri saptadık. Araç plakalarını alıp savcılığa ilettik. Vatandaşlarımız, kapılarına bu şekilde gelen olursa, öncelikle gönderenin kim olduğuna baksın. Biri zaten size hediye gönderiyorsa, ücreti de ödenmiştir. Bir, iki kilo ağırlığı olan bir kargonun bedeli 3 - 5 milyon lira tutar. 19 milyon 800 bin lira tutmaz." 
     

</TEXT>
</DOC>
