<DOC>
<DOCNO> 178117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/guncel/gun05.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Korsanı' yakaladı 
</HEADLINE>
<TEXT>

   Bozcaada'da 'Bir gün, gece' adlı romanının korsan baskısını gören Paris muhabirimiz Mine Kırıkkanat oturup sızlanmak yerine hakkını aradı. Şik yet dilekçesiyle başvurdu 'korsan'ı üç saatte mahkemeye çıkardı 
      HABER MERKEZİ 

   
   Tatilde olduğu Bozcaada'da "Bir gün, gece" adlı romanının korsan baskısıyla karşılaşan Mine Kırıkkanat örnek bir hukuk mücadelesi vererek korsan kitapçıları yargının karşısına çıkardı. Kırıkkanat, üç saatte yasal işlemleri tamamlayarak korsan kitapların toplanmasını sağladı. Paris muhabirimiz Kırıkkanat, Bozcaada'daki bir gazete bayiinde kitabını gördü. OM Yayınları'ndan iki ayrı boyutta 8,5 üst, 4,5 milyon lira alt fiyatla yayımlanan kitabın üzerindeki 11 milyon liralık etiketi gören Kırıkkanat şaşırdı. Bayideki diğer kitapları da inceleyen Kırıkkanat tümünün korsan olduğunu anladı. Kırıkkanat, Bozcaada'da korsan kitapçılığın yıllardır sürdüğünü, hatta orijinal kitap satılmadığını ve bayide satılan tüm korsan yayınların Çanakkale'den Onur Şirin tarafından getirilip pazarlandığını öğrendi. 
   
   İkinci yolu seçti 
   Mücadelesini Radikal'de yarın yayımlanacak köşesi için kaleme alan Kırıkkanat, yazısında Şirin'le nasıl mücadele ettiğini şöyle anlattı "Adada herkes durumu biliyor ve Şirin, kendisine 'ayıp ettiğini' söyleyenlere açık açık 'bu işten yükünü tuttuğunu, bırakmaya da hiç niyetli olmadığını' ilanla kalmayıp, başta belediye zabıtası kimsenin ilişmediği kaçak kitap sergisinde kendi sattıklarının dışında gazete bayiine de yüzde 10 k r karşılığında korsan yayın tedarik ediyordu. Bir seçimle karşı karşıyaydım Ya herkes gibi boş verip sızlanmakla yetinerek tatilime devam edecek ya da zamanımı feda edip kitabımı ve hakkımı savunacaktım." 
   İkinci yolu seçen Kırıkkanat, nasıl bir yol izlemesi gerektiğini öğrendi. Emniyet, şik yet dilekçesiyle başvuran Kırıkkanat'ı savcılığa sevk etti. Savcılık dilekçeyi işleme koyarak korsan baskıları iki saat içinde toplattı ve gazete bayii Bayram Çamlıbel ile Şirin mahkemeye sevk edildi. Kırıkkanat şöyle devam etti "Bütün yasal işlemler toplam üç saatte bitmişti... Çanakkale Savcılığı da Çanakkale'de korsan baskının kaynağına ilişkin soruşturmayı yürütüyor. Başlattığım yasal işlem, bana kovuşturulan kişilere ayrıca tazminat davası açma olanağı veriyor ve bu hakkı kullanacağım. " 
   
   
</TEXT>
</DOC>
