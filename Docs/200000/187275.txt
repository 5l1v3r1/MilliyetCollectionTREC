<DOC>
<DOCNO> 187275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/soneko23.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek vergi verenlerle müjde 2004 yılında mahsuplaşma olacak 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, ek motorlu taşıtlar vergisinde ''Veren verdi, vermeyen vermedi'' diye birşeyin olamayacağını belirterek, ''Veren olduysa, daha sonraki borçları için elbette mahsuplaşma olacaktır'' dedi. 
     Şener, Başbakan Recep Tayyip Erdoğan başkanlığında yapılan Yüksek Planlama Kurulu YPK toplantısının ardından açıklamalarda bulundu ve gazetecilerin sorularını yanıtladı. 
     
     EK VERGİ KONUSU 

     Anayasa Mahkemesi'nce iptal edilen ek motorlu taşıtlar vergisine ilişkin soru üzerine de, bu konuda ön çalışmaların yapıldığını belirten Şener, şöyle konuştu 
     ''Partimizin adı Adalet ve Kalkınma Partisi'dir. Dolayısıyla toplumdaki adalet duygusunu tatmin edici kararlar çıkar. Dolayısıyla gazetelerde çıkan haberler doğru değil. Yani veren verdi, vermeyen vermedi diye birşey olamaz. Veren olduysa, elbetteki daha sonraki borçları için bunu mahsup etme hakkına sahip olacaktır.'' 
     
     MALİYE DE ONAYLADI 

     Anadolu Ajansı'nın haberine göre, Maliye yetkilileri, vergisini ödeyenlerin durumunun ne olacağı ve mahsuplaşmanın gündeme gelip gelmeyeceği yönündeki soruya karşılık, ''ödemesini yapan vatandaş mağdur edilmeyecek, en kötü ihtimalle 2004 yılında mahsuplarız'' dediler. 
     

     
</TEXT>
</DOC>
