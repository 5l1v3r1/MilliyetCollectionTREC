<DOC>
<DOCNO> 175632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/yasam/yas07.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülerin diyeti sağlıksız çıktı 
</HEADLINE>
<TEXT>

   Izgara et tavuk ya da balık da olabilir ve salatadan oluşan, Catherine Zeta Jones, Geri Halliwell gibi ünlülerin uyguladığı Atkins Diyeti'nin böbrekleri tahrip ettiği belirlendi 
      DIŞ HABERLER SERVİSİ 
   
   DR. Robert Atkins'in 1960'lı yıllarda ortaya attığı karbonhidratsız diyetin sağlığı bozduğu, ayrıca bu tür yiyeceklerin kansere karşı koruyucu etkilerini de ortadan kaldırdığı belirtildi. Cambridge'teki İngiliz İnsan Beslenmesi Tıbbi Araştırma Konseyi'nden Dr. Susan Jebb'in belirlemelerine göre, karbonhidratsız beslenme kalp hastalıkları riskini de artırıyor. 
   
   Dengesiz bir diyet 
   SADECE protein ve yağ tüketilmesini ve ekmek, makarna ve pirinç gibi karbonhidrat içeren gıdalardan uzak durulmasını öngören Atkins diyetinin dengesiz, test edilmemiş ve ciddi sağlık problemleri yaratacak nitelikte olduğunu belirten Dr. Jebb, söz konusu diyetin dayandığı bilimsel temellerin de yanlış olduğunu ileri sürdü. 
   
   Aşırı protein etkisi 
   DR. Atkins, karbonhidratsız diyeti kan şekeri düzeyini göz önüne alarak önermişti. Atkins, karbonhidratlı yiyeceklerin insülin salgısını artırdığını ve böylelikle kan şekerini düşürerek açlık duygusu yarattığını öne sürmüştü. Dr. Jebb ise aşırı protein tüketiminin böbrekleri tahrip ettiğini, vücuttan aşırı dozda kalsiyum atılmasına neden olarak kemik erimesine yol açtığını söyledi. 
   
   
</TEXT>
</DOC>
