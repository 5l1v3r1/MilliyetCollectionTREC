<DOC>
<DOCNO> 156590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sondun35.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi "Eski hükümetin Türkiye ile açtığı yaralar iyileşti" 
</HEADLINE>
<TEXT>

     İtalya Başbakanı Silvio Berlusconi, eski İtalyan hükümetinin Türkiye ile ilişkilerde açtığı yaraların iyileştiğini söyledi. 
     Venedik'te düzenlenen bir törendeki konuşmasında, Türkiye'deki temaslarını değerlendiren Berlusconi, Pazartesi günkü temasları sırasında, ''sadece eski yaraların sarılması için değil, İtalyan işadamlarının faaliyetlerini desteklemek amacıyla da görüşmeler yaptıklarını'' ifade etti. 
     Aria ile Aycell'in birleşmesiyle, Aria'nın İtalyan ortağı TİM'in Türkiye'de karşılaştığı sorunların ortadan kalktığını belirten Berlusconi, hükümet olarak İtalyan işadamlarının sorunlarını çözmeye devam edeceklerini söyledi. 
     
</TEXT>
</DOC>
