<DOC>
<DOCNO> 178265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sontur01.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lunaparkta salıncak devrildi 31 yaralı 
</HEADLINE>
<TEXT>

     Afyon'da devam etmekte olan 11. Uluslararası Sanayi ve Ticaret Fuarı alanı içinde bulunan lunaparktaki salıncağın devrilmesi sonucu meydana gelen kazada 31 kişi yaralandı. 
     Dün gece saat 23.30 sıralarında, Afyon fuar alanında sanatçı İzel'in konserinin ardından büyük bir kaza yaşandı. Fuar alanındaki lunapark içinde bulunan döner salıncak durduktan sonra zincirlerini tutan bölümlerin kırılması sonucu büyük bir gürültüyle üzerindeki yaklaşık 40 kişi ile birlikte çevrede bulunan vatandaşların üzerine devrildi. Kazada yaralanan 31 kişi çeşitli hastanelerde tedavi altına alınırken, işletmeciler hakkında ihmal sonucu kazaya neden oldukları için soruşturma başlatıldı. 
     Kazada çeşitli yerlerinden yaralanan, Gülşan Yağcı, Elif Geçer, Soner Taşhan, Cihangir Çakır, Yılmaz Bozkurt, Bünyamin Bozkurt, Hatice Başpınar, Gökhan Kurt, Sibel Sulupınar, Murat Sulupınar, Ali Göktepe, Özkan Çakır, Semra Çakır, Kadir Çakır, Aysel Kaya, Halil Kaplan, Serkan Semir, Yılmaz Tilker, Saliha Altuk, Bünyamin Akçin, Kadir Boncuk, Fadime Araç, Hüseyin Araç, Yasemin Tilker, Yunus İşler, Muharrem Altınyay, İhsan Dumanlıdağ, Müşerref Dumanlıdağ, Gurbet Yiğit, Ceylan Yiğit ve Bahar Akdal Afyon'daki sağlık kuruluşlarında tedavi altına alındı. 
     Salıncağın devrilme sebebi araştırılırken görgü tanıkları, çok sayıda vatandaşın bindiği salıncak durduktan sonra zincirleri tutan çemberin kırılması üzerine, salıncağın alanda bulunan vatandaşların üzerine devrildiğini söylediler. 

     
</TEXT>
</DOC>
