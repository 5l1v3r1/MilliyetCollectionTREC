<DOC>
<DOCNO> 159882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/yasam/yas08.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şerit ihlali iki şehit aldı 
</HEADLINE>
<TEXT>

Hatalı sollama yapan otomobilin biçtiği ekip otosunda 2 polis hayatlarını kaybetti 
     MUSTAFA KURTARAN 

     Avcılar'da, hatalı sollama bu kez bir polis otosunu biçip geçti. 
     Şara Deniz Bar'da alkol aldığı öne sürülen Kamil Tanrıkulu 34 , arkadaşı Sebahat İncesu'yla önceki gece 00.45 sıralarında 34 MSG 97 plakalı otomobiliyle evine dönmek üzere yola çıktı. Tanrıkulu, O - 1 Karayolu güney yan yolda hatalı sollama yapınca karşı yönden gelen polis memuru Mustafa Gencel'in kullandığı polis otomobiline çarptı. Bakırköy Kartaltepe Polis Merkezi'nde görevli başkomiser Sadık Apaydın ile polis memurları Arif Sert 29 ve Mustafa Gencel 38 , çarpmanın etkisiyle takla atan polis otosunda sıkıştı. 
     
     Cerrah kaza yerindeydi 
     Olay yerine gelen itfaiye, demir yığını haline gelen polis otosundan başkomiser Apaydın ve polis memurlarını yaklaşık yarım saat süren çalışmanın sonunda kurtardı. 
     Ambulansla hastaneye kaldırılan polis memurları Gencel ve Sert kurtarılamadı. Cerrahpaşa Tıp Fakültesi'ne sevk edilen Başkomiser Apaydın'ın durumunun iyi olduğu öğrenildi. Vatandaşların yardımıyla otomobilden çıkarılan İncesu ve Tanrıkulu da, Sefaköy Doğan Hastanesi'ne gönderildi. İstanbul Emniyet Müdürü Celalettin Cerrah, kaza yerinde inceleme yaptıktan sonra Başkomiser Apaydın'ı hastanede ziyaret etti. 
     

</TEXT>
</DOC>
