<DOC>
<DOCNO> 157997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sondun20.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngliz Yarbay'a Irak'ta savaş suçu işlediği suçlaması... 
</HEADLINE>
<TEXT>

     Irak'ta savaş esirlerine karşı sözlü ve fiziksel şiddet uyguladığı gerekçesiyle İngiliz Yarbay Tim Colling hakkında soruşturma açıldığı açıklandı. 
     Tim Colling'in bu uygulamalarıyla Cenevre Konvansiyonu'na aykırı hareket ettiği ve uluslararası yasaları çiğnediği iddiaları soruşturulurken, Yarbay, kendini ''Ben yanlış bir şey yapmadım'' diye savundu. 
     Bu arada SKY televizyonunun canlı yayınına katılan bazı eski subaylar, savaş şartlarında ''yanlış'' olarak yorumlanabilecek bazı sertliklerin olabileceğini, ancak bunların tümünün ''işkence'' olarak algılanıp yasaların çiğnenmesi biçiminde değerlendirilmemesi gerektiğini savundu. 
     Bosna'da görev yapan eski bir komutan, ''Benim görev bölgemde de bir savaş esiri, emrim altındaki askerlere saldırıyor, 'Sizi öldüreceğim' diye tehdit ediyordu. Gömleğinin yakasından tutup sarstım ve 'Kendine gel' diye bağırdım. Bu rahat koltuklarında savaş bölgesinden binlerce kilometre uzakta olanlara yanlış gelebilir, ama ben benim sorumluluğumdaki askerleri tehdit eden birine farklı davranamazdım'' diye konuştu. 
     Colling'in, hakkındaki soruşturma sırasında, kendisiyle ilgili bazı gazete haberleri ile emrindeki askerlerin tanıklığına başvurulabileceği belirtiliyor. 
     
</TEXT>
</DOC>
