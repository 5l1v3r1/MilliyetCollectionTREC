<DOC>
<DOCNO> 198559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/spor/bbas.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram haftası 
</HEADLINE>
<TEXT>

   Efes, Olympiakos deplasmanında destan yazdı, Ülkerspor evinde Lottomatica Roma'yı yaktı. İki temsilcimiz de yükselen grafikleriyle Avrupa'ya gözdağı verdi 
      
   Çifte zafer 
   BASKETBOL Erkekler Avrupa Ligi'ndeki temsilcilerimiz Efes Pilsen ve Ülker, gruplarındaki maçlarını kazanarak Türkiye'ye çifte bayram yaşattı. A Grubu'nda Ülker, Lottomatica Roma galibiyetiyle averajla üçüncü sıradaki yerini korurken, C Grubu'nda yer alan Efes Pilsen ise rakip sahada Olympiakos'u mağlup ederek hem bir önceki hafta aldığı Benetton yenilgisini unutturdu, hem de ikinci sıraya tırmandı. 
   
   'Kozumuz savunma' 
   ÜLKER coachu Tolga Öngören, çok iyi bir oyun ortaya koyamadıklarını ancak iyi mücadele ederek kazandıklarını belirterek, "Stresli bir maçtı. Bu sonuçla gruptaki iddiamızı sürdürdük. Özellikle İtalyan takımına Türkiye'ye geldiği için teşekkür ediyoruz" dedi. Efes Pilsen'de coach Oktay Mahmuti ise "Maç bizim kontrolümüzdeydi. Pota altını iyi savunduk. Zaten en büyük kozumuz olan savunma bize galibiyeti getirdi" dedi. 
   
   Karşıyaka Ülkerspor    BASKETBOL Birinci Ligi'nin iddialı ekibi Ülkerspor, bugün İzmir deplasmanında Pınar Karşıyaka ile mücadele edecek. Celal Atik Spor Salonu'nda saat 16.30'da başlayacak maç, TRT 2'den naklen yayınlanacak. Günün diğer maçları şöyle Abdi İpekçi Salonu - 16.00 Galatasaray - Oyak Renault, Ankara Atatürk Salonu - 16.00 Büyük Kolej - Türk Telekom. 
   
   Joseph Blair klasmanda    EURO Lig'de haftanın "en değerli oyuncusu" yine İsrail'in Maccabi Elite Tel Aviv takımının ABD'li forveti Maceo Baston oldu. Genel klasmanda ise Ülkespor'dan Joseph Blair 4. sırada yer aldı. Blair savunma ribauntlarında 9.25 ortalamayla ikinci durumda bulunuyor. En az sayı yiyen takımlar klasmanında da Efes Pilsen'in toplam 273 ve maç başına 68.25 ile 3. sıradaki yeri değişmedi. 
   
   A GRUBU TAKIMLAR O G M A Y P Barcelona 4 4 0 290 261 8 Partizan 4 3 1 314 281 7 Ülkerspor 4 3 1 301 291 7 Union Olimpija 4 2 2 305 316 6 Cibona Zagreb 4 2 2 298 321 6 Pau Orthez 4 1 3 322 317 5 AEK Atina 4 1 3 299 320 5 Lottomatica 4 0 4 262 284 4 
   SONUÇLAR Ülker - Lottomatica Roma 67 - 63, AEK - Pau Orthez 71 - 83, U.Olimpija - Barcelona 63 - 69, Partizan - Cibona 93 - 81. 
   
   C GRUBU TAKIMLAR O G M A Y P Pamesa 4 4 0 341 290 8 Efes Pilsen 4 3 1 303 273 7 Idea Slask 4 3 1 311 286 7 TAU Ceramica 4 2 2 363 351 6 Benetton Treviso 4 2 2 325 325 6 Alba Berlin 4 1 3 309 334 5 ASVEL Lyon 4 1 3 259 315 5 Olympiakos 4 0 4 283 320 4 
   SONUÇLAR Idea Slask - Pamesa Valencia 85 - 88, Alba - TAU Ceramica 95 - 89, Benetton - ASVEL 80 - 59, Olympiakos - Efes 57 - 69. 
   
   
</TEXT>
</DOC>
