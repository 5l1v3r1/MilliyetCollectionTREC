<DOC>
<DOCNO> 154696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/ekonomi/eko10.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye enerji pazarlıklarında yok' 
</HEADLINE>
<TEXT>

     EVRİM ERGİN 

     OECD'nin üye olmayan ülkelerle ilişkilerden sorumlu temsilcisi, petrol ve enerji uzmanı Mehmet Öğütçü, "Son dönemde enerji konusunda çok önemli toplantılar yapılıyor ve pazarlıklar dönüyor. Türkiye'nin bu toplantılarda temsil edilmesi gerekiyor. Ancak bu toplantılarda Türkiye adına katılan birilerini göremiyorum" dedi. Türkiye 2023 vizyonu toplantılarına katılmak için Türkiye'ye gelen Öğütçü, "Türkiye'nin enerji terminali olma fırsatı var ama bu konuda ciddi pazarlıklar yürütmek gerekiyor" diye konuştu. 
     Öte yandan Irak Petrol Bakanlığı'nın eski bir yetkilisi olan Thamir Abbas Ghadhban, ülkenin petrol endüstrisini yönetmek için atandı. Koalisyon güçleri tarafından yapılan açıklamaya göre ayrıca Irak'ta petrol konusunda bir danışma kurulu oluşturuldu ve başına Phillip Carroll getirildi. 
     

</TEXT>
</DOC>
