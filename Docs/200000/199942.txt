<DOC>
<DOCNO> 199942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/yazar/civaoglu.html </URL>
<DATE> 2003/12/05/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Füze melekler 
</HEADLINE>
<TEXT>

   
   Onları ölüme gönderen hasta kafalara göre "tohumlarına para mı saymışlar ki " 
   Onlar, hedefi bulmakta akıllı füzelerden bile çok daha etkinler... İsabet oranı yüzde 100. 
   Terörün yeni literatüründe işte böyle insanlık adına utanç veren "tanımlamalar" var. 
   "En ucuz füze... Canlı bomba." 
   Uygarlığın teknolojiyle vardığı insanlık aşaması, bu mu olmalıydı 
   
   Füze melek    Bir de şu örneğe bakınız. 
   Nobel ödüllü Profesör John Nash, "Zamane çocukları, melek resmi yaparken, kanat yerine sırtına füze çiziyorlar" demişti. 
   Neden 
   Bu soruya çocuklar, şöyle cevap veriyorlarmış 
   "Çünkü, sırtında füzeyle uçarsa, Allah'a kanatla uçmaktan daha hızlı varır." 
   Bakın çocuklar nasıl da tertemizler. "Füzeyle uçan melekleri" tasarlıyorlar. 
   Ya büyükler 
   Onlar ise füzeyle Azrailler yaratıyorlar. 
   Can alan, kan döken, Azrailler... 
   Büyükler ne zaman çocuklar kadar akıllı olacaklar 
   
   İntihar günahı    İnsanlık suçlusu ve ceza yasalarına göre katliam cürmü ötesinde, bu canlı bombalar ve onların pimini çeken sapık kafalar günaha da giriyorlar. 
   İntihar, tek tanrılı üç semavi dinde de "Allah tarafından büyük günah olarak" tanımlanmıştır. 
   O halde başkalarının kanına girerken bu canlı bombalar, kendilerini de öldüren günahkarlar olmuyorlar mı 
   Gerçi, onlara "Bu bir cihattır. Sen şehit olacaksın" deniyor ama böyle "şahadet" olmaz. 
   Çünkü savaşta "ölmek" de vardır... "Gazi" dönmek de. 
   Oysa canlı bombalar eyleme kesin "ölümle randevulaşarak" çıkıyorlar. 
   Bu bir savaş sayılamaz. 
   O nedenle eylemi yapanın tanımı "şahadet" değil, "intihardır." 
   Ayrıca, İslam dahil tek tanrılı üç dinde de masumların öldürülmesi yasaktır. 
   "Çocuk aldırmak" bile köktenci yorumlarda, günah kapsamındadır. 
   Daha doğmamış olan insanı öldürmek günahken, doğmuş masumları öldürmek nasıl bağışlanır. 
   Hangi din bu katliamı öngörebilir ki 
   Azraille işbirliği yapmak insanlık mı 
   Din adına katliamla, intiharla nereye varılır. 
   İslam adına" diye "İslama bu denli kötülük" yaptıklarını görebilmeliler. 
   
      
   
   
</TEXT>
</DOC>
