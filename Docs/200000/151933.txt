<DOC>
<DOCNO> 151933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur27.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Halı sahada kalp krizi geçiren polis memuru öldü... 
</HEADLINE>
<TEXT>

     Hatay'ın İskenderun İlçesi'nde halı sahada top oynarken kalp krizi geçiren polis memuru öldü. 
     Alınan bilgiye göre, İskenderun Emniyet Müdürlüğü Asayiş Büro Amirliği'nde görevli polis memuru Nihat Sağır 28 , Sahilevler Mahallesi'ndeki halı sahada arkadaşlarıyla top oynarken aniden fenalaştı. 
     İskenderun Devlet Hastanesi'ne kaldırılan Nihat Sağır, kurtarılamadı. 
     Kalp krizinden öldüğü bildirilen polis memuru Sağır için İskenderun Emniyet Müdürlüğü'nde tören düzenlendi. Ailesi ve yakınlarının yanı sıra İskenderun Emniyet Müdürü Salih Gökalp ile mesai arkadaşlarının katıldığı tören sonrası Sağır'ın cenazesi toprağa verilmek üzere Kahramanmaraş'ın Göksun İlçesi'ne gönderildi. 
     





</TEXT>
</DOC>
