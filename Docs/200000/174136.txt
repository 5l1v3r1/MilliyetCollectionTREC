<DOC>
<DOCNO> 174136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/siyaset/siy09.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün ablukası 
</HEADLINE>
<TEXT>

   Yedi bin kişinin davetli olduğu nik h yaklaşırken, polis Lütfü Kırdar Kongre ve Sergi Sarayı'nı gören binalarla içinde oturanları kontrolden geçiriyor 
      GÜRKAN AKGÜNEŞ İstanbul 

   
   Başbakan Recep Tayyip Erdoğan'ın küçük oğlu Bilal Erdoğan'la müstakbel eşi Reyyan Uzuner'in 10 Ağustos'taki nik h törenine ev sahipliği yapacak Lütfü Kırdar Kongre ve Sergi Sarayı'nı gören binalarla içinde oturanlar da, polis kontrolünden geçirildi. Binaları tek tek dolaşan polisler, vatandaşların kimlik bilgilerini kontrol etti. 
   İstanbul Emniyet Müdürlüğü, yaklaşık yedi bin kişinin davetli olduğu nik h yaklaşırken, güvenlik önlemlerini de artırıyor. 
   Terörle Mücadele Şube Müdürlüğü'ne bağlı yaklaşık 10 polis, Lütfü Kırdar Kongre ve Sergi Sarayı'nın göründüğü, yaklaşık 200 metre uzaklıktaki Abdi İpekçi Caddesi'ndeki binaları tek tek kontrol etti. 
   
   İSİMLER LİSTEDE 
   Harbiye Mahallesi Muhtarlığı'ndan alınan listeyle binalarda oturanların isimleri karşılaştırıldı. İşyeri olarak kullanılan dairelerde çalışanların isimleri de listeye kaydedildi. 
   Harbiye Mahallesi Muhtarı Yavuz Tümtaş, gelen polislerin, düğün için güvenlik önlemi aldıklarını söylediklerini belirtti. Poliste binalara ait notlar ve yaşayanların isimlerinin yazılı olduğu bir liste bulunduğunu kaydeden Tümtaş, "Benden, kayıtların doğru olup olmadığını kontrol etmemi istediler. Caddede bulunan binaları ve adreslerini sordular. Söylediklerimi kaydettikten sonra da gittiler" dedi. 
   Kendisine özellikle beş binanın sorulduğunu anlatan Tümtaş, cadde boyundaki 25 binanın kontrolden geçirildiğini öğrendiğini söyledi. 
   Polislerin yol boyunca araştırma yaptığını kaydeden Reasürans Han II'nin sorumlusu Erdoğan Karagöz ise şunları anlattı 
   "Dört sivil polis geldi. Dairelerin sayısını ve işyeri olarak kullanılanların sayısını sordular. Ellerindeki listeden daire daire oturanların ismini sordular. İşyeri olarak kullanılan dairelerde çalışanların isim ve soyadlarını istediler. Hatta ana ve baba adlarını dahi sordular. Oldukça terledim. Değişiklikleri de kaydettikten sonra gittiler." 
   Birol Apartmanı'nın güvenlik görevlisi Faruk Kılınç da polislerin listeyle binadaki değişiklikleri kontrol ettiğini söyledi. Polislerin "Başbakan'ın düğünü için güvenlik önlemi alıyoruz" dediğini anlatan Kılınç, "Daire numarası ve karşılığında isim söylediler. Ben de doğruladım" dedi. 
   
   Aileler bir yıl beklemelerini istemiş    Gençler, bir an önce evlenmek istediler    Görücü usulüyle tanışarak evlenmeye karar veren Bilal Erdoğan ile Reyyan Uzuner'in birbirlerine ilk görüşte şık olduğu, ailelerin bir yıl beklemek istemesine rağmen gençlerin evlilik için acele ettiği öğrenildi. Erdoğan Ailesi ile Uzuner ailesi, sözle düğün arasında en az bir yıl süre olmasını istiyorlardı. Çünkü Reyyan daha liseyi bitirmemiş, hem de yaşı 18'i doldurmamıştı. Üstelik bu sürede Bilal de ABD'deki eğitimini sürdürecekti. Ancak tüm bu planlar çocukların bir an önce evlenmek istemesiyle altüst oldu. Bilal, Reyyan'ın da eğitimine ABD'de devam edebileceğini söyledi. Gençler, bu konuda ailelerine olan saygılarını da bozmadan, nik hın en kısa sürede yapılmasını rica etti. Erdoğan ve diğer aile fertleri de gençlerin bu fikrine saygı göstererek, düğün hazırlıklarına başladı. AKP İstanbul Milletvekili Nevzat Yalçıntaş'ın Çatalca'daki çiftliğinde nişan töreni ve kına gecesi bir arada yapıldı. Bilal Erdoğan, nişanlısına kuyumculara göre değeri yaklaşık 2 bin dolar olan nişan yüzüğü aldı. Bol şarkılı, türkülü gecede Emine Erdoğan, müstakbel gelinine pırlanta taşlarla süslü bu yüzüğü taktı. n ÜMRAN AVCI İstanbul 
   
   18'ini bitirmeyenin evliliği kolay değil    Erdoğan'ın gelini Reyyan Uzuner, 1986 doğumlu, yani 17 yaşında. Türk Medeni Kanunu'nda yapılan değişiklikleri duyurmak amacıyla Nüfus Müdürlüğü'nün 7 Ocak 2002 tarihinde yayımladığı genelgeye göre 16 yaşını bitiren, yani 17 yaşından gün almış kadın ve erkek ancak mahkeme kararıyla evlenebiliyor. Ancak h kim, olağanüstü durumlarda ve çok önemli bir sebeple 16 yaşını doldurmuş olan erkek veya kadının evlenmesine izin veriyor. 17 yaşını bitirip 18 yaşından gün alanlar ise yasal temsilcisinin izni olmadıkça evlenemiyor. 
   
   Düğünde 2500 polis görevli    Düğünde İstanbul Emniyet Müdürlüğü kadrosunda bulunan yaklaşık 2 bin 500 polis görev yapacak. Ankara'dan yakın koruma olarak da misafirlerle birlikte yaklaşık bin 500 polisin gelmesi bekleniyor. Ayrıca dört ambulans, bir itfaiye aracı, bomba uzmanları görev yapacak. Provokatif eylemlere karşı hazır olunacak. Lütfü Kırdar'a giden cadde ve sokaklar kapatılacak. Arama noktaları oluşturulacak. Gelen araçlara kart verilerek denetim altına alınacak. İstanbul Emniyet Müdürü Celalettin Cerrah başta olmak üzere yedi emniyet müdür yardımcısı görev yapacak. 
   Pazar günü Fenerbahçe'nin de maçı var. Cumhurbaşkanı Ahmet Necdet Sezer'in de İstanbul'a gelmesi bekleniyor. Bu yüzden İstanbul'da görevli polis sayısı 25 bini bulacak. 
   Lütfü Kırdar'da incelemelerde bulunan Cerrah, "Bu düğün için gerekli hazırlıkları yaptık. İyi bir koruma sağlayacağız" dedi. 
   
   Erdoğan salonu gezdi 
   Başbakan Erdoğan, evinden, kendisini izleyen basın mensuplarını atlatarak sivil plakalı bir araçla çıktı. Erdoğan, düğün hazırlıklarını yerinde incelemek üzere Lütfü Kırdar Uluslararası Kongre Merkezi ve Sergi Sarayı'na gitti. Erdoğan'a oğlu Necmettin Bilal Erdoğan da eşlik etti. Erdoğan, daha sonra AKP İstanbul İl Başkanlığı'na geçti. 
   
   
</TEXT>
</DOC>
