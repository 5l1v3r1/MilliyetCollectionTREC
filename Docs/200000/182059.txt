<DOC>
<DOCNO> 182059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/spor/spo03.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Değişim zamanı 
</HEADLINE>
<TEXT>

   Fatih Terim, Konyaspor kafilesine yeni transferleri de dahil etti. Bratu ve Petre bugün ilk kez Sarı - Kırmızılı formayla tanışacak 
      
   GALATASARAY, bugün deplasmanda oynayacağı kritik maç için 22 kişilik kadrosuyla Konya'ya gitti. Fatih Terim, Rumen Bratu ve Petre'yi de kafileye dahil etti. Terim'in iki oyuncuyu ilk on birde görevlendirme konusunda net bir karar veremediği bildirildi. Öte yandan Kolombiya Milli Takımı'na giden Mondragon 48 saat içinde 4 uçak değiştirip takıma katıldı. 
   SARI - Kırmızılılar, dünyanın en büyük sigorta şirketlerinden biri olan AVIVA ile dün üç yıllık sponsorluk anlaşması imzaladı. GS Cafe'de gerçekleştirilen törene Ali Dürüst ile AVIVA'nın temsilcisi Bert Paterson katıldı. Bu arada Şampiyonlar Ligi'ndeki rakipleri izlemek üzere Müfit Erkasap İspanya'ya, Şükrü Hanedar İtalya'ya Mehmet Çokişler ise Yunanistan'a gitti. 
   
   Kral'a anma günü    TÜRK futbolunun ve Galatasaray'ın unutulmaz golcüsü, gazetemiz yazarı Metin Oktay'ı bugün ölümünün 12. yılında anacağız. Oktay için Topkapı Mezarlığı'daki kabri başında bir tören düzenlenecek. Büyük ustanın sevenlerinin bir araya geleceği tören saat 11.00'de başlayacak. 
   
   
</TEXT>
</DOC>
