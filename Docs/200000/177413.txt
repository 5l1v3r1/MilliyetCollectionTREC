<DOC>
<DOCNO> 177413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun13.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bm, ABD'nin merkezdeki önlemlerin artırılmasını ret mi etti 
</HEADLINE>
<TEXT>

     Bağdat'taki bir BM görevlisinin, bombalı saldırı düzenlenen BM merkezi Kanal Oteli çevresindeki güvenlik önlemlerinin artırılması yönündeki Amerikan önerisini reddettiği öne sürüldü. 
     Adını açıklamak istemeyen Avrupalı bir diplomat, yaptığı açıklamada, ''Amerikalılar BM merkezinin tehdit altında olduğunu biliyordu ve bunun için buradaki güvenlik önlemlerinin artırılması yönünde bir öneride bulundular, ancak bir BM görevlisi bu öneriyi reddetti'' dedi. 
     Saldırıda hayatını kaybeden Irak özel temsilcisi Sergio Vieira De Mello'nun, yapılan bu öneri ve bu önerinin reddedilmesi konusunda bilgilendirilmediğini de söyleyen Avrupalı diplomat, BM'nin, koalisyon güçleriyle BM arasında bir gizli anlaşma bulunduğu izlenimi vermemesi düşüncesiyle, bu bina çevresinde Amerikan güçlerinin yoğun önlemler almasını istemediğini iddia etti. 
     
</TEXT>
</DOC>
