<DOC>
<DOCNO> 166288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/siyaset/siy05.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekulak müdahilsiz kaldı 
</HEADLINE>
<TEXT>

     Telefonları yasadışı dinlendiği belirlenen HADEP, ÖDP, EMEP, İP, Eğitim - Sen, EMEP, Sağlık Emekçileri Sendikası gibi sivil toplum örgütleri, devletten tazminat almak için dava açmışlardı. Bu örgütler işin içine tazminat girince devlete karşı dava açtılar ama Kırıkkale'de görülen Telekulak ana davasına müdahil olmak için dilekçe bile vermediler. Telefonu dinlenen Yargıtay Onursal Başkanı Naci ünver ile Yargıtay üyesi Fevzi Coşkun da tazminat almalarına karşın ceza davasına müdahil olmak istemedi. Böylece müdahilsiz kalan Telekulak Davası'nda, Kırıkkale 2. Asliye Ceza Mahkemesi'nin verdiği beraat kararını kimse temyiz etmedi. Davaya bakan Cumhuriyet Savcısı Hüseyin Kocabay da temyiz süresini geçirdi. Uzun süre kamuoyunun gündemini meşgul eden telekulak skandalı böylece unutuluverdi. 
     

</TEXT>
</DOC>
