<DOC>
<DOCNO> 193388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/siyaset/siy01.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Demiröz'e bir şans daha 
</HEADLINE>
<TEXT>

   TRT Genel Müdürü seçimiyle ilgili yürütmeyi durdurma kararı kaldırıldı. RTÜK, Şenol Demiröz ve diğer iki adayı yeniden Başbakanlığa bildirecek 
      ANKARA Milliyet 

   
   Ankara Bölge İdare Mahkemesi, RTÜK'ün itirazını kabul ederek, Ankara 12. İdare Mahkemesi'nin TRT Genel Müdürü seçimi hakkındaki yürütmeyi durdurma kararını kaldırdı. 
   RTÜK, karar üzerine dün olağanüstü toplanarak kararı değerlendirdi. RTÜK Başkanı Fatih Karaca, toplantının ardından yaptığı açıklamada, Kurul'un üç kişinin adaylığıyla ilgili seçiminin, yürürlük ve geçerliliğini sürdürdüğünü belirterek, "Daha önce seçilen üç adayı Başbakanlığa yeniden bildireceğiz. Takdir hükümetindir" dedi. 
   
   7 aydır atama yapılamadı 
   Karar, Cumhurbaşkanı Ahmet Necdet Sezer'in daha önceki veto gerekçesini ortadan kaldırdı. Başbakanlığın İstanbul Büyükşehir Belediyesi Kültür İşleri Daire Başkanı Şenol Demiröz'ün ismini yeniden Çankaya Köşkü'ne göndermesi bekleniyor. TRT Haber Dairesi Başkanı Aydoğan Kılınç'ın "RTÜK'ün seçiminde ilk turda 5 oy almasına karşın Bakanlar Kurulu'na sunulan 3 kişilik listeye dahil edilmediği" gerekçesiyle yaptığı başvuru üzerine yürütmeyi durdurma kararı alınmıştı. Cumhurbaşkanı Sezer de bunun üzerine Demiröz'ün atama kararını Bakanlar Kurulu'na geri göndermişti. RTÜK de karara itiraz etmişti. 
   Yücel Yener'in istifasından sonra boşalan TRT Genel Müdürlüğü'ne atama yapılamadığı için kurum 7 aydır vek leten yönetiliyor. 
   
   
   
</TEXT>
</DOC>
