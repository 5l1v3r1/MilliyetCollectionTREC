<DOC>
<DOCNO> 168984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sontur13.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Röntgencilik kavgası... Aileler birbirine girdi... 
</HEADLINE>
<TEXT>

     Gürhan ADANA YENİŞEHİR Bursa , DHA . 
     BURSA'nın Yenişehir İlçesi'nde, röntgencilik yaptığı iddiasıyla Aslan ve Yalçınkaya aileleri arasında çıkan kavgada 2 kişi yaralandı, 25 kişi gözaltına alındı. 
     Yılmazlar Mahallesi'de oturan 35 yaşındaki Mustafa Seyit Aslan, dün öğlen saatlerinde eşi 32 yaşındaki Ayşe Aslan'ı röntgenlediği gerekçesiyle komşusu Mehmet Emin Yalçınkaya'yı dövdü. Olay, kısa süre sonra Yalçınkaya ve Aslan aileleri ve yakınlarının da karıştığı büyük bir kavgaya dönüştü. Olaya müdahale eden karakol polisi, güdahalede güçlük çekince takviye kuvvet istedi. 63 yaşındaki Durkadın Ürgen ve 29 yaşındaki Hasan Kurtlu'nun yaralandığı kavga, takviye birliklerin gelmesiyle önlendi. Polis kavgaya karışan 25 kişiyi gözaltına alındı. 
     Olay, ilçede gerginliğe neden olurken Kaymakam Fatih Şahin, İlçe Emniyet Müdürlüğü'ne giderek gözaltında bulunan sanıkları barıştırdı. İfadeleri alınan 25 kişinin bugün adliyeye çıkartılacağı belirtildi. 
     
</TEXT>
</DOC>
