<DOC>
<DOCNO> 188214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/ekonomi/eko02.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat, 2004'ten itibaren yeniden kredi verecek... 
</HEADLINE>
<TEXT>

   Kamu Bankaları Ortak Yönetim Kurulu Başkanı Zeki Sayın, Ziraat Bankası'nın yeni yıldan itibaren tarım ve hayvancılığa yeniden kredi vereceğini bildirdi 
      Finans Sohbetleri 
Kadife Şahin 
   
   Halkın Ziraat Bankası'nı kendi malı gibi gördüğünü söyleyen Kamu Bankaları Ortak Yönetim Kurulu Başkanı Zeki Sayın, bankanın tarım ve hayvancılığı desteklemek için bir çalışma başlattığını, bu çalışmanın tamamlanmasıyla birlikte 2004 yılından itibaren yeniden kredi vermeye başlayacağını söyledi. 
   Sayın, "Biz gelmeden önce Ziraat Bankası öyle çok fazla krediler vermemiş, adeta kredi vermeyi durdurmuş. Biz şimdi öncelikle Türkiye'ye en fazla ithal edilen zirai ve hayvani mamullerin ne olduğunu araştırıyoruz. Bu alanda bir çalışma başlattık. Bunlar tespit edildikten sonra öncelikle bu ürünleri destekleyeceğiz. Süt ve besi hayvancılığını destekleyeceğimiz gibi üretimi de destekleyeceğiz" dedi. 
   
   'Faiz çok yüksek' 
   Sektörde en fazla mevduat toplayan Ziraat Bankası'nın kredi vermemesinin yanlış olduğunu belirten Sayın, "Topladığı mevduata göre bankanın verdiği kredi oranı çok düşüktür. Yüzde 5'in üzerinde değil. Sermaye rasyomuzu düşürmeden araştırmalarımız sonucunda kredi vereceğiz" dedi. 
   Sayın, şöyle devam etti "Yüzde 45 ile alıp hayvancılık, besicilik yapması da, süt mamulleri fabrikasını kurması da mümkün değil. Peki faizler ne olmalı. Benim gönlümden geçen zirai ve hayvani ürünlerde faizin düşük olmasıdır." 
   Şu anda kredi faizinin yüzde 45'in üstünde olduğunu belirten Sayın, çiftçinin yatırım yapabilmesi için faizin yüzde 30'ların hatta yüzde 20'lerin altında olması gerektiğini söyledi. 
   
   'Halkbank'ın satış raporu tamamlanıyor'    Halk Bankası'nın satışına ilişkin raporların tamamlanmak üzere olduğunu bildiren Sayın, "İçi k ğıt doldurulmuş bir bankanın alıcısı çıkar mı " sorusunu şöyle yanıtladı "Şu andaki ekonomik durum itibarıyla esasen hiçbir şey cazip değil ama alıcı almak istediği zaman bazı şartlar ileri sürer. Der ki 'Ben bunu almak istiyorum ama şu şu kredileri almak istemiyorum'. Biz o kredileri alırız ona göre bir fiyat veririz. Der ki 'İçerisi k ğıt dolu. Ben bu uzun vadeli k ğıtları istemiyorum, kısa vadeli k ğıtla değiştirin' der. Diyebilir, alıcının incelemesine bağlı. Otururuz konuşuruz. Mümkünse öyle yaparız. Fiyatı ona göre veririz. Şunu demek istiyorum her türlü alıcıya kapımız açık. Her türlü şartlar içinde konuşmaya hazırım." Sayın bankanın satılamamasına ilişkin olarak da "Şimdiden bunu söylemek mümkün değil. 'Satılmazsa şöyle yaparız' düşüncesi müşteri azaltabilir de çoğaltabilir de" dedi. 
   
   'Pilot bölgeler tahsis edilecek'    Ziraat Bankası'nda eskiden bir köy grubunun birbirine kefil olarak kredi aldığını ifade eden Sayın, "Bir yıl sonra abone olmuş gibi yine gelir kredi alırlardı. Ben şahsen bunun karşısındayım" dedi. Bankanın vereceği kredilerin proje kredisi olacağını bildiren Sayın, "Kredi bir projenin gerçekleşmesi için alınan kredidir. Proje gerçekleştikten sonra kredi artık devam etmemeli" dedi. 
   Bu düşünceyle öncelikle pilot bölgeler ihtisas edileceğini belirten Sayın, "Projeleri şubelerimize kaydettireceğiz. Bu kredileri kontrollü kredi olarak kullandıracağız. Takip edeceğiz, ürünlerini sattıkları zaman da kredilerimizi tahsil edeceğiz" diye kaydetti. 
   
   ZİRAAT BANKASI 
   381 trilyon net k r Aktif büyüklük 39.543 Kredi 4.768 Özkaynak 5.030 Mevduat 28.839 Net k r 381.572 
   2003 İlk altı aylık rakamları 
   
</TEXT>
</DOC>
