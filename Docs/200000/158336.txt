<DOC>
<DOCNO> 158336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/ekonomi/eko01.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme İdaresi'ni hep iflasla korkutuyorlar 
</HEADLINE>
<TEXT>

Başbakan Yardımcısı Abdüllatif Şener, özelleştirmeden şirket alanların, ödemelerini, 'iflas ederiz' tehdidi ile erteletmeyi alışkanlık haline getirdiklerini söyledi 
     TARIK YILMAZ 

     Başbakan Yardımcısı Abdüllatif Şener, Özelleştirme İdaresi'nin ÖİB kendisine bağlı olduğu dönemde, ödemelerini ertelemek isteyen firmaların sürekli 'Borçlarımızın taksitlerini erteleyin yoksa iflas ederiz' tehdidi ile geldiklerini söyledi. Şener, "İflas ederiz dediler. Ancak det haline getirildiğini bildiğim için kabul etmedim. Sonra ödediler ve iflas da etmediler" dedi. 
     
     'Alışkanlık olmuş' 
     Aralarında AKP milletvekili Cengiz Kaptanoğlu'nun da bulunduğu işadamlarının, özelleştirmeden aldıkları Deniz Nakliyat dolayısıyla devlete borçlarını sürekli erteleme, hatta ödememe girişimlerine yönelik taleplerini geri çevirdiği için ÖİB'nin sorumluluğundan alındığı konuşulan Şener, Milliyet'e açıklamalarda bulundu. ÖİB'nin kendisinden alınarak, Maliye Bakanı Kemal Unakıtan'a bağlanmasının Başbakan'ın tasarrufu olduğunu belirten Şener, konunun 'erteleme taleplerinin geri çevrilmesi ile ilgisi olmadığını' belirtti. Şener, şöyle konuştu 
     
     '37 kez istemişler' 
     "Özelleştirme taksitlerinin ertelenmesi AKP iktidarından önce 37 kez yapılmış. Ben bakan olduktan sonra taksit süreleri gelen 8 - 10 yatırımcı süreleri dolar dolmaz hemen bana geldi. Onlara, 'Biz bu kuruluşları size zorla satmadık. Satış fiyatlarını, ödeme planını siz belirlediniz. Ayrıcalık tanımıyorum ve erteleme yok' dedim. Bana 'Ertelemezseniz iflas ederiz, tüm varlıklarımızı elden çıkarmak zorunda kalırız. Ülke ekonomisi de olumsuz etkilenir' dediler. Bunu diyenler sonra taksitlerini ödediler, iflas da etmediler. Bu kuruluşlarda 'Nasıl olsa erteletirim', diye biri alışkanlık oluşmuş. Bu ileride yapılacak özelleştirmeler içinde zorluk çıkaracak." 
     
'Kardeşim benim yüzümden çay parası yetiştiremiyor'      Şener, ÖİB kendisine bağlıyken kardeşi Abdullah Şener'in Erdemir Yönetim Kurulu Başkan Vekilliğine atanması konusundaki eleştirilerin hatırlatılması üzerine şöyle konuştu 
     "Kardeşim faydalı olacak düşüncesiyle seçildi. Müfettiş kökenli birinin olması bence önemli. Vekilliğin ayrıcalığı yoktur. Kardeşimin özlük haklarında değişiklik olmadı. Kurul üyeliğinden 400 milyon alıyor. Önemli olan bu kadar gürültüniye koptu Erdemir'den otomobil, beyaz eşya gibi hemen hemen tüm büyük kuruluşlar mal alıyor. Büyük sermayeyi yakından ilgilendiriyor. Yönetim değişince acaba kendilerine aykırı kararlar alınır mı tedirginliği oldu. Belli çevrelerin yönlendirmelerine bağlı olarak çok yoğun gündeme geldi. Benim bir kardeşim daha var Sivas'ta. Geçenlerde telefon açtı ve 'Senin yüzünden gelenin gidenin çay parasını yetiştiremiyorum' diye sitem etti. 
     

</TEXT>
</DOC>
