<DOC>
<DOCNO> 177677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sonspo17.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Werder Bremen 4 - Schalke 04 1 
</HEADLINE>
<TEXT>

     Almanya Birinci Futbol Ligi'nde, Ümit Davala'nın yer aldığı SV Werder Bremen, sahasında Hamit Altıntop'un da top koşturduğu FC Schalke 04'ü 4-1 yendi ve liderliğe yükseldi. 
     SV Werder Bremen, ilk yarıyı 13. dakikada Charisteas, 28. dakikada Borowski ve 35. dakikada Ailton'un attığı gollerle 3-0 önde bitirdi. 
     İkinci yarıda 81. dakikada Haedo Valdez'in golüyle skoru 4-0 yapan SV Werder Bremen, 82. dakikada FC Schalke 04'ün golcüsü Agalin'in golüne mani olamadı ve sahadan 4-1 galip ayrıldı. 
     Hamit Altıntop'un kardeşi Halil Altıntop'un takımı FC Kaiserslautern, deplasmanda VFB Stuttgart'a 2-0 yenildi. 
     Mustafa Doğan'ın sakatlığı nedeniyle forma giyemediği FC Köln, ilk galibiyetini, sahasında BV Borussia Dortmund'u 1-0 yenerek aldı. 
     Başkent takımı Hertha BSC Berlin ise Eintracht Frankfurt karşısında da gol atamayarak 4. haftayı da 0-0 berabere bitirdi. 
     Ligdeki Diğer maçlarda alınan sonuçlar ise şöyle 
     1860 Münih-Wolfsburg 1-0 
     VFL Bochum-TSV Bayer 04 Leverkusen 1-0 SC Freiburg-Borussia Mönchengladbach 4-1 Ligde, bugünkü maçlar sonunda SV Werder Bremen, 10 puan ve averajla liderlik koltuğuna otururken, yine 10 puanlı VFB Stuttgart 2., 9 puanlı TSV Bayer 04 Leverkusen de 3. sırada yer aldı. 
     Gol krallığında ise SV Werder Bremen'den Ailton, gol sayısını 4'e çıkartırken, Marx Hansa Rostock ve Amoroso'yu BV Borussia Dortmund yakaladı. Hamit Altıntop da 3 golle gol krallığındaki iddiasını sürdürüyor. 
     Lige yarın Hamburg SV-FC Bayern Münih ve Hannover 96-Hansa Rostock karşılaşmalarıyla devam edilecek. 
     
</TEXT>
</DOC>
