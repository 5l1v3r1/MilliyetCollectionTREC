<DOC>
<DOCNO> 195825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/guncel/gun03.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hahambaşı'nı kolon kurtardı 
</HEADLINE>
<TEXT>

   Şişli Beth İsrael Sinagogu'nda dua edenler, dükk nlarını açan esnaf, evlerinde oturan ve yoldan geçenler, korkunç saldırının kurbanı oldu 
      
   Türkiye, uzun süredir unuttuğu terörün kanlı yüzünü, dün ilk kez tanık olduğu bir yöntemle hatırladı. İstanbul, dün sabah iki sinagogdaki korkunç patlamalarla uyandı. Beyoğlu Neve Şalom ve Şişli Beth Israel sinagogları yakınında cumartesi duası yapılırken, bomba yüklü araçlarla saldırı düzenlendi. Sinagogların sokakları kan gölüne döndü 20 kişi öldü, 303 kişi yaralandı. 
   Saldırıyı İBDA-C üstlendi ancak, daha sonra internet sitesinde yalanlandı. Emniyet yetkilileri de El Kaide'nin en önemli şüpheli olduğunu bildirdi. 
   
   İbadet saatinde 
   Saldırılar için bu kez Musevilerin kutsal Şabat Günü seçilmişti. İlk patlama 09.30 sıralarında Şişli Beth Israel Sinagogu'nda meydana geldi. Önce bir binanın dördüncü katında doğalgaz patlaması olduğu zannedildi, ancak kısa süre sonra hedefin, Osmanbey'de kumaş toptancılarının yoğun olarak bulunduğu Nakiye Elgün Sokak ile hemen arkasındaki Efe Sokak arasında bulunan sinagog olduğu anlaşıldı. Bomba yüklü bir kamyonetin patlaması sonucu ortalık savaş alanına döndü. Bölgedeki vatandaşlar korkuyla dışarı fırlarken, Bomonti'ye kadar sayısız binanın cam ve çerçeveleri indi, büyük hasar oluştu. 
   Sinagogda dua edenler, dükk nlarını açan esnaf, evlerinde bulunanlar ve yoldan geçen vatandaşlar, korkunç saldırının kurbanı oldu. 
   
   Hahambaşı kurtuldu 
   Türkiye Hahambaşısı İsak Haleva ile Türk Musevi Cemaati Başkanı Bensiyon Pinto, olay sırasında sinagogdaydı. Tevrat okunurken meydana gelen patlamada, dördü cemaat mensubu, biri güvenlik görevlisi beş kişi öldü. 
   Olay sırasında elinden hafif yaralanan Haleva'yı kolon kurtarırken, yanında bulunan kişi yaşamını yitirdi. Haleva evinde tedavi edilirken, yaralanan oğlu Yaseph Haleva Amerikan Hastanesi'ne kaldırıldı. Polis memuru Bülent Bostancıoğlu da şehit oldu. 
   
   'Saldırı devlete karşı işlendi' 
   Türkiye Hahambaşılığı, İstanbul'da meydana gelen iki saldırının "sadece kutsal mek nlarda yüce Tanrı'ya ibadet etmekte olan Yahudilere karşı değil, tüm vatandaşlara ve devlete yönelik işlenmiş terörist bir saldırı olduğunu" bildirdi. 
   
   
   
</TEXT>
</DOC>
