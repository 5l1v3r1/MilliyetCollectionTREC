<DOC>
<DOCNO> 162573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/guncel/gun01.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyonları gömdük 
</HEADLINE>
<TEXT>

Yapımına 28 yıl önce başlanan Ankara-İstanbul Sürat Demiryolu Projesi "uygulanabilirliği yok" denilerek durduruldu 
     ÖNDER YILMAZ Ankara 

     Ulaştırma Bakanı Binali Yıldırım, bugüne kadar 650 trilyon lira harcanan projeyi uygulanabilirliği olmadığı için durdurduklarını açıkladı. AKP hükümeti, mevcut demiryolu hattını iyileştirerek Ankara - İstanbul arasını 3 saat 15 dakikaya düşürecek projeyi "hızlı tren" olarak kamuoyuna tanıtırken, gerçek hızlı tren projesi rafa kaldırıldı. 390 kilometrelik Ankara - İstanbul arasını 1.5 saate düşerecek gerçek hızlı tren projesi, sorumsuz siyasilerin oy kaygısına kurban gitti. 
     
     FAY HATTINDAN GEÇİYOR 
     Projenin 28 yıllık geçmişinde ihale karşılığı paralar günü geçmeden ödendi. 1975'ten 2000'e kadar yapılan ödeme 315 milyon 583 bin 750 doları şimdiki kurla 450 trilyon lira buldu. Diğer harcamalar ve ödemelerle bu rakam 650 trilyona çıktı. Ancak Ulaştırma Bakanlığı, fabrika ve sanayi bölgelerine uygun olmayan, yerleşim birimlerinin bulunmadığı güzerg hlardan geçen, altyapısı bugünkü hızlı tren standartlarıyla uyuşmayan ve fay hattı üzerinde bulunan projeyi, 28 yıl sonra "12 milyar dolar daha harcama yapmayı anlamsız bulup" askıya aldı. 
     
     AYAŞ'TA TIKANIP KALDI 
     İyi analiz edilmeden güzerg h belirlendiğini vurgulayan Bakan Yıldırım, projeyi durdurma kararıyla ilgili şunları söyledi "Ayaş Tüneli'nde proje tıkandı. 650 trilyon lira para harcandı. Projenin ne zaman bitirileceği ise bilinmiyor. 12 milyar dolar maliyetten söz ediliyor. Proje için ödemeyi durdurduk. Bunun yerine İspanya'dan sağlanacak krediyle hattı 3 saat 10 dakikaya indirecek ve 1.5 milyar doları aşmayacak hızlı tren projesini gerçekleştireceğiz." 
     
Zemini sağlam değil...      1976'da 773 milyon liraya ihale edilen Ayaş Tüneli'nin bugüne kadar ancak 8 kilometrelik bölümü açılabildi. Jeolojik araştırmalar zeminin sağlam olmadığını gösterdi. Sistem değişikliği üzerine 7 bin 830 metre olarak ihale edilen tünelin uzunluğu 10 bin 460 metreye çıkarıldı. Projenin sadece bu bölümü için 2001 fiyatlarıyla 252 trilyon lira harcandı. 
     
Tüp geçit projesi, yıl sonu başlayacak      GÜLÇİN ÜSTÜN 

     Avrupa ile Asya yakasını denizaltından birleştirecek 19 yıllık tüp geçit projesinde sona yaklaşıldı. İnşaat ihalesine çıkması için Japonlardan beklenen onay gelince Ulaştırma Bakanlığı, çalışmaların başlaması için talimat verdi. Projeye başlamak için dört dev konsorsiyumdan teklif alınacak. Firmaların ekime kadar hazırladığı proje tekliflerini değerlendiren Ulaştırma Bakanlığı, aralık itibariyle ihaleyi kazanan firmayı açıklayarak sözleşme imzalayacak. İnşaat ihalesine girecek konsorsiyumlar ise şöyle Kajima-Nijimatsu-Mitsubishi-Enka-Doğuş Konsorsiyumu, Hazama-Penta Osion-Yüksel İnşaat Konsorsiyumu, Thaysai-Kumagahi-Gama-Nurol Konsorsiyumu, Obayashi- Kiska-Metis-Yapı Merkezi. 
     
'Halkı oyuna getiriyorlar ..'      Tüm Öğretim Üyeleri Derneği, bir süre önce yaptığı açıklamada, "Asıl hızlı tren projesi 390 km. olup 1.5 saatten az sürecekti. 8 Haziran'daki temel atma töreniyle üstte halk oyuna getirildi" ifadelerini kullandı. 

</TEXT>
</DOC>
