<DOC>
<DOCNO> 174633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/yasam/yas06.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, teröristleri zeplinle avlayacak 
</HEADLINE>
<TEXT>

   11 Eylül'ün ardından Amerikan yönetimi, teröristleri 'havadan takip etmek' için hayli 'tarihi' bir araca umut bağladı Zeplinler 
      DIŞ HABERLER SERVİSİ 
   
   Özellikle 11 Eylül saldırılarının ardından ABD yönetimini sürekli yeni önlemler almaya zorlayan terör korkusu, bu kez de zeplinlerle havadan denetleme uçuşu yapma fikrini gündeme getirdi. 
   İçi havadan hafif bir gaz olan 'helyum'la dolu zeplinler, yüksek teknoloji ürünü sensörleri ve yüksek çözünürlük sağlayan kameralarıyla kara ve okyanus üzerinde uçup denetleme yaparak, terörle mücadeleye katkıda bulunabiliyor. 
   'Amerikan ordusu, eski bir aracı, terörle savaşta yeni bir silaha çevirme peşinde' ifadesini kullanan Associated Press haber ajansının fotoğraf servisi, Virginia eyaletindeki Manassas Bölgesel Havaalanı'nda 'teröristlere karşı havadan mücadele etmeyi bekleyen' STI adlı zeplinin görüntülerini yayımladı. 
   
   
</TEXT>
</DOC>
