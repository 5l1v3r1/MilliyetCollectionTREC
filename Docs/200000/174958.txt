<DOC>
<DOCNO> 174958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/yasam/yas05.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle vicdansız görülmedi 
</HEADLINE>
<TEXT>

   Yürüyen üç kardeşten birine çarpıp canını alan alkollü sürücü, bir saat sonra minibüsüne bulaşan kanları fırçalarken yakalandı 
      ERSİN ERCAN Bolu DHA 
   
   Bolu'da, Aktaş Mahallesi'ndeki bakkal dükk nını önceki gece saat 00.30'da kapatan Mutlu Geyhan 25 , ağabeyleri Sunay ve Ramazan Geyhan'la birlikte evlerine doğru yürümeye başladı. 
   Üç kardeş Çıkınlar Mahallesi Şehit Muhtar Caddesi'nde yürürken korkunç kaza yaşandı. Aynı yolda minibüsüyle seyir halinde olan Erol Kocabaşoğlu 34 , yolun sağında yürüyen üç kardeşten Mutlu'ya arkadan çarparak hızla olay yerinden kaçtı. Kanlar içinde yere yığılan Geyhan, ambulansla hastaneye götürülürken can verdi. 
   Polis, gencin kardeşleri ve görgü tanıklarının ifadeleri doğrultusunda, çarpmanın şiddetiyle aynası ve sağ ön tamponu kırılan, kaportası göçen beyaz - kırmızı şeritli minibüsün yakalanması için kentte çalışma başlattı. 
   Kazadan yaklaşık bir saat sonra D - 100 Karayolu'nda devriye gezen polis ekipleri, elindeki fırçayla, minibüse sıçrayan kanları temizlemeye çalışan Kocabaşoğlu'nu yakaladı. 184 promil alkollü olduğu belirlenen Kocabaşoğlu, "Alkollüydüm. Kazadan sonra korkup kaçtım. Umarım çarptığım insanlara bir şey olmamıştır" dedi. 
   
   
</TEXT>
</DOC>
