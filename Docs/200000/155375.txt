<DOC>
<DOCNO> 155375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/soneko51.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası beklenti anketinde TÜFE 26.6 oldu 
</HEADLINE>
<TEXT>

     Merkez Bankası Beklenti Anketi'ne göre 2003 yıl sonu uygun ortalama enflasyon beklentisi, Mayıs ayının ilk anketinde, Tüketici Fiyat Endeksi TÜFE bazında yüzde 26.6 olarak belirlendi. 
     Nisan ayının ikinci anketinde yüzde 40 olarak belirlenen en yüksek yıl sonu tahmini ise Mayıs ayının ilk anketinde değişmeden kaldı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Mayıs ayı ilk anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Nisan ayının ikinci anketinde yüzde 20-40 aralığında seyreden yıl sonu TÜFE öngörüsü, Mayıs ayının ilk ankette yüzde 19.8-40.0 aralığında oldu. Daha önce yüzde 28 olan yıl sonu uygun ortalama enflasyon beklentisi yüzde 26.6'ya indi. 
     Nisan ayının ikinci anketinde yüzde 2.4 olan cari ayın TÜFE'ye göre uygun ortalama enflasyon beklentisi, Mayıs ayının ilk anketinde yüzde 1.4'e geriledi. 
     Cari ayın TÜFE beklentisi Nisan ayının ikinci anketinde yüzde 1.1-4.0 aralığında gerçekleşirken Mayıs ayının ilk anketinde yüzde 0.4-2.2 aralığına indi. 
     
     2 AY SONRASI İÇİN TÜFE BEKLENTİSİ 
     Mayıs ayının ilk anket sonuçlarına göre, 2 ay sonrası için öngörülen TÜFE beklenti aralığı yüzde 0.0-2.5 olurken, yüzde 1.2 olan uygun ortalama enflasyon oranı yüzde 1'e indi. 
     Nisan ayının ikinci anketinde de, iki ay sonrasının TÜFE beklenti aralığı yüzde -0.2-2.5 aralığında gerçekleşmişti. 
     Gelecek 12 aylık dönemin TÜFE beklentisi aralığı Mayıs ayının ilk anketinde yüzde 14-35 aralığında gerçekleşirken uygun ortalama beklentisi 23.3'e indi. 
     Nisan ayının ikinci anketinde gelecek 12 aylık dönemin TÜFE beklentisi yüzde 15-40 aralığında olurken uygun ortalama yüzde 24.7 gerçekleşmişti. 
     
     FAİZ ORANLARI 
     Öte yandan Mayıs ayının ilk anketinde, Nisan ayının ikinci anketine göre cari ayın uygun ortalama bileşik faiz oranı beklentisinde düşüş yaşandı. 
     Buna göre, Nisan ayının ikinci anket sonuçlarına göre yüzde 42-60 aralığında seyretmesi öngörülen cari ayın bileşik faiz beklentisi, Mayıs ayının ilk anketinde yüzde 38-54 aralığında gerçekleşirken, uygun ortalama da yüzde 50.5'den yüzde 45.4'e indi. 
     Yıl sonu bileşik faiz beklentisi, Mayıs ayı ilk anket sonuçlarına göre yüzde 33-50 aralığında, uygun ortalamada yüzde 39.7 olarak gerçekleşti. 
     Bileşik faiz beklentisi, Nisan'ın ikinci anket sonuçlarında yüzde 30-51 aralığında ve uygun ortalamanın da yüzde 42.4 olması öngörülmüştü. 
     Yıl sonu basit faiz oranı beklentisi ise Mayıs ayının ilk anketinde yüzde 20-42 olurken, uygun ortalama ise yüzde 35.4'e indi. 
     Yıl sonu basit faiz oranı beklentisi Nisan ayının ikinci anketinde yüzde 20-44 aralığında olurken uygun ortalama ise yüzde 36.8 olarak belirlenmişti. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Mayıs ayının ilk anketinde cari ay sonu kur beklentisi aralığı 1,0,000-1,800,000 lira olurken, uygun ortalama 1,577,400 lira olarak belirlendi. 
     Nisan ayının ikinci anket sonuçlarında cari ay sonu kur beklentisi aralığı 1,560,000-2,000,000 olurken, uygun ortalama ise 1,629,000 bin lira olarak saptanmıştı. 
     Bu arada katılımcıların, Nisan ayının ikinci anketinde yıl sonu dolar kuru beklentisi 1,700,000-2,200,000 lira olurken, uygun ortalama 1,910,800 lira olarak belirlendi. 
     Nisan ayının ikinci anketinde, uygun ortalama 1,700,000-2,400,000 lira, uygun ortalama ise 1,962,500 lira olmuştu. 
     
     BÜYÜME BEKLENTİSİ 
     Katılımcılar ayrıca Mayıs ayının ilk anketinde, yıl sonu GSMH'sinin yüzde 1 ile yüzde 5.6 aralığında, uygun ortalamanın da yüzde 3.7 olacağını öngördüler. 
     Nisan ayının ikinci anketinde, yıl sonu GSMH -1.5-6.0 aralığında, uygun ortalama ise 3.6 olarak belirlenmişti. 
     Mayıs ayının ilk anketinde, yıl sonu cari işlemler dengesinin -7.11 milyar dolar ile 5 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Nisan ayının ikinci anketinde, cari işlemler dengesinin eksi -5 milyar dolar ile 5 milyar dolar arasında seyredeceği öngörülmüştü. 
     
</TEXT>
</DOC>
