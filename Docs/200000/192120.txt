<DOC>
<DOCNO> 192120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/siyaset/siy06.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Solda ittifak rüzg rı 
</HEADLINE>
<TEXT>

   Baykal'ın başdanışmanı Tanla, SHP'li Karayalçın ile Karayalçın, Ecevit'le SHP'li Sağlar da Cem, Soysal ve DEHAP'la görüştü... 
   EZELHAN ÜSTÜNKAYA Ankara 

   
   3 Kasım öncesi gerçekleşmeyen solda ittifak, yerel seçimler öncesi yeniden gündeme geldi. CHP Genel Başkanı Deniz Baykal'ın başdanışmanı ve İstanbul Milletvekili Bülent Tanla, SHP Genel Başkanı Murat Karayalçın ile sürpriz bir görüşme yaptı. Yerel seçimlerin konuşulduğu görüşmenin ardından SHP, diğer sol partilerle ittifak için arayışlarını hızlandırdı. Karayalçın, DSP Genel Başkanı Bülent Ecevit'le de görüştü. Daha önceki ittifak tekliflerini "Farklı düşünüyoruz" diyerek kesin bir dille reddeden Ecevit, bu kez "değerlendirme yaparak sonucu ileteceği" yanıtını verdi. Ecevit'in bu tavrı SHP kanadında "olumlu" şekilde değerlendirildi. SHP Genel Sekreteri Fikri Sağlar da YTP Genel Başkanı İsmail Cem, BCP Genel Başkanı Mümtaz Soysal, DEHAP Genel Başkanı Tuncer Bakırkan ve İP Genel Başkanı Doğu Perinçek ile görüşmeler yaptı. 
   
   Baykal, başkan yardımcısı oldu    ANKARA Milliyet 

   CHP Genel Başkanı Deniz Baykal Sosyalist Enternasyonal Genel Kurulu Başkan Yardımcılığı'na seçildi. Brezilya'nın Sao Paulo kentindeki Sosyalist Enternasyonal toplantısının son gününde yapılan seçimlerde, Almanya Başbakanı Gerhard Schröder, İngiltere Başbakanı Tony Blair, Yunanistan Başbakanı Kostas Simitis ile İsrail İşçi Partisi Genel Başkanı Şimon Peres de başkan yardımcısı oldu. Başkanlık Konseyi, 145 ülkenin parti genel başkanları ve temsilcilerinden oluşuyor. Erdal İnönü de başkan yardımcısı olmuştu. Baykal, Genel Kurul'daki konuşmasında BM'yi Irak konusunda tutarlı politika izlememekle suçladı. 
   
   
   
</TEXT>
</DOC>
