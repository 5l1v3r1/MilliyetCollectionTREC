<DOC>
<DOCNO> 196707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/siyaset/siy02.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ankara'ya elçiyi ben atayacağım' 
</HEADLINE>
<TEXT>

      UTKU ÇAKIRÖZER Ankara 

   
   Irak Geçici Hükümet Konseyi'nin dönem başkanı Celal Talabani'yle birlikte Ankara'ya gelen Irak Dışişleri Bakanı Hoşyar Zebari, pazar günü Washington Büyükelçisi'nin ismini açıklayacağını belirterek, "Ankara için de önümde adaylar var. En uygununu seçeceğim" dedi. 
   Başkent'te kaldığı Hilton Oteli'nde Milliyet'in sorularını yanıtlayan Zebari şunları kaydetti 
   IRAK POLİTİKASI Bu ziyaretimizde Ankara'nın Irak politikasını daha zeki, başarılı ve pragmatik buldum. İlişkilerimizin geleceği için umutluyum. 
   BÜYÜKELÇİ Pazar günü Washington büyükelçimizi açıklıyorum. Yılbaşından önce de Ankara'ya gönderilecek ismi açıklayacağım. Ben Kürdüm diye büyükelçim de Kürt olacak şartım yok. Etnik köken değil, meziyetler belirleyici olacak. 
   SÜLEYMANİYE 1997'de KDP ile KYB arasında barış izleme gücü olarak gelen birkaç yüz Türk askerinin orada durmasının şu anda hiçbir anlamı kalmadı. 
   
   
   
   
   
</TEXT>
</DOC>
