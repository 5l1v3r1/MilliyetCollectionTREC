<DOC>
<DOCNO> 158952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/spor/ydilmen.html </URL>
<DATE> 2003/05/26/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Tebrikler Beşiktaş 
</HEADLINE>
<TEXT>

     Galatasaray takımı 4-2-2-2 düzeni ile sahaya çıktı. Orta sahayı kalabalık tutup, oyunu uzun süre yönlendirmeye çalıştı. Plan belliydi. Fatih Terim 0-0 giden maçı son 25 - 30 dakikadaki değişikliklerle lehine çevirmek istiyordu. Aslında Terim'in hesapları iyi gitti. İkinci yarının başlamasından sonra orta sahadan Ayhan'ı çıkardı, Arif'i aldı. Daha sonra da Lukunku'yu. Maçın en kritik anları aslında bu dakikalardı. Beşiktaş ve Galatasaray derbisi kısaca son 30 dakika başladı. İlk 60 dakika Galatasaray orta sahada daha fazla pas yaparak oyunu soğuttu. Son yarım saat kazanırsam, kazanırım dedi. O da olmadı. 
     Revivo'nun ortasında Ümit Karan'ın vuruşu Cordoba'ya çarpıp dışarı gitti, lig de burada bitirdi. 
     Ya hep, ya hiç diyerek Galatasaray ailece hücuma kalktı. Ve maçın son dakikasında da Sergen ve Tümer, Bülent'i 2'ye 1 yakaladı. İki klas oyuncunun paslaşmasıyla şampiyonluk galibiyetle geldi. O dakikadan sonra saha gerildi. Ne olursa olsun Ümit Karan ve Volkan'ın yaptıkları kesinlikle hoş değildi. Ali Aydın iyi maç yönetti. 
     
     

</TEXT>
</DOC>
