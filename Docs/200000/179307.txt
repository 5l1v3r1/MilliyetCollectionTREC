<DOC>
<DOCNO> 179307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/yazar/theper.html </URL>
<DATE> 2003/08/31/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Belediye yıkmazsa mahkeme yıkacak 
</HEADLINE>
<TEXT>

   
   Bir sitede dükk n satın aldım. Dükk nı aldığımda güvenlik amacı ile etrafında demir korkuluklar vardı. Biri beni belediyeye şik yet etmiş. Belediye de "Genel görünüşü bozacak şekilde ortak alanı işgal ettiğimden parmaklıkların sökülmesi için" bana yedi gün süre verdi. Belediye ile görüştüm, biri şik yet etmiş işlem yaparız dediler. Bu konuda bilgi verir misiniz 
   H. P. - Kocaeli 
   
   Sizin mektubunuzla birlikte İzmir'den yazan bir okuyucumdan mektup aldım, problem neredeyse aynı, onun balkonu konusunda belediye benzer bir uygulama yapmış. 
   Şimdi 
   Bu konuda iki mevzuat uygulanır. Birincisi belediyelerle ilgili mevzuat. Belediyeler projeye aykırılıklara müdahale eder. İnşaat sırasında inşaatı mühürler, inşaat bitirilmişse encümen kararı ile yıkımına karar verir. Ancak belediyeler bugüne kadar bu mevzuatı uygulamıyordu. Ne için uygulamıyordu Yarın oy isteyeceği vatandaşı küstürmek istemiyordu da ondan. Yani oy uğruna yasaları çiğnemeyi yeğliyordu. Bugün pek çok belediye halen bunu yapıyor, yasaları uygulamamayı tercih ediyor. Bu mevzuatın birinci kısmı. Bir de bunun ikinci bölümü var o da kat mülkiyeti mevzuatı. 
   Kat Mülkiyeti Kanunu'na göre bir kimse bağımsız bölümünde projeye aykırı değişiklik yapamaz. Ancak burada artık belediye devreye girmez, mahkemeler devreye girer ve projeye aykırılığın giderilmesi yolunda karar verir. Ancak benim ve benim gibilerin görüşü, işi her zaman mahkemeye götürmek değil idari yoldan halletmektir, dolayısı ile olayı belediye halletmelidir. Sizin demirlerinizin nerede bulunduğunu yerinde görmeden kesin bir şey söylemem tuhaf olur, ancak ortak mahalli işgal şart değildir, projeye aykırılık varsa belediye gidermezse mahkeme giderilmesine karar verir. 
   İzmir'deki okuyucumun balkonu için de durum aynıdır. 
   
      
   
</TEXT>
</DOC>
