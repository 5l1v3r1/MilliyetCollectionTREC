<DOC>
<DOCNO> 161152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/tv/ekran.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Amil'in spor aşkı 
</HEADLINE>
<TEXT>

"Hayat Bilgisi"nde Amil Bey, Mennan'ı Ceyhun kılığına sokup, Real Sociedad'a transfer etmeye çalışıyor 
     Perran Kutman'ın idealist bir öğretmeni oynadığı "Hayat Bilgisi"nde vukuat eksik olmuyor. Usta oyuncularla genç isimleri bir araya getiren dizide Tekin ile Metin, Afet Öğretmen için kavga ederler. Metin, kızı Rüya'nın da amcası Tekin, Afet Öğretmen ve Kerem ile görüşmesini yasaklar. 
     
     Transfer harek tı 
     Okulda ise Amil Bey'in son numarası herkesi hayrete düşürür. Amil Bey, F.Bahçeli futbolcu Ceyhun Eriş'in Ortega'da unuttuğu cep telefonunu ele geçirince hemen bir plan yapar Mennan'ı, Ceyhun kılığına sokacak ve Real Sociedad'a transfer edecektir... 
     KANAL D 20.30 


Bond filmi gibi"Arena" bu hafta bir Türk casusun film gibi öyküsünü ekrana getiriyor 
     UĞur Dündar yönetiminde hazırlanan "Arena", bu hafta iki haber dosyasıyla izleyici karşısına çıkıyor. Programda önce bir Türk casusun James Bond filmlerini andıran öyküsü izlenebilir. Doğu Bloku hesabına çalışan Hüseyin Yıldırım, bir elmas işi için ABD'ye gider. Orada bir subay eşinin casus olup olmadığını araştırırken yakayı ele verir ve kendini belalı mahk mların kaldığı hapishanede bulur. "Arena", böyle başlayan öyküyü Prof. Haluk Şahin'in yaptığı röportajlarla veriyor. 
     "Arena"da ayrıca "İlkokul öğrencilerinin hayatı nasıl tehlikeye atılıyor " sorusu da araştırılacak. 
     KANAL D 23.15 


Türkiye'nin önemi      Mehmet Ali Birand ve Rıdvan Akar'ın hazırladığı "32. Gün"de ABD'li diplomatlar, iş dünyası ve dış politika uzmanları, "Türkiye'nin önemi"ni tartışacaklar. 11 Eylül sonrası artan Türkiye'nin jeostratejik önemi, Irak savaşıyla azaldı mı Bir başka deyişle ülkemizin "emlak değeri", Irak krizinde doğru kullanıldı mı Orta Asya'daki hangi gelişmeler Türkiye'nin önünü tıkıyor Yanıtlar, "32. Gün"de. 
     CNN TÜRK 23.05 


Hayaller tuz buz      Hande Ataizi ve Yiğit Özşener'in oynadığı "Estağfurullah Yokuşu"nda, Gazel, manikürcüde işe girdikten sonra Sadi'yi küçük görmeye başlar. Sadi de Gazel'in hayallerinin dışında kalmamak için başka bir iş bulmaya karar verir. Bu arada Gazel'i hemen her gün manikür için çağıran Günseli, ondan Arif Usta hakkında bilgi alır. Günseli'nin yeğeni Sarp'ın ABD'den gelişi her şeye tuz biber eker. Sarp, Gazel'e şık olmuştur. 
     KANAL D 22.00 


</TEXT>
</DOC>
