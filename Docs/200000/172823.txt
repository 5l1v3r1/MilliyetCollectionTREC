<DOC>
<DOCNO> 172823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sonspo14.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da Bucker de olmadı, şimdi rota Göksel'e çevrildi... 
</HEADLINE>
<TEXT>

     Konyaspor'un prensip anlaşması yaptığı kaleci Allum Bucker'in kulübüyle yapılan görüşmelerde sorun çıkması üzerine, rota Beşiktaşlı Göksel'e çevrildi. 
     Kulüp basın sözcüsü İbrahim Kaplan, Kelemen'in gönderilmesinin ardından, kaleci sorununu İstanbulspor'un file bekçisi Allum Bucker ile çözmeyi planladıklarını hatırlattı. 
     Bucker ile anlaşma sağlanmasına karşın yöneticilerle yapılan görüşmelerden olumlu sonuç alınamadığını belirten Kaplan, bu nedenle Bucker'i beklemeye aldıklarını ve Beşiktaşlı kaleci Göksel ile temasa geçtiklerini kaydetti. 
     Kaplan, lig başlamadan kaleci sorununu çözmeyi amaçladıklarını ifade ederek, ''Göksel ile yapılan görüşmelerde son aşamaya gelindi. Göksel'in yanısıra Gençlerbirliği'nden Kerem ile Alman ve Brezilyalı 2 kaleciyle de görüşmelerimiz sürüyor. En kısa zamanda bir kaleci ile anlaşıp, bu sorunu ortadan kaldıracağız'' dedi. 
     
</TEXT>
</DOC>
