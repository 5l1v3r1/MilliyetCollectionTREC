<DOC>
<DOCNO> 187719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun04.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft, 2004 başında Windows'daki açıkları yamayacak 
</HEADLINE>
<TEXT>

     Yazılım devi Microsoft firması, 2004 yılı başında Windows-XP ve Windows server 2003 programlarındaki açıkları kapayacak bir yamayı ücretsiz olarak kullanıcıların hizmetine sunacağını açıkladı. 
     Microsoft İcra Direktörü Steve Ballmer ''bu olumsuzlukların giderilmesi amacıyla 2004 başında yeni bir 'servis paketi' yayınlanacağını'' bildirdi. 
     Yeni servis paketiyle Windows işletim programının, bilgisayar hafızasını daha iyi yöneteceği ve ''buffer overruns'' adı verilen boşlukların oluşmasının önüne geçeceği belirtiliyor. Hackerlar bu boşluklardan yararlanarak bilgisayarları ele geçiriyorlar. 
     Microsoft buna ek olarak XP işletim sistemine eklediği ateş duvarı programını geliştirmeyi de vaat etti. 
     Ballmer, ''Amacımız çok basit. Kullanıcıları, suç teşkil eden saldırılara karşı korumak. Yapacağımız değişiklikler, ihmalkar davranarak servise koyduğumuz yamaları indirmeyen kullanıcıları dahi korumaya yönelik'' diye konuştu. 
     
</TEXT>
</DOC>
