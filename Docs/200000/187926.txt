<DOC>
<DOCNO> 187926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/spor/spo01.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya markası 
</HEADLINE>
<TEXT>

   Beşiktaş'ın sponsoru Beko'nun Romanya'daki basın toplantısına katılan Lucescu, "İkimizin de sloganı aynı" dedi. Rumen çalıştırıcı, yaşadığı zaferlerin gösterildiği barkovizyon sunumunda da gözyaşlarını tutamadı 
      ORHAN YILDIRIM 

   
   Yardım kampanyası 
   ROMANYA'YA yatırım yapan ve burada ürünlerinin satışına başlayan Beşiktaş ile Rapid Bükreş'in sponsoru Beko'nun dünkü tanıtım toplantısında duygusal sahneler yaşandı. Bükreş Crown Plaza Oteli'nde yapılan toplantıya, Futbol Şube Sorumlusu Yıldırım Demirören, Rapid Başkanı Copos ile Beko Romanya Sorumlusu Oğuzhan Öztürk katıldı. Firma, Lucescu'nun isteği üzerine kimsesizlere 100 adet televizyon, buzdolabı ve çamaşır makinası dağıtımına başladı. 
   
   'Duygu yoğunluğu' 
   TOPLANTIDAKİ barkovizyon gösterisinde Lucescu'nun Romanya, İtalya ve Türkiye'deki görüntüleri yer aldı. Beşiktaş Teknik Direktörü, Jardel ile birlikte Süper Kupa'yı kaldırdığı anın görüntüleri sırasında gözyaşlarını tutamayıp, ağladı ayrıca, Sergen'in Galatasaray'a 90. dakikada attığı golün görüntülerinde de ayağa kalktı. Lucescu, "O anları yaşarken fazla birşeyin farkında olmuyorsunuz. Şimdi bunları görünce duygu yoğunluğu oldu" dedi. 
   
   Stratejik savaş 
   BEKO'NUN Beşiktaş'ın sponsoru olduğunu da vurgulayan Lucescu, "İkimizin de sloganı aynı Dünya markası" ifadesini kullandı. Milli takıma da değinen Rumen hoca, şu yorumu yaptı "Türkiye, İngiltere'ye tarihinde gol bile atamamış. Ama her şeyin bir ilki vardır. İngilizler'in son günlerde ortaya attıkları çeşitli iddialar tamamen stratejik. Bundan 5 bin yıl önce yaşayan bir Çinli general Tsun - Pu'nun kitabında savaşın stratejilerle kazanıldığını anlatıyor." 
   
   Kupa Kartal'ın 2-3    BEŞİKTAŞ, Romanya'da katıldığı Uluslararası İnteragro Turnuvası'nın ikinci maçında Rapid Bükreş'i 3 - 2 mağlup ederek kupanın sahibi oldu. Siyah - Beyazlılar karşılaşmaya hızlı başladı, 13'te Tayfur'un golüyle öne geçti. Ev sahibi ekip 22'de Lutu ve 27'de Brujan ile kazandığı penaltıları gole çevirince 2 - 1 üstünlüğü yakaladı. Ardından 34'te Kaan Dobra oyuna denge getirdi ve ilk yarı 2 - 2 kapandı. 54'de Kaan Dobra bir kez daha sahneye çıktı ve maçın skorunu belirleyerek kupayı Kartal'a getirdi. 
   
   Maçın karnesi 
   HAKEMLER İonica Serea, Aurel Florescu, Costin Florescu 
   RAPİD BÜKREŞ Dossey 3 Curca Dk.46 4 - Bordeanu 4 , Rautas 4 , Lutu 5 , Badoı 5 - Maldaraşanu 3 Soumaıla Dk.81 , Ziyati 5 , Cıubotariu 4 Ionescu Dk.55 3 , Brujan 3 Nogo Dk.78 3 - Nıculae 3 , Constantin 3 
   BEŞİKTAŞ Ramazan 7 - Zago 5 , Ronaldo 5 , Ahmet Yıldırım 5 Pave Dk.70 4 Serkan Dk.87 - Kaan 8 , Tayfur 8 , Yasin 7 , Ümit Aydın 6 Gökhan Dk.62 6 , Serdar Topraktepe 6 ,Tümer 6 - Ahmet Dursun 6 Serdar Özkan Dk.46 6 Hakan Dk.79 4 
   GOLLER Tayfur Dk.13 , Kaan Dk.34 ve Dk.54 Beşiktaş , Lutu Dk.22 Pen. , Nıculae Dk.27 Pen. , 
   SARI KARTLAR Ziyati, Constantun R.Bükreş , Gökhan, Hakan, Serdar Topraktepe, Yasin Beşiktaş 
   
   Sırada Pakistan var    LİGE verilen arayı değerlendirip, Romanya'da kampa giren Beşiktaş, devre arasında da Pakistan'a gidecek. Koyu bir Beşiktaş taraftarı ve kulübün fahri üyesi olan Pakistan Devlet Başkanı Pervez Müşerref'in özel davetiyle İslamabad'a geçecek olan Siyah - Beyazlılar, biri Pakistan Milli Takımı ile olmak üzere iki özel maç yapacak. 
   
   Çizme'ye gemi kalkacak    LAZİO-Beşiktaş maçının bayrama denk gelmesini fırsat bilen Beşiktaş Travel, ilginç bir deplasman programı hazırladı. 10 gün sürecek seyahat programı için İstanbul'dan gemi kaldıracak olan Siyah-Beyazlılar, Atina, Napoli gibi şehirlere uğrayacak. Beşiktaş taraftarı, daha sonra da Roma'ya ulaştırılarak maçı izlemeleri sağlanacak. 
   
   
</TEXT>
</DOC>
