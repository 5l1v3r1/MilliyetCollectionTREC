<DOC>
<DOCNO> 196429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sontur28.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri Bakanı, adliyedeki olayla ilgili açıklama yaptı... 
</HEADLINE>
<TEXT>

     İçişleri Bakanı Abdülkadir Aksu, İstanbul Adliyesi'ndeki olaylar konusunda, bütün terör olaylarının huzuru, ülkedeki güven ve istikrar ortamını bozmaya yönelik olduğunu söyledi. 
     Aksu, AK Parti Grup toplantısına gelişinde gazetecilerin soruları üzerine, DEHAP'lıların icra mahkemesinde tahliye davası bulunduğunu belirterek, olayla ilgili olarak şu bilgileri verdi 
     ''Tek tek gelip sıralara oturdular, sonra kapıları kapatdılar. İçeriye kimseyi almadılar. Polis de kapıyı açıp içeri girdi ve tek tek bunları dışarıya çıkardı. Haklarında gereken işlem yapılacak. 
     İlk belirlemelere göre eylemi yapan 20-25 kişi. Üzerlerinde silah yok, rehin alma olayı yok. 
     Bütün terör olayları huzuru, ülkedeki güven ve istikrar ortamını bozmaya yöneliktir. Ama güvenlik güçleri olaylara anında müdahale etmiştir.'' 
     
</TEXT>
</DOC>
