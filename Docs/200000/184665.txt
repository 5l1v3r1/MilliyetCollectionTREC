<DOC>
<DOCNO> 184665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/dunya/dun04.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Toytunç'un üçüncü zanlısı öldürüldü 
</HEADLINE>
<TEXT>

   BURÇUN İMİR EL HALİL DHA 

   
   Batı Şeria'nın El Halil kentindeki geçici uluslararası gözlem gücü subaylarından Binbaşı Cengiz Toytunç'un katili olduğu öne sürülen son ve 3. İslami Cihad militanı da öldürüldü. Geçen yıl saldırının gerçekleştirildiği olay mahallinde bulunduğu iddia edilen ve düne kadar kaçak olan Diab Şuvayki adlı militan, İsrail birliklerinin bir eve düzenlediği operasyonda arkadaşıyla birlikte öldürüldü. Toytunç ve İsviçreli Subay Catherine Berruex'nun öldürüldüğü olaya karıştığı iddia edilen ve tetikçi olduğu bildirilen Yusuf Ahmed Muhammed Ebu Hader Yusuf Başarat adlı militan, 18 Haziran 2002'de bir kontrol noktasında İsrail askerlerince öldürülmüştü. Saldırı sırasında arabayı kullandığı ileri sürülen Safvan Avivi ise 30 Nisan 2002'de İsrail tarafından tutuklanmış ve geçtiğimiz günlerde 75 yıl hapse mahk m edilmişti. 
   
</TEXT>
</DOC>
