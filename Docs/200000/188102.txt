<DOC>
<DOCNO> 188102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/tv/ekran.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyi devam filmi 
</HEADLINE>
<TEXT>

   Coppola'nın gangster filmi türüne yeni bir soluk getirip model yaratan filmi "Baba"nın devamı orijinalinden de iyi 
      ALİN TAŞÇIYAN 

   
   Başlığa bakıp "Baba II"yi basite indirgediğimizi sanmayın. Corleone Ailesine karşı boynumuz kıldan ince, hiç saygıda kusur eder miyiz Spotta da vurguladığımız gibi boynuz kulağı geçer İlkinden iki yıl sonra gerçekleştirilen "Baba II" 12 dalda Oscar'a aday gösterildi Al Pacino yine hak ettiği halde ödülü kaçırdı. Ama En İyi Film, En İyi Yönetmen, En İyi Müzik, En İyi Uyarlama Senaryo, En İyi Yardımcı Erkek Oyuncu Robert De Niro , En İyi Sanat Yönetimi Oscar'larını kazandı. 
   "Baba II"de birbirine koşut olarak anlatılan iki öyküden biri ilk filmin kaldığı yerden 10 yıl sonrasını anlatıyor. Don Vito Corleone'nin oğlu Michael Al Pacino artık iktidarı ele geçirmiş ve ailenin faaliyet alanını New York dışına taşımış, Las Vegas'tan Küba'ya uzanan bir hegemonya oluşturmuştur. Bir yandan da ilk filmde yaşlılık dönemine denk geldiğimiz Don Vito'nun Marlon Brando Robert de Niro tarafından canlandırılan genç halinin Sicilya'da başlayan ve New York'ta devam eden "baba olma" sürecini izliyoruz. Baba-oğul arasındaki bağın ne kadar güçlü olduğunu anlamamızı sağlıyor bu koşutluk. Don Michael babasının ilke ve düsturlarını benimsemiş, artık Nevada'ya taşıdığı ailesini her şeyden üstün tutan bir adam. Ama tıpkı onun gibi ihanete uğruyor ve inandığı ilkeler aleyhine işliyor zaman zaman. 
   Söz konusu baba-oğul ilişkisi iki film arasında da var adeta. Corleone ailesinin bir araya toplandığı düğün sekansıyla başlayan "Baba" gibi "Baba II" de Michael'ın büyük oğlunun komünyonunda ailenin toplanmasıyla başlıyor. 
   
   Trajik kahramanlar 
   Coppola bize Vito'nun zamanındaki değerlerle Michael'ın ilk filmde babasıyla kavgasına neden olan değerler arasındaki çelişkiyi de açık seçik gösteriyor. Vito göçmen olarak geldiği ABD'da ailesini yükseltip iktidara getirirken Michael bütün acımasızlığına ve canını dişine takmasına rağmen aileyi güçlükle ayakta tutabiliyor. Kral Lear, Sezar, Marcus Aurelius gibi güçlü trajik karakterleri andıran Vito'nun yanında Michael, Hamlet gibi çılgınlığın eşiğinde dolaşıyor. 
   "Baba"nın başarısının verdiği şevkle çekildiği, standartı tutturmak yerine aşmanın hedeflendiği her yönüyle belli olan "Baba II" üstün bir yapım olarak nitelendirilmeyi hak ediyor. Böylece hem yapılmış en iyi devam filmi hem de sinema tarihinin en iyi filmlerinden biri sıfatını taşıyor. 
   TRT 1 20.00 
   
   
   Zek tamam, şimdi sıra Trafik'te    Gökkuşağı Programı artık Yılmaz Morgül sunacak. Şarkıcı ilk olarak Konya'da. TGRT 11.00 
   Kafe Siyaset Mete Belovacıklı ve Ömer Tarkan, AKP kongresinden canlı yayınla ekrana gelecek. "Kafe Siyaset"e AKP kurmayları da konuk olacak. CNN TÜRK 11.05 
   Karşılaşmalar 40. sanat yılını geride bırakan Mehmet Güleryüz, son günlerde hangi kitapları okuduğunu anlatırken programı sunan Özlem Yurt'la bir sergi gezecek. TRT 2 12.10 
   Artı Eksi 7 Programda Moğollar'la 35. sanat yılları üzerine yapılan söyleşi izlenebilir. Ayrıca Rıdvan Akar, bir taksiciyle haftanın gündemini konuşacak. CNN TÜRK 18.15 
   Şarkıların Sultanı Tarihi bir konak dekorunda çekilen programında Muazzez Ersoy, Seher Dilovan ve Kamuran Akkor'u ağırlıyor. TGRT 20.00 
   Trafik Maratonu Geçtiğimiz yıl "Zek Maratonu"yla ekran başındakilere IQ testi yapma imkanı sunan Kanal D, bu kez yine canlı yayında trafik bilgimizi sınıyor. Daha önce 19 ülkede yayınlanan "Trafik Maratonu"nu yine Beyazıt Öztürk'le Meltem Cumbul sunacak. Çeşitli testlerden ve özel bölümlerden oluşan programda izleyici, trafik bilgilerini test edebilecek. KANAL D 21.20 
   David Bowie Konseri David Bowie, Dream TV'nin canlı performans kuşağına konuk oluyor. Konser, TV için özel çekildi. DREAM TV 21.30 
   Maçın yankıları sürüyor Dün oynanan Türkiye-İngiltere karşılaşması bu gece spor programlarında ele alınacak Maç Sonu Özel CNN TÜRK 10.10-17.10-21.05 , Spor Gazetesi TV8 21.00 , Futbol Pazarı NTV 21.30 , Spor Gecesi STAR 22.50 , Spor Stüdyosu TRT 1 23.25 , Spor Zamanı SAMANYOLU 23.30 
   
   
</TEXT>
</DOC>
