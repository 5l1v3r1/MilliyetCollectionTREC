<DOC>
<DOCNO> 188836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sonspo16.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Koeman'ın favorileri Portekiz, İtalya ve Almanya... 
</HEADLINE>
<TEXT>

     AFC Ajax'ı çalıştıran Hollandalı eski ünlü futbolcu Ronald Koeman, 12. Avrupa Futbol Şampiyonası'nın favori takımlarının Portekiz, İtalya ve Almanya olduğunu söyledi. 
     1988 Avrupa Şampiyonası'nda kupayı alan Hollanda Milli Takımı'nda yer alan Koeman, İskoçya ile play-off maçı yapacak olan Hollanda'nın da favori takımlar arasında bulunduğunu kaydetti. 
     Koeman, Portekiz'in çok iyi bir takım olduğunu ve evsahipliği avantajı bulunduğunu, İtalya'nın ve Almanya'nın da güçlü birer ekip oldukları için favori olduğunu kaydetti. 
     Koeman, Hollanda'nın Çek Cumhuriyeti gibi güçlü bir ekibin bulunduğu gruptan 2. olarak çıktığını ve play-off oynamaya hak kazandığını, takımın bazı eksikleri gidererek favori konuma gelebileceğini söyledi. 
     Hollandalı teknik adam, elemelerde en büyük sürprizi, 10. Grup'ta Rusya ve İrlanda Cumhuriyeti'nin önünde birinci olarak finallere gitmeye hak kazanan İsviçre'nin yaptığını kaydetti. 
     
</TEXT>
</DOC>
