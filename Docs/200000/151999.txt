<DOC>
<DOCNO> 151999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/spor/spo07.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MİLAN-REAL ELELE 
</HEADLINE>
<TEXT>

Devler Ligi'nde son iki yarı finalist dün gece belirlendi. Real Madrid, Juventus'a, Milan ise İnter'e rakip oldu 
     ŞAMPİYONLAR Ligi'nde yarı finalin son iki biletini Real Madrid ve Milan kaptı. Gecenin nefesleri kesen mücadelesinde Real Madrid, ilk maçta kendi sahasında 3 - 1 yendiği Manchester United'a Old Trafford'da 4 - 3 mağlup olmasına rağmen yarı finalde Juventus'un rakibi oldu. İspanyol ekibinin gollerini Ronaldo 3 kaydederken ev sahibi takımın sayıları Beckham 2 , Helguera k.k , Nistelrooy'dan geldi. 
     GECENİN diğer randevusunda ise Milan ile Ajax, 0 - 0'ın rövanşında Giuseppe Meazza Stadı'nda karşı karşıya geldi. İnzaghi, Shevchenko ve Tomasson'un golleriyle Hollanda ekibini deviren Milan yarı finale kalan son takım oldu. Ajax'ın gollerini Litmanen ve Pienaar attı. Milan, yarı finalde Emre ve Okan'ın takımı İnter ile karşılaşacak. Yarı Final maçları 6 - 7 , 13 - 14 mayıs tarihlerinde oynanacak. 
     
     UEFA Kupası'nda bu gece 
     22 00 Lazio İta - Porto Por 
     22 00 Boavista Por - Celtic İskç. 
     
     


SPOR 


























</TEXT>
</DOC>
