<DOC>
<DOCNO> 198841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo02.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Stuttgart'tan yola devam 
</HEADLINE>
<TEXT>

     Bundesliga'da ve Şampiyonlar Ligi'nde bu sezon dikkat çekici bir performans ortaya koyan Stuttgart, dün Bochum deplasmanında golsüz berabere kalmasına rağmen zirvedeki yerini korudu. Liderin en yakın takipçisi Werder Bremen ise Hamburg deplasmanından 1-1'lik beraberlikle dönerken goller Fabian Ernst ve Christian Rahn'dan geldi. Haftanın en ilginç sonucunu ise Bayern Münih deplasmanından 2-2'lik beraberlikle dönen lig sonuncusu Köln aldı. Bayern'in iki golünü de Pizarro atarken Köln'ün golleri, Woronin ve Voigt'ten geldi. Bundesliga'daki 'beraberlikler haftası'nda sezonun iddialı takımlarından Bayer Leverkusen de evinde Münih 1860'a takıldı. 
     2-2 biten mücadelede ev sahibi takımın gollerini Robson Ponte ve Lucio atarken, Münih 1860'ın sayılarında Schwarz ve Schroth imzası vardı. Haftanın diğer karşılaşmalarında şu sonuçlar alındı E.Frankfurt-Wolfsburg 3-2, Hannover 96-Freiburg 3-0, Mönchengladbach-Kaiserslautern 2-1. 
     
</TEXT>
</DOC>
