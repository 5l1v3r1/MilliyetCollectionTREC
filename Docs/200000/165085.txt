<DOC>
<DOCNO> 165085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/tv/ekran.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek çare soygun 
</HEADLINE>
<TEXT>

"Unutma Beni"de Semai ile Fedai için geriye son bir umut kalıyor Tefecinin kasasından paraları çalmak 
     Başrollerini Şevket Altuğ, Metin Şentürk ve Ayçe Abana'nın paylaştığı "Unutma Beni", yeni bölümleriyle ekrana geliyor. Öyküde bu akşam ipler geriliyor, önemli adımlar atılıyor. 
     Borç batağındaki Semai ile Fedai'nin son çaresi, tefecinin kasasını soymaktır. Bunun için efsanevi hırsız Çilingir Taci'yi ikna etmeye çalışırlar. Zira soygun başarılı olmazsa iki kardeşin hayatı kelimenin tam anlamıyla kararacaktır. 
     
     Meryem geliyor 
     Öte yandan İstanbul'a gelen Meryem, Semai'lerin alt katına yerleşir. Amacı, Aliş'in kim olduğunu öğrenmek, onun öldü bildiği oğlu olup olmadığını anlamaktır. 
     KANAL D 22.00 


Mehmet Öz'le kalp sağlığı      Kalp hastalıkları konusunda dünyaca otorite kabul edilen Prof. Dr. Mehmet Öz, bugün "SoruCevap"ta Yavuz Baydar'a konuk oluyor. Seyircilerin telefon ya da e-posta ile katılabildiği canlı yayında Mehmet Öz, kalp sağlığıyla ilgili soruları yanıtlayacak. 
     CNN TÜRK 19.10 


Selanik'ten Zonguldak'a      "beşN birK"da bugün, Zonguldak Karaelmas Festivali, küreselleşme karşıtlarının Selanik eylemi ve Teoman'la Şebnem Ferah'ın konser kulisi izlenebilir. 
     CNN TÜRK 22.00 


Hillary Clinton'la özel röportaj      ABD'nin eski "first lady"si Hillary Clinton, CNN'e konuk oldu ve Larry King'in programında ilginç açıklamalar yaptı. Aynı zamanda New York senatörü olan Clinton, Oval Ofis skandalı, Monica Lewinsky ve 2008 seçimlerine kadar pek çok konuda soruları yanıtladı. Bu özel röportaj, şimdi CNN TÜRK'te. 
     CNN TÜRK 23.05 


Uzaktan kumanda      Avrupa Geleceğini Konuşuyor Avrupa Birliği'nin geleceğinin tartışıldığı platformda bugün, Romanya, Yunanistan, Macaristan ve Hollanda temsilcileri yer alıyor. CNN TÜRK 12.30-21.30 
     Yedinci Sanatın Bakışı Belgeselde bu kez sinemanın "futbola bakışı" ele alınıyor. TRT 2 20.00 
     

</TEXT>
</DOC>
