<DOC>
<DOCNO> 192437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun23.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam'da her yıl 150 bin kişi kanser oluyor .. 
</HEADLINE>
<TEXT>

     Vietnam'da her yıl 150 bin kişinin kanser hastalığına yakalandığı ve 70 bin kişinin bu hastalıktan öldüğü açıklandı. 
     Ülkenin güneyindeki Can Tho eyaletinde düzenlenen seminerde yapılan konuşmalarda, yalnızca Mekong Deltası'nda her yıl 32 bin kişinin kansere yakalandığı kaydedildi. 
     Uzmanlar, Vietnam'da kanserin bu ölçüde yaygınlaşmasının nedeninin geç teşhis olduğunu belirttiler. 
     Yeni Çin Haber Ajansı'nın bildirdiğine göre, Vietnam'da ayrıca kanser hastalığının tedavisi için yeterli sayıda hastane bulunmuyor. 
     Özellikle, 16 milyon nüfuslu Mekong Deltası'nda kanser tedavisi yapılan yalnızca 3 hastane bulunuyor. 
     
</TEXT>
</DOC>
