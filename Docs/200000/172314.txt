<DOC>
<DOCNO> 172314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sondun15.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan gençleri artık aşk yerine kariyer peşinde... 
</HEADLINE>
<TEXT>

     İtalya'da yapılan bir araştırma, gençlerin artık aşk yerine kariyer peşinde olduklarını ortaya koydu. 
     Eurispes adlı araştırma şirketinin yaşları 15 ile 24 arasında değişen bin gencin katılımıyla yaptığı anketin sonucuna göre, gençlerin yüzde 41'i gelecekteki en büyük hedeflerini ''meslekte yükselmek ve uzmanlaşmak'' olarak ortaya koydu. 
     İtalyan gençlerinin yüzde 23'ü aşkı, yüzde 15'i başarılı olmayı, yüzde 11'i sosyal yardım için çalışmayı ve yüzde 6'sı zengin olmayı tercih ediyor. 
     Kızlara oranla daha fazla kariyer düşkünü çıkan erkeklerin yüzde 50'sinin mesleğinde yükselmek için duygusal ilişkilerden fedakarlık etmeye hazır olduğu belirlendi. 
     İtalya'da geçen yıllarda yapılan benzer anketlerde, gençlerin daha çok aşk peşinde oldukları sonucu çıkarılmıştı. 
     
</TEXT>
</DOC>
