<DOC>
<DOCNO> 183082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/yazar/altan.html </URL>
<DATE> 2003/09/18/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Küçük ızgara köfteler, soğan ve piyaz... 
</HEADLINE>
<TEXT>

   
   Özellikle Köyceğiz gibi, altyapısı da, üst yapısı da, usul usul gelişmiş dereler, narenciye bahçeleri, fıstık çamları, günlük ormanları, okaliptüs korularıyla Akdeniz'e kanatlarını açmış, Kaunos uygarlığının gölgelerini taşıyan gizemli bir göl kıyısı dünyasının, bendenizin en hoşuma giden yanı, "gösterişçilik modası"nın dışında kalması... 
   Ne ünlü bir mankene rastlayabilirsiniz buralarda, ne bir pop, yahut futbol yıldızına. Milyar dolarlık villalarla, milyon dolarlık arabalara da rastlayamayacağınız gibi... 
   Herhalde Alman, İngiliz, Hollandalı dostlar da, bu nedenle yeğliyorlar Köyceğiz ve dolaylarını... 
   
   Çarşı içindeki köfteci dostum, gazetelerin eski toptan dağıtımcısı Hasan'ın palto düğmesinden daha küçük, yuvarlak ızgara köfteleriyle piyazını bir yiyen, belki de bir anda anlayıverir "gösterişçilik modası"nın dışındaki yaşam lezzetlerinin mucizesini... 
   Hele simsiyah bir kedi olan ve miyavlayarak derdini anlatabilen Otello ile de tanışırsa... 
   
   Otello'nun, ne Irak'a asker gönderilip gönderilmeyeceği umurunda ne de İran Cumhurbaşkanı Hatemi'nin, "İnsanlık barışa aç, barış ise ancak adaletle gerçekleşebilir" diye verdiği son demeç... 
   Çünkü Otello biliyor ki, "barış" ancak "savaş"tan daha k rlı olduğu zaman gerçekleşebilir... 
   Ve asla tartışmıyor "savaş"ın ne zaman k rlı olmaktan çıkacağını... 
   
   Savaşlarda her ölenle, birileri, mutlaka bir kar sağlar. Atılan kurşunlar, patlayan bombalar, saldırıya geçen uçaklar, sağa sola dönerek takırdayan tank mitralyözleri öylesine ölümcül ve pahalı oyuncaklardır ki, bunları üreten fabrikaların yöneticileri de, pazarlayıcıları da savaşlarda birileri öldükçe, mutlu mutlu ellerini ovuştururlar... 
   Ve bu tür perde arkası ekonomik gerçekler, hiçbir zaman okullarda öğretilmez öğrencilere... 
   Çünkü okullar, genç kuşakları da "demagoglar saltanatı"nın hem egemenliğine, hem de - kamuoyuna hiçbir zaman açıklanmayacak - gizli avantalarına göre koşullandırmakla yükümlüdürler... 
   
   Hangi okul, Enver Paşa'nın Alman İmparatoru II. Wilhelm'den aldığı 5 milyon altın yardımı karşılığında I. Dünya Savaşı'na girdiğini ve Alman Genelkurmay Başkanı Falkenhayn'ın planlarına göre Türk neferlerini, başta Galiçya olmak üzere oraya buraya gönderip, ziyan zebil ettiğini açıklar öğrencilerine 
   
   Trablusgarp savaşlarının, Balkan savaşlarının, Çanakkale savaşlarının bilimsel analizleri yapılabilir mi okullarda 
   Bu savaşların gerçek yüzünü anlatan ne romanlar yazılabilir, ne filmler çekilebilir, ne piyesler konabilir sahneye... 
   Böylesi bir saydamlık, savaşlarda her ölenle, kimlerin gerçekte k r ettiğini ve kimlerin hangi kişisel avantalar peşinde ahmaklıklara sürüklendiğini açığa çıkarır ve genç kuşakları "demagoglar saltanatı"na karşı hipnozlardan arıtmaya başlar sonra... 
   "Bağımsızlık hareketleri"yle birlikte bağımsızlığına yeni kavuşmuş ülkelerin almaya başladıkları silahlarla silah satışlarının ne kadar artmış olduğu, öğretilir mi okullarda gençlere 
   Asla... 
   
   İnsanlık dilediği kadar "barışa acıkmış" olsun... Savaşlar, k rlı olmaktan çıkıncıya kadar sürer bu bela... 
   Peki, ne zaman mı çıkar k rlı olmaktan 
   Her öldürülen kişiyle bir müşterinin eksildiği savaşların, modern teknolojinin hızla artan ürünlerini pazarsız bırakmaya başladığı anlaşılınca... 
   Bunun da eli kulağındadır. 
   Halen yılda 900 milyar dolarlık silah satışı yapan silahçılar yoksulluğu artırmada ve internetin, cep telefonlarının, otomobillerin, dijital kameraların vs. piyasasını daraltmakta... 
   
   Okullarda ve hatta üniversitelerde, daha bir süre değinilmeyecektir "ulus - devlet" modelini çok aşan, evrensel ekonomik konulara... 
   Evrensel ekonomi ise, şimdiden hayal bile edilemeyecek bambaşka bir boyuta taşıyacaktır 21. yüzyıl toplumlarını... 
   
   Türkiye'deki "tıp" dünyası da, epey etkileneceğe benzer 21. yüzyılın saydam dinamiğinden. 
   Düşünün ki Türkiye, AB üyesi ülkelerin doktorlarıyla, doktorlarına büyük özlem duyan bir ülke... 
   Alman doktorları, İsveç doktorları, İngiliz doktorları, ABD doktorları Türkiye'de de çalışmaya başlasalar... 
   Siz hangi doktora gitmeyi yeğlersiniz 
   
   Neyse ki, genç kuşağın gerçek hekimlerinden beyin ve sinir cerrahı Prof. Dr. Yunus Aydın tıpkı gençliğimin dost hekimlerinden Prof. Dr. Hüsamettin Gökay, Prof. Dr. Hüsnü Göksel, İstanbul kökenli İsveç Tıp Fakültesi Prof.'larından Tovi, ünlü ürolog ve cerrah Gürbüz Barlas donanımında birlikte kadeh tokuşturulup, espri denizlerinde kahkaha tekneleri yüzdürülebilecek bir dost... 
   
   "Plasebo", yani güven duyduğun dost bir hekimi görür görmez, yüzde 30 kendini iyi hissetmen o kadar önemlidir ki tıpta... 
   Hele birde beyin ve sinir cerrahisi üstünde kaykay yapabiliyorsan kendisiyle. 
   
   Son yıllarda karşılaştığım, hastalarını gönderdiği laboratuvarlardan yüzde 30 komisyon alan, konuşma düzeyi çok düşük birtakım "pozör"lerden sonra geçenlerde Yunus'a rastlayınca içim rahat etti... 
   Küreselleşme sürecinin Türkiye'yi de sarmalayacak olan evresel sağlık kadroları, bizim kuşağın dışına düşmekte çünkü... 
   
   Akşam kızıllığında Ölemez Dağı'nın büründüğü gül kurusu renk ve Namnam Çayı'nın, durgun minik koylarına vuran kıyıların gölgesi... 
   Ve bir de taptaze ekmek ve kıyılmış soğanla ızgara sıcak köfteler, piyaz yanında... 
   "Gösteriş"e boş verin gösteriş tutkusu, kendi yellentisini, kendi geğirtisiyle boyamaya çalışmak divaneliğinden başka nedir ki .. 
   
      
   
</TEXT>
</DOC>
