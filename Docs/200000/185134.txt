<DOC>
<DOCNO> 185134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/soneko02.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık sınırı yüzde 0.7 geriledi 443 milyon... 
</HEADLINE>
<TEXT>

     Türk-İş, 4 kişilik bir ailenin aylık zorunlu gıda harcaması tutarının, eylül ayında bir önceki aya göre yüzde 0.7 gerileyerek 443 milyon 83 bin liraya düştüğünü bildirdi. 
     Türk-İş Araştırma Merkezi'nce yapılan araştırmaya göre, gıda fiyatlarındaki gerileme, eylülde de devam etti. Ağustos ayında 446 milyon 370 bin lira olan ve ''açlık sınırı'' olarak da nitelendirilen dört kişilik bir ailenin aylık zorunlu gıda harcaması tutarı, 3 milyon 287 bin lira düşüşle eylülde 443 milyon 83 bin liraya indi. 
     ''Yoksulluk sınırı'' olarak nitelendirilen ve dört kişilik ailenin aylık zorunlu gıda harcaması tutarının yanı sıra ulaşım, kira, giyim, yakacak ve kültür gereksinimleri için yapması gereken ve ağustos ayında 1 milyar 356 milyon 748 bin lira olan harcama tutarı da, eylül ayında 9 milyon 991 bin lira düşüşle 1 milyar 346 milyon 757 bin liraya geriledi. 
     Eylüldeki 0.7 oranındaki gerilemeye karşılık, gıda harcaması tutarında bu yılın 9 ayında yüzde 16.6, son 1 yılda ise yüzde 27.2 oranında artış gerçekleşti. 
     Yılbaşından bu yana açlık sınırında 41 milyon 714 bin lira, yoksulluk sınırında ise 126 milyon 790 bin lira artış meydana geldi. 
     Türk-İş araştırmasına göre, açlık ve yoksulluk sınırındaki artışlar aylar itibarıyla şöyle 
     

Aylar Açlık Sınırı Yoksulluk sınırı Eylül 2002 348.467.000 1.059.170.000 Aralık 2002 380.056.000 1.155.185.000 Temmuz 2003 446.245.000 1.356.362.000 Ağustos 2003 446.370.000 1.356.748.000 Eylül 2003 443.083.000 1.346.757.000      
</TEXT>
</DOC>
