<DOC>
<DOCNO> 176604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/magazin/amag.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Biz duruyoruz kadınlar buluyor' 
</HEADLINE>
<TEXT>

   Galatasaray'ın yıldızı Ümit Karan, futbolcuların değil, çevrelerindeki kadınların 'çapkın' olduğu iddiasında 
      YAŞAR ÇAKMAK 
   
   MODEL Eda Güngör'ün kendisini tehdit ettiği iddiasıyla savcılığa şik yet ettiği Galatasaray'ın golcü futbolcusu Ümit Karan, popüler olmanın zor zenaat olduğunu söyledi. Güngör'ün, arkadaşının eski sevgilisi olduğunu belirten Karan, "Volkan onu bırakınca, gururuna yediremedi, reklam peşinde koşmaya başladı" dedi. Güngör'ün suç duyurusunda bulunmasını da reklam olarak niteleyen Karan, "Beni neden suçladığını bilmiyorum. Türkiye'de popüler olmak kolay değil" diye konuştu. 
   
   Kadında önce 'karakter' arıyor 
   ŞİMDİYE kadar adı birçok mankenle anılan Karan, Burcu Esmersoy'la nişan yaptıklarını ama bazı nedenlerden ayrıldıklarını söyleyip evleneceği kadının, annesi gibi çok sağlam karakterli olması gerektiğinin altını çizdi. Annesi gibi birini görürse evleneceğini kaydeden Karan, Ebru Destan'la ilişkisini de şöyle özetledi "Tanıştığımızda gazetecilik yapıyordu. Kısa süren bir ilişkimiz oldu. Manken camiasını medyaya yansıdığı kadar çok tanımıyorum. Biz değil, kadınlar bizi bulup tanışıyor." 
   
   'Fatih Hoca espriyle karışık uyarır' 
   FUTBOLCULARIN da eğlenmeye hakkı olduğuna dikkat çeken Karan, sözlerini şöyle bitirdi "Önemli olan zamanı iyi ayarlamak. Zamanı iyi ayarladığım için pek sorun yaşamıyorum. Fatih Terim, çok babacan bir insan. Sevdiği insanlara sonuna kadar destek veriyor. Güzel yaşamamızı istiyor. En iyi şekilde yaşadığımızı düşündüğü için bize karışmaz. Ama zaman zaman tabii ki tepki gösterir. Bazen kampta, 'Akşam Reina'yı, Laila'yı iptal edin' diye esprili bir şekilde bizi uyarır." 
   
   
</TEXT>
</DOC>
