<DOC>
<DOCNO> 163585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/guncel/agun.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta dansözlük artık zor zenaat .. 
</HEADLINE>
<TEXT>

Saddam'ın oğulları için de dans eden Bağdat'ın ünlü dansözü Milad Siri, "Dinciler her şeye h kim. Benim gibilerin can güvenliği kalmadı" diyor 
     DIŞ HABERLER SERVİSİ 

     Saddam döneminin gözde mesleklerinden göbek dansçıları artık zor günler yaşıyor. Birkaç saatlik gösteri için küçük bir servet ödeyen Uday ve Kusay Saddam gibi iyi müşterilerini kaybetmenin ötesinde dansözler mesleklerini yapamama riskiyle de karşı karşıya. Hatta can güvenliklerinin bile kalmadığı söyleniyor. Reuters'in haberine göre, tüm bunlara sebep, Saddam'ın yıkılışının ardından dinciliğin toplumsal hayata egemen hale gelmesi. Çoğu yerde sokağa yalnız çıkan kadınlar, tepeden tırnağa örtünmek zorunda. Sokağa blucinle çıkan bir kadın hemen dikkatleri üzerinde topluyor. Kadınların gece çalışma imk nı da kalmamış, en geç akşam saat 06.00 sularında eve dönmeleri gerekiyor. 
     
     'ÇARŞAFI SEVMİYORUM' 
     Tek bildiği iş göbek atmak olan 27 yaşındaki Milad Siri, Bağdat'ın ünlü dansözlerinden biri. 1996'da dansa başlayan ve pek çok kez Uday ve Kusay'ın da hazır bulunduğu partilerde sanatını sergileyen Siri şimdilerde işsizlikten yakınıyor. Daha önce düğün ve doğum günü partilerine sık sık çağrılan ve ayda 2 bin dolar kazanabilen Siri, artık ayda bir kez davet alabiliyor. İşe giderken iyice örtünen Siri, "Çarşafı hiç sevmiyorum. Önceden kutsal yerleri ziyaret ederken giyerdim. Şimdi her zaman giymek zorundayım. Özgürlüğüm kısıtlandı" diyor. Siri'ye göre, dinsel inanç ve günlük hayatın gereklerinin birbirine karıştırılması çok yanlış. Genç kadın "Kuran okuyup dua ediyorum ama dans etmek benim işim. Hayat böyle" diye yakınıyor. 
     
Evden silahsız çıkmıyor...      Siri için çantasına yerleştirdiği tabancası da hayati bir aksesuvar haline gelmiş. 14 yaşında evlenip 2.5 yıl sonra boşanan ve 12 yaşında bir erkek çocuk annesi olan Siri, annesi ve kardeşlerinin geçimini sağlıyor. Dans ederken başka dünyalara gittiğini, kendisini bir kelebek gibi hissettiğini belirten Siri "Yanlış bir şey yaptığıma inanmıyorum. Dans etmek bir sanat. Kimseye bir zararım yok. Ne yapabilirim, başka bir iş bilmiyorum. Oğlum ve ailem için para kazanmak zorundayım" dedi. 
     
     
     

</TEXT>
</DOC>
