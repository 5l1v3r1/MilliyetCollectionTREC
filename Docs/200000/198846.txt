<DOC>
<DOCNO> 198846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo07.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'nın sorunu stres 
</HEADLINE>
<TEXT>

     Ligde haftalardır galibiyet yüzü göremeyen ve üstüste beraberlikler alan Konyaspor, takımın üzerine çöken stresi yenmenin çarelerini arıyor. 
     Konyaspor Kulübü Basın Sözcüsü İbrahim Kaplan, özellikle savunmada ortaya çıkan teknik sorunları gidermelerine karşılık, hasret kalınan galibiyete bir türlü ulaşamadıklarını söyledi. 
     8 haftadan beri galibiyetle tanışamayan takımda yoğun bir stres birikimi olduğunu anlatan Kaplan, ''Son olarak Ankaragücü karşısında da şeytanın bacağını kıramadık ve beraberlik serimizi sürdürdük'' dedi. 
     Tek ihtiyaç duydukları şeyin özlenen galibiyeti yakalamak olduğunu vurgulayan Kaplan, şunları kaydetti 
     ''Uzun zamandır galip gelemememiz, oyuncular ve teknik heyetin yanısıra yönetimi de strese soktu. Çok pozisyon bulup iyi futbol oynuyoruz ancak bir türlü gol atamıyoruz. Teknik açıdan ciddi bir eksiğimiz yok. Ancak özellikle sahamızdaki maçlarda sanki elimiz kolumuz bağlanıyor. Takımın üzerine kabus gibi çöken stresi yenmenin çarelerini arıyoruz. Takımın daha iyi olması için elimizden geleni yapıyoruz.'' Gelecek hafta Denizlispor karşısına galibiyet için çıkacaklarını ifade eden Kaplan, bu maçın kazılması durumunda istenen havanın yakalanabileceğin sözlerine ekledi. 
     
</TEXT>
</DOC>
