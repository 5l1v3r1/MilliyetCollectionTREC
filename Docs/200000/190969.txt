<DOC>
<DOCNO> 190969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sondun36.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolculardan biri aşırı kilolu diye pilot uçmayı kabul etmedi 
</HEADLINE>
<TEXT>

     Mısır Havayolları'dan çalışan bir pilot, aşırı kilolu olduğunu düşündüğü yolcu uçaktan inmeyince sefere çıkmayı reddetti. 
     Havaalanı kaynaklarına göre, Kahire'den Dubai'ye gitmeye hazırlanan uçağın pilotu, yolculuğun, kimliği açıklanmayan aşırı kilolu bir kadın yolcunun sağlığı açısından zararlı olduğunu ileri sürdü. 
     Yolcuya eşlik eden oğlu, havaalanına doktor çağırdı ve muayenede kadının sağlık durumunun iyi olduğu ve yolculuk etmesine mani bulunmadığı belirlendi. 
     Doktorun kararıyla da tatmin olmayan pilot ısrarını sürdürdü, ancak yolcuların da tepki göstermesi üzerine 3 saatten fazla rötar yaparak sefere çıkmak zorunda kaldı. 
     
</TEXT>
</DOC>
