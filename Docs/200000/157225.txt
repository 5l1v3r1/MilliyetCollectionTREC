<DOC>
<DOCNO> 157225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/spor/spo06.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
EGE'NİN TOZU KALKTI 
</HEADLINE>
<TEXT>

Avrupa Ralli Şampiyonası'na puan veren 32. Tofaş Rallisi dün start aldı. İlk gün sonunda Belçikalı Bruno Thiry ve Serkan Yazıcı arka arkaya sıralanırken, onları Fiat Abarth'ın üç pilotu takip etti 
     8 araç yarış dışı 
     DÜNYA Şampiyonası ile Türkiye'yi saran ralli heyecanı bu kez İzmir'e taşındı. Avrupa Ralli Şampiyonası'na 20 katsayı üzerinden puan veren 32. Tofaş Rallisi, dün Fuar Alanı'ndan verilen startla başladı. Rallide 52 araç başlangıç noktasından çıkarken, Avrupa Şampiyonası'nı kovalayan Polonyalı Kuzaj ile Rus Vasin'in de aralarında bulunduğu 8 pilot çeşitli nedenlerle yarışa katılamadı. 3 günde 286.10 kilometresi özel etap olmak üzere toplam 1000 kilometre katedecek olan ekipler dün Gödence 1, Efemçukuru A ve özel seyirci etaplarını geçti. 
     
     Thiry ilk sırada 
     İLK kez Pınarbaşı Pisti'nde çift kalkışlı olarak yapılan özel seyirci etabında ralliseverler heyecanlı anlar yaşadı. Toplam 31.88 kilometrelik ilk gün sonunda Peugeot 206 WRC ile liderliğe oturan Belçikalı Bruno Thiry'i, 11.6 saniye geriden Ford Focus WRC ile yarışan Serkan Yazıcı takip etti. Süper 1600'de iddialı Fiat Abarth'ın üç pilotu ise ardarda sıralandı. İtalyan Paolo Andreucci üçüncülüğe yerleşirken, onu takım arkadaşları Volkan Işık ve Nejat Avcı izledi. 
     
Vasin'in şanssızlığı      RUSYA'DAN Evgeni Vasin, Tofaş Rallisi'nin ilk büyük şanssızlığını yaşadı. Ekibiyle birlikte İzmir'e gelen Vasin'in aracı tüm çabalara rağmen çalıştırılamadı. Şampiyonada iddialı olan Vasin ve Tofaş Rallisi'nde sponsor olan Itera takımı bu olaydan dolayı hayal kırıklığı yaşadı. Yarışta start alamayan diğer isimler şöyle Leszek Kuzaj Polonya , Emin Ali Sipahi, Ali Gökhan Yazıcı, Yanakiev Bulgaristan , Mustafa Göçer, Ferhat Ferhangil ve Nebil Erbil. 
     
Dört araç yarış dışı      52 aracın start aldığı rallide ilk gün, zorlu ikinci etabın ardından 4 araç yarış dışı kaldı. Mitsubishi Lancer ile Ahmet Tevfik Burkay, Citroen Saxo ile Bayram Gören, Opel Corsa ile yarışan Barış Polat ve Citroen Saxo VTS kullanan Suat Ünver ilk günü tamamlayamadı. 
     
Yoğun ilgi      İZMİR Fuar Alanı'ndan verilen starta İzmir Valisi Yusuf Ziya Göksu ve B.Ş. Belediye Başkanı Ahmet Priştina ile kalabalık bir davetli grubu katıldı. Halkın da yoğun ilgi gösterdiği starttan önce çeşitli gösteriler yapıldı. Pınarbaşı pistindeki özel seyirci etabında da ekiplerin çift kalkışlı olarak yaptığı mücadele yine ilgiyle izlendi. 
     
Rallide bugün      TOFAŞ Rallisi'nin ikinci gününde ekipler 8 özel etap geçecek. Ayrıca Pınarbaşı Pisti'nde bugün de bir özel etap koşulacak. Bugün koşulacak etaplar şöyle Efem Çukuru B1, Güzelbahçe 1, Kavacık 1, Beyler A, Efem Çukuru B2, Güzelbahçe 2, Kavacık 2, Süper Spesiyal 2 Pınarbaşı . 
     
İlk gün sıralaması 1. Bruno Thiry Belçika Peugeot 20 52.5 2. Serkan Yazıcı Türkiye Ford 21 04.1 3. Paolo Andreucci İtalya Fiat Palio 21 40.8 4. Volkan Işık Türkiye Fiat Punto 21 45.1 5. Nejat Avcı Türkiye Fiat Palio 22 06.8 6. Hakan Dinç Türkiye Subaru 22 10.1 7. Hamdi Ünal Türkiye Opel 22 12.5 8. Ethem Genim Türkiye Renault 22 25.4 9. Ercan Kazaz Türkiye Citroen 22 33.2 10. Murat Akdilek Türkiye Subaru 22 36.9      
     

</TEXT>
</DOC>
