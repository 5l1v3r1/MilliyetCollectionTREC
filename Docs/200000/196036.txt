<DOC>
<DOCNO> 196036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/yasam/yas08.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli aşka oğul tanık 
</HEADLINE>
<TEXT>

   Anne ve babası boşanan 16 yaşındaki M.Ç., velayet duruşmasında, annesinin erkeklerle yasak ilişki kurduğunu öne sürerek babasıyla kalmak istedi... 
      ERDEM SÜREK Çanakkale DHA 
   
   Çanakkale'de anne ve babası boşanan 16 yaşındaki M.Ç., babasının açtığı velayet davasında, annesinin erkeklerle yasak ilişki kurduğunu öne sürerek, babasının yanında kalmak istediğini söyledi. 
   Orhan Çağlayan'ın 42 , oğlu M.Ç.'nin velayetini almak için boşandığı eşi Bahar Uca 39 aleyhine açtığı davada, gizli ilişkilerle ilgili iddialar mahkeme tutanaklarına geçti. Çanakkale 2'nci Asliye Hukuk Mahkemesi'nde görülen davada, velayetinin verildiği annesini terk ederek babasının yanına yerleşen M.Ç., kendisini 10 gün önce evden kovan annesinin, birden fazla erkekle ilişkisi olduğunu öne sürdü. M.Ç., ifadesinde şunları söyledi "Evimize gelen erkeklerden bazıları gece kalıyordu. Yusuf Eroğlu ile olan ilişkisi uzun sürmüştü. Ancak ondan sonra başka erkeklerle de ilişkisi oldu. Birlikte yatak odasına geçiyorlardı. Babam bana iyi bakıyor, velayetimin babama veilmesini istiyorum." 
   Duruşma ileri bir tarine ertelendi. 
   
   
</TEXT>
</DOC>
