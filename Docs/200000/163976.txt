<DOC>
<DOCNO> 163976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sontur06.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser uzmanlarından Asmalı Konak'a tepki 
</HEADLINE>
<TEXT>

     Asmalı Konak dizisinin finaline kanser uzmanı doktorlardan tepki geldi. Doktorlar, dizide lenf bezi kanserinin Türkiye'de tedavi edildiği halde dizide farklı bir izlenim yaratıldığını öne sürdü. 
     İstanbul Üniversitesi Onkoloji Enstitüsü Müdürü Prof. Dr. Erkan Topuz öğretim üyeleri adına yazılı bir açıklama yaptı. Açıklamada bir çeşit lenf bezi kanseri olan Hodgkin hastalığın tedavisinin tüm dünyada aynı şekilde ve yüz güldürücü biçimde yapıldığı belirtildi. 
     Evre 1 ve evre 2 düzeyinde olan Hodgkin’in ilaçlarının Türkiye’de de kolayca bulunduğu ve hastalığın 85 oranında başarıyla tedavsinin mümkün olduğu vurgulandı. Enstitü müdürü Prof. Dr. Erkan Topuz, açıklamasında dizide maddi koşullar nedeniyle Amerika’ya gidemedikleri takdirde hastaların öleceğine dair yanlış bir izlenim yaratıldığını iddia etti. 
     
</TEXT>
</DOC>
