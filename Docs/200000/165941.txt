<DOC>
<DOCNO> 165941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/ekonomi/eko01.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil Bursa, dizel çağının başkenti 
</HEADLINE>
<TEXT>

Avrupa’da çevreci dizel motorların pazar payının yüzde 50’yi aşacağını açıklayan Bosch Yönetim Kurulu Üyesi Bohr, Bursa tesislerini geleceğin dizel üssü’ ilan etti 
     Boxberg 
ŞULE YÜCEBIYIK 

     Yılda 23.5 milyar euro’luk cirosu ile dünyanın en büyük ikinci otomotiv yedek parça üreticisi olan Bosch GMBH, Bursa’daki fabrikalarının dizel motor aksamları üretiminde Avrupa’nın en önemli tedarikçisi olduğunu açıkladı. 
     Frankfurt Boxberg’te bulunan test merkezinde uluslararası bir basın toplantısı düzenleyen Bosch, otomotiv teknolojisinin geleceği konusunda tahminlerini açıkladı. Batı Avrupa’da trafiğe yeni çıkan binek otomobillerin yüzde 44’ünün dizel motorlu olduğunu açıklayan Bosch yöneticileri, dizelin pazar payının birkaç yıl içinde benzinli motorları açık arayla geride bırakacağını tahmin ettiklerini açıkladılar. 
     
     Yeni yatırım geliyor 
     Bosch Yönetim Kurulu üyesi Bernd Bohr, son beş yılda Bursa fabrikasına 400 milyon euro yatırım yaptıklarını belirterek "Fabrika, şu anda en yüksek dizel teknolojisini üretiyor ve yüzde 98’ini ihraç ediyor. Bu özellikleriyle Bosch için çok önemli bir üs niteliğinde. Dizel motorların pazar payı arttıkça Bursa’ya yeni yatırımlar yapılacak" dedi. 
     Dizel motorları daha konforlu, daha çevreci ve yüksek performanslı hale getiren Commonrail sistemlerinin Almanya dışında sadece Bursa fabrikasında üretildiğini anlatan Bohr, "Türkiye’deki siyasi ve ekonomik çalkantılar bizi çok etkilemiyor. Döviz kurundaki istikrarsızlıklardan etkileniyoruz ama bir süre sonra dengeye giriyor" diye konuştu. 
     Bosch Otomotiv Türkiye Genel Müdürü Klaus Peter Fouquet de Bursa’daki tesisin geçen yıl Avrupa’nın en kaliteli fabrikası seçildiğini belirterek "Bursa, Avrupa için bir rol modeli. 3 bin 400’e yakın işçiyle üretim 60’ın üzerinde Türk mühendisle araştırma geliştirme çalışmaları yapıyoruz. Bu yılki ihracat hedefimiz 380 milyon euro" dedi. 
     
Patagonya’da bile adres sormadan yolu bulacaksınız      Boxberg’te otomotiv teknolojisini geliştirmek için yürüttüğü çalışmaları açıklayan Bosch yöneticilerine göre yakın gelecekte otomobiller şu özelliklere sahip olacak. 

</TEXT>
</DOC>
