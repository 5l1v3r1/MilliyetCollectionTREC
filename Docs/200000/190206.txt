<DOC>
<DOCNO> 190206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sonspo15.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlisporlu futbolculara 2'şer milyar ceza 
</HEADLINE>
<TEXT>

     Denizlispor Basın Sözcüsü Zorhan Sancar, Trabzonspor maçında uğradıkları yenilgi nedeniyle futbolculara 2'şer milyar lira para cezası verildiğini bildirdi. 
     Zorhan Sancar, düzenlediği basın toplantısında, Trabzonspor maçında uğradıkları yenilgiyi ''iş kazası'' olarak nitelendirdiklerini kaydetti. 
     Sancar, pirim sistemlerine uygun olarak iç saha yenilgisi nedeniyle futbolculara 2'şer milyar lira para cezası verdiklerini söyledi. 
     Elazığspor maçını kazanarak, kaybedilen 3 puanı telafi edeceklerini belirten Sancar, şöyle konuştu 
     ''4 haftalık çıkışımız Trabzonspor yenilgisiyle kesintiye uğradı. Kaldığımız yerden devam etmek istiyoruz. Bunun için de Elazığspor maçına büyük önem veriyoruz. Trabzonspor yenilgisini unutup Elazığspor maçına en iyi şekilde hazırlanacağız.'' Sancar, Denizlispor-Trabzonspor maçını 7 bin 259 biletli seyircinin, gişelere 27 milyar 365 milyon lira hasılat bırakarak izlediğini sözlerine ekledi. 
     
</TEXT>
</DOC>
