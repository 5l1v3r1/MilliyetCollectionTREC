<DOC>
<DOCNO> 167547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/guncel/gun03.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Narkotik'e gönüllü psikolog... 
</HEADLINE>
<TEXT>

     SEMRA KARDEŞOĞLU 

     İstanbul Emniyet Müdürlüğü Narkotik Şube Müdürlüğü, uyuşturucu madde bağımlılığına karşı halka yardımcı olmak amacıyla yeni bir hizmet başlattı. Narkotik Şube'nin internet sitesine gönderilen halk sorularına bundan böyle gönüllü olarak görev yapan uzman psikolog İrem Akduman yanıt verecek. Koç Üniversitesi Psikoloji Bölümü mezunu olan, Boğaziçi Üniversitesi'nde yüksek lisans eğitimini tamamlayan İrem Akduman, ücret almadan haftada iki gün şubeye gelip soruları yanıtlıyor. 
     
     KİMLİKLER GİZLENEBİLİYOR 
     Akduman, uyuşturucu alışkanlığının özellikle genç yaşlarda başladığını belirtirken internet sitesinin sorumlusu komiser Zafer Ercan, "Narkotik Şube sadece operasyon yapmıyor. Çalışmalarımız geniş bir alana yayılıyor. Bu siteyle de uyuşturucu kurbanlarına yardımcı olmaya çalışıyoruz. 404 3. madde var, bu uyuşturucu kullanan ve yakalanmadan önce tedavi olmak isteyen kişiler hakkında kanuni işlem yapılmamasını içerir. Çoğu kişi bunu bilmediği için tedaviden kaçınıyor" diye konuştu. www.iem.gov.tr adresinden "Sorunlarınıza Önerilerimiz" bölümüne mail gönderenler kimliğini gizleyebiliyor. 
     

</TEXT>
</DOC>
