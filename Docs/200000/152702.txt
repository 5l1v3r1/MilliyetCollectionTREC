<DOC>
<DOCNO> 152702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/guncel/gun02.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da 'post'al modern Saddam 
</HEADLINE>
<TEXT>

     NAMIK DURUKAN Kerkük 

     Kerkük kent merkezinde halk tarafından yıkılan Saddam Hüseyin heykelinin yerine diktatörlüğü simgeleyen postal heykel dikildi. Süleymaniyeli heykeltıraşların 200 postal kullanarak yaptıkları heykel, diktatörlerin ülkelerini postal baskısı altında yönetmesinin yol açtığı yıkımı anlatıyor. Bu arada Kerkük'te çeşitli sosyal aktiviteler de düzenleniyor. Saddam heykelinin yerine postallı heykeli diktiren KYB, son olarak gençler için de bir futbol turnuvası düzenledi. 
     
     SINIR DIŞI EDİLEN OLMADI 
     Bu arada Türkmenleri silahlandırmaya çalışırken ABD'li askerler tarafından yakalanıp sınır dışı edildikleri iddia edilen Türk irtibat timleri, halen Kuzey Irak'taki araştırmalarına devam ediyor. İrtibat timleriyle birlikte çalıştığını söyleyen bir Türkmen, ABD'liler tarafından gözaltına alınan Türk olmadığını ve bölgedeki tüm gelişmelerin her gün düzenli olarak Ankara'ya aktarıldığını söyledi. 
     


GÜNCEL 


















</TEXT>
</DOC>
