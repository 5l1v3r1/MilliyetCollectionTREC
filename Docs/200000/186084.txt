<DOC>
<DOCNO> 186084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur29.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Koltuk değnekli kadının boynundaki kolyeyi aldı, linçten kurtuldu 
</HEADLINE>
<TEXT>

     İzmir'in Bornova İlçesi'nde, koltuk değnekli kadının boynundaki altın kolyeyi alarak kaçmak isteyen kapkaççı, kendisini yakalayan vatandaşlarca linç edilmek istendi. 
     Alınan bilgiye göre, Bornova 217 sokaktaki bir yakınını ziyarete giden ve dizinden ameliyat olduğu için koltuk değnekleriyle yürüyen Niyase Şanlı'nın 58 yanına yaklaşık bir kişi, boynundaki altın kolyeyi alarak kaçmaya başladı. 
     Şanlı'nın bağırarak yardım istemesi üzerine, çevredeki vatandaşlar kaçmaya çalışan kapkaççı Mahir B'yi 36 yakaladı. Vatandaşların tartakladığı kapkaççı, olay yerine gelen polis ekipleri tarafından kurtarıldı. 
     Bornova Devlet Hastanesi'ne kaldırılan ve başına 5 dikiş atılan kapkaççının durumunun iyi olduğu bildirildi. 
     Gözaltına alınan Mahir B, boyacılık yaptığını ve ilk kez kapkaç girişiminde bulunduğunu öne sürdü. 
     Sanığın işlemlerinin ardından adliyeye sevk edileceği bildirildi. 
     
</TEXT>
</DOC>
