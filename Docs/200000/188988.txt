<DOC>
<DOCNO> 188988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun11.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD...85 yaşındaki "delikanlı", "cinsel turizm" suçuyla tutuklandı 
</HEADLINE>
<TEXT>

     ABD'nin Los Angeles kentinde Filipinler'e 9-12 yaşlarındaki kızlarla cinsel ilişkide bulunmak üzere gittiği tespit edilen 85 yaşındaki adam, ''cinsel turizm'' ve çocuk suistimali suçlamalarıyla tutuklandı. 
     John Seljan adlı kişinin 3 Ekim'de ABD Göç ve Gümrük bürosu yetkililerinin bagajında yaptıkları arama sonucu tutuklandığı belirtildi. 
     Yetkililerin Seljan'ın bagajında, aralarında çocukları kandırmak amacıyla kullanılacağı tahmin edilen 45 kilogram çikolata ve şeker de dahil olmak üzere çeşitli pornografik malzeme ile binlerce ABD doları değerinde Filipin ve Amerikan paraları buldukları kaydedildi. Seljan'ın California'nın güneyindeki evinde yapılan aramalarda da pornografik malzemeler ele geçirildiği açıklandı. 
     Sanığın yeni hazırlanan federal çocuk pornosuyla mücadele yasası ''Koruma Sözleşmesi'' kapsamında şimdiye kadar mahkemeye sevk edilen ikinci kişi olduğu bildirildi. 
     
</TEXT>
</DOC>
