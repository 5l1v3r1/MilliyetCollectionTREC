<DOC>
<DOCNO> 159312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sontur11.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskançlık cinayeti... Boşandığı eşini bıçaklayarak öldürdü... 
</HEADLINE>
<TEXT>

     Bursa'nın merkez Osmangazi İlçesi'nde bir kişi, boşandığı eşini bıçaklayarak öldürdü, eski eşinin birlikte yaşadığı kişi ile babasını da yaraladı. 
     Alınan bilgiye göre, şiddetli geçimsizlik nedeniyle bir süre önce Nurhan Çelik'ten 23 boşanan Çetin K. 32 , eski eşinin Kuruçeşme Mahallesi'nde Gürol Açı 27 ile birlikte yaşadığını öğrendi. 
     Arkadaşı Erkan I, eski eşinin annesi Fikriye Ç, kızkardeşleri Songül Ç. ve Z.Ç 17 ile birlikte, eski eşinin Gürol Açı ile bulunduğu eve giden Çetin K, burada Nurhan Çelik ve sevgilisi Gürol Açı ile tartışmaya başladı. 
     Evin üst katında oturan ve gürültüyü duyarak alt kata inen Gürol Açı'nın babası Muammer Açı'nın da karıştığı tartışmanın büyümesi üzerine, Çetin K, eski eşi Nurhan Çelik'i çeşitli yerlerinden, sevgilisi Gürol Açı'yı koltuk altından ve babası Muammer Açı'yı ise bacağından bıçakladı. 
     Nurhan Çelik olay yerinde yaşamını yitirirken, Gürol Açı ve babası yaralı olarak kaldırıldıkları Bursa Devlet Hastanesi'nde tedavi altına alındı. 
     Zanlı Çetin K, olaydan sonra kaçarken, polis, ölen kadının annesi, 2 kızkardeşi ile zanlının arkadaşı Erkan I'yı gözaltına aldı. 
     Olayla ilgili soruşturma sürüyor. 
     
</TEXT>
</DOC>
