<DOC>
<DOCNO> 173932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sondun22.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
George Clooney Irak Savaşı'nın nedeni Monica Lewinsky 
</HEADLINE>
<TEXT>

     Amerikalı oyuncu George Clooney, ABD Başkanı George Bush'un Irak politikasını eleştirerek, Irak savışının nedeninin, eski ABD Başkanı Bill Clinton ile seks skandalına karışan Beyaz Saray strajyeri Monica Lewinsky olduğunu söyledi. 
     Clooney, Alman Stern dergisiyle yaptığı söyleşide, ülkesini sevdiği halde, şu sıralar olanların kendisini korkuttuğunu kaydetti. 
     ''Olanlar beni öfkelendiriyor. Afganistan'daki savaş ağalarını destekliyoruz, bazı ülkeleri bombalayarak yerle bir ediyoruz, fakat nükleer gücü olanları rahat bırakıyoruz. Kendi kendime, hangi hakla dünya polisi rolünü oynadığımızı soruyorum'' diyen Clooney, 11 Eylül'den beri ABD'nin hedefinin Irak olduğunu, savaşın planlandığını, savaş nedeninin ise daha sonra arandığını öne sürdü. 
     ''Irak savaşının nedeni Monika Lewinsky'' diyen Clooney, başkan adayı Al Gore'un, Lewinsky skandalı nedeniyle Clinton'dan uzak durmak zorunda kalmasaydı başkan olacağını belirterek, ''Al Gore savaş çıkarmazdı'' dedi. 
     ABD'de hiç kimsenin savaş karşıtı görüşünü açıklamaya cesaret edemediğini ifade eden Clooney, yaptığı açıklamaların işine olumsuz etki edeceğinden emin olunabileceğini söyledi. 
     
</TEXT>
</DOC>
