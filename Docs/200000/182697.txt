<DOC>
<DOCNO> 182697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sonspo10.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Fatih'e kavuşuyor... 
</HEADLINE>
<TEXT>

     Trabzonspor'da, 5 maçlık cezası sona eren Fatih Tekke, bu hafta formasına kavuşuyor. 
     Bordo-mavili takımın kaptanı, uzun bir sakatlık dönemini de geride bıraktığını belirterek, ''Samsunspor maçında yüzde yüz olmasa da forma giyebilecek kapasitedeyim'' dedi. 
     Fatih, cuma günü Samsunspor maçında kendisinin ve takımı adına iyi bir başlangıç yapmayı arzuladığını da ifade ederek, ''Aldığımız sonuçlara üzülüyoruz. Bizden beklentileri de biliyoruz. İyi bir seri yakalamamız lazım'' dedi. 
     Kendisinden beklenenleri bildiğini de ifade eden Fatih, sözlerini şöyle sürdürdü 
     ''Sadece ben değil, herkes takıma katkı sağlamalı. Trabzonspor'da forma giyen oyuncu canını dişine takacaktır. Beklentilerde bende bir baskı oluşturmaz. Beklentiler, hoşuma gider. Geçen yılda beklentiler vardı. Bunun üzerinden kalkarız.'' Ligde Samsunspor, UEFA Kupası'nda Villareal ve ardın da Beşiktaş ile karşılaşacaklarını ifade eden Fatih, zorlu bir dönemece girdiklerini ve bu dönemi en iyi biçimde geride bırakmak istediklerini kaydetti. 
     Fatih, Başkan Sümer'in istifasının takımımı etkilememesini kendilerinin saha içini düşünmeleri gerektiğini de sözlerine ekledi. 
     
</TEXT>
</DOC>
