<DOC>
<DOCNO> 190730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/soneko28.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite-hükümet arasındaki tesis krizi büyüyor... 
</HEADLINE>
<TEXT>

     İstanbul Üniversitesi Rektörü Prof. Dr. Kemal Alemdaroğlu, Baltalimanı tarihi tesisinin ekonomiye nasıl kazandırılacağını merak ettiğini bildirdi. 
     İstanbul Üniversitesi İşletme Fakültesi tarafından düzenlenen 7. Ulusal Finans Sempozyumu'nun açılışında konuşan Alemdaroğlu, iktidarın son günlerde ekonomiyi üniversitelerin bazı mekanlarından sağlayabilme girişimleri içerisinde bulunduğunu belirterek, şunları kaydetti 
     ''İktidar, 1933'de Mustafa Kemal Atatürk'ün üniversiteye kültür ve eğitim tesis olarak verdiği tarihi mekanı Baltalimanı üniversiteden acil eylem planı içerisinde ekonomiye kazandırma gerekçesiyle alma girişiminde. Baltalimanı tarihi tesisinin ekonomiye nasıl kazandırılacağını merak ediyorum. Yerli veya yabancı birilerine birtakım amaçlar doğrultusunda hediye mi edilecektir Ulusal ekonomi bir Baltalimanı tesisi ile 2-3 binayla nasıl kurtarılacaktır Bu önemlidir.'' Sempozyum sırasında basın mensuplarının sorularını da yanıtlayan Alemdaroğlu, ''Baltalimanı sosyal tesislerinin yerli veya yabancı birilerine verilebileceği yönünde duyumlar mı aldınız '' sorusuna, şu karşılığı verdi 
     ''Ekonomiye kazandırmak denildiği zaman satmak veya kiralamak diye nitelendiriliyorsa, o halde ya yerli birisine ya da yabancı birisine...Başka ne olabilir Yani bizden alıp da bir başka üniversiteye verecek değil. O halde ya bir sanayi kuruluşuna yerli veya yabancı satılacak veya kiralanacak diye düşünülmüş olmalı.'' 
     
     ''YARGI KARARINI BEKLEYECEĞİZ'' 
     Tesisin tarihi eser olmasının satışını engellediğini, bütün bunlara karşın kendilerine böyle bir yazı geldiğine göre satış ya da kiralanmasının düşünüldüğünü ifade eden Alemdaroğlu, ''Maliye Bakanlığı'nın bize satılamayacağına dair yazısı, yani devletteki devamlılık ilkesine aykırı bir tavrın sergilenmesi de ayrı bir konudur'' dedi. 
     Bir basın mensubunun ''Size tanınan 15 günlük süre azalıyor. Boşaltmayı düşünüyor musunuz '' sorusu üzerine Alemdaroğlu, idari yargıya başvurduklarını ve yargının kararını bekleyeceklerin bildirdi. 
     Yargı kararı kesinleşmeden hiç kimsenin birşey yapabileceğini sanmadığını ve hukuk devletinde hukukun üstünlüğü ve hukukun gerekleri doğrultusunda işlem yapmanın söz konusu olduğunu vurgulayan Alemdaroğlu, ''Sayın Maliye Bakanı'nın verdiği bu kararı yeniden gözden geçirip düzelteceğine inanıyorum'' dedi. 
     Alemdaroğlu, böyle bir girişimi duyduklarında şiddetle sarsıldıklarını ve kendilerine bunun deprem gibi geldiğini dile getirerek, ''Bakanlığa da bu girişimleri durdurma şeklinde başvurumuz var'' diye konuştu. 
     
</TEXT>
</DOC>
