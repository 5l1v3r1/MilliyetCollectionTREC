<DOC>
<DOCNO> 182021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/ekonomi/eko14.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den Türk ekonomisine övgü 
</HEADLINE>
<TEXT>

   
   IMF Başkanı Horst Köhler ve Başkan Yardımcısı Anne Krueger, Türk ekonomisinin gidişini "çok iyi" diye nitelendirdi. Köhler ve Krueger, gazeteciler için düzenlediği toplantıda, Türk ekonomisini değerlendirdi. 
   Köhler, Türk ekonomisinde herhangi bir zayıflık belirtisi olmadığını, tersine ekonominin giderek güçlendiğini belirtirken, Krueger "Çok iyi gidiyor. Birisi Türk ekonomisinin geçen yıl yüzde 7.8 büyüyeceğini, enflasyonun bu yıl yüzde 20'lere düşeceğini söyleseydi, herkes ona deli derdi" dedi. 
   
   Krediye müdahale yok 
   Köhler ise, "Türkiye için en önemli konu, IMF'ye verilen sözlerin aynen yerine getirilmesi. Türkiye'nin rakamları gayet iyi. Ekonominin zayıfladığına ilişkin bir belirti yok, tam tersine güçleniyor. Faiz oranlarının yüksek olduğu bir ortamda Türk ekonomisi için h l riskler yüksek. İyi bir yatırım ortamına ilişkin bazı belirsizlikler var" dedi. 
   Reuters'in haberine göre de IMF Başkanı, 8.5 milyar dolarlık ABD kredisi konusundaki görüşmelere karışmayacaklarını söyledi. 
   
   
</TEXT>
</DOC>
