<DOC>
<DOCNO> 181563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/ekonomi/aeko.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Lira, çift etiket 
</HEADLINE>
<TEXT>

   Altı sıfırı atılmış Yeni Lira 2005 başında piyasaya çıkacak. Fiyatlar yuvarlanırken yükselmesin diye hem eski, hem de yeni liraya göre fiyat etiketleri kullanılacak 
      ANKARA ANKA 
   
   Altı sıfır atılmış paranın ismi "Yeni Türk Lirası" olacak ve enflasyonun yüzde 10'un altına inmesi hedeflenen 2005 başında piyasaya çıkarılacak. Yeni Türk Lirası banknotların örnekleri basıldı ve kalıpları hazırlandı. 
   Merkez Bankası MB sıfır atma çalışmaları kapsamında, parasından sıfır atılan ülkelerin ve AB ülkelerinin kendi paralarından euro'ya geçişteki deneyimlerini inceledi. Paradan sıfır atma ve euro'ya geçişin küsüratları yukarı doğru yuvarlanması nedeniyle enflasyona neden olabildiği gözlendi. 
   Merkez Bankası bu nedenle, euroya geçişte bazı AB ülkelerinde uygulandığı gibi en az bir yıl çift fiyat tarifesi ya da etiketi uygulanmasını öngörüyor. Sıfır atıldıktan sonra şu anda fiyatı 1 milyon 950 bin lira olan bir malın fiyatını, satıcılar 1 lira 950 kuruş yerine 2 - 2.5 liraya kadar yuvarlıyor. 
   Altı sıfır atınca 1 milyon 1 lira, 5 milyon 5 lira, 10 milyon 10 lira, 20 milyon 20 lira olacak. 500 bin ve 250 bin liralık banknotlar kalkarak metalik para olacak. Yeni 50 Türk Lirası ve Yeni 100 Türk Lirası çıkarılacak. Dolaşımda 6 küpür olacak. Türk Lirası'nın adı 2-3 yıllık adaptasyon süresinde Yeni Türk Lirası olarak değişecek. Banknotlar kolay tanınması için renk, desen, k ğıt olarak aynı kalacak, sadece sıfırı atılmış olarak basılacak. Adaptasyon süresi sonunda k ğıdı, deseni yenilenmiş banknotlar çıkacak. Paranın ismi tekrar Türk Lirası olacak. 
   
   Merkez'e kuruş yetkisi 
   MB, Başbakanlığa sunduğu yasa taslağıyla bozuk para basım yetkisinin de Hazine'den alınarak MB'ye verilmesini istedi. Hazine ise buna karşı. Hazine bozuk para basılarak sağlanan senyoraj rantından gelir vazgeçmek istemiyor. 
   
   TL, 1940'daki değerine gelecek    Türk Lirası'ndan TL 6 sıfır atılınca ABD Doları karşısında TL, 1940'lı yıllardaki değerine dönecek. 1923'de 80 kuruşa 1 dolar alınabiliyordu. Bu durum 1940'lara kadar 1 lira dolayında seyretti. Türk Lirası'ndan altı sıfır atılırsa Merkez Bankası'nın bugünkü döviz kurlarına göre 1 ABD Doları 1 lira 39 kuruş olacak. n ANKARA AA 
   
   6 sıfır atılsa kurlar böyle olacak Döviz Efektif satış TL 1 ABD Doları 1.39 1 Danimarka Kronu 0.21 1 İngiliz Sterlini 2.21 1 İsviçre Frangı 1.00 100 Japon Yeni 1.19 1 Kuveyt Dinarı 4.71 1 Sud. Arb. Riyali 0.37 1 Euro 1.55 1 Bulgar Levası 0.95 
   Avrupa euro'ya çift etiketle geçti    2002 başında euro'ya geçişte bir çok Avrupa ülkesinde fiyatlar yukarı doğru yuvarlanarak yükselmişti. Fiyatların yukarı doğru yuvarlanmasını kontrol edebilmek için euro'ya geçişte bir yıl süreyle çift fiyat tarifesi ya da etiketi uygulanmıştı. 
   
   
</TEXT>
</DOC>
