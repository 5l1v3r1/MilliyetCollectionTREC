<DOC>
<DOCNO> 164477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sontur28.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de Telsim Bölge Müdürlüğü önüne bomba bırakıldı 
</HEADLINE>
<TEXT>

     İzmir'in Çankaya semtinde dün gece Telsim İzmir Bölge Müdürlüğü önüne bırakılan ve uzman ekiplerce etkisiz hale getirilen bombayla ilgili inceleme ve soruşturmanın sürdüğü bildirildi. 
     Alınan bilgiye göre, Terörle Mücadele Şube Müdürlüğü yetkilileri, incelemelerde, patlamadan etkisiz hale getirilen bombanın, el yapımı ses bombası olduğunu belirledi. Yetkililer, ele geçirilen bombanın, İzmir'deki diğer olaylarda kullanılan bombalarla benzerlikler taşıdığını, soruşturmanın çok yönlü sürdürüldüğünü kaydetti. 
     Şair Eşref Bulvarı'ndaki, Telsim Bölge Müdürlüğü önüne dün gece bırakılan poşetten şüphelenen özel güvenlik görevlisi durumu polise bildirmiş, olay yerine gelen bomba imha uzmanı ekipler, poşette bulunan bombayı patlamadan etkisiz hale getirmişlerdi. 
     
</TEXT>
</DOC>
