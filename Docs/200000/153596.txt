<DOC>
<DOCNO> 153596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur16.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Nafakaya kızan koca, adliyede kan döktü... 
</HEADLINE>
<TEXT>

     Afyon'un Çay İlçesi'nde bir kişi, boşanmak istediği eşini ve kayınvalidesini, adliye çıkışında av tüfeğiyle öldürdükten sonra, polis tarafından ayağından vurularak yakalandı. 
     Alınan bilgiye göre, Çay İlçe Müftülüğü'nde hizmetli olarak görev yapan Mehmet Çetin 40 , ilk eşinin ölmesi üzerine 3 yıl önce evlendiği Hacer Çetin'den 36 boşanmak için 6 ay önce mahkemeye başvurdu. 
     Dava devam ederken, Hacer Çetin'e mahkemece nafaka bağlandı. Ancak, Mehmet Çetin ayrı yaşadığı eşine nafaka ödemedi. Bunun üzerine Mehmet Çetin'in maaşına haciz koyduran Hacer Çetin, annesi Arife Turgut ile adliyeye gelerek, İcra Müdürlüğü'nden nafakasını almak istedi. 
     Maaşından nafaka kesilmesini hazmedemeyen ve çuvala gizlediği av tüfeğini yanına alan Mehmet Çetin, nafakasını almaya gelen eşi Hacer Çetin ile kayınvalidesi Arife Turgut'u, adliye çıkışında beklemeye başladı. Mehmet Çetin, adliye çıkışında eşi ve kayınvalidesine ateş açtı. 
     Hacer Çetin ve Arife Turgut olay yerinde öldü. Adliye polisinin olaya müdahale etmesiyle üzerine, ''Kendimi de vururum, sizi de vururum'' diyerek tehditler savuran Mehmet Çetin, polis tarafından ayağından vurularak, etkisiz hale getirildikten sonra yakalandı. 
     




</TEXT>
</DOC>
