<DOC>
<DOCNO> 187599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sontur12.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Babaanne ile torunu evde ölü bulundu... 
</HEADLINE>
<TEXT>

     Amasya'nın Suluova İlçesi'nde babaanne ile torunu evde öldürülmüş olarak bulundu. 
     Edinilen bilgiye göre, Pazar Mahallesi Şimşek Sokak'ta Zülfikar Büyükaslan 58 ve torunu Seda Büyükaslan 7 , yakınları tarafından evlerinde ölü bulundu. 
     Durumun güvenlik güçlerine bildirilmesi üzerine olay yerine gelen polis, yaptığı incelemede Zülfikar Büyükaslan'ın kafasına sert bir cisimle vurulduğunu ve kolundaki 7 bileziğin de alındığını belirledi. Polis, küçük kızın ise darp sonucu öldürüldüğünü tespit etti. 
     Yetkililer, olayı gerçekleştiren kişi ya da kişilerin belirlenmesi için geniş çaplı çalışma başlatıldığını bildirdiler. 
     
</TEXT>
</DOC>
