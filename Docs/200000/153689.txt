<DOC>
<DOCNO> 153689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/yazar/yilmaz.html </URL>
<DATE> 2003/05/01/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sadıkoğlu Dubai'de ada yapıyor 
</HEADLINE>
<TEXT>

     İki üniversite mezunu mühendis kökenli Tuzla Liman Başkanı İbrahim Hakkı Bilaloğlu'nun yerine, iki yıllık açık öğretim mezunu Saadettin Balcı'yı getirmişler. 
     Bilaloğlu'nu görevden almadan önce üzerine iki tane müfettiş salmışlar. Rapor olumlu. det oldu artık kamu kurumlarında yapılan yolsuzluk araştırmalarının devamında, istisnasız bir kadro hareketi çıkıyor. 
     Kötü niyetli senaryolar yazacak değilim ama en azından atamalar bu haliyle insana, "AKP'li olmayan vatan evladı değil mi", dedirtiyorlar. Yalnızca üst kademe atamalar tartışılıyor, oysa tüm devlet kademelerinde kadrolaşma yapılıyor. 
     Tersaneler Genel Müdürlüğü'nde durum daha da vahim. 57. hükümet döneminde irtica faaliyetlerinden hakkında soruşturma açtırılarak Terszaneler Genel Müdürlüğü görevinden alınan Sami Kabaş, yerine dönmüş, sanırım suçsuz bulunmuştur 
     Denizcilik sektörü bunları hak ediyor mu 
     İşte bu yazıyı yazmama neden olan temel soru bu. 
     Armatör Kahraman Sadıkoğlu ile Dubai'den konuşuyorum. Dubai'de Şeyh Raşid el Makdum'un dünyanın en büyük yatını yapıyor. Türkiye'den götürdüğü 350 işçi, 160 metre büyüklüğündeki yatı bir yıl sonra bitirecek. Bu yatın yapımına Almanya'da başlanmıştı ve ilk sahibi de Burunai Sultanı'nın kardeşiydi. Kardeşin 6 milyar dolarlık yolsuzluk yaptığı ortaya çıkınca 325 milyon dolara sipariş edilen yat satışa çıkarıldı, alıcı Dubai Şeyhi oldu. 
     Sadıkoğlu, Türkiye'de de Taşkent gibi ilk kez yapılan büyük tonajlı gemileri yapma teknlojisine sahip bir armatör. Yalnızca bu kadar mı Denizin ortasına ada da yapıyor. El Makdum, Sadıkoğlu'na Dubai'de "Palm Island" konseptinde ada sipariş etti. Denizle son bulan çölü turizm cennetine çeviren "liberal şeyh" El Makdum, bu adanın üzerinde inşa edilecek olan 2 bin 500 villayı, dünyanın çeşitli ülkelerinden alıcılara 350 bin dolar ile 6 milyon dolar arasında fiyatlarla satıyor. 
     Sadıkoğlu, Birleşik Arap Emirlikleri'nde duyup üzüldüğü şu cümleyi aktarıyor 
     "Yılda 3 milyar dolar turizme yatırım yapıp, para basıyoruz. Türkiye 55 milyar doları bankalara hortumlattı..." 
     Başka söze gerek var mı 
     
     





</TEXT>
</DOC>
