<DOC>
<DOCNO> 191511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/spor/spo08.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor uyandı 3-0 
</HEADLINE>
<TEXT>

   Beş haftadır galibiyet yüzü göremeyen Sarı - Siyahlılar, dün Bursaspor karşısında üç puan hasretine nokta koydu. Ev sahibi ekibi zafere taşıyan goller, Bushi, Faruk ve Uche'den geldi 
      
   İstikrarsız Bursa 
   SÜPER Lig'in istikrar fukarası Bursaspor, İstanbulspor'dan ağır bir darbe yedi. Geçen hafta Fenerbahçe karşısındaki futboluyla moral tazeleyen Yeşil - Beyazlı ekip, deplasman fobisini yine üstünden atamadı ve sahadan farklı bir mağlubiyetle ayrıldı. Hakemin başlama düdüğü ile birlikte oyuna ağırlığını koyan Sarı - Siyahlı ekip, özellikle orta sahadaki üstün futboluyla rakibini kendi yarı alanına hapsetti. 
   
   Maçın yıldızı Faruk 
   KARŞILAŞMANIN 23. dakikasında sahanın yıldızı Faruk soldan nefis ortaladı, Bushi kafayla ağları havalandırdı. İstanbulspor'un 36. dakikada kazandığı serbest vuruşu yine Faruk yaklaşık 40 metreden ağlara gönderdi, farkı ikiye çıkardı. 53. dakikada Uche ceza alanı içindeki karambolde ustalığını gösterdi ve defanstan sıyrılarak üçüncü kez çerçeveyi buldu. İstanbulspor beş haftalık bir aradan sonra üç puanla kucaklaştı. 
   
   Maçın karnesi 
   HAKEMLER Hamza Mısır, İsmail Köse, Yaşar Ulusoy 
   İSTANBULSPOR Zdravkov 6 - Tolga 6 , Saffet 6 , Uche 7 , Faruk 8 -Mehmet 6 Olcay Dk.78 5 , Saidoo 6 , Aytekin 5 Musa Dk.19 6 , Musa Kuş 6 - Boliç 5 , Bushi 7 Emre Dk.78 5 
   YEDEKLER Oğuz, Yalçın, Cem, Nuri 
   BURSASPOR Vintila 3 - Tamer 3 , Miu 3 , Mustafa 3 Fatih Dk.52 4 , Egemen 4 - Orhan 3 Yakup Dk.46 5 , Junior 4 , Frasineanu 4 , Serkan 4 - Ganea 4 Hüseyin Dk.65 4 , Okan 4 
   YEDEKLER Serdar, Veysel, Mehmet, Metin 
   GOLLER Bushi Dk.23 , Faruk Dk.36 , Uche Dk.53 
   SARI KARTLAR Serkan Bursaspor , Egemen, Saffet İstanbulspor 
   
   Aytekin'in burnu kırıldı    İSTANBULSPOR Teknik Direktörü Aykut Kocaman ilk buldukları pozisyonda golü attıklarını söyleyerek, "Futbol şansı bizden yanaydı" dedi. Öte yandan Aytekin'in burnunun kırılması moralleri bozdu. Bursaspor Teknik Direktörü Hagi ise, çok hata yaptıklarını belirterek, "Oyuncularıma kırgınım. İşimiz çok zor" yorumunu yaptı. 
   
   
</TEXT>
</DOC>
