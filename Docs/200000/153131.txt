<DOC>
<DOCNO> 153131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/siyaset/siy04.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Profesörün 8 villası 40 ayrı hesabı var .. 
</HEADLINE>
<TEXT>

SSK'ya fahiş fiyatla tıbbi malzeme alınması operasyonunda inanılmaz ilişkiler saptandı. Türkiye'nin en ünlü profesörlerinden, aynı zamanda KKTC Cumhurbaşkanı Denktaş'ın da doktoru olan Prof. Dr. Derviş Oral da yolsuzluk nedeniyle tutuklananlar arasında... 
     TOLGA ŞARDAN, TÜRKER KARAPINAR Ankara 

     SSK da düzenlelen Neşter Operasyonu'nda, yolsuzluklar Türkiye'nin en ünlü profesörlerine kadar uzandı. DGM, operasyonda, rüşvet ilişkileri saptanan KKTC Cumhurbaşkanı Rauf Denktaş'ın da doktoru olan Prof. Dr. Derviş Oral, Doç. Dr. Mehmet Metin ve TERA Medikal firmasının sahibi Mert Aygen'in tutuklanmasına karar verdi. 
     DGM Savcısı Ömer Süha Aldan'ın yürüttüğü operasyonda, bir süredir doktorların malvarlıklarını araştıran savcılık, geçen cumartesi düğmeye bastı. Doktorların ve tıbbi malzeme satan firmaların malvarlıklarıyla banka hesapları konusunda Bankalar Yeminli Murakıpları'na bir rapor hazırlatan Aldan, rapor doğrultusunda Ankara Üniversitesi İbni Sina Hastanesi Kardiyoloji Anabilim Dalı Başkanı Derviş Oral, Acil Yardım ve Trafik Hastanesi Kardiyoloji Anabilim Dalı Başkanı Doç. Dr. Mehmet Metin ve eşi Ayşe Özden Metin, SSK Etlik Hastanesi'nden Dr. Ender Örnek, Örnek'in sekreteri Dilek Çolak, Aygen, TERA Medikal çalışanları Hakan ve Handan Coşkun, MEDAY Medikal çalışanları Selçuk Salur ve Tekin Kutlu'nun gözaltına alınması talimatını verdi. 
     
     40 ayrı hesap 
     2 gün sorgulanan 10 zanlıdan Çolak, Metin ve Coşkun serbest bırakılırken, diğer 7 kişi dün DGM'ye sevk edildi. Aldan, sorguladığı 7 kişiden Oral, Metin, Örnek ve Aygen'i tutuklanmaları istemiyle DGM Yedek H kimliği'ne sevk etti. Ankara 2 No'lu DGM Yedek H kimliği, 4 kişiden Oral, Metin ve Aygen tutuklandı. Tutuklanan 3 kişi, söz konusu raporda rüşvet vermek ve almakla suçlandı. Raporda, Denktaş'ın bypass ameliyatını da gerçekleştiren, Oral'ın, aktarılan paraların bulunamaması için çeşitli bankalarda 40'a yakın ayrı hesabının bulunduğu belirtildi. Raporda, ayrı yerlerde 8 villasının bulunduğu saptanan Oral'a, MEDAY Medikal'den, firma çalışanı Salur adına açılan hesaptan para aktarıldığı saptandı. Metin'in de eşinin hesap numarasını kullanarak tıbbi malzeme satan firmalardan 181 bin dolar aldığı ifade edildi. Metin'in villasının aidatlarının da firmalar tarafından ödendiği vurgulandı. 
     Aygen'in ise firmasında 200 milyon maaşla çalışan Hakan Coşkun adına bir hesap açtırdığı ve bu hesap üzerinden doktorlara 400 bin dolara yakın para verdiği anlatıldı. 
     
Sistem nasıl işliyor      Bazı bürokrat ve doktorların gözaltına alınmasıyla devam edeceği bildirilen operasyonda, daha önce tutuklanan firma sahipleri Mehmet Edin, Fahri Örküp, Cezmi Mutlu, İbrahim Erdoğan ve Uğur Ocak, Ocak ayından bu yana cezaevinde. Doktorlar, SSK ve firmalar arasında 1994'te yapılan protokole göre SSK, doktorların yazdıkları reçetelerde belirttikleri firmaların ürünlerini, ihalesiz almak zorunda kaldı. Bu nedenle, doktorlarla özel ilişkiler kuran firmalar, rüşvet karşılığında reçetelere kendi ürünlerinin yazılmasını sağladı. Reçeteler dışında, acil ameliyatlarda, rüşvet aldıkları firmaların ürünlerini kullanan doktorlar, SSK'nın bu firmalardan alım yapmasını da sağladı. Yönetici konumunda ki doktorlar da hastanenin ihtiyaç duyduğu tıbbi malzemeleri ihalesiz biçimde istediği firmadan alabildi. 
     


SİYASET 


















</TEXT>
</DOC>
