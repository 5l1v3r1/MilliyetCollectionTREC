<DOC>
<DOCNO> 155121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/soneko50.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Aria ile ilgili haberler ve ABD Savunma Bakan Yardımcısı'nın açıklamalarına dayandırılan satıcılı seyir bugün de devam etti ve Borsa günü ortalama yüzde 2.61 kayıpla tamamladı. 
     Uzmanlar, alternatif piyasalardaki temkinli iyimserliğin devam ettiğini belirterek, İMKB'nin de iç dinamiklerinden sıyrılıp, olumlu makro dengeleri hedefleyecek şekilde hareket etmesinin beklendiğini, buna bağlı olara satış eğiliminin 10,500-10,600 aralığında kesilebileceğini kaydediyorlar. 
     İstanbul Menkul Kıymetler Borsası İMKB Ulusal 100 Endeksi, düşük hacimli işlemlerin yaşandığı 1. seansta 232.87 puan gerilerken, hisse senetleri ortalama yüzde 2.12 değer yitirdi. 
     Endeks, 2. seansta .78 puan ve yüzde 0.50 kayıpla 10,676.29 puandan kapandı. 
     Hisse senetleri piyasasında günlük işlem hacmi, 471 trilyon 865 milyar 900 milyon lira oldu. 
     
     DOLAR 
     Kapalıçarşı'da dün 1 milyon 545 bin liradan kapanan dolar, güne aynı seviyeden, 1 milyon 749 bin liradan kapanan Euro ise 1 milyon 759 bin liradan başladı. 
     Gün sonunda doların satış fiyatı 1 milyon 5 bin liraya, Euro'nun satış fiyatı ise 1 milyon 746 bin liraya geriledi. 
     Merkez Bankası, doların bugünkü efektif kurunu alışta 1 milyon 524 bin 291 lira, alışta ise 1 milyon 5 bin 15 lira olarak açıkladı. 
     Böylece, dolar, Merkez Bankası'nın dünkü kurlarına göre, alışta 2 bin 3 lira, satışta ise 2 bin 551 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 26 Mayıs 2004 vadeli bugün valörlü tahvilin basit getirisi yüzde .54, bileşik getirisi ise 52.88 olarak gerçekleşti. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 41.58 olarak belirlendi. 
     Bankalararası TL interbankında da gecelik faiz oranı, ortalama yüzde 41.00 oldu. 
     
</TEXT>
</DOC>
