<DOC>
<DOCNO> 170294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sontur35.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adli tatil başladı... 
</HEADLINE>
<TEXT>

     Yargıda toplu izin kullanımı anlamına gelen adli tatil başladı. 
     Her yıl 20 Temmuz'da girilen, ancak bu yıl hafta sonuna geldiği için iki gün önce başlayan adli tatil boyunca adliyelerde görev yapacak nöbetçi mahkemeler, tutuklusu olan ve acil nitelik taşıyan davaları görüşecek. Diğer davalara ise yeni adli yıla kadar ara verilecek. 
     Danıştay, Yargıtay, Askeri Yargıtay ve Askeri Yüksek İdare Mahkemesi'nde de nöbetçi heyetler görev yapacaklar. Bu mahkemelerde acil konular görüşülürken, Danıştay'da görev yapacak olan nöbetçi heyet, esastan karar veremeyecek ve yalnızca ''yürütmenin durdurulmasına'' ilişkin istemleri karara bağlayacak. Yargıtay'daki nöbetçi ceza dairesi ise tutuklu sanıklara ilişkin dosyaları ele alacak. 
     Yeni adli yıl, 8 Eylül 2002 Cuma günü törenle başlayacak. 
     
</TEXT>
</DOC>
