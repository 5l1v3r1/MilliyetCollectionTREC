<DOC>
<DOCNO> 156472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/astro/index.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sisli puslu bir gün 
</HEADLINE>
<TEXT>

     Öğleden sonra Akrep burcuna geçen Ay duyarlılıkları artırıyor. Gün içinde yeteri kadar objektif olamayabiliriz. Hayallere kapılarak hareket etmek, yanlış yollara girmek söz konusu. Daha önlemci olmalıyız. Koç'lar ortaklaşa konular, borç alacak işlerine özen göstermeliler. Parasal ihtiyaçlarına önem vermeleri gereken bir gündeler. Boğa'lar öğleden sonra sezgilerini kullanmaya çalışmalılar. Ortaklaşa konularda beklenmedik gelişmeler mümkün. İkizler sağlığına daha fazla özen göstermeli. Detayların öne çıktığı bir gündeler. Sürekli zihinsel yorgunluk bedeni de etkisine alabilir. Yengeç'ler büyük risklerden uzak durmalılar. Enerjik bir gündeler ama iyimserlik her zaman işe yaramayabilir. Aşk hayatında ise canlılık söz konusu. Aslan'ları öğleden sonra saatlerinde daha yorucu bir tempo bekliyor. Duygusal konularda daha objektif olmak gerekecek. İnattan uzak durulmalı. Başak'lar çevrelerindeki hızlı değişikliğe uyum göstermek durumundalar. Araştırma yapmak, yeni bilgiler toplamak ve kısa yolculuklar açısından verimli bir gündeler. 
     Terazi'nin maddi konularda daha tedbirli olması faydalı olacak. Çok gerekli olmasa da yeni harcamalar bütçelerini zorlayabilir. Alışverişe de akılcı yaklaşmak gerekiyor. Akrep'ler akşam saatlerinde hareket halindeler. Yeni girişimler yapmak isteyecekler ama konsantre olmakta zorlanabilirler. Duygusal açıdan dalgalı bir gün. Yay'lar geçmişe ait konularla karşılaşabilir ve olayların muhasebesini yapmak durumunda kalabilirler. Bu arada elde olmayan nedenler de beklemeye yol açabilir. Oğlak'lar ortaklaşa konularda ve grup çalışmalarında hareketli bir gündeler. Bununla birlikte yeni hedefler belirlemek çok kolay olmayabilir. Kova'nın daha tutarlı olması gerekiyor. Özellikle iş hayatındaki gelişmeler kafa karıştırıcı olabilir. Olaylara daha geniş açıdan bakmak gerekli. Balık'lar yaratıcı olabilecekleri bir gündeler. Bu arada sürprizler var. Aşk hayatında ise yanlış anlamalara yol açabilirler. 
     

</TEXT>
</DOC>
