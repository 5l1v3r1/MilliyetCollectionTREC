<DOC>
<DOCNO> 195909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/soneko08.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de 10 km'lik TIR kuyruğu... 
</HEADLINE>
<TEXT>

     Kapıkule Sınır Kapısı'nda 10 kilometre uzunluğunda TIR konvoyu oluştu. 
     Kapıkule Sınır Kapısı yetkililerinden alınan bilgiye göre, hafta sonu Avrupa ve Balkan ülkelerine ihracat yapan TIR'ların yoğunluğu nedeniyle 10 kilometrelik TIR kuyruğu oluştu. 
     TIR yoğunluğunun Cuma gününden Pazar gecesine kadar devam ettiğini ifade eden yetkililer, sürücülerin yüklerini Pazartesi günü gidecekleri ülkelere teslim etmek üzere aynı anda gümrüğe gelmeleri nedeniyle yığılma yaşandığını belirterek, şunları dedi 
     ''Bu yıl her hafta sonu gümrükte TIR yoğunluğu yaşıyoruz. Yıl sonu nedeniyle ihracat yükü taşıyan TIR'ların sayısında biraz daha fazla artış var. Son 24 saat içinde 615 TIR yurtdışına çıkış yaptı. Türk ve Bulgar gümrükçüler TIR yoğunluğu nedeniyle sıkı bir çalışma içindeler.'' Kapıkule'de halen 400 civarında TIR çıkış işlemleri için bekliyor. 
     
</TEXT>
</DOC>
