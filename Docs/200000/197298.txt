<DOC>
<DOCNO> 197298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sontur04.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlıktan hastanelere terör uyarısı... 
</HEADLINE>
<TEXT>

     Sağlık Bakanlığı, İstanbul'da yaşanan terör olaylarını ardından güvenlik önlemlerini artırıyor. Bakanlık daha çok araçlarla ilgili güvenlik önlemi alınmasını istedi. 
     ANKA'nın Sağlık Bakanlığı yetkililerinden edindiği bilgiye göre, Bakanlık, hastane yöneticilerine güvenlik önlemlerinin artırılması konusunda talimat verdi. Buna göre, hastane bahçelerine giren araçlar daha sıkı kontrol edilecek, şüphelenilen araçlara aynaylı sistem ile kontrol yapılacak. Hastane içlerine hastanedeki görevlilerin dışında araç girilmemesine dikkat edilecek. 
     
     MERKEZ TEŞKİLATTA GÜVENLİK ÖNLEMİ 
     Öte yandan Sağlık Bakanlığı merkez teşkilatında da bazı güvenlik önlemleri alındı. Daha önce personel, araç ve ziyaretçi giriş yeri olarak kullanılan büyük demir kapı artık sadece araç trafiğine açık olacak. Personel ve ziyaretçiler güvenlik birimlerinin olduğu bölmeli kapıdan içeri girebilecek. Ziyaretçiler, alacakları kimliğin ardından X-Ray cihazını kullanacak. Üst aramalarına ise artık daha çok dikkat edilecek. Ziyaretçiler ayrıca, Sağlık Bakanı, müsteşar, müsteşar yardımcılarının odalarının bulunduğu A Blok'ta ise tekrar X-Ray cihazından geçecek. 
     
</TEXT>
</DOC>
