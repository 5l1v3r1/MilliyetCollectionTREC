<DOC>
<DOCNO> 187574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sonspo24.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Volkan düz koşulara başladı 
</HEADLINE>
<TEXT>

     Galatasaray, Çaykur Rizespor ile deplasmanda oynayacağı lig maçının hazırlıklarını, eksik kadrosuyla sürdürdü. 
     Teknik direktör Fatih Terim'in son 20 dakikasına katıldığı antrenmanda futbolcular, yağmur yağışı altında kondisyon çalışmalarının ardından çift kale maç oynadılar. 
     Florya Metin Oktay Tesisleri'nde yapılan antrenmana, milli takımda bulunan futbolcularla sakatlığı bulunan Ümit Karan ile Lukunku katılmadı. 
     Ligde en son 26 Eylül'de oynanan Adanaspor maçında forma giyen ve sakatlığı devam eden Volkan Arslan, bugünkü antrenmanda koşulara başladı. Sakatlığı bulunan oyunculardan Abdullah ve Prates takımdan ayrı olarak çalıştı. 
     Galatasaray, Çaykur Rizesspor maçının hazırlıklarını bu akşam salonda yapacağı antrenmanla sürdürecek. 
     
</TEXT>
</DOC>
