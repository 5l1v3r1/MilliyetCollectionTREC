<DOC>
<DOCNO> 166032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sondun10.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Merkez Bankası Başkanı tutuklandı 
</HEADLINE>
<TEXT>

     Irak Merkez Bankası Başkanı İsam Reşid Huveyş'in iki gün önce koalisyon güçleri tarafından Bağdat'ta tutuklandığı bildirildi. 
     Bağdat'ta yayımlanan El Zaman gazetesine göre, koalisyon güçleri, evini aradıkları Huveyş'i tutukladılar. 
     Koalisyon güçleri tarafından hazırlanan aranan Iraklılar listesinde Huveyş'in adı bulunmuyordu. Huveyş'in, Saddam Hüseyin yönetiminin üst düzey yetkililerinin banka hesapları konusunda bilgisi olduğu ileri sürülüyor. 
     Irak'ta insan hakları alanında faaliyet gösteren bir grup Iraklı, Saddam yönetiminin cinayetlerini belgeleme amacıyla ''Irak Belleği Kurumu''nu kurdu. 
     Siyasi olmayan kurum, 1968'den Saddam yönetiminin devrildiği 2003 yılının Nisan ayına kadar, bu yönetimin işlediği suç ve cinayetleri belgelemeyi amaçlıyor. 
     Kurumun yetkilisi Adnan Mekiyye, gazetecilere yaptığı açıklamada, kurumun yeni bir medya merkezi oluşturacağını ve bu merkez yoluyla Irak'ta kaybolanların ailelerine bilgi verileceğini söyledi. 
     Mekiyye, kurumun koalisyon güçleriyle işbirliği yaptığını ve şu ana kadar eski rejimin işlediği cinayetlerle ilgili 3 milyon 200 bin belge topladığını açıkladı. 
     
</TEXT>
</DOC>
