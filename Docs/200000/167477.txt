<DOC>
<DOCNO> 167477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/yazar/tamer.html </URL>
<DATE> 2003/07/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Önce Emniyet'e bağış, sonra havai fişek 
</HEADLINE>
<TEXT>

     Soru Her önüne gelen havai fişek gösterisiyle sevincini gökyüzüne haykırabilir mi 
     Cevap Bir miktar bağış, biraz da rüşvet mukabilinde evet 
     Soru Havai fişek gösterilerinin geniş kitlelerle paylaşılması gereken olaylarda düzenlenmesi gerekmez mi 
     Cevap Hiç kuşkusuz. 
     Soru Çocuğunu sünnet ettiren, havai fişek gösteri yaptırarak oğlunun pipisini kestirdiğini neden cümle aleme ilan eder 
     Cevap Kendisine sormak lazım 
     Soru Her önüne gelene izin verildiğinde yaratılan gürültü kirliliğinin ve insanların huzurunun bozulmasının sorumlusu ilçe emniyet müdürlükleri olmuyor mu Oysa onların görevi, ilçenin güvenliğini ve asayişini sağlamak değil mi 
     Cevap Evet. 
     
     Londra'da neden yok 
     Soru Londra ve Paris gibi dünya kentlerinde neden her önüne gelen, her dilediğinde sevincini göklere haykırmıyor Çevreye daha saygılı oldukları için mi, yoksa kentin yöneticileri sınırlama getirdiğinden dolayı mı 
     Cevap İkisi de... 
     İstanbul'un yeni Emniyet Müdürü Celalettin Cerrah ne diyecek bilemiyorum, ama ilçe emniyet müdürlüklerine bağlı derneklere bağış yapmadan ve ayrıca polislere açıktan para vermeden havai fişek gösterisi için izin almak mümkün değilmiş. "Zaten devlet dairesindeki hangi işimizi benzeri vakıf ve derneklere bağış yapmadan halledebiliyoruz ki " diyeceksiniz. Benim sadece demek istediğim, havai fişek gösterileri de aynı kapsamda 
     Yasal prosedür şöyle 
     Havai fişek atacak kişi veya kurum ilk olarak atılacak saat ve yeri bildiren dilekçeyi kaymakamlığa veriyor. Kaymakamlık dilekçeyi ilçe emniyet müdürlüğüne havale ediyor. Emniyet, havai fişekleri atacak kişinin ruhsatı varsa ve fişeklerin atılacağı yer uygunsa izin belgesi veriyor. Güvenlik nedeniyle otellerin havuz başları ya da açık alanlar tercih ediliyor. 
     
     250 milyona kadar 
     Gördüğünüz gibi izin için herhangi bir ödeme yapılması söz konusu değil. Ancak adı bizde saklı bir havai fişekçi, bağış yapmadan izin almanın kesinlikle mümkün olmadığını vurgularken, ilçe emniyet müdürlüklerinden yetkili ve görevliler de zaten bağış aldıklarını doğruluyorlar 

</TEXT>
</DOC>
