<DOC>
<DOCNO> 159107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sontur21.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da düşen uçak yüksekten geldiği için pisti karşılayamamış 
</HEADLINE>
<TEXT>

     Trabzon'un Maçka İlçesi'ne bağlı Şahinkaya Beldesi yakınlarında düşen Ukrayna'ya ait uçağın, Trabzon Havaalanı pistine rüzgar nedeniyle doğu istikametinden yaklaştığı, ancak yüksekten geldiği için pisti karşılayamadığını bildirildi. 
     Devlet Hava Meydanları İşletmesi DHMİ yetkilileri, Kırgızistan'ın Bişkek kentinden havalanan uçağın, yakıt ikmali için Trabzon Havaalanı'na inmek istediğini, rüzgar nedeniyle piste doğu istikametinden Rize tarafından yaklaştığını kaydettiler. 
     Uçağın, yüksek irtifadan geldiği için pisti karşılayamadığını belirten yetkililer, uçağın alçalmak üzere pisti pas geçtiğini kaydettiler. Alçalma işleminin pilotun elindeki haritada belirtildiği şekilde, kuzeyde deniz üzerinden yapılması gerektiğine dikkati çeken yetkililer, buna rağmen pilotun yaklaşık 35 kilometre güneye, dağlık alana yöneldiğini ifade ettiler. 
     Havaalanı kontrolörünün uçağı gördüğünü ve pilotla konuştuğunu belirten yetkililer, dağ tarafına yönelen uçaktan bir daha haber alamadıklarını söylediler. 
     
</TEXT>
</DOC>
