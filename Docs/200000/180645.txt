<DOC>
<DOCNO> 180645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/magazin/amag.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şovu' Türkiye sınırlarını aştı 
</HEADLINE>
<TEXT>

   Mehmet Ali Erbil'e, ABD ve İtalya'dan teklif yağıyor. O ise 'Şimdilik cesaretim yok' diyerek, 'kırıp geçirmeye' Kanal D'den devam ediyor 
      BAYRAM KAYGUSUZ İSTANBUL 
   
   Mehmet Ali Erbil, hastalığı sonrası azalttığı çalışma temposunu yeniden artırdı. Kanal D'de büyük ilgi çeken 'Büyümüş de Küçülmüş' dizisini sürdüren Erbil, Ramazan ayında yine Kanal D'de ekrana gelecek şov programı 'Şansa Dansa'nın hazırlıklarına başladı. Erbil, şovlarındaki başarısı sayesinde, yurtdışından da teklifler aldığını açıkladı ve sorularımızı cevapladı 
   
   Nerelerden teklifler aldınız    Çarkıfelek'in başarısını gören Amerikalı ve İtalyanlardan birçok teklif aldım, h l da alıyorum. Yapımcılar 'Gel İngilizceni ilerlet, sonra program yap' diyor. 
   
   Hayatı kitap olacak 
   Gidecek misiniz    - Henüz o cesaretim yok. İngilizcem var ama o düzeyde değil. Belki bir yıllığına böyle bir maceraya atılabilirim. Yabancılar çizgi filmlerdeki seslendirmelerim için de tebrik yağdırıyor. Ama tercihim, Amerika olacak. 
   
   Yaşadığınız renkli hayatı yazmayı düşünüyor musunuz    - Anılarımı kitaba dönüştürmeyi ciddi ciddi düşünüyorum. Ama kitabı ben yazmayacağım, yazdıracağım. Kitap bir üçleme olacak çocukluğum, gençliğim ve mesleki yaşamımdaki süreç. Amaç, sadece anılarımı anlatmak. Seride ders olabilecek nitelikte olanlar, insanların eğlenebileceği anekdotlar da olacak. Yoksa, bütün gerçekleri anlatacağım diye yola çıkmıyorum." 
   
   Ramazan'da, yine Kanal D'nin 'kozu'    Mehmet Ali Erbil, Ramazan'da Kanal D ekranlarına gelecek yeni şovunu da şöyle anlattı 
   "Ramazanda iftardan sonra 3 - 4 yıldır program yapıyoruz. Bir format oturttuk. O saat diliminde en çok izlenen benim şovlarım. O yüzden halkın bir beklentisi var. Onlar için, en güzel eğlence oluyor. Orucunu açıp, sofranın karşısında yaptığım programı izliyorlar. Bu Ramazan'da da iki bin metre karelik stüdyoda halkın istediği gibi bir program yapacağım. 'Şansa Dansa' için İtalya'dan dekoratörler, koreograflar, dansçılar geldi. Format onlara ait olduğu için, beraber çalışacağız." 
   
   
</TEXT>
</DOC>
