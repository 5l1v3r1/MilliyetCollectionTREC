<DOC>
<DOCNO> 170342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/siyaset/siy10.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'İmajımızı bozuyor' diye karşı çıkıyorlar 
</HEADLINE>
<TEXT>
Diyanet, engelli imam istemiyor 
Diyanet İşleri Başkanlığı, zorunlu olmasına rağmen engellilerin istihdamına yönelik sınav açmadı. Gerekçe olarak da engelli imamların kurumun imajını bozduğunu ve itibarını zedelediğini gösterdi 
     ÖNDER YILMAZ Ankara 

     Diyanet İşleri Başkanlığı, kurumda engellilerin istihdamına "imajımızı bozuyor" diyerek karşı çıktı. AKP'nin görme engelli milletvekili Lokman Ayva'nın başvurusu üzerine harekete geçen Başbakanlık, Nisan 2003'te Diyanet'e bir yazı göndererek, engellilerin istihdamına yönelik yasal düzenleme olmasına rağmen neden sınav açılmadığını sordu. "İtibarımızı zedeliyorlar" şeklinde yanıt veren Diyanet ise genel idare hizmet kadrolarında boşluk bulunmadığını, engellileri imam ve vaiz olarak istihdam etmek zorunda kaldıklarını savundu. Diyanet'in yanıtında ayrıca şu ifadeler yer aldı 
     "Görevlilerin vatandaşa din hizmeti vermesi gerekirken, halktan yardım isteyen kişiler pozisyonuna düşmesi, kamuoyunda Diyanet İşleri Başkanlığı'nın itibar kaybına sebebiyet vermektedir. Meslek içi eğitimden geçirilmelerine rağmen başarılı olamadıkları, görevlerini yürütemedikleri, cemaatin şik yet ve sızlanmalarına sebep oldukları için din hizmetinde başarıyı düşürmektedir." 
     
     'Kalitemizi düşürüyorlar' 
     Diyanet, "Ancak adayların gerek fiziki görünüm, gerekse mesleki yönden istenen seviyede olamamaları sebebiyle kurumun görevlilerinden ısrarla istediği başarı ve kalite ilkesini düşüreceği aşik rdır" dedi. 
     Diyanet'te en son 1998'de engelli sınavı açılmış, 4 vaiz, 263 imam ve 157 müezzin istihdam edilmişti. Diyanet İşleri Başkanlığı'nın merkez ve taşra teşkilatlarında da halen toplam 904 engelli personel görev yapıyor. 
     

</TEXT>
</DOC>
