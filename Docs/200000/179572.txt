<DOC>
<DOCNO> 179572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo22.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda milli mesai başladı... Yolunuz açık olsun... 
</HEADLINE>
<TEXT>

     12. Avrupa Futbol Şampiyonası 7. Eleme Grubu'nda 6 Eylül Cumartesi günü deplasmanda Liechtenstein ve özel randevuda 9 Eylül Salı günü yine deplasmanda İrlanda Cumhuriyeti ile karşılaşacak A Milli Takım'ın aday kadrosu bugün İstanbul'da toplandı. 
     Öğle saatlerinde Polat Renasisance Oteli'nde biraraya gelen milliler, ilk çalışmasını bu akşam saat 19.00'da Galatasaray'ın Florya Metin Oktay Tesisleri'nde yapacak. 
     Yarın Beşiktaş Belediyesi tarafından yaptırılan Sporcular Parkı'nın açılışına katılacak olan milliler, öğle yemeğinin ardından özel uçakla İsviçre'nin Zürih kentine gidecek. 
     6 Eylül'de Liechtenstein ile karşılaşacak olan milliler, 7 Eylül'de Dublin'e geçerek İrlanda Cumhuriyeti maçı hazırlıklarını burada sürdürecek. 
     
     ADAY KADRO 
     Milli Takımlar Teknik Direktörü Şenol Güneş tarafından belirlenen 21 kişilik aday kadroda yer alan oyuncular şöyle 
     Ahmet Yıldırım, İbrahim Üzülmez, Tümer Metin Beşiktaş , Bülent Korkmaz, Hakan Şükür, Ergün Penbe, Hasan Şaş Galatasaray , Fatih Akyel, Tuncay Şanlı Fenerbahçe , Deniz Barış Gençlerbirliği , Zafer Özgültekin Ankaragücü , Okan Yılmaz Bursaspor , Ömer Çatkıç Gaziantepspor , Gökdeniz Karadeniz Trabzonspor , Rüştü Reçber Barcelona , Tugay Kerimoğlu Blackburn Rovers , Alpay Özalan Aston Villa , Okan Buruk, Emre Belözoğlu FC Inter , Ümit Davala SV Werder Bremen, Tayfun Korkut Espanyol . 
     Bu arada Rüştü Reçber'in 3 Eylül, Tayfun Korkut'un ise 4 Eylül'de Zürih'te takıma katılacakları, Tugay Kerimoğlu'nun da bu akşam İstanbul'a geleceği açıklandı. 
     
     HAKEMLER HOLLANDALI 
     A Milli Takım'ın Liechtenstein ile 6 Eylül Cumartesi günü yapacağı 12. Avrupa Şampiyonası 7. Eleme Grubu maçını Hollandalı Dick Van Egmond yönetecek. Egmond'un yardımcılıklarını Gyuri Takacs ve Adriaan Inia yapacak. Maçın 4. hakemi ise Ben H. Haverkort. 
     Vaduz kentindeki Rheinoark Stadı'ndaki karşılaşma, TSİ 21.00'de başlayacak. 
     İrlanda Cumhuriyeti ile Türkiye arasındaki özel maçı ise yine Hollandalı J.W.Wegereef yönetecek. Wegereef'in yardımcıları E.Thelen ile R.Slot. 
     9 Eylül Salı günü Dublin kentinde Lansdowne Road Stadı'ndaki karşılaşma, TSİ 21.30'da başlayacak. 
     
</TEXT>
</DOC>
