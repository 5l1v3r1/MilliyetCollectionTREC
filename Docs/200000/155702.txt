<DOC>
<DOCNO> 155702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sontur42.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Enkaz altında Cimbom'un şampiyonluğu konuşuldu 
</HEADLINE>
<TEXT>

     Bingöl'de meydana gelen depremde yerle bir olan Çeltiksuyu Yatılı Bölge İlköğretim Okulu pansiyonunda enkaz altında kalan ve sağ olarak kurtarılan öğrenciler, enkazdan çıkarılıncaya kadar Galatasaray sohbeti yaptıklarını söylediler. 
     Enkazdan yaralı olarak çıkarıldıktan sonra Elazığ Fırat Tıp Merkezi'nde tedaviye alınan depremzede öğrencilerin çoğu Galatasaray'ın şampiyon olmasın istediklerini söylediler. 13 yaşındaki Murat Güven, hastanedeki günlerinin spor gazeteleri okumakla geçtiğini belirterek, İlhan Mansız'dan forma istedi. Güven, "19 saat enkaz altında kaldım çok üzülüyorum. Hastane odasında günlerimi gazete okuyarak geçiriyorum. Spor ve deprem haberleri okuyorum. Beşiktaşlıyım, Beşiktaş şampiyon olarak ligi bitirecektir. Ben ilhan Mansız dan formasını istiyorum'' dedi. 
     Enkaz altından sağ çıkartılan 16 yaşındaki Gazi Katrağ ise enkaz altındaki 13 saatin çok kötü geçtiğini belirterek, "Çok zor bir andı. Dayanamıyordum üzerimde yataklarla birlikte enkaz vardı. Nasıl çıkarım diye düşünüyordum. Ama artık hiç çıkamayacağımı sanmıştım. Dışarıdaki sesleri duyuyordum ama ben kendimde hiç ümit görmüyordum. Çünkü ayaklarım sıkışmıştı. Artık dayanamıyordum, yanımdaki arkadaşa beni öldürmelerini söyledim, o benim yüzümü silerek öyle şey düşünmememi söyledi. Dayanamıyordum çok acı çekiyordum. Bu arada arkadaşlarım acımızı unutturmak için Galatasaray şampiyon olacak mı' sohbeti yaptı'' dedi. Gazi Katrağ, Hasan Şaş'tan formasını istediğini söyledi. 
     Gaffur Cana adlı 18 yaşandaki depremzede öğrenci de 8 kişilik bir koğuşta kaldıklarını ancak 6 kişinin konuştuğunu belirterek, iki arkadaşının öldüğünü söyledi. Cana, "İki arkadaşımız ölmüştü. Sesleri çıkmıyordu. İmdat bizi kurtarın diye bağırıyorduk. Bizim kaldığımız bina hep kireçti, doğru dürüst çimento kulanılmamıştı'' dedi. Gaffur Cana da galatasaray taraftarı olduğunu belirtirek, forma istediğini söyledi. 
     
     BABA'DAN İLGİNÇ SİTEM 
     Gazi Kartağ'ın babası Zülküf Kartağ, yetkililere seslenerek, "Çocukların enkaz altında kalan kalem ve defterleri ne olacak. Bir Şeref Bozkuş daha çıkacak mı çıkmayacak mıdiye yetkililere soruyorum. Doğru dürüst bir iş yapsalardı bu çocukların başına bu felaket gelmezdi. Bütün çürük binalar yıkılıyor, sağlam binalar kalıyor, bu nedendir Çünkü bunlarda hırsızlık var. Lütfen, bunlar hırsızlık yapmasınlar. Yalnız Bingöl'e değil tüm Türkiye'ye sesleniyorum artık bu hırsızlıklara son verilsin. 400 öğrenci kapasiteli bir okul yapmışlar, 400 hayvan bu çürük binada barındırılmaz. Çocuklar bize çivi çakarken bina sallanıyor diyorlardı, biz inanmıyorduk. Halbuki bina çürükmüş, deprem olmasaymış bile yıkılacakmış'' diye konuştu 
     
</TEXT>
</DOC>
