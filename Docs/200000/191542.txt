<DOC>
<DOCNO> 191542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sondun02.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Caalifornia alev alev 13 ölü, 350 ev tamamen yandı... 
</HEADLINE>
<TEXT>

     ABD'nin California eyaletinde başlayan orman yangınları nedeniyle şimdiye kadar 10 kişi öldü. 
     Yetkililer, yangın çıkmasına elverişli hava şartları ve kundaklama nedeniyle başlayan ve hızla yayılan orman yangınlarında şimdiye kadar 40 bin 500 hektarlık alanın ve 350 evin yandığını belirttiler. Yangının verdiği zararın milyonlarca doları bulduğu ve halen bölgede bulunan 30 bin evin tehdit altında olduğu kaydedildi. 
     California Valisi Gray Davis'in Los Angeles kentinin kuzeyi ve doğusundaki Ventura ve San Bernardino ilçelerinde olağanüstü hal ilan ettiği, Los Angeles ve San Diego ilçelerinde de olağanüstü hal ilan etmeye hazırlandığı bildirildi. 
     Gray'in ABD Başkanı George W. Bush'tan eyaletteki orman yangınlarının ''büyük doğa felaketi'' kapsamına dahil olduğunu ilan etmesini istediği belirtildi. 
     
</TEXT>
</DOC>
