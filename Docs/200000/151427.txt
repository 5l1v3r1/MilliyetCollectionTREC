<DOC>
<DOCNO> 151427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo42.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetten Nouma'ya ültimatom Kendine çeki düzen versin... 
</HEADLINE>
<TEXT>

     Beşiktaş'ın Fenerbahçe'yi 2-0 yendiği karşılaşmada siyah-beyazlıların ilk golünü atan Pascal Nouma'nın sevinç hareketinin yankıları sürüyor. 
     Devlet Bakanı ve Başbakan Yardımcısı Mehmet Ali Şahin, Nouma'nın Beşiktaş için her zaman problem olduğunu belirterek, ''Eğer sporda bundan sonra yer almak istiyorsa, kendisine çeki düzen vermeli'' dedi. 
     ''Dünkü çok uygunsuz davranışlar, en fazla Beşiktaş seyircisini üzmüştür'' diyen Şahin, şöyle konuştu 
     ''Kamuoyunun tepkisinin kendisi üzerinde etkili olacağını umuyorum. Spor önce ahlaktır. Atatürk de sporcunun zeki, çevik ve ahlaklısını sevdiğini söylemiştir. Beşiktaş yönetimine önemli görevler düşüyor.'' Mehmet Ali Şahin, ''Sporda düzensizlik ve kargaşa'' başlıklı bir çalışmayı da yürüttüklerini, dünyada uygulanan sistemleri incelediklerini, gerekirse bu konuda yasal düzenleme yapabileceklerini sözlerine ekledi. 
     





</TEXT>
</DOC>
