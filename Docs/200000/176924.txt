<DOC>
<DOCNO> 176924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/yazar/yilmaz.html </URL>
<DATE> 2003/08/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Para faizde gelir nerede .. 
</HEADLINE>
<TEXT>

   Gençler, kriz ve işsizlikten şik yetçi. Oysa Bartın, banka mevduat sıralamasında 10'uncu ilimiz 
   
   Amasralılar "dünyanın gözü" olduklarına inanıyorlar, 1461'den bu yana... Amasra'yı fetheden Fatih Sultan Mehmet şehre girdiğinde kır atının üzerinde "Lala çeşm - i cihan bu'mola" demiş ve bu söz turizmin halk arasındaki sloganı olmuş. Bartın'a girdiğimizde bizi karşılayan yeşil müjdeliyordu aslında turizm potansiyelini. 3 kilometre uzunluğunda İnkum, 7 ayrı koy. Yatak kapasitesi Bartın ve Amasra'da 2000'ler civarında. Pansiyonculuk gelişmemiş, günübirlik geziler ağırlıkta. 
   Bartın aslında emekliler şehri. Zonguldak Kömür İşletmeleri'nin bir kolu da Bartın'da. Kapatılacağı beklentisi ile yatırım yapılmayan kömür işletmelerinde çalışan sayısı 40 binden 19 bine düştü. 
   Bartın, banka mevduatları sıralamasında da 81 il içinde 10'uncu, milli gelir sıralamasında 77'nci sırada. Bu çelişki yörenin gençlerini dert küpü yapıyor. TIR'a gelen İstanbul Üniversitesi İktisat Fakültesi mezunu Çiğdem Savaş, sıkıntılarını anlatıyor "Muhasebeci olarak iş başvurusu yaptığımda 'iki yıl sonra kendi işimi kurarım' gerekçesi ile kabul görmedi. İnsanlar faiz ve gayrimenkul rantları ile geçiniyor. Kuyumcu ve cep telefonu dükk nlarının çokluğu dikkatinizi çekecek. Bunların çoğu yerim belli olsun diye açılmış işyerleri." 
   
   MUSUL-BARTIN HATTI    Bartın Sanayi ve Ticaret Odası Başkanı Erdoğan Somaklı, Irak Savaşı öncesinde Musul'a gittiklerini söylüyor. Geçtiğimiz günlerde de Musul'dan Bartın'a gelen işadamları ile işbirliği koşullarını geliştirme kararı alıyorlar. Böylece Musul ile Bartın arasında bartır ticareti başlıyor. 
   Bartın'ın bir diğer önemli gelir kalemi limanlar ve tersaneler... Belediyenin işlettiği limanın yanı sıra tersanelerde yurtiçine ve dışına tekne imal ediliyor. Yunanistan'dan bir turizmci ile eski bakanlardan Hüsamettin Özkan'ın 30 metrelik tekneleri bu tersanelerde imal edilmiş. Üzerinde 500 tonluk teknelerle yük taşımacılığı yapan ırmağa sahip olan Bartın, deniz ticaretinde yeterince potansiyelini kullanıyor sayılmaz. 
   
      
   
</TEXT>
</DOC>
