<DOC>
<DOCNO> 179183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sonspo12.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın muhtemel 11'i... 
</HEADLINE>
<TEXT>

     Galatasaray, yarın kendi evinde oynayacağı Gençlerbirliği maçı için kampa girdi. 
     Florya Metin Oktay Tesisleri'nde öğle saatlerinde kampa giren sarı-kırmızılı futbolcular, hazırlıklarını bu akşam basına kapalı yapacakları idmanla tamamlayacak. 
     Galatasaray'da sakatlıkları süren Baliç ve Ümit Karan, yarınki maçta forma giyemeyecek. Takımda ayrıca, Berkant, Volkan ve Hakan Ünsal'ın sakatlıkları bulunuyor. Bu futbolcuların durumu maç öncesinde netlik kazanacak. 
     Kırmızı kart cezası biten kaptan Bülent ise zorlu mücadelede yer alabilecek. 
     Galatasaray'ın yarınki karşılaşmaya, Mondragon, Prates, Bülent, Frank de Boer, Hakan Ünsal Orhan , Sabri, Tamas, Batista, Ergün, Hasan, Hakan Şükür 11'i ile çıkması bekleniyor. 
     Atatürk Olimpiyat Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem İsmet Arzuman yönetecek. 
     
</TEXT>
</DOC>
