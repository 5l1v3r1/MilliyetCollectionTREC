<DOC>
<DOCNO> 154658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sontur04.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Abbasoğlu, Öcalan için sayın' dedi 
</HEADLINE>
<TEXT>

     Türkiye'nin İmralı adasına ulaşamamakla küçük düştüğünü ileri süren DEHAP Genel Başkan Mehmet Abbasoğlu, Başbakan Tayyip Erdoğan'a atfen yaptığı konuşmada, "Senin ne kadar hukukun varsa, sayın Öcalan'ın da o kadar vardır" dedi. 
     DEHAP Diyarbakır il kongresinde konuşan Abbasoğlu, partisinin 3 Kasım seçimlerinde siyasi partilerle değil, savcılarla yarıştığını savunarak, "5 yıl önce kurulan bir partiye yardım edilmediği gibi, bizi 18 parti arasından çıkarıp kapatmak istemelerine anlam veremiyoruz. Başbakan Bingöl'de taziye evine gitmedi. Çünkü taziye sahibi belediye başkanıdır. Bizim kültürümüzde Kardeşimi öldür, ama taziyeme gel' anlayışı vardır. Ama Sayın Başbakan bunu yapmadı. Bingöl halkından özür dilemelidir" dedi. 
     Terör örgütü PKK - KADEK'in lideri Abdullah Öcalan'a İmralı'da tecrit uygulandığını öne süren Abbasoğlu, "Hükümetin bir adaya ulaşamaması Türkiye'yi küçük düşürüyor. Senin ne kadar hukukun varsa, sayın Öcalan'ın da o kadar hukuku vardır" diye konuştu. 
     
</TEXT>
</DOC>
