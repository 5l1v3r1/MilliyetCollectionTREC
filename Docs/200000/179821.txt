<DOC>
<DOCNO> 179821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sonspo18.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Transferin galibi Fenerbahçe... 
</HEADLINE>
<TEXT>

     Futbolda transfer sezonun bitimine saatler kala üstüste oyuncuları kadrolarına dahil eden iki ezeli rakip Galatasaray ve Fenerbahçe, futbol anketlerinde de rakip oldu. 
     Futbol haberlerinin yayınlandığı, ''www.turktransfer.com'' internet sitesi tarafından düzenlenen, ''Transfer sezonunu hangi takım daha iyi transferlerle kapattı'' anketinde Fenerbahçe, ezeli rakibi Galatasaray'a fark attı. 
     Transferi, Hırvat Stejipan Tomas, İstanbulspor'dan Bulgar oyuncu Ivaylo Petkov ve Denizlispor'dan Servet Çetin'i renklerine katarak kapatan sarı-lacivertli kulüp, futbolseverlerin katıldığı ankette 2 bin 345 oyla yüzde 81'lik bir ezici üstünlük yakaladı. 
     Transferin son gününde Rapid Bükreş'ten Florin Bratu ve National Bükreş'ten de Ovidiu Petre gibi iki gelecek vaadeden genç oyuncuyla anlaşan Galatasaray ise, ankette ancak 547 olarak yüzde 19'luk oy oranında kaldı. 
     
</TEXT>
</DOC>
