<DOC>
<DOCNO> 157925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/siyaset/siy02.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'la Özkök, AB'yi görüştü 
</HEADLINE>
<TEXT>

Genelkurmay Başkanı Özkök, ziyaret ettiği Erdoğan'a "6. Uyum Paketi"yle ilgili düşüncelerini aktardı 
     ANKARA Milliyet 

     MGK Genel Sekreteri Org. Tuncer Kılınç'ın 6. Uyum Paketi'ne yönelik itirazlarını Başbakanlığa bildirmesinin ardından Genelkurmay Başbakanı Org. Hilmi Özkök, Başbakan Recep Tayyip Erdoğan'ı ziyaret ederek askerin Avrupa Birliği'ne AB yönelik görüşlerini anlattı. Dün geldiği Başbakanlık'ta Başbakanlık Müsteşarı Fikret Üçcan, Özel Kalem Müdürü Hikmet Bulduk ve Protokol Sorumlusu Ferhat Uslay tarafından karşılanan Özkök, Başbakan Erdoğan'la 1.5 saat baş başa görüştü. 
     Org. Kılınç, geçtiğimiz hafta paketteki özel televizyonların anadilde yayın yapabilmesini sağlayan yasa değişikliği, TCK'nın 8. maddesi ve seçimlerde yabancı gözlemci bulundurulmasına yönelik yasa değişikliklerine ilişkin itirazlarını Başbakanlığa bildirmişti. Erdoğan ve Özkök'ün görüşmede 6. Uyum Paketi'ne ilişkin yasa değişikliklerini ele aldığı, bunun yanı sıra Genelkurmay Başkanlığı'nın AB'ye yönelik çalışmalarının değerlendirildiği öğrenildi. 
     Özkök'ün Irak'taki siyasi ve askeri gelişmelerle ilgili bilgi verdiği görüşmede, AB'nin KKTC'ye yönelik uygulanan ambargonun kaldırılmasına yönelik çalışma başlatması ve Türkiye'nin Rum Kesimi'ne yönelik açılımı da ele alındı. 

</TEXT>
</DOC>
