<DOC>
<DOCNO> 195108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sontur19.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüden uçan otomobilde bulunan 4 mühendis öldü... 
</HEADLINE>
<TEXT>

     Konya'nın Akşehir İlçesi yakınlarında meydana gelen trafik kazasında, 4 mühendis hayatını kaybetti. 
     Edinilen bilgiye göre, Akşehir-Konya Karayolu'nun 27. kilometresinde, Afyon yönüne giden Yakup Veli Kasap 42 yönetimindeki 34 KCY 97 plakalı araç, kontrolden çıkarak Argıthanı Köprüsü'nden düştü. 
     Kazada, inşaat mühendisi olan sürücü Yakup Veli Kasap 42 , inşaat mühendisi Ercan Özel 48 ve makine mühendisi Asaf Kekeç 43 olay yerinde hayatını kaybetti. Ağır yaralı olarak Akşehir Devlet Hastanesi'ne kaldırılan inşaat mühendisi Sıtkı Kodaz 51 ise müdahaleye rağmen kurtarılmadı. 
     Afyon Bayındırlık Kontrol Amirliği'ne geçici görevle atanan ekibin Adana ve Mersin'de bulunan ailelerini ziyaretten döndükleri öğrenilirken, yetkililer, kazanın sürücünün direksiyon başında uyuması ve aşırı hız sonucu meydana geldiğinin sanıldığını bildirdi. 
     
</TEXT>
</DOC>
