<DOC>
<DOCNO> 159272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/soneko44.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, borsada dibe vurdu 
</HEADLINE>
<TEXT>

     BJK hisselerindeki kar realizasyonu bugün de sürdü. 
     Dün yüzde 9.24 oranında değer yitiren hisse senetleri bugün de yüzde 15.19 oranında geriledi. Bu hisselerdeki 2 günlük kayıp ise yüzde 23.03'e ulaştı. 
     Süper Lig'de Beşiktaş'ın şampiyon olacağı beklentisiyle son 2 haftadır Beşiktaş Futbol Yatırımları Sanayi ve Ticaret A.Ş. hisselerinde gözlenen hızlı çıkış, şampiyonluğun gerçekleşmesinin ardından tersine döndü. 
     Geçen Cuma gününü 29 bin 750 liradan kapatan Beşiktaş hisseleri dün yüzde yüzde 9.24'lük kayıpla 27 bin liraya inmişti. Bugün yapılan seanslarda da devam eden düşüş sonucunda Beşiktaş hisseleri ilk seanstaki yüzde 9.26'lık kayıpla 24 bin 500 liraya, ikinci seanstaki yüzde 6.'lük kayıpla da 22 bin 900 liraya geriledi. 
     Bugün yüzde 15.19 oranında düşüşle en çok değer yitirenler sıralamasında ikinci olan Beşiktaş hisselerinin son iki günlük kaybı yüzde 23.03'e ulaştı. 
     Ligi ikinci sırada tamamlayan Galatasaray hisseleri ise dünkü yüzde 1.71'lik kaybın ardından bugün yüzde 4.65 değer kazanarak, 45 bin liraya çıktı. 
     
</TEXT>
</DOC>
