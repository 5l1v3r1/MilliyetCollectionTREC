<DOC>
<DOCNO> 186082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur27.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktora reçete dayağı... 
</HEADLINE>
<TEXT>

     Adana'nın Ceyhan İlçesi'nde, sağlık ocağı doktorunu, sağlık karnesine ilaç yazmadığı gerekçesiyle dövdüğü iddia edilen bir kişi, gözaltına alındı. 
     Alınan bilgiye göre, Mercimek Beldesi'nde meydana gelen olayda, bir süre önce kalp ameliyatı geçiren ağabeyinin ilaçlarını yazdırmak için sağlık ocağına gelen Yılmaz Y, ''bunları yazamam'' diyen doktor Zafer Şahin ile tartışmaya başladı. Görgü tanıklarının iddiasına göre Yılmaz Y, Dr. Şahin'e saldırdı. 
     Olaydan sonra doktorun şikayeti üzerine yakalanarak gözaltına alınan Yılmaz Y, sevk edildiği adliyede çıkarıldığı nöbetçi mahkeme tarafından tutuksuz yargılanmak üzere serbest bırakıldı. 
     Dr. Zafer Şahin'in ''7 gün iş göremez'' raporu aldığı belirtildi. 
     Bu arada, Dr. Zafer Şahin'in geçtiğimiz günlerde de aynı beldede oturan Bayram B'nin kendisinden haraç istediğini ileri sürerek şikayetçi olduğu, daha sonra da bu kişi ile karakolda tokalaşarak barıştığı, şikayetini ise geri aldığı öğrenildi. 
     
</TEXT>
</DOC>
