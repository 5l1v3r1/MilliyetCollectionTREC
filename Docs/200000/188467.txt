<DOC>
<DOCNO> 188467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/spor/spo07.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyvah, ceza geliyor 
</HEADLINE>
<TEXT>

   İngiltere maçının devre arasında yaşanan kavga nedeniyle UEFA soruşturma başlattı. Gözlemciler Alpay ve Beckham'ı rapor etti 
      
   Heskey de yandı 
   UEFA, Türkiye - İngiltere maçının devre arasında tünelde yaşanan kavgayla ilgili olarak disiplin soruşturması açmaya hazırlanıyor. UEFA Sözcüsü Michael Lee, olayların video görüntülerinin beklendiğini belirterek, "Yaşananlar UEFA açısından disiplinsizliktir. Neler olduğunu tam olarak anlamak için bu görüntüler incelenecek ve daha sonra soruşturmayla ilgili karar verilecek" dedi. Maç gözlemcilerinin de Alpay ve Beckham'ı rapor ettikleri bu iki futbolcuyla birlikte Heskey'nin de ceza alabileceği ifade edildi. 
   
   Toplantı 30 Ekim'de 
   TÜRKİYE Futbol Federasyonu'nun da maçta disiplin eksikliği görülmesi halinde ceza alabileceği belirtilirken, UEFA Sözcüsü Lee "Böyle bir durum, bize Türkiye Federasyonu'nu da cezalandırma hakkı veriyor" diye konuştu. Sözcü, muhtemel cezaların ne yönde olacağı konusunda ise açıklama yapmaktan kaçındı. Federasyon ve futbolcularla ilgili görüşmenin 30 Ekim'de yapılacağı öğrenilirken, milli futbolcularımız maç cezası almaları durumunda Letonya ile oynayacağımız baraj maçlarında yer almayacaklar. 
   
   
</TEXT>
</DOC>
