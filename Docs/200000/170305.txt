<DOC>
<DOCNO> 170305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/ekonomi/eko03.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kola pazarında Turka rekabeti 
</HEADLINE>
<TEXT>

Cola Turka'nın ABD'lileri Türkleştirme esprisiyle piyasaya çıkmasından sonra promosyon kampanyalarını hızlandıran Coca Cola ve Pepsi Cola b yilerinin k rlarını da artırdı 
     Ülker'in "ABD'lileri Türkleştirme" esprisiyle piyasaya çıkarttığı Cola Turka'yla birlikte pazardaki rekabet arttı. Coca Cola ve Pepsi promosyon kampanyalarının yanı sıra bayi karlarını da artırdı. 
     Marketlerde, haziran ayında 2 milyon liraya satılan 2.5 litrelik ambalajdaki Coca Cola'nın fiyatı, bir milyon 750 bin liraya indirildi. Firma, 6'lı kutu kola yanında bir paket çekirdeği, 2.5 litrelik kolanın yanında da 1 milyon lira değerindeki gazozu ücretsiz vermeye başladı. Coca Cola, diğer boyutlardaki kola ürünleri ile birlikte de firmanın adını taşıyan tuzluk, kutu mendil gibi promosyon ürünler veriyor. Coca Cola'nın satıcının kar payını yüzde 15'ten 30'a çıkardığı, satışlarda vade de yapmaya başladığı öğrenildi. 
     Pepsi de, büyük marketlerde 1 milyon 850 bin liradan satılan Cola Turka'ya alternatif olarak 100 bin lira düşük fiyatla sattığı "Pepsi Cola" ve "Pepsi Twist"lerin yanında 1.5 litrelik gazoz hediye ediyor. Cola Turka'nın üretici firması Ülker'in Bursa distribütörlüğünü yapan Yenigünler AŞ'nin yetkilisi Kamil Atalay, satışların kendilerini de çok şaşırttığını söyledi. Ülker'in Bursa'daki iki distribütöründen biri olduklarını, 2 bin 500 olan müşteri sayısının, Cola Turka'nın piyasaya çıkmasından sonra 4 bin 500'e ulaştığını anlatan Atalay, talepleri karşılamakta zorlandıklarını belirtti. 
     
     'Yok satıyoruz' 
     Atalay, her gün beş kamyon sipariş aldıklarını, ancak Adapazarı'nın Akyazı İlçesi'nde bulunan fabrikanın henüz bir ünitesinde üretim yapılması nedeniyle günde sadece iki kamyon mal alabildiklerini anlattı. Atalay, "Tüketiciler, 'yerli malı' diye Cola Turka'yı tercih ediyor. O yüzden de 'yok' satıyoruz. Hatta neredeyse müşteriyi küstürme noktasına geldik" dedi. 
     
Coca Cola Biz rekabet gelmesinden memnunuz      Coca Cola Kurumsal İletişim Müdürü Timuçin Tüzecan promosyonlarla ilgili yorum yapmazken, "Biz rekabetin gelmesinden memnun olan bir şirketiz. Tüketici nihai kararını verecektir" dedi. Prensipleri gereği satışlarla ilgili açıklama yapmadıklarını anlatan Tüzecan, "Coca Cola şirketi piyasada satış taktiklerini başarılı bir şekilde uygular. Yaz dönemi olması nedeniyle bu tür kampanyalarımız daima yapılmaktadır" diye konuştu. 
     

</TEXT>
</DOC>
