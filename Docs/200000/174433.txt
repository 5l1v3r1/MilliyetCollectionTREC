<DOC>
<DOCNO> 174433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/yazar/pulur.html </URL>
<DATE> 2003/08/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Özal da S. Arabistan'a asker gönderecekti... 
</HEADLINE>
<TEXT>

   
   HEM "doğru söyleyeni dokuz köyden kovarlar " deriz, hem de doğru söyleyene çok kızarız. 
   Aziz Nesin, "Bizim halkın yüzde 65'i aptal " dediği için çok kızmıştık şimdi bakıyoruz, o kızanlardan bazıları, Aziz Nesin'in lafından destek alıyorlar, kaynak gösteriyorlar. 
   
   DÜNYANIN ünlü borsacılarından Soros "Sizin en iyi ihraç maddeniz, askerleriniz " dediği zaman da çok kızmıştık. 
   Niye kızıyoruz, 1950'den beri bu işi yapmıyor muyuz 
   Önce Kore, Somali, sonra Balkanlar, Afganistan, sırada Irak var. 
   
   DEDİK ya, doğru söze hep kızarız. 
   Geçtiğimiz pazartesi günü, Milliyet'in manşetten verdiği haber Ankara'da bazılarını çok kızdırmış "Pişmiş aşa, soğuk su katıyorsunuz " demişler. 
   Neydi, bunları kızdıran haber 
   Meslektaşımız Namık Durukan, Irak'a gitmiş, Saddam'ın memleketi Tikrit'te halkla konuşmuş, o'na "Türk askeri buralara gelmesin " demişler 
   "Onu da Amerikalılar gibi işgalci sayarız işgal işgaldir " 
   Yalan mı 
   
   IRAK bugün işgal altında değil midir 
   Niçin işgal edilmiştir 
   Çünkü Saddam insanlık düşmanıydı, elinde kimyasal ve kitle imha silahları vardır... 
   Peki, nerede insanlık düşmanı bu Saddam 
   Ya kitle imha silahları 
   Hani bir ilkokul tekerlemesi vardır 
   "Anahtar nerede Suya düştü Su nerede İnek içti İnek nerede Ormana kaçtı Orman nerede Yandı bitti kül oldu." 
   Ne Saddam var, ne kitle imha silahları var, ne de "özgürlük ve huzur" var... 
   Biliyorsunuz, Amerika Irak'a huzur ve özgürlük getirmek için işgal etmişti huzur ve özgürlük uğruna her gün birer, ikişer Amerikan askeri ölüyor, bir habere göre 5 bin Iraklı da esir kampında... 
   
   HANİ "şakanın sırası değil" diye bir laf vardır. 
   Acaba, Dışişleri Bakanımız bu deyimi biliyor mu 
   Herhalde bilmiyor ki, arkadaşımız Fikret Bila'ya şöyle diyor 
   "Biz Irak halkıyla, savaşmak için değil, Irak halkını kurtarmak için hareket ederiz." 
   Sayın Dışişleri Bakanı şakanın sırası değil 
   Adamın ülkesini işgal etmişler, siz de onları kurtarmak için Irak'a gidiyorsunuz 
   Ne yani, Amerikalıları, Irak'tan sürüp atacak mısınız 
   Dedik ya, şakanın sırası değil 
   
   BORSACI "En iyi ihraç maddeniz, askerleriniz " dedi diye kızmışlardı. 
   Niye 
   1987'de de, Özal, bir tugay Türk askerini Suudi Arabistan'a göndermeye kalkmıştı... 
   Cumhurbaşkanı Kenan Evren'in not defterinin 28 Ekim 1987 tarihli sayfasında şunlar yazılıdır 
   "Yarın Cumhuriyet Bayramı olduğu için Başbakan Özal'la haftalık görüşmemizi bugün yaptım. 
   Bir süre önce Özal bana Suudi Arabistan makamlarının, bizden, emniyet için, bir tugay kadar askeri birlik istediklerini, Pakistan'dan getirdikleri tugaydan memnun olmadıkları için Türk tugayını arzu ettiklerini bildirmiş ve bu hususta benim ne düşündüğümü sormuştu. Konuyu incelettim. Mevcut Anayasa ve kanunlar karşısında bunun mümkün olmadığını, emekli olmuş subay ve astsubaylarla paralı askerlerden de olsa, bütün masraflarını Suudi Arabistan hükümeti karşılasa olamayacağını söyledim." x 
   En iyi ihraç malımız, ordumuz mudur 
   
   x Zorlu Yıllarım - Milliyet Yayınları 
   
      
   
</TEXT>
</DOC>
