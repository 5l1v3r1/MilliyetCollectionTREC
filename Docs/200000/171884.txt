<DOC>
<DOCNO> 171884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/spor/spo00.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçurum büyüdü 
</HEADLINE>
<TEXT>

   Ekonomik nedenlerden dolayı artık Beşiktaş, Fenerbahçe ve Galatasaray ile diğer takımlar arasındaki fark giderek açılıyor. Bu sezon da ilk 8 hemen hemen değişmez 
      SÜPER LİGE SÜPER ANALİZ RIDVAN DİLMEN - 7 

   
   Takımlar arasında uçurum kalmadı deniyor. Bence uçurum daha da büyüdü. Baktığımız zaman ligin sonuna 85 puanla şampiyon var, 30 - 40 puan arası bir ton takım var. Şampiyonluğa oynayan Beşiktaş ve Galatasaray dışarıda hemen hemen her takımı yenmişler. Üstekiler, ortadakiler ve alttakiler diye lig üçe ayrılıyor. Bu tamamen "ekonomik" şartlara bağlı. Çok parası, potansiyeli olanlar şampiyonluğa oynuyor. Tesisleşip, borcu olmayanlar üçle sekiz arasında yer buluyor. Geçen yıl ilk sekize baktığımızda Beşiktaş, Galatasaray, Fenerbahçe, Trabzonspor, Gaziantepspor, Malatya, Gençlerbirliği, Ankaragücü var. Bir de daha önceki yıllarda oyuncu satışından gelen gelirle ayakta kalmaya çalışan Denizlispor. Bütün dezavantajlara rağmen aynı hocayla çalışan İstanbulspor ortalarda geziniyor. Diğerleri düşme potasında. Bu yıl da hemen hemen ilk sekiz belli. Hatta ilk üç belli. İyi transferler yapan üç büyük kulüp, ilk üç sırayı alır. Yine saydıklarımız yerlerini korurlar. 
   
   TRABZONSPOR 
   Tarihinde büyük başarılar olan bir takım. Son on yıl içinde kötü sezonlar yaşadı. Bu tamamen ekonomisine bağlı. Bir tarafta 10 milyon dolara oyuncu alan bir kulüp var. Ama senin bütün bütçen bu kadar değil. Geçen yıl Samet Aybaba ile çıkış yakaladılar. Kupayı aldılar. Şampiyonluğa oynayamadı ancak futboluyla lige renk kattı, zevk verdi. Bu yıl da aynısı gözüküyor. Şampiyonluk şansının zor olduğunu düşünüyorum. Trabzon seyircisi iyi futbola prim veriyor. "Bari şampiyon olamıyorsunuz, bizi heyecanlandıran futbol oynayın" diyorlar. Geçen yıl bunu beceren Samet Aybaba ve talebelerinin bu yıl da hedefleri bu olmalı. Samet hocanın avantajı takımı iyi tanıyor, sistem oturmuş durumda. Çok iyi iki forveti Fatih ve Mehmet Yılmaz ve bir de bunların arkasından takviye yapan Gökdeniz'i var. Ancak uzun maratonda alternatifler yok. Fatih sakat ve bir an önce düzeltilmeli. 
   
   GELENLER 
   Kurt van de Paar Belçikalı Twente - Hollanda 
   İbrahim Yattara Gineli Antwerp - Belçika 
   Karel D'haene Belçikalı Antwerp Belçika 
   Emrah Eren Kocaelispor 
   Recep Asil Çaykur Rizespor 
   Göksel Yaman Göztepe 
   Hasan Sönmez Gençlerbirliği 
   Emre Toraman Yimpaş Yozgatspor 
   İbrahim Ege Erzurumspor 
   
   AYRILANLAR 
   Marco Aurelio Fenerbahçe 
   Lee Yong Belirsiz 
   Erman Güraçar Bursaspor 
   Metin Aktaş, Macit Güven, Feridun Sungur, Selahattin Kınalı, Mustafa Ramazan, Burak, Erman Özgür Akçaabat Sebatspor 
   Osman Kurtuldu Serbest - Belirsiz 
   Serkan Özsoy Belirsiz 
   Hakkı Belirsiz 
   
   GENÇLERBİRLİĞİ 
   Borcu olmayan nadir kulüplerden biri Ödemişspor'dan başka . Hatta iyi yönetildiği için kasası da dolu. İşe yavaş yavaş tesisleşme ile başladılar. Ligde hedef konmadı. Ve bugünlere gelindi. Mükemmel hocaları var. İyi de kadrosu mevcut. İyi antre eden bir antrenör olduğu için fazla sakatlık sorunu yaşamadılar. Dolayısıyla kadronun darlığı gözükmedi. Oyun olarak içeride dışarıda akılları fikirleri gol. Bunu avantajlı hale getirmeye çalışıyorlar. Birkaç yıl önce Youla ile başlayan transferde para harcama, bu yıl da akıllı politika ile devam etti. İki milyon dolara oyuncu aldılar mesala. Akıllı politika diyorum çünkü Okan'ı ciddi rakamlara Beşiktaş'a verdiler. Hemen hemen aynı tip oyuncu olan Ali Tandoğan'ı bedelsiz aldılar. Gençlerbirliği'nin aldığı hiçbir sonuç sürpriz olmalalı, özellikle de kazandığı maçlarda. Bu yıl Fenerbahçe de iyi transferler yaptığı için dördüncülük hedefleri olmalı. 
   
   GELENLER 
   Baki Mercimek Hollanda 2. ligi ekibi Telstar 
   Ali Tandoğan Denizlispor 
   Mustafa Özkan Denizlispor 
   Volkan Wattenscheid 
   Bülent Akın Bolton Wanderers 
   Kerem İnan Galatasaray 
   Ali Cansun Beşiktaş 
   Ali Öztürk Beşiktaş 
   Bülent Kocabey Beşiktaş 
   Erkan Bursaspor 
   Josip Skoko Genk 
   
   AYRILANLAR 
   Okan Koç Beşiktaş 
   Ahmed Hassan Beşiktaş 
   Korhan A.Sebatspor 
   Murat Salar Diyarbakırspor 
   Thomas Bochum 
   Kaleci Hasan Trabzonspor 
   Sedat Elazığ 
   
   GAZİANTEPSPOR 
   Dünya'daki bütün kulüplerin bu Gaziantepspor'a zaman ayırmaları lazım. Burası nasıl bir yer, nasıl bir kulüp demeleri lazım. Çok ciddi destek olmamasına rağmen yıllardır istikrarını koruyor, ligin en güçlü takımı kimliğini bırakmıyor. Celal Doğan öyle bir sistem yerleştirmiş ki, Antep'i lige hiç koymayın üçle - altıncı sıra arasında yer verin, zaten öyle bitirecektir. Erdal diye bir oyuncu çıkarıyorlar, çok yetenekli. Nasıl yetiştirdiler bilmiyorum. Yabancı getiriyorlar altı ay sonra transfer piyasasını alt üst ediyorlar. Çok iyi bir transfer komitesi olduğu kesin. Bu yıl da şahane işler yapıldı. Fenerbahçe'nin neden bıraktığını anlayamadığım Johnson'u hemen aldılar. Yani Fenerbahçe'ye dört milyon dolara kiralık vermiş oldular. Kalecileri ve defansları da iyi. Bouazizi, Alper gibi kaliteli oyuncular var. Forvetleri de uçak gibi. Bu yıl Antep'e yine dikkat. 
   
   GELENLER 
   Lazarov, Hüseyin, Nuri Kocaelispor 
   Erhan Namlı Elazığspor 
   Cem Baki Göztepe 
   Ziad Jaziri Etoile Sportive Sahel 
   Johnson F.Bahçe 
   
   AYRILANLAR 
   Cesar Brezilya Santos 
   Victoria Sözleşmesi sona erdi 
   Ramazan Diyarbakırspor 
   Mustafa Elazığ 
   Halit Elazığ 
   
   SAMSUNSPOR 
   Türk futboluna büyük oyuncular kazandıran bir kulüp. İki yıl önce düşmekten son anda kurtuldu. Geçen yıl ise ilk on haftaya baktığımızda düşecek ilk takım Samsunspor derdiniz. Daha sonra kulüple özdeşleşmiş başkan İsmail Uyanık geldikten sonra akıllı transfer, akıllı yönetim ile hemen darboğazdan çıktılar. Bu yıl da yine orta sıralarda yer alma mücadelesi verecekler. Multescu, Samsun - Antep - Adana arasında mekik dokurken, en son Samsun'a geldi. Amerika'da yaşasanız ve Türkiye liginden haberiniz olmasa Samsun'un antrenör kim diye sorulsa bir iki isim atıp tutarsınız. Multescu'nun kulübü ve takımı tanıması en büyük avantajı. 
   
   GELENLER 
   Evren Diyarbakırspor 
   Jilson Brezilya - Buharene 
   Giani Kirita Dinamo Bükreş 
   Taner Adana Demirspor 
   
   AYRILANLAR 
   Ertuğrul Jübile yaptı 
   Ercan, Vural ve Coşkun Kulüp bulmaları istendi 
   Zoran Jovanovski 
   Teknik direktör - Ülkesine döndü 
   Adapoji Ülkesine döndü 
   Souza Sözleşmesi feshedildi 
   
   ANKARAGÜCÜ 
   Gençlerbirliği ile beraber ligin en istikrarlı kulübü. Yıllardır Cemal Aydın başkanlığında ligin köklü kulüplerinden olduğunu belgeledi. Cemal Aydın döneminde tesisleşildi. Yönetimdeki istikrar takıma da yansıdı. Ankaragücülü oyunculara sorsanız "mukavelen ne zaman bitiyor" diye "hiçbir zaman" cevabını alırsınız. "Başkan imza at diyor, atıyoruz" diyorlar. Bu uyum içinde takımın iskeleti de her yıl hemen hemen aynı. Ankaragücü'nde özellikle yerli oyuncuların mutlu olduğunu biliyoruz. Geçen yıl Tevfik Lav göreve başladıktan sonra normal yerine döndü, yani ilk yediye girdi. Çok çalışkan bir hoca. Oturmuş kadroya güven aşılayarak bu yıla devam etme şansı buldu. Geçen yıldan farklı bir görüntü olacağını zannetmiyorum. Yabancı oyuncularda zaman zaman sıkıntı yaşadı. Agustine örneği gibi. Agustine büyükler tarafından nasıl alınmıyor hayret edici bir durum. 
   
   GELENLER 
   Oscar Sanabria Paraguay - Sport Clup Luqeno 
   Santiago Salcedo Paraguay - Cerro Porteno 
   Amir Disuku Mısır - El Mastri 
   Ramadan Ragap Mohamed Mısır - El Hudad 
   Axel Smeet Belçika - Lierse 
   Huzeyfe Doğan Bayer Leverkusen 
   Ramazan Tavşancıoğlu Avustralya - Melbourne Knights 
   Oğuzhan Bahadır Zonguldakspor 
   Ayhan Evren PSV Eindhoven 
   
   
   AYRILANLAR 
   Simao Brezilya'ya döndü 
   Özkan Mersin İ.Y. 
   Baidoo Belirsiz 
   Cem Hallaçeli Ankara B.B. 
   
   MALATYASPOR 
   Geçmişe dönüp baktığımızda Ceyhun, Oktay, Feyzullah, Serginio, Carlos, Ünal gibi oyuncuları ve müthiş takımları vardı. O günkü yönetim para harcıyordu. Onlar çekildiler, Malatyaspor ikinci lige düştü. Birkaç yıl kaldıktan sonra tekrar lige geldi. İlk başlarda zorlandılar, düştü denildiği anda Ziya Doğan ile büyük çıkış yakaladılar. İşte o zaman sahneye başkan Hikmet Tanrıverdi çıktı. Mükemmel bir başkan. Malatya şehrinin, Malatya halkının belki de tek avundukları futbolda başarıyı getirdi. Standartların üzerinde harcama yaparak, iyi kadrolar oluşturarak UEFA'ya kadar gitti. Bu yıl da Malatyaspor çizgisini devam ettiriyor. Çok iyi kadrosu var. İyi bir yönetim var. Sabah yedi de oynasa, akşam yedi de oynasa stad full çekiyor. Malatya bu ligin gözde takımlarından. Hoş biraz piyasayı yükselttiler ya... Anadolu takımlarındaki oyuncuların kulüplerinde problem yaşamasına neden oldular. "Bak Malatya'daki oyuncu bu kadar alıyor, bize niye bu kadar veriyorsunuz" deniliyor. Yanlış da anlaşılmasın. Futbolcu çok kazansın isterim. 
   
   GELENLER 
   Levent Türk Telekomspor 
   Celalettin Diyarbakırspor 
   Atilla Birlik Manheim 
   Bayram Beşiktaş 
   Niyazi İstanbulspor 
   Mehmet Öncan Antalyaspor 
   İnanç Altay 
   Mkhalele Göztepe 
   
   AYRILANLAR 
   Hasan Özer Gaziantep - Kiralıktı 
   Ziya Ankara Şekerspor 
   Ali Ravcı Ankara Şekerspor 
   Arsin Ülkesine döndü 
   Timuçin Denizlispor 
   Sertan Bursaspor 
   Stankov Ülkesine döndü 
   
   
</TEXT>
</DOC>
