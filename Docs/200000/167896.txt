<DOC>
<DOCNO> 167896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/dunya/dun02.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askerine destek 
</HEADLINE>
<TEXT>

     CENK BAŞLAMIŞ Moskova 

     Kürdistan Yurtseverler Birliği KYB lideri Celal Talabani, Süleymaniye’de Türk askerlerinin gözaltına alınması olayından rahatsızlık duyduklarını ve Türk askerinin bölgeden ayrılmasını istemediklerini söyledi. 
     Rusya Dışişleri Bakanı İgor İvanov’un davetlisi olarak Moskova’da bulunan Talabani, CNN Türk’te yayımlanan Manşet programına telefonla yaptığı açıklamada, "Türk askerlerinin tutuklanması gerekli değildi. Pek akıllıca bir davranış olmadı" dedi. Olaya KYB peşmergelerinin katıldığı haberlerini yalanlayan Talabani, kendisine karşı suikast planlandığı haberlerine de inanmadığını söyledi. Kürt lider, gözaltı olayının perde arkasında ABD’nin bölgenin h kimi olduğunu gösterme arzusu bulunacabileceğini de ifade etti. 
     Rusya, savaş öncesi Kürt gruplarıyla gerginleşen ilişkileri onarmak amacıyla Talabani’yi davet etti. İvanov - Talabani görüşmesinin ardından, tarafların Kürt sorununa Irak’ın toprak bütünlüğü temelinde demokratik bir çözüm bulunma-sından yana olduğu bildirildi. Görüşme-lerde Rusya, Irak’ın Sovyet döneminden kalma borçlarını da gündeme getirdi. 

</TEXT>
</DOC>
