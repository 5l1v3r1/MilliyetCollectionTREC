<DOC>
<DOCNO> 152479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/guncel/gun04.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın sarayında yorgunluk atıyorlar 
</HEADLINE>
<TEXT>

Saddam'ın Tikrit'teki görkemli sarayının sakinleri artık ABD'liler. Sarayda uyuyor, nehir kenarında keyif yapıyor, çamaşırlarını burada yıkayıp asıyorlar 
     Milliyet Cephede 

     Ümit BEKTAŞ 

     Çok değil bundan birkaç hafta önce Saddam'a ait bu sarayın kapısına dahi yaklaşamaz, fotoğrafını çekemez, uzaktan da olsa şöyle bir bakamazdınız. Başınız belaya girebilirdi. Oysa şimdi Saddam'ın sayıları 50'ye yakın olduğu söylenen saraylarından en görkemlileri arasında sayılan Tikrit'teki bu yapının bahçesinde istediğim açıdan istediğim fotoğrafı çekiyorum. Ben çalışırken bir kadın asker ön bahçede yıkadığı çamaşırları güllerin arasına gerdiği ipe asıyor. Saddam'ın ne kadar sıklıkla uğradığını bilmediğimiz bu sarayda, şimdi ABD'li askerler kalıyor. 
     
     SARAYLAR GÜVENLİ 
     Saray, Saddam'ın doğduğu kent olan Tikrit'in içinden geçen Dicle Nehri'nin hemen kenarında devasa bir araziye kurulmuş. Bir deltaya dönüşen nehrin çevresine serpiştirilmiş binalar, ABD ordusunun kentte kontrolü sağlamasının ardından bu kez de güvenlik gerekçesiyle askeri bölge ilan edilmiş. 
     ABD'li askeri yetkililer, bu ülkede üs olarak Irak ordusundan kalma askeri tesisleri ya da Saddam'ın saraylarını seçiyorlar. Bu tercihin basit nedeni güvenlik. Özellikle Saddam'ın saraylarının etrafını çevreleyen devasa duvarlar, gözetleme kuleleriyle adeta bir kaleyi andırıyor. 
     ABD'li askerler binaları sadece uyumak için kullanıyor. Kararg h unsurları ise bahçelere ya da konteynerlere konuşlanıyor. Bir askeri yetkili, bu tercihlerini şu sözlerle açıklıyor "Bu binalara yerleşip kalıcıyız havası vermek istemiyoruz. Buradan gideceğiz ve binaları da gerçek sahiplerine bırakacağız." 
     
     'BURADA KALICI DEĞİLİZ' 
     Askeri yetkili gideceğini söylese de ABD'nin Irak'tan ne zaman askerlerini çekeceğini kimse bilmiyor. Konuştuğumuz bir Tikritliye, "ABD'liler sizce ne zaman giderler " diye soruyorum. "Bilmiyorum. Ama ne kadar çabuk olursa o kadar iyi olur" diyor. İnsanlarla konuşurken görüyorum ki Tikrit'te değişmeyen tek şey var Saddam'ın Sarayı'na yaklaşamayan Tikritliler, birkaç gün yağmaladıkları saraya bu kez de ABD'liler var diye giremiyor 
     Devasa duvarların arasında Dicle'ye sıfır binaları gezerken aklıma Iraklı ayakları çıplak çocuklar geliyor. Ve her salonda aklıma aynı soru takılıyor "Acaba Saddam burada ne yapmıştır " Saddam bu salonlarda ne yapmış olursa olsun kesin olan bir şey var ki, o da Saddam'ın yaptırdığı sarayda, şu sıralar ABD'li askerler savaşın yorgunluğunu atıyor Ve saraylar sahiplerini gizlese de duvarın öte yanındaki yoksulluğu asla unutturamıyor. 
     


GÜNCEL 
















</TEXT>
</DOC>
