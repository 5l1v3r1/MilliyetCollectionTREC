<DOC>
<DOCNO> 170772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sontur09.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları... 4 ölü, 9 yaralı... 
</HEADLINE>
<TEXT>

     Yurtta meydana gelen trafik kazalarında 4 kişi öldü, 9 kişi yaralandı. 
     İzmir'de meydana gelen trafik kazasında, Erdem Atlı 21 yönetimindeki 35 KTU 35 plakalı otomobil, Karşıyaka İlçesi'nde Vapur İskelesi önünde karşıdan karşıya geçmek isteyen Semra Selginkurun'a 47 çarptı. Selginkurun, kaldırıldığı Ege Üniversitesi Tıp Fakültesi Hastanesi'nde öldü, Atlı gözaltına alındı. 
     Elazığ'daki trafik kazasında, Zülküf Keskin yönetimindeki, 23 ER 584 plakalı kamyonet, Çevre Yolu'nda, yolun karşı tarafına geçmek isteyen Mehmet Derviş Yılmaz'a çarptı. Ağır yaralı olarak Fırat Üniversitesi Fırat Tıp Merkezi'ne kaldırılan Mehmet Derviş Yılmaz'ın hayatını kaybettiği bildirilirken, sürücü Zülküf Keskin'in gözaltına alındığı ifade edildi. 
     Kayseri'deki trafik kazasında, Pınarbaşı İlçesi'ne bağlı Yağlıpınar Köyü yakınlarında Özdemir Çakı yönetimindeki 34 VP 106 plakalı otomobil, aşırı hız nedeniyle devrildi. Otomobilde bulunan Yaşar Uluman 34 olay yerinde hayatını kaybetti. Kazada yaralanan Özdemir Çakı, Şinasi Erciyes ve Tuğrul Durak, Pınarbaşı Devlet Hastanesi'nde tedavi altına alındı. 
     Konya'daki trafik kazasında, Ali Arabacı 44 idaresindeki 54 FV 788 plakalı otomobil, Konya-Ankara karayolunun 33. kilometresinde, aşırı hız nedeniyle sürücünün direksiyon hakimiyetini kaybetmesi sonucu devrildi. Ağır yaralanan otomobil sürücüsü Ali Arabacı Konya Numune Hastanesi'nde, Halime Arabacı 52 ve Döndü Arabacı 8 Başkent Üniversitesi Konya Hastanesi'nde tedavi altında alındı. 
     Bursa'da meydana gelen trafik kazasında, Servet Karahalil yönetimindeki 34 NVR 89 plakalı otomobil, Yalova Yolu 18. kilometresinde yol kenarında bulunan bariyerlere çarptı. Kazada yaralanan Ümmü Demircan 22 , kaldırıldığı Bursa Vatan Hastanesi'nde yaşamını yitirirken, diğer yaralılar Vehibe Jale Par, Beyza Karahalil ve Nevra Karahalil aynı hastanede tedavi altına alındı. 
     Kazaya, direksiyon başında uyuduğu tespit edilen sürücü Servet Karahalil, sevk edildiği nöbetçi mahkemece tutuklandı. 
     
</TEXT>
</DOC>
