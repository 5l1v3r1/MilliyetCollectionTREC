<DOC>
<DOCNO> 189257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun21.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamela Anderson, KFC boykotuna katıldı... 
</HEADLINE>
<TEXT>

     Peta adlı hayvan hakları savunucuları derneğine destek veren ''Sahil Güvenlik'' dizisinin yıldızı Pamela Anderson, kızarmış tavuk satan KFC Kentucky Fried Chicken zincirine bağlı lokantaların boykot edilmesi çağrısı yaptı. 
     Anderson, Peta tarafından dağıtılan mesajında, ''Şayet insanlar KFC'nin tavuklara nasıl muamele ettiğini görseler, bir daha ağızlarına tek bir but bile koymazlar'' dedi. 
     ''KFC'nin yılda 750 milyon tavuğa yaptığı uygarlığa yakışmıyor ve kabul edilemez'' diyen Anderson, ''Peta'daki dostlarım bana tavuklara insanca davrandığınızı bildirinceye kadar tüm KFC lokantalarının boykot edilmesi çağrısı yapıyorum'' açıklamasında bulundu. 
     Peta, Temmuz ayında KFC firması hakkında yalan beyanda bulunduğu gerekçesiyle dava açmıştı. Peta, KFC'yi, ''hayvanlara kötü muamele etmediğini söyleyerek yalan beyanda bulunmak'' ile suçluyor. 
     Anderson'dan önce Beatles grubundan Paul McCartney de KFC'ye boykot çağrısında bulunmuştu. 

     
</TEXT>
</DOC>
