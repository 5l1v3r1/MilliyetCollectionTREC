<DOC>
<DOCNO> 163589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/guncel/gun04.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Reddettiği genç, sınav belgesini yırttı 
</HEADLINE>
<TEXT>

     YALÇIN ATA DHA 

     Aydın'da 17 yaşındaki E.Y., arkadaşlık teklifini reddeden aynı yaştaki Duygu Demir adlı kızın Öğrenci Seçme Sınavı'na ÖSS giriş belgesini yırttı. İlk kez başvurduğu ÖSS'ye giremeyen Demir'in bir yıllık çabası boşa gitti. 
     Olay, önceki sabah Cumhuriyet Mahallesi'nde meydana geldi. Duygu Demir, Güzelhisar İlköğretim Okulu'nda gireceği sınava giderken, E.Y. yolunu kesti. E.Y. iddiaya göre, genç kıza arkadaşlık teklif etti. 
     
     E.Y. SERBEST 
     Ancak, arkadaşlık teklifi reddedilince çılgına dönen E.Y., genç kızın elindeki sınava giriş belgesini alıp yırttı. Sınava giremeyen Duygu Demir ise ağlayarak eve döndü. 
     Sonra ailesiyle Aydın Emniyet Müdürlüğü'ne giderek, ÖSS giriş belgesini paramparça eden 17 yaşındaki E.Y.'den şik yetçi oldu. 
     Olaya, Çocuk Şubesi el koyarken, E.Y. gözaltına alındı. Savcılığa sevk edilen E.Y., ifadesi alındıktan sonra serbest bırakıldı. 
     

</TEXT>
</DOC>
