<DOC>
<DOCNO> 170627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/ekonomi/aeko.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK şüpheliler hariç diğerlerini ödeyecek 
</HEADLINE>
<TEXT>

BDDK Yönetim Kurulu’ndan bugün, İmar Bankası mudilerini sevindirecek bir karar çıkabilir Şubeden şubeye dolaşmamış, trilyonu bulmayan kısaca şüphe uyandırmayan hesaplar ödenecek’ 
     KADİFE ŞAHİN 

     Bankacılık Düzenleme ve Denetleme Kurumu BDDK , İmar Bankası’nda hesabı olan mevduat sahiplerine paralarını ödemek için çeşitli seçenekler üzerinde çalışırken, Yönetim Kurulu’na sunulan alternatifler arasında şüphe uyandırmayan hesapları taahhütname alarak ödeme’ seçeneği de bulunuyor. 
     BDDK, Yönetim Kurulu’nun onay vermesi halinde çok şube değiştirmemiş, miktarı trilyonu bulmayan hesaplara ödemede bulunacak. 
     
     Bayındırbank’ta uygulanmıştı 
     Tasarruf Mevduatı Sigorta Fonu Fon , daha önce Fon yönetimine alınan Bayındırbank’ta ödemelerde bu yönteme başvurmuş, incelemeler sonucunda da uygulamadan dolayı herhangi bir sıkıntı yaşanmamıştı. 
     Ancak BDDK uzmanları, İmar Bankası ile o gün taahhütname alınarak ödeme yapılan bankanın durumunun birbirinden çok farklı olduğunu belirtiyor. 
     Hukuksal olarak topluma karşı yükümlülükleri olan BDDK yetkilileri, taahhüt alarak ödemede bulunmak için konunun tüm ayrıntılarının İmar Bankası’nda tespit edilen ve edilecek olan gelişmelere göre belirleyecek. BDDK Başkanı Engin Akçakoca, cuma günü yaptığı basın açıklamasında 3 Temmuz tarihinde Tasarruf Mevduatı Sigorta Fonu Fon yönetimine geçen İmar Bankası’nda çift kayıtlar tespit edildiğini ve bankanın resmi kayıtlarının bulunduğu bilgisiyar dosyalarında silinmiş alanlar saptandığını bildirmişti. 
     
İmar’a göz yumamazdık’      AK Parti Genel Başkan Yardımcısı Nurettin Canikli, Giresun’un Alucra İlçesi’nde düzenlenen 6. Ekin Festivali’nde yaptığı konuşmada İmar Bankası hakkında şunları söyledi "Bazıları diyorlar ki Onlar, sizin siyasi rakibiniz. Siz, siyasi kaygılardan dolayı bunların üzerine gidiyorsunuz’... Yani, şunu mu yapacaktık. Göz göre göre on binlerce, yüz binlerce mudinin parasının nereye gittiği belli olmayan şekilde kullanılmasına göz mü yumacaktık. 
     Yolsuzluğun üzerine gideceğimize söz verdik. Bunların üzerine gitmezsek biz de en az onlar kadar vebal altında kalırız. Bundan sonraki yolsuzluklarında üzerine gideceğimizden de hiç kimsenin şüphesi olmasın." ALUCRA A.A 
     
Tuhaf soygun      MUSTAFA KURTARAN İstanbul 

     İmar Bankası Bakırköy Şubesi’nin yaklaşık 150 metre yakınında, Cevizlik Mahallesi Hüsreviye Sokak’taki bir binada arşiv olarak kullandığı daireye hırsız girdi. Önceki gün geceyarısı daireye kapısının kilidini levye ile kırarak giren hırsızlar kaçarken, olay yerine gelen polis dairede parmak izi incelemesi yaptı. Tutanakta, arşivden çalınan bir belge olmadığı belirtildi. 
     
BDDK, 100 bin Hasan’ için nüfus müdürlüğüne başvurduBDDK, İmar Bankası’nın hesap listelerinde yer alan yaklaşık 100 bin aynı isim için nüfus müdürlüğüne başvurdu 
     Resmi kayıtlarında tahribat yapıldığı açıklanan İmar Bankası hesaplarında yaklaşık 100 bin hesabın aynı kişilere ait olduğu saptandı. Hasan, Mehmet, Ali, Ayşe, Fatma gibi ad ve aynı zamanda soyad benzerliği de taşıyan 10 binlerce aynı ismin bir bankada nasıl mümkün olabileceğini merak eden BDDK, hesap sahiplerinin gerçek kişiler olup olmadığı konusunda nüfus müdürlüğünün bilgisine başvurdu. 
     Aynı kişi adına Türkiye’nin çeşitli illerinde farklı hesaplar tespit eden BDDK yetkilileri, nüfus müdürlüklerinden aldığı bilgilerle işin sırrını çözmeye çalışıyor. Mevduat hesaplarındaki muvazaalı işlemleri göz önünde tutan BDDK, gayri resmi bilgileri mümkün olduğu ölçüde resmi bilgilerle karşılaştırıyor. 
     

</TEXT>
</DOC>
