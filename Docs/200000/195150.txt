<DOC>
<DOCNO> 195150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/guncel/gun05.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisevi de 'kaçak' çıktı 
</HEADLINE>
<TEXT>

   TOLGA ŞARDAN Ankara 
   
   Hükümetin bazı tesislerle birlikte satışını gündeme getirerek gelir elde etmeyi planladığı İstanbul Baltalimanı Polis Moral Eğitim Merkezi'nin isk nının olmadığı, son katı için alınan yıkım kararının da iki yıldır uygulanmadığı anlaşıldı. 
   Maliye Bakanı Kemal Unakıtan'ın İstanbul Defterdarı Kadir Boy'la birlikte gezdiği ve satmayı planladığı Polis Moral Eğitim Merkezi'nin ikinci bölümünün inşaatına 1994'te başlandı. Altı katlı binanın tamamlanmasının ardından 1998'de Büyükşehir Belediyesi Boğaziçi İmar Müdürlüğü'ne başvuran bir vatandaş, "evinin görüntüsünün kapandığını" bildirdi. Boğaziçi İmar Müdürlüğü, tesisin arka bölümündeki binanın üst katının Boğaziçi İmar Yasası'na aykırı olduğunu kaydederek, Emniyet Genel Müdürlüğü aleyhine dava açtı. 
   Belediyeyi haklı bulan mahkeme de Ekim 1998'de, "kaçak yapılaşma" olduğu gerekçesiyle bu katın yıkılmasına karar verdi. Karara itiraz eden emniyet, İçişleri Bakanlığı Hukuk Müşavirliği aracılığıyla İstanbul 4. İdare Mahkemesi'ne açtığı davayı 2001'de kaybetti. Temyizden de olumsuz karar çıkınca yıkım kesinleşmiş oldu. Ancak Büyükşehir Belediyesi, iki yıl geçmesine karşın henüz yıkımı gerçekleştirmedi. 
   
   
   
</TEXT>
</DOC>
