<DOC>
<DOCNO> 177526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur35.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da 30 Ağustos için trafik düzenlemesi... 
</HEADLINE>
<TEXT>

     Ankara'da bazı yollar 30 Ağustos Zafer Bayramı töreni ve tören provaları nedeniyle taşıt trafiğine kapatılacak. 
     Ankara Emniyet Müdürlüğü'nden yapılan açıklamaya göre, 30 Ağustos Zafer Bayramı tören provaları nedeniyle 26-28 Ağustos günleri, törenler nedeniyle de 30 Ağustos Cumartesi günü, 08.00-13.30 saatleri arasında bazı yollar taşıt trafiğine kapatılacak. 
     Açıklamaya göre, Ankara'da belirtilen tarihlerde 08.00-13.30 saatleri arasında taşıt trafiğine kapatılacak yollar şunlar 

-''Ankara-Konya devlet karayolunun, İnönü Bulvarı Balgat köprü varyantlarından Bahçelievler Çiftlik yol kavşağı istikametine, Bahçelievler Çiftlik yol kavşağından Etbalık Akköprü-Migros kavşağı istikametine geliş ve gidiş olarak, 

- Yenimahalle köprüsünden Hipodrom Caddesi Eski Terminal kavşağı ve istasyon kavşağı arasında kalan güzergah, gidiş ve geliş olarak, 

-Kazım Karabekir kavşağı, Ulaştırma Eski terminal kavşağı, Celal Bayar Bulvarı Tandoğan köprü varyantları arası, 

- Celal Bayar Bulvarı'ndan Konya yoluna çıkan varyant, Etiler Orduevi ışıklı kavşaktan Konya yoluna çıkış kapalı olacağından, Adana ve Konya istikametinden geliş, İstanbul ve Samsun istikametine gidecek araçlar, Balgat köprülü kavşağından Eskişehir yolu Anadolu Bulvarı'nı takiben İstanbul yoluna, 

- Eskişehir yolundan gelip Samsun istikametine gidecek araçlar, Ümitköy köprü AŞTİ Bulvarı, Anadolu bulvarı İstanbul yolu ve Adana istikametine gidecek araçlar Turgut Özal Bulvarı'ndan Anatamir kavşağından sağa dönmek suretiyle İstanbul yolu ve Anadolu Bulvarı'nı takiben seyredeceklerdir.'' 
     
</TEXT>
</DOC>
