<DOC>
<DOCNO> 190284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/guncel/agun.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Burası bizim prestij mek nımız, almayın' 
</HEADLINE>
<TEXT>

   Baltalimanı Sosyal Tesisleri'nin İstanbul Üniversitesi'nden alınmaması gerektiğini belirten YÖK Başkanı Gürüz ve İÜ Rektör Yardımcısı Serter, yargı kararına güveniyor 
      İSTANBUL Milliyet 

   
   Maliye Bakanlığı'nın Baltalimanı Eğitim ve Kültür Tesisleri'ne el koymasının ardından gözler İstanbul Üniversitesi'nin İÜ yürütmeyi durdurma davası açtığı İstanbul Bölge İdare Mahkemesi'ne çevrildi. İÜ Rektör Yardımcısı Prof. Dr. Nur Serter, "Hukuki teamül gereği bakanlık tarafından dava sonuçlanana kadar bize tanınmış olan 15 günlük binanın boşaltılması sürecinin işletilmeyeceğini düşünüyoruz" dedi. 
   YÖK Başkanı Prof. Dr. Kemal Gürüz de "Türk yargısının bu kara lekeyi temizleyeceğine inanıyorum" diye tepki gösterdi. Tesislerin üniversiteye tahsisini kaldırmasının ardından gelen tepkilere Maliye Bakanı Kemal Unakıtan, "Buna benzer bütün tesisleri topluyorum. Bunları ekonomiye kazandıracağım" yanıtını vermişti. 
   
   'PRESTİJ KAYNAĞI' 
   Atatürk tarafından 1933 yılında İstanbul Üniversitesi'ne tahsis edilen tesislerde 13 konaklama odası, restoran, konferans salonu ve dört toplantı odası bulunuyor. Üniversite, tesisleri yabancı konukları ağırlamak ve çeşitli uluslararası organizasyonları gerçekleştirmek için kullanıyor. Prof. Dr. Serter, birçok yabancı bilim adamının ülkesine döndüğünde İstanbul'u ve tesisleri anlattığını, tesislerin büyük bir prestij kaynağı olduğunu belirttti. Yargı kararını beklediklerini ve yürütmeyi durdurma kararı almayı umduklarını kaydeden Nur Serter, sözlerini şöyle sürdürdü 
   
   'BİNA OTEL YAPILAMAZ' 
   "Baltalimanı'ndaki yerimiz küçücük bir bina. Otel olarak işletilmesi söz konusu değil. Bir turizm şirketine satılması veya kiralanması da mümkün değil. Kiralanması Anıtlar Yüksek Kurulu'nun iznine tabi. Kurulun da bu izni vereceğini düşünmüyoruz. Bu binanın bir lokanta gibi işletilmesinin acaba ekonomiye sağlayacağı gelir ne kadardır Bunun hesabının sağduyulu bir şekilde yapılması lazım. Burası bir prestij mek nıdır. Bunun 3 - 5 kuruluşluk gelir uğruna farklı biçimde değerlendirilmesinin de Türkiye adına büyük bir kayıp olacağına inanıyoruz." 
   YÖK Başkanı Gürüz ise "Sosyal tesislere yapılan, inanılmaz bir davranıştır. Türk yükseköğretim tarihindeki kara bir gündür" diyerek, Türk yargısının gerekeni yapacağına inandığını söyledi. 
   
   
   
</TEXT>
</DOC>
