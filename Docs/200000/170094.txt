<DOC>
<DOCNO> 170094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/guncel/gun00.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris’te bir şalede romantik evlilik teklifi 
</HEADLINE>
<TEXT>

Bir yılbaşında tam gece yarısı şampanya kadehleri, alev alev yanan şöminenin karşısındaki dans ve evlilik kararı Toker daha 19 yaşındaydı. Yahya Kemal ve Abdülhak Şinasi Hisar tarafından yemeğe davet ediliyordu 

Saçları kısa ve kıvırcık olduğu için okuldaki adı "Kuzu" idi. Ama hiç kuzu gibi olmadı. Kalemi kılıç gibiydi 2004 yılında 80 yaşında oluyordu. Yazdığı kitabı bitirerek büyük bir davet vermeyi planlamıştı. Soluğu yetmedi 
     Güneri Cıvaoğlu ölümünün 1. yılında Metin Toker'i yazdı 

     Metin Toker henüz 19 yaşındadır. Üstat Yahya Kemal Beyatlı ve Abdülhak Şinasi Hisar gibi efsane şair ve yazarlar tarafından yemeğe davet edilmiştir. 
     Yarım kalan ve kızı Gülsün Bilgehan tarafından tamamlanacak kitabında Toker şöyle anlatıyor 
     "Bir yıl önce Galatasaray’dan mezuniyet çayı için diktirdiğim lacivert takım elbisemi giydim, babamın en fiyakalı kravatını taktım ve Cihangir’den, yürüyerek, Ayazpaşa’ya gittim. Dönemin, - şimdilerdeki deyimle - yükselen oteli’ Park Otel oradaydı... 
     Otelin lokantasının kapısında Yahya Kemal Bey’i sordum, beni beklediğini söyledim. İçeri aldılar, bir masayı gösterdiler. Yahya Kemal Bey oradaydı." 
     Ve diğer yemeğin öyküsü... Gene Toker’den. 
     "Bir ay kadar sonra, Abdülhak Şinasi Hisar beni Park Otel’de yemeğe davet etti. Aynı elbisemi giydim, babamın aynı kravatını taktım ve Cihangir’den gene yürüyerek Ayazpaşa’ya gittim. Otelin lokantasının kapısında Abdülhak Şinasi Bey’i sordum, beni beklediğini söyledim. İçeri aldılar, bir masayı gösterdiler. Abdülhak Şinasi Bey oturuyordu. Geçen defaya nazaran daha az titreyen adımlarla oraya doğru yürüdüm. 
     Efsanevi şair ve büyüleyici yazar beni, 19 yaşındaki Metin Toker’i neden yemeğe davet etmişlerdi " 
     
Vadim O Kadar Yeşildi Ki      Galatasaray’da öğrenciyken tercüme ettiği VADİM O KADAR YEŞİLDİ Kİ ekmek peynir gibi satılıyordu. 
     Bu romanın filmi de oynamaya başlayınca roman baskı üstüne baskı yapmakta, gene tükenmekteydi. 
     Toker merak odağıydı. Türkçesi dikkat çekiciydi... 
     İşte yemek davetlerinin nedeni. 
     Toker anılarında anlatıyor 
     "300 lira borcumu böylece faiziyle birlikte ödedim. Ve cebime 1000 liraya yakın para kaldı. 
     Eve bir buzdolabı aldım. Markası Frigidaire, fiyatı 120 liraydı. Annem sevinçten uçuyor, Zenith radyodan sonra Frigidaire buzdolabını da komşularına iftiharla gösteriyordu. Telli dolap, onlarınkinden evvel bizim evde yerini buzdolabına bırakmıştı. 
     Cebimde h l dünya kadar’ para vardı." 
     Bu kitapla aslında Metin Toker de yukarılarda birinin ona güzelliklerini cömertçe bağışladığı kendi yeşil vadisine adım atmıştı. 
     
Bordo renk otomobilli adam      Metin Toker sıkı yürüyüşçüydü. 
     Ben AKİS’te çalışırken çoğu kez derginin Ulus Rüzg rlı Sokak’taki binasına Çankaya’dan yürüyerek geldiğine ve Çankaya Pembe Köşk’e yürüyerek döndüğüne tanık olmuştum. 
     Dergideki diğer muhabir Atilla Bartınlıoğlu da Çankaya’da otururdu. Bir kez karşılaşmışlar. Metin Bey "Eve gidiyorsan, gel birlikte yürüyelim" demiş. Atilla Ağabey Metin Bey’e göre çok daha genç... O tarihlerde 29 - 30 yaşlarında. Ama Metin Bey’in hızına ayak uyduramamış. Kızılay’a geldiğinde yürüyüşü bırakmış. 
     Metin Bey daha sonra bordo renkli yarı spor bir Chevrolet aldı. Ellerine incecik deri otomobil eldivenleri takarak direksiyona geçerdi. İmrendirirdi. 
     O zaman otomobil kaç kişide vardı ki 
     Metin Toker şık adamdı. 
     İyi dikilmiş İngiliz kumaşı giyerdi. Kırık beyaz ipek gömleklerinin göğsünde M. T. harfleri işlenmiş olurdu. Manşetlerini zarif kol düğmeleri süslerdi. İngiliz sigarası PLAYERS içerdi o zamanlar. 
     İçimden "bir de pantolonunun belini bu kadar yukarıda yaptırmasa" derdim ama hiç dile getirmedim. 
     Tenisi iyi oynardı. Neşeyle oynardı. Rakip oyuncuya takılırdı. Hele yakın arkadaşı Muvaffak Akşit’le oynadıklarında, kortun çevresi dolardı. Gülmekten gözler yaşarırdı. 
     Metin Bey komplekssizdi denebilir. Düşündüğünü rahatça ve dümdüz söylerdi. Süssüz, yalın fakat çok şık bir üslupla. 7 göbek İstanbul deyimlerini kullanırdı. 
     
Hilton çıkışındaki adam      Metin Bey ve onun yönetiminde AKİS, son yıllarında yanlış üstüne yanlış yapan DP iktidarına kök söktürdü. 
     Menderes, AKİS okumam derdi ama okuduğunu AKİS dakikası dakikasına açıklamıştı. 
     Bir genç AKİS’çi, Menderes’in Park Otel’deki odasına geldikten sonra ayakkabılarını çıkarıp sırtüstü yatağa uzandığını ve AKİS’i sayfa sayfa okuduğunu gözetlemiş ve yazmıştı. 
     Menderes asabiyet krizine girmişti. 
     Metin Toker’in kardeşi Mübin Toker’den de AKİS’ten nefret eden hangi DP bakanlarının eşlerinin AKİS’e haber sızdırdıklarını dinlemiştim. 
     Metin Toker’in kalemi DP iktidarına fena batıyordu ama aynı zamanda DP iktidarının şimşeklerini çeken paratonerdi de. 
     Metin Toker iki kez Ankara Hilton diye anılan hapishanede yattı. 
     İki kızının doğumlarında da hapisteydi. 
     Fakat hapisten çıktığı gün gazetecilere söylediklerini hiç unutamam "Kimseye kinim yok. Sabah AKİS’e dönmüş ve şimdi çalışma bittikten sonra eve dönüyormuş gibi hissediyorum kendimi. Bıraktığım yerden gazeteciliğe devam" demişti. 
     Metin Toker’in Galatasaray Lisesi’ndeki lakabı kısa ve kıvırcık saçları nedeniyle "Kuzu" idi. 
     Hapishane çıkışı söylemi de o izlenimi veriyor olabilir, fakat DP’ye yayınlarıyla kan kusturmuştur. 
     Kuzu gibi sözleri bir yandan ilkeli gazetecilik anlayışını yansıtıyordu, öte yandan da kendisini Hilton’a tıkanlara "üzüntü ve öfke" göstererek sevinme zevkini vermiyordu. 
     Daha sonraları Ankara Gazeteciler Cemiyeti Başkanlığı yaptı. Benim de üyesi olduğum cemiyet en itibarlı yıllarını yaşadı. 
     Toker, çok iyi Fransızca ve İngilizce bilirdi. Akşamüstü viskileri için yabancı büyükelçilerin aranan konuğuydu. 
     IPI Başkan Yardımcılığı’nda da Türkiye’yi çok iyi temsil etti. 
     Senatörken, Avrupa Konseyi Parlamenter Meclisi üyesi idi. 
     Sınırların ötesinde de çok geniş bir dost çevresine sahipti. 
     Metin Bey için yazılacak o kadar çok şey var ki... 
     İlk tanıştığımız gün bana söylediği gibi "o gazeteciliğe her şeyini vermiş, gazetecilik ve yaşam da ona her şeyi cömertçe sunmuştur". 
     Başkan Nixon’u deviren Washington Post’un o dönemdeki Genel Yayın Yönetmeni Ben Bradley yaşamını yazmıştır. 
     Kitabın adı A GOOD LIFE Güzel Bir Yaşam dır. Metin Toker görünmez oldu ama geride güzel yaşanmış bir hayat bıraktı. 
     
Tırnak içinde      Dünkü yazıda genç Metin’in henüz 17 yaşındaki Özden ile sahilde tanışmalarını Toker’in "genç kızın siyah örgülü saçları vardı. İri siyah gözleri dikkatimi çekti. Cin gibi" anlatımıyla yansıtmıştım. 
     Oysa yarım kalan kitabında, "Cin gibi" diye bir ifade yoktu 
     Ya nereden çıktı bu "cin gibi" kelimeleri 
     Gayet basit... Sonraki cümle "Cin gibi Metin Toker elbette o genç kızın soyadını çoktan çıkartmıştı" olmalıydı. 
     Fakat tırnak içlerinin boldlanma işlemi sırasında tırnak iki kelime aşağı kaymış. 
     Yukarıdan bizi gözleyen Metin Bey’e anlatıyorum bunları. 
     İsim, yaş, kravat rengi yanlışlarına ya da böyle sakınan göze çöp batmalarına karşı bizleri hep uyarmıştır. 
     Kaç kişi bu "cin gibi"nin yer değişimini hissetmiştir bilemem, ama ben gördüğüne emin olduğum makama durumu izah ediyorum. 
     
Benimle evlenir misin      Paris yakınında bir şale... Yılbaşı partisi. 
     Metin Toker’in de bulunduğu bu partiye Edinburg’dan bir arkadaşıyla Özden İnönü de gelmiş. 
     Daha 17 yaşında başlayan ilişki aşka dönüşmüştür. 
     Tam gece yarısı... 
     Şampanya patlatılır. 
     Metin ve Özden ellerinde şampanya kadehleri, alev alev yanan şöminenin karşısında dans etmekteler. 
     Metin, Özden’e fısıldar. 
     "Benimle evlenir misin " 
     Cevap da fısıltıyla gelir 
     "Evet..." 
     Gazetecilere kız verilmediği o yıllarda bir gazetecinin Cumhurbaşkanı kızıyla evliliğinin rüya gibi bir anı. 
     
Dakiklik nerede kaldı      Kızı Gülsün’den dinledim. 
     Yarısına kadar yazdığı kitabı için Metin Bey bir buçuk yıl ön çalışma yapmış.. 
     Programı 2004’te kitabı bitirmek ve büyük bir davet düzenlemekmiş. 
     "Üç olay bir arada" diyormuş. 
     "2004’te 80 yaşında oluyorum. 2004, AKİS’in çıkışının 50. yıldönümü. Hayatımı anlatan bu kitap da 2004’te yayımlanacak. 
     Gülsün 2004’ün organizasyonu sana ait. Bu işi Güneri ile birlikte yapacaksın." 
     Kitabı 223. sayfasına kadar yazabildi. Soluğu da 2002’ye kadar yetti. 
     Hani program Metin Bey 
     O titiz beş geçe, çeyrek kala gibi hesaplı randevularınız ve saniyesinde randevunuza geliş özeniniz... 
     Bir dakika geciksek fırçalardınız. 
     Yazıyı yarım saat geç veremezdik. 
     Peki şimdi sizin bu yaptığınız nedir 
     Bir gün orada olduğumda, bunu soracağım. Hatta hepimiz soracağız. 
     

</TEXT>
</DOC>
