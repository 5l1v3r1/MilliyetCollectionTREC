<DOC>
<DOCNO> 169638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/ekonomi/eko02.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kayıtlar bulunamazsa formül bulunur' 
</HEADLINE>
<TEXT>

BDDK'nın İmar Bankası'nda parası kalan mudiler için açtığı danışma hattını aradık. Karşımıza çıkan uzmanlara merak edilen soruları sorduk 
     EKONOMİ SERVİSİ 

     Bankacılık Düzenleme ve Denetleme Kurumu'nda İmar Bankası için kurulan bilgi hattındaki yetkililer, kayıtlara ulaşılamaması durumunda çeşitli alternatifler üzerinde çalışmalar yapılacağını, 'B' ve 'C' planlarının hazırlandığını söyledi. İki ayrı yetkiliyle yaptığımız görüşmede sorularımıza aldığımız yanıtlar şöyle 
     
Kayıtlar ne zaman bulunur 
     Tüm kayıtlara ulaşmaya çalışıyoruz. Çalışmalar büyük bir özveriyle sürüyor. En kısa süre içinde tüm tabloyu görebileceksiniz. 
     
Öyle diyorsunuz ama kayıtlar bulunmazsa ödeme yapılmayacak diye konuşuluyor 
     Tüm portreyi görebileceğimizi umuyoruz. Bulunmazsa olasılığını açıkçası biraz kenara itiyoruz. Hesaplarla kayıtlar arasında en kısa sürede mutabakat sağlanacak. 
     
Kayıtlar bulunamadı diye duyuru yaptınız Herkes kayıtları merak ediyor 
     Ödenmeyecek denildi mi 'Çalışmalar devam ediyor' dendi. Kayıtların bulunmamasına şu an için ihtimal vermiyoruz. Gerçek sağlıklı kayıtlara ulaşmaya çalışıyoruz. Muhakkak çözüm bulunacak ve kimse mağdur edilmeyecek. 
     
     Cüzdanlardan kayıtlara gidilir 
Kayıtlara ulaşılamasa da ödeme olacak mı 
     Yapılabilir tabii. Hesap cüzdanlarınız var. Birkaç yoldan sonuca varılabilir. Genel müdürlük kayıtlarından cüzdanlara ya da cüzdanlardan kayıtlara gidilebilir. Sonuçta B Planı, C planı devreye sokulacak. 
     
Neden şubelere bakılmıyor 
     Şubelere de bakılıyor. Ancak öncelikle genel müdürlük kayıtları inceleniyor. 
     
Şube müdürüne sorduğumuzda kimse bizden bilgi belge almadı diyor 
     Belki o şubeye gidilmemiştir. Bazı şubelerden talepler yapılıyordur. 
     
Ne zaman ayrıntılı açıklama yapılacak 
     İncelemeler bitsin. Biraz sabretmemiz gerekecek. 
     
Off - shore'dan geçişte son günler inceleniyorOff - Shore'larda muvazaalı işlemlerin ödenmeyeceği açıklandı. Bunları nasıl ayırt edeceksiniz Son gün yapanlar mı muvazaalı sayılacak 
     Özellikle son günlerde yapılmış olanlar incelenecek. Bunlar yeminli murakıplar ve banka teftişçilerince gözden geçirilecek. Son gece yapılmış olanlar öncelikle değerlendirilecek. Tespit edilenlere ödeme yapılmayacak. 
     
'Açığa satışı araştırıyoruz'Bonoların ödenmesinde sorun yok deniyor ama açığa satış tespit edilirse bu alacaklar iflas masasına kayıt yaptıracak diyorsunuz 
     Açığa satış için dediğiniz doğru. Ama şu ana kadar böyle bir kayda rastlanamadı. Araştırıyoruz, çalışmalar devam ediyor. 
     
Peki benim aldığım bono nerede saklanıyor Takasbank 'bizde yok' diyor. Bonolar Merkez Bankası'nda mı duruyor 
     Onlar bankanın kayıtlarında var. Hazine'den ulaşılabilir İMKB'den bir şekilde ulaşılıyor. Bunların hepsi biraraya getirilip bilgiler toparlanıyor. 
     
Ya repo 
     Repo da bono gibi. Karşılığında bir menkul kıymet varsa garanti kapsamında. Aynı Hazine bonosu gibi karşılığı açığa yapıldıysa bunlar garanti dışında. Böyle bir şeyle karşılaşmayı umut etmiyoruz ama karşılaşılırsa tasfiye masasına bildirilmesi gerek. 
     

</TEXT>
</DOC>
