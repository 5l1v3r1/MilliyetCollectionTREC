<DOC>
<DOCNO> 178079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur34.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Esrarengiz olay İşkence, tutuklama, ölüm ve... 
</HEADLINE>
<TEXT>

     Kocaeli'nin Gebze İlçesi'nde, arkadaşının kız kardeşini öldüren genç, aynı tabancayla kendi başına ateş etti. 
     Osman Yılmaz Mahallesi'ndeki Ahmet Demirhan Parkı'nda, Özgür Şimşek ve kız kardeşi Duygu Şimşek 24 ile oturup sohbet eden Ümit Çorumlu 27 , cep telefonuyla yaptığı konuşma sonrası, tabancasını Duygu Şimşek'in başına dayayarak ateşledi. 
     Genç kız olay yerinde ölürken, Çorumlu aynı tabancayla kendini vurdu. 
     Olay yerinde yapılan incelemede, ruhsatsız tabanca, içinde 7 mermi olan şarjör ve 3 boş mermi kovanı bulundu. 
     
     4 KİŞİ İŞKENCE YAPMIŞ... 

     İzmit'te, arkadaşlarının kız kardeşini kaçıran genci zorla bindirdikleri otomobille dağa çıkarıp işkence yapan 4 kişi tutuklandı. 
     2 gün önce arkadaşları Levent Ö.'nün kız kardeşi Ş.Ö'yü 24 evlenmek vaadiyle kaçıran Serkan K.'yi, işyerinden zorla otomobile bindirerek Üçtepeler mevkiindeki dağlık bölgede işkence yapıp daha sonra Sapanca'ya götürmek isteyen Yaşar Avcı 35 , Mustafa Yüksel 27 , Levent Sözer 26 ve Ali İhsan Özmen 32 , güvenlik güçlerinin dün gece yaptıkları kontroller sırasında yakalandı. 
     Sorgularının ardından bu sabah adliyeye sevk edilen zanlılar tutuklandı. 
     
</TEXT>
</DOC>
