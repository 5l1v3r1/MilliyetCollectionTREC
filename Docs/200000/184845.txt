<DOC>
<DOCNO> 184845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sontur24.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Devrilen Başkent Ekspresi'nde 1'i Alman 5 kişi yaralandı 
</HEADLINE>
<TEXT>

     Bilecik'in Bozüyük İlçesi yakınlarında Başkent Ekspresi'nin 3 vagonunun raydan çıkıp devrilmesi sonucu, 1'i Alman turist olmak üzere 5 kişi yaralandı. 
     Saat 10.00'da Haydarpaşa Garı'ndan hareket eden, 11002 sayılı, İstanbul-Ankara seferini yapan Başkent Ekspresi, Bozüyük yakınlarındaki Ayvalı-Karaköy arasında raydan çıktı. 
     Saat 13.30'da meydana gelen ve 3 vagonun devrildiği kazada, yolculardan Alman turist Dieder Kutscher 60 , Ayten Çeliker 51 Ulviye Barlas 83 Fatma Gündür 48 ve Yalçın Toğcu 60 yaralandı. 
     Bozüyük Devlet Hastanesi'ne kaldırılan yaralılardan durumu ağır olan Ayten Çeliker, ilk müdahalesinin ardından Eskişehir'deki Osmangazi Üniversitesi Tıp Fakültesi Hastanesi'ne sevk edildi. 
     Trende bulunan yaklaşık 80 yolcunun ulaşımı tren ve otobüslerle sağlanırken, demiryolunun yeniden ulaşıma açılması için çalışmalara başlandı. 
     Bu arada, olay yerine gelen Bilecik Valisi Ayhan Çevik, yetkililerden kazayla ilgili bilgi aldı. 
     
</TEXT>
</DOC>
