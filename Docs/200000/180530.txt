<DOC>
<DOCNO> 180530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo03.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da milli heyecan başlıyor... Yarın 20 maç var 
</HEADLINE>
<TEXT>

     12. Avrupa Futbol Şampiyonası elemelerine, yarın 10 grupta yapılacak toplam 20 maçla devam edilecek. 
     7. Grup'ta, 6 maçta 15 puanla liderliğini sürdüren A Milli Takım, 7. maçını yarın deplasmanda, 1 puanlı grup sonuncusu Liechtenstein ile yapacak. 
     Başkent Vaduz'daki Rheinoark Stadı'ndaki maç, TSİ 21.00'de başlayacak ve TRT-1'den naklen yayınlanacak. Karşılaşmayı, Hollandalı Dick Van Egmond, Gyuri Takacs ve Adrian Inia hakem üçlüsü yönetecek. 
     Gruptaki diğer maçta ise başkent Üsküp'te, 5 puanlı grup dördüncüsü Makedonya, deplasmandaki maçta puan aldığı 13 puanlı grup ikincisi İngiltere'yi ağırlayacak. Karşılaşmanın başlama saati 19.30. 
     Elemelerde yarınki maçlar öncesinde 1. Grup'ta elemelerin tek puan kayıpsız ekibi olan Fransa 15, 2. Grup'ta Danimarka ve 3. Grup'ta Çek Cumhuriyeti 13'er, 5. Grup'ta İzlanda, 6. Grup'ta Yunanistan, 9. Grup'ta Galler ve 10. Grup'ta İsviçre 12'şer, 4. Grup'ta İsveç ve 8. Grup'ta da Bulgaristan, 11'er puanla lider durumda bulunuyor. 
     Elemelerde yarınki maçların programı da şöyle 
     
     
1. Grup 21.45 Fransa-Kıbrıs Rum Kesimi 21.15 Slovenya-İsrail 2. Grup 21.15 Bosna Hersek-Norveç 19.30 Romanya-Lüksemburg 3. Grup 21.30 Hollanda-Avusturya 18.30 Belarus-Çek Cumhuriyeti 4. Grup 20.30 Letonya-Polonya 17.00 İsveç-San Marino 5. Grup 17.00 İskoçya-Faroe Adaları 20.30 İzlanda-Almanya 6. Grup 19.00 Ermenistan-Yunanistan 19.15 Ukrayna-Kuzey İrlanda 7. Grup 21.00 Liechtenstein-Türkiye 19.30 Makedonya-İngiltere 8. Grup 18.00 Bulgaristan-Estonya 17.00 Andorra-Hırvatistan 9. Grup 17.00 Azerbaycan-Finlandiya 22.00 İtalya-Galler 10. Grup 18.00 İrlanda Cumhuriyeti-Rusya 18.00 Gürcistan-Arnavutluk 
     7. GRUP PUAN DURUMU 
     
     
TAKIMLAR O G B M A Y P 1-Türkiye 6 5 - 1 14 5 15 2-İngiltere 5 4 1 - 10 4 13 3-Slovakya 6 2 - 4 8 8 6 4-Makedonya 6 1 2 3 9 11 5 5-Liechtenstein 5 - 1 4 2 15 1 
     
</TEXT>
</DOC>
