<DOC>
<DOCNO> 180405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/guncel/gun90.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   40 YIL    1963 senesinde neredeydiniz Kaç yaşındaydınız Ya da bizim gibi henüz doğmamış mıydınız Diyelim ki tam da o sene doğdunuz. Plakanız da 1 0cak olsun. Şimdi de filminizi seyredelim.. 
   7 yaşında okula başladınız, tam da o sene askeri muhtıra oldu, hükümet sallandı... 11 yaşında Kıbrıs Harekatı. Yaşınız olayı anlayacak kadar büyüdüğü için korktunuz. Belki babanız, abiniz, akrabalarınızdan birini oraya gönderdiniz. Belki döndü, belki dönmedi... Dönene de devlet bugün 137 milyon 200 bin lira veriyor .. Üniversiteye başladığınız yıllar Gaz yok, benzin yok, yağ yok, cigara yok. Kan var, gözyaşı var, sağ-sol kavgası var. Ve 17 yaşında, bir 12 Eylül günü, ihtilalle tanıştınız... Yaşınız hızla ilerliyordu, hayat gailesiyle karşı karşıya kaldınız. Okul bitti, askere gittiniz. Henüz Güneydoğu'da terör başlamamıştı, bir de yedek subay oldunuz, oooh, kebap. Aynı yıl ANAP ezici çoğunlukla iktidara geldi. Artık işini bilen memurlar devri başlamıştı... Evlendiniz, çoluk çocuğunuz oldu, artık geniş bir aileydiniz. Allah'a şükür, yuvarlanıp gittiğinizi söylüyordunuz herkese. Gazetelerde çıplak kadın resimleri varken televizyonda bir halt yoktu. Televolesiz nasıl geçmiş o yıllar Allah'ım Sonra... Her gün değişen olaylar ve sürekli koşuşturmalarla geçti gitti hayat. Zamlar, enflasyon canavarı, kriz üstüne krizler, GAP projesi, PKK terörünün tüm ülkeyi saran ateşi, Yunanistan'la birkaç kere savaşın eşiğinden dönme, Reha Muhtar'ın memlekete kesin dönüşü, depremler, yenildik ama ezilmedikler, yine zam, yine enflasyon, yine deprem, IMF kere IMF... Saniyenin saniyeyi tutmadığı bir ortamda, her gün yeni bir şeylere karşı savaşarak bu günlere geldiniz. 40 yaşında bir insan olarak, saçlarınıza aklar düştü, çizgileriniz arttı, göbek kocaman oldu, çok fazla merdiven çıkamaz oldunuz, sigara da epey öksürtüyor, bu sene Ramazan'da kesin bırakacaksınız... Kısacası çok şey değişti hayatınızda. Bir şey hariç Sizle birlikte doğan ama hiç büyümeyen Avrupa Birliği'ne giriş hayali... 
   Adamlar "almayacağız" diyor. A-l-m-a-y-a-c-a-ğ-ı-z... Her dilde söylüyorlar, anlamamazlıktan gele gele yedik koca ömrümüzü. Dalgaya vuruyorlar işi artık. Biri Alman Dışişleri Bakanı "Kanuni bu sefer dönmeyecek Viyana kapılarından" derken, öteki Avrupa Konvansiyonu Başkanı D'estaing ve Alman Hıristiyan Demokratlar "Mümkünatı yok, ABD-Meksika gibi bir şey yapalım ortaya alevli" diyorlar... 10, 20, hadi 30 yılda falan almayacaklarını anlayıp "Baba, bir çözüm bulalım, bu heriflerin gözü göz değil, ilerde ite kurda muhtaç olmayalım" demek yerine, "Bize ne, bizi de alın aranıza,.beraber oynayalım " ile uğraşıp durmak oldukça tuhaf bir ruh hali... Hangisine inanmalı 40 yıldan sonra Seneye 41 kere maşallah diyeceğiz, ona göre... 
   
   Ulen bi sakal bıraktık iyice maymuna döndük iyi mi, tövbe tövbe .. 
   Charles Darwin 
   
   Merak Kediyi Öldürdü .. No 19    SerinDuruşçular ve ShockHaberciler tarafından gönderilen sorulara devam... 
   Neden ayak serçe parmakları bir gariptir Dekatlon niye vardır "Bütün bunları tek tek yapanlar olduğu gibi bir de bu 4-5 arkadaşın yaptığını yapan tek bir elemanımız var, paket halinde sunuyoruz" demek mi oluyor Neden mavi bir sebze veya meyve yoktur Neden sokakta çiftleşen köpekleri ayırmak için üzerlerine su dökülür Doğada yapışıp bir daha ayrılamamış köpek çiftleri var mıdır Neden Türk filmlerinde üniversitede okuyan genci canlandıran karakterlerin tümü T cetveli taşır Neden her yerde bir ''Dostlar Kıraathanesi'' vardır Neden sokaktaki çöp kutularının üstünde 'çöp' yazar "Başka bir şey kutusu" olma ihtimali var mıdır Neden Demet Akalın adlı şahıs "üşüdüm çok üşüdüm" sözlü şarkısına yaz günü, plajda, bikinili klip çeker Tarkan'a selam veren adamın karısı, adam arabaya binerken önceki selamlaşmaya arabadan tanık olmasına rağmen neden Tarkan'ı ikinci görüşünde çok şaşırmaktadır 
   
   Peki Abi 
   "Aşk insan olsaydı ben Çin olurdum..." b b b b 
</TEXT>
</DOC>
