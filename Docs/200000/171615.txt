<DOC>
<DOCNO> 171615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/soneko21.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek vergiye jet hızıyla yeni yasa... 
</HEADLINE>
<TEXT>

     Gelirler Genel Müdür Vekili Osman Arıoğlu, Anayasa Mahkemesi'nin ek motorlu taşıt vergisini iptal etmesinin ardından hazırlanan taslakta taşıtı olanlardan yine 2 taksitte ek motorlu taşıt vergisi alınmasının öngörüldüğünü bildirdi. 
     Arıoğlu, hazırlanan yeni taslakta ek motorlu taşıtlar vergisinin ilk taksidinin Eylül sonuna kadar, ikinci taksidinin ise Ekim ayı içinde ödenmesinin öngörüldüğünü söyledi. 
     Yeni düzenlemede, ''Yeni kanun çıktıktan sonra kimin elinde araba varsa, vergiyi onun ödemesi''nin esas alındığını kaydeden Arıoğlu, ''Bizim mantığımız bu. Ancak Anayasa Mahkemesi kararlarını da dikkate alarak, bu işi neticelendireceğiz'' dedi. 
     Arıoğlu, Anayasa Mahkemesi'nin iptal ettiği düzenleme çerçevesinde ek motorlu taşıt vergisinin ilk taksidini yatıranların ödedikleri verginin mahsup edileceğini, böylece ilk taksiti yatırmayacak bu kişilerin ikinci taksidi ödeyerek, mükellefiyetlerini tamamlayacağını ifade etti. 
     Gelirler Genel Müdür Vekili Osman Arıoğlu, ek motorlu taşıt vergisi için çıkarılacak yeni yasanın yürürlüğe girmesinin ardından yıl sonuna kadar geçecek sürede yeni taşıt alacakların da ek verginin tümünü ödeyeceğini bildirdi. 
     Arıoğlu, A.A muhabirine yaptığı açıklamada, yeni düzenlemede ''Kanun yürürlüğe girdiği tarihte taşıtı bulunanlar ile daha sonra taşıt alacakların'' mükellef olarak nitelendirileceğini söyledi. 
     Osman Arıoğlu, bu çerçevede yılın geri kalan bölümünde de taşıt alacakların vergi kapsamına gireceğini kaydederek, ''örneğin Ekim'de, Kasım'da ya da Aralık'ta taşıt alacaklar da bu vergiyi ödeyecek. Bunlara, 1-1.5 ay gibi belirli bir süre vereceğiz. O sürede ek verginin tümünü 1 defada kendilerinden tahsil edeceğiz'' dedi. 
     Gelirler Genel Müdür Vekili, yeni düzenlemede taşıtın sahibi kimse onun vergi ödemesi prensibiyle hareket edildiğine de dikkat çekerek, ''11 Nisan'da yürürlüğe giren Yasa öncesi taşıtını satan ve iptal edilen kanun gereği verginin ilk taksidini ödeyenlere'' de bu verginin iade edileceğini belirtti. 
     
     1 DEFADA TAHSİLAT... 

     Gelirler Genel Müdür Vekili Osman Arıoğlu, ek motorlu taşıt vergisi için çıkarılacak yeni yasanın yürürlüğe girmesinin ardından yıl sonuna kadar geçecek sürede yeni taşıt alacakların da ek verginin tümünü ödeyeceğini bildirdi. 
     Arıoğlu, yeni düzenlemede ''Kanun yürürlüğe girdiği tarihte taşıtı bulunanlar ile daha sonra taşıt alacakların'' mükellef olarak nitelendirileceğini söyledi. 
     Osman Arıoğlu, bu çerçevede yılın geri kalan bölümünde de taşıt alacakların vergi kapsamına gireceğini kaydederek, ''örneğin Ekim'de, Kasım'da ya da Aralık'ta taşıt alacaklar da bu vergiyi ödeyecek. Bunlara, 1-1.5 ay gibi belirli bir süre vereceğiz. O sürede ek verginin tümünü 1 defada kendilerinden tahsil edeceğiz'' dedi. 
     Gelirler Genel Müdür Vekili, yeni düzenlemede taşıtın sahibi kimse onun vergi ödemesi prensibiyle hareket edildiğine de dikkat çekerek, ''11 Nisan'da yürürlüğe giren Yasa öncesi taşıtını satan ve iptal edilen kanun gereği verginin ilk taksidini ödeyenlere'' de bu verginin iade edileceğini belirtti. 

     
</TEXT>
</DOC>
