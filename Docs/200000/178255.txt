<DOC>
<DOCNO> 178255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sonspo19.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Spartak'ın eski hocası Yartsev, Rusya'nın başına geçti... 
</HEADLINE>
<TEXT>

     Spartak Moskova'nın eski teknik direktörü Georgy Yartsev, 12. Avrupa Futbol Şampiyonası Eleme grubu maçlarının bitimine dek Rusya Milli Takımı'nın başına getirildi. 
     Georgy Yartsev, Rusya'nın 2-1 yenildiği İsrail özel maçı sonrası görevinden istifa eden Valery Gazzayev'in yerine göreve geldi. 
     Rusya Futbol Federasyonu Başkanı Vyacheslav Koloskov, Lokomotiv Moskova Teknik Direktörü ve Rusya Milli Takımı Yardımcı Teknik Direktörü Alexander Borodyuk'un da adaylar arasında olduğunu söyledi. 
     Rusya, elemelerde 10 Eylül'de İsviçre, 11 Ekim'de de Gürcistan ile karşılaşacak ve federasyon da 15 Ekim'de Yartsev'in görevini sürdürüp sürdüremeyeceğine karar verecek. 
     Rusya, 12. Avrupa Futbol Şampiyonası elemelerinde, 10. Grup'ta 7 puanla 3. sırada yer alıyor. 
     
</TEXT>
</DOC>
