<DOC>
<DOCNO> 169342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sonspo15.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de gündem Serhat, Rebrov Johnson ve Vladimir... 
</HEADLINE>
<TEXT>

     Fenerbahçe'de Almanya kampına götürülmeyen Serhat ve 3 yabancı futbolcunun durumunun yönetim kurulu toplantısında görüşüleceği bildirildi. 
     Yönetim Kurulu Üyesi İlhan Ekşioğlu, sakatlığı devam eden Serhat ile önümüzdeki sezon kadroda düşünülmeyen Rebrov, Johnson ve Vladimir'in durumlarına, bu akşam yönetim kurulunda görüştükten sonra karar vereceklerini söyledi. 
     Ekşioğlu, geçen sezon Gaziantepspor'da forma giyen Romaschenko ve yabancı kaleci transferlerini de yönetim kurulunda ele alınacağını ifade etti. 
     Bu arada, yeni transferlerden Pierre Van Hooijdonk bugün, Fabio Luciano ise bir hafta sonra Almanya kampına katılacak. 
     Öte yandan, Fenerbahçe'de Almanya kampına gençlerden Can, Erman, Semih, Olcan ve kaleci Bekir götürülürken, İstanbul'da bırakılan Bilal, Ulaç, Fahri ve Kerim ise PAF takımıyla idmanlara devam edecek. 
     Diğer yandan, sakatlığı devam eden Serhat'ın Almanya'nın Köln kentinde tedavi olacağı öğrenildi. 
     
</TEXT>
</DOC>
