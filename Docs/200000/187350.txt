<DOC>
<DOCNO> 187350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sontur25.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme, TRT Genel Müdürlüğü adaylığı seçimi işlemini durdurdu 
</HEADLINE>
<TEXT>

     Ankara 12. İdare Mahkemesi, RTÜK'ün TRT Genel Müdürlüğü adaylığı seçimine ilişkin işleminin yürütmesini durdurdu. 
     TRT Haber Dairesi Başkanı Aydoğan Kılınç'ın, RTÜK'ün TRT Genel Müdürlüğü adaylığı seçimine ilişkin işlemin yürütmesinin durdurulması ve iptali istemiyle açtığı davada ilk aşama sonuçlandı. 
     Ankara 12. İdare Mahkemesi RTÜK'ten savunma aldıktan sonra yürütmenin durdurulması istemini karara bağladı. 
     Mahkeme, söz konusu işlemin yürütmesini durdurdu. 
     RTÜK bu karara itiraz ederse itirazı Ankara Bölge İdare Mahkemesi karara bağlayacak. 
     Ankara 12. İdare Mahkemesi söz konusu RTÜK işleminin iptal istemini ise esastan daha sonra karara bağlayacak. 
     Kılınç, dava dilekçesinde, ''RTÜK'ün kendi kanununa aykırı bulunan yönetmeliğe dayanarak seçim yaptığını'' ileri sürmüştü. 
     Aydoğan Kılınç, söz konusu işlemin yürütmesinin durdurulması ve iptali için Ankara 12. İdare Mahkemesi'nde dava açmıştı. 
     
</TEXT>
</DOC>
