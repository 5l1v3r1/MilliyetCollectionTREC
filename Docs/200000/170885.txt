<DOC>
<DOCNO> 170885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/yazar/uras.html </URL>
<DATE> 2003/07/22/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sanayide üretim de iç satışlar da artıyor 
</HEADLINE>
<TEXT>

   Haziran ayındaki yüzde 80.4'lük kapasite kullanım oranı son altı yılın en yüksek üretimine işaret ediyor. İç pazarda satılan mal miktarı da artıyor 
   
   İmalat sanayiinin haziran ayındaki kapasite kullanım oranı, son 6 yılın en yüksek üretim artış hızının yakalandığını gösteriyor. 
   Haziran ayında 779 işyerinden derlenen bilgilerden, imalat sanayiinin yurtiçi satışlarda da son altı yılda görülmeyen bir büyüme içine girdiği anlaşılıyor. 
   Devlet İstatistik Enstitüsü'nün, imalat sanayii üretim anketlerinde yer alan bilgilere göre, yılın başından bu yana hem üretim hem satış rakamlarında görülen iyiye gidiş devam ediyor. 
   
   Kapasite kullanımı üretim artıyor    Haziran ayında imalat sanayiinde üretim değeri ağırlıklı aylık kapasite kullanım oranı bu yıl yüzde 80.4 olarak gerçekleşti. Bu oran geçen yılın haziran ayında 76.4, ondan önceki yıl 71.7, ondan önceki yıl 76.7 idi... 
   Haziran ayında gıda ve içecek sektöründe geçen yıl yüzde 67.8 olan kapasite kullanım oranı bu yıl yüzde 72.0 oldu. 
   Ana metal sanayiinde, makine sanayiinde, radyo - TV üretiminde bu yıl önemli gelişmeler olduğu görülüyor. 
   
   Yurtiçi satışlar artıyor    Son altı yılın haziran aylarında imalat sanayiinde üretim değeri ağırlıklı yurtiçi toplam satışlar ve de özel sektör satışları şöyle arttı 
   Rakamlar 2003 yılı Haziran ayında imalat sanayicilerinin son 6 yılın en büyük satış patlamasından nasiplerini aldıklarını gösteriyor. 
   
   Yıllık Toplam Özel satışlar sektör 2003 6.7 7.2 2002 0.8 4.5 2001 5.0 10.1 2000 4.0 1.8 1999 1.0 -0.3 1998 1.7 4.1 Haziran ayın itibariyle yüzde değişim 
   
   İçeride talep artışı başladı    Bu göstergeler 1 Üretimdeki artışın geçici olmadığı, devam ettiğini 2 Üreticinin sadece ihracata ve stoka çalışmadığını, iç piyasaya satılan mal miktarının da arttığını, 3 İç talebin canlandığını, insanların tüketim harcamalarını artırdığını ortaya koyuyor. 
   Bütün bunlar kamuoyunda oluşan iki inanışa ters düşüyor. Neydi bu inanışlar 1 Halkta para kalmadığı bu nedenle halkın tüketimi kıstığı, 2 Piyasalarda yaprağın kımıldamadığı sanılıyordu... Halbuki 1 Halk bir yerlerden parayı bulmaya ve harcamaya başlamış. 2 Piyasalar canlanmaya başlamış. 
   Bu noktada da şu sorulacak Halk parayı nereden buluyor da harcıyor Piyasaya para nereden akıyor Cevap İki kaynak var 1 Üretim tüketim ilişkisi yumurta tavuk ilişkisine benzer, üretim arttıkça gelir de artar. Artan gelir talep yaratarak üretim artışının sürekli hale gelmesini sağlar. 2 Yüksek reel faiz halkın bir bölümünün cebine giriyor. Faizciler bu parayı piyasaya çıkarıyor. 
   Herhalde imalat sanayiinde üretim artışı ve yurtiçi satışlardaki artış iyi şeyler. Ekonomide büyümenin işareti. Büyüme istihdam getirir, reel gelir artışına yol açar. 
   
   İmalat sanayii aylık kapasite kullanım oranları AYLAR I II III IV V VI 2003 74.9 71.9 78.3 75.9 78.7 80.4 2002 73.9 71.0 75.3 73.8 75.7 76.4 2001 70.5 70.9 70.7 68.5 70.5 71.7 2000 73.0 74.0 74.0 77.2 77.1 76.7 1999 71.5 71.2 73.7 78.0 78.0 76.6 1998 75.8 78.1 80.5 77.4 82.1 78.7 
   
      
   
</TEXT>
</DOC>
