<DOC>
<DOCNO> 152819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo19.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay 1 - Gençlerbirliği 2 ilk yarı 
</HEADLINE>
<TEXT>

     Altay Ramazan xx, Ahmet xx, Özgür xx, Çağdaş x Dk. 26 Çetin x , Murat Karakoç xx, İnanç xx, Aytekin x, Fatih x, Haydar x, Sinan xx, Oktay x. 
     Gençlerbirliği Gökhan xx, El Saka xxx, Ümit xx, Deniz xxx, Murat Salar xx, Serkan xx, Thomas xx, Nihat xx, Filip xx, Mustafa Gürsel xx, Ahmet Hassan xxx. 
     Goller Dk. 14 ve 18 Ahmet Hassan, Dk. 27 Sinan penaltıdan . 
     Sarı Kartlar Dk. 6 Oktay, Dk. 31 Ahmet Altay , Dk. 5 Ahmet Hassan, Dk. 8 Thomas, Dk. 29 Serkan, Dk. 33 Deniz, Dk. 44 Ümit Gençlerbirliği . 
     Birinci Süper Lig'de, Gençlerbirliği deplasmanda Altay karşısında ilk yarıyı 2-1 önde tamamladı. 
     Karşılaşmanın ilk dakikalarında Altaylı futbolcuların gergin davranışları dikkati çekti. Gençlerbirliği maçın başında oyunda hakimiyeti ele geçirdi ve sahaya derinlemesine kullanarak rakip ceza alanında birçok pozisyon buldu. Altay ise orta alanın iyi çalışmaması sonucu ileri uç elemanlarına top aktarmakta zorlandı. 
     14. dakikada Gençlerbirliği öne geçti. El Saka'nın taç atışında yerden sekerek havalanan topa Ahmet Hassan kafayla vurdu. Kaleci Ramazan'ın da hatasıyla meşin yuvarlak ağlara gitti 1-0 
     18. dakikada Gençlerbirliği atağında oluşan karambolde Filip'in şutu defanstan sekti, topu önünde bulan Ahmet Hassan düzgün bir vuruşla kendisinin ve takımının ikinci golünü kaydetti 2-0. 
     25. dakikada Altay atağında Ahmet'in ceza alanı içinden sert şutunda top takım arkadaşı Sinan'ın sırtına çarparak yön değiştirdi ve auta çıktı. 
     27. dakikada Altay'ın golü geldi. Gençlerbirliği ceza alanı içindeki karambolde Ümit topu elle oynayınca hakem penaltı kararı verdi. Penaltı vuruşunu kullanan Sinan farkı bire indirdi 2-1. 
     30. dakikada İnanç'ın sağdan ortasında, Sinan penaltı noktası üzerinden kafayı vurdu, kaleci Gökhan yatarak topu kontrol etti. 
     38. dakikada Ahmet Hassan'ın kullandığı serbest vuruşta top direğin yanından auta çıktı. 
     44. dakikada gelişen Gençlerbirliği atağında Ahmet Hassan'ın pasıyla ceza alanına giren Thomas sert vurdu, kaleci Ramazan ağlara yönelen topu son anda kornere çeldi. 
     İlk yarı Gençlerbirliği'nin 2-1 üstünlüğü ile kapandı. 
     





</TEXT>
</DOC>
