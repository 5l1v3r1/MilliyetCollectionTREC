<DOC>
<DOCNO> 184696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/siyaset/siy10.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türban kararıyla tartışma alevlendi 
</HEADLINE>
<TEXT>

   Almanya Federal Anayasa Mahkemesi'nin, Afgan kökenli Alman vatandaşı Ludin'in türbanla çalışmasına izin veren kararıyla, bazı eyaletler türbanı yasaklamak için harekete geçti 
      ŞENOL ÇALABAKAN Frankfurt 

   
   Almanya Federal Anayasa Mahkemesi'nin, engelleyici bir yasal düzenleme bulunmadığı gerekçesiyle, sürdürdüğü beş yıllık bir mücadeleden sonra Afgan kökenli Alman vatandaşı Fereshta Ludin'e türbanla eğitim hakkı vermesi, türban tartışmasını yeniden alevlendirdi. Karara, tepki gösterenler kadar anlayışla karşılayanların da bulunması, ülkedeki türban tartışmasının daha uzun süre devam edeceğinin işareti oldu. 
   Federal Meclis Başkanı Wolfgang Thierse, kararın cesurca verilmediğini ve hayal kırıklığı yarattığını açıklarken, Katolik Kilisesi Başpiskoposlar Konseyi Başkanı Kardinal Karl Lehmann, kararı olumlu bulduğunu belirtti. Kararın ardından, Bavyera, Hessen ve Aşağı Saksonya eyaletleri, türbanı yasaklayacaklarını açıkladı. Ludin'in dava açtığı Baden - Wüttemberg eyaleti konunun incelendiğini belirtirken, Hamburg eyaleti yasal bir düzenlemeye ihtiyaç duyulmadığını bildirdi. 
   
   'Öğretmenin kısmi zaferi'    Türban kararı haberini Alman basını şöyle duyurdu 
   
   SÜDDEUTSCHE ZEİTUNG Mahkeme, türban konusundaki nihai kararı eyaletlere bıraktı. Müslüman öğretmen, kısmi zafer elde etti. 
   FRANKFURTER ALLGEMEİNE Mahkeme, parlamenterlerden yasaları çıkararak, orta yol bulmalarını istedi. 
   FRANKFURTER RUNDSCHAU Anayasa Mahkemesi'nin, kararı eyaletlere bırakarak işin içinden sıyrılması, kimseyi memnun etmedi. 
   DİE WELT Gazete, bir taraftan "Korkak h kimler", diğer taraftan da "Kapanmak cool" haberleriyle iki karşıt görüşü de sayfalarına yansıttı. 
   
   
</TEXT>
</DOC>
