<DOC>
<DOCNO> 153074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sontur05.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Maltepe'de bariyerlere çarpıp takla atan motorsiklette iki ölü var 
</HEADLINE>
<TEXT>

     Kız arkadaşıyla birlikte gezintiye çıkan Kadir Özükaba'nın 31 kullandığı motosiklet aşırı hız nedeniyle yoldan çıkarak takla attı. Motosikletten fırlayan ve kask takmadıkları belirtilen Özükaba ve kız arkadaşı Günay Karagüzel 26 öldü. 
     Maltepe'de cep telefonu bayiliği yapan Özükaba ve kız arkadaşı Karagüzel dün gece 02.00 sıralarında motosikletle gezintiye çıktılar. Bostancı'dan Maltepe istikametine giden Özükaba'nın kullandığı son model Kawasaki marka motosiklet, Küçükyalı mevkiinde aşırı hız ve dikkatsizlik nedeniyle yoldan çıktı. Kask takmayan iki arkadaş, motosikletin üzerinde fırlayarak yere düştü. Kaza yerinde ölen iki gencin cesedi, Kartal Lütfü Kırdar Eğitim ve Araştırma Hastanesi Morgu'na kaldırıldı. 
     Motosikletini iki yıl önce alan Özükaba'nın daha önce kaza yaparak ağır yaralandığını söyleyen yakınları, motosikleti satmasını istediklerini, ancak ikna edemediklerini ifade ettiler. 
     Özükaba'nın kız arkadaşı Karagüzel'in bir süre önce Düzce'den İstanbul'a geldiği ve yalnız yaşadığı öğrenildi. 
     
     Arkadaşı çıktı 

     Bu arada kazayı görerek duran Alper Türkel, ölen Özükaba'nın arkadaşı olduğunu öğrenince şok geçirdi. Kendisinin de aynı motosikletten aldığını belirten Türkel, "Bu olaydan sonra bir daha motosiklete binebileceğimi sanmıyorum. Motosikletimi satacağım" dedi. 
     




</TEXT>
</DOC>
