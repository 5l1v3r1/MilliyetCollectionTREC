<DOC>
<DOCNO> 154362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/spor/spo01.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumen takası 
</HEADLINE>
<TEXT>

Maldaraşanu'dan istediği verimi alamayan Beşiktaş'ın, bu futbolcuyu göndereceği, yerine Rapid'ten Iencsi'yi transfer edeceği iddia edildi 
     BÜNYAMİN OSMAN 

     Yüzde 90 tamam 
     GELECEK sezon hazırlıklarına başlayan Beşiktaş Teknik Direktörü Lucescu'nun Iencsi'yi transfer edeceği iddia edildi. Sezon ortasında transfer ettiği Maldaraşanu'dan istediği verimi alamayan, sakatlığı sonrasında da bu futbolcudan faydalanamayan Rumen teknik adamın, bu nedenle Rapid Bükreş ile masaya oturduğu öğrenildi. Bu takasın yüzde 90 tamamlandığı belirtildi. 
     
     Kartal ve köpekler 
     GAZETA Sporturilor'da çıkan başka bir habere göre de, Lucescu'nun dünyada ilk kez bir uygulamaya imza atacağı, Beşiktaş ile birlikte Dinamo Bükreş'i de yöneteceği ifade edildi. Dinamo'nun simgesi "köpek"ten yola çıkan gazete, "Hem Kartallar'a hem de Köpekler'e bakacak" yorumunu yaptı. Luce'nin pazartesi günleri Romanya'ya gidip talimatları vereceği ifade edildi. 
     

</TEXT>
</DOC>
