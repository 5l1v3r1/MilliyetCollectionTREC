<DOC>
<DOCNO> 171752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/spor/yozer.html </URL>
<DATE> 2003/07/26/ </DATE>
<TIME>  </TIME>
<AUTHOR> Halil ÖZER  </AUTHOR>
<HEADLINE>
Kaliteli ayaklar 
</HEADLINE>
<TEXT>

   
   Olimpiyat Stadı'nda sezonun ilk sürpriz sınavı bizlere hoş bir nostalji yaşattı. Yıllar sonra Arif ve Hakan Şükür'ü yine forvette yan yana görmek ve onların arkasında Hasan Şaş, Ergün ile Hakan Ünsal'ın oynaması bize eski günleri anımsattı. Ve şu da görüldü ki, bu oyuncuların sayısının çoğunlukta olması Galatasaray futbolunu daha da olgunlaştırıyor. Çünkü birbirlerinin ciğerlerini biliyorlar. Bir de Frank De Boer, Tamas, Prates ve Volkan destekli kaliteli oyuncular da bu futbola ortak olunca görüntü daha da netleşiyor. Prates, şimdilik gidip, fazla gelemiyor. Tamas, buz adam Ergün'e iyi bir arkadaş. Frank De Boer tam bir usta. İkinci yarıda oyuna giren Ömer, Murat Erdoğan, Cihan, Orhan Ak, Berkant ve Sabri bu takımın formasına ortak. Hocanın işi çok zor. Ama kaliteli ayakların sayısı yükseldikçe bu zorluk hocaya ileride büyük kolaylık olarak geri dönecek. Olimpiyat Stadı'nın haşmetli görüntüsü altında oynanan bu karşılaşmada en hoşumuza giden ise Hakan Şükür'ü yeniden bu takımda görmek oldu. 
   
   
</TEXT>
</DOC>
