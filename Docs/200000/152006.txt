<DOC>
<DOCNO> 152006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas01.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar'ın villası vuruldu 
</HEADLINE>
<TEXT>

Hülya Avşar'ın Sarıyer'deki villasına 6 kurşun sıkıldı. Mermiler duvara, kapıya ve Porsche cipe geldi. Avşar, "Alkollü biri olmalı" dedi 
     MUSTAFA KURTARAN İstanbul 

     Hülya Avşar'ın Sarıyer'deki villası önceki gece kurşunlandı. Kızı Zehra'yla villada bulunan Avşar'a korkulu dakikalar yaşatan saldırıda, kurşunlar duvara, kapıya ve sanatçının yeni cipinin tamponuna isabet etti. Büyükdere Caddesi Çubukçu Sokak 1 numarada bulunan üç katlı villaya, önceki gece sabaha karşı saat 03.00 sıralarında kimliği henüz belirlenemeyen bir kişi tarafından dışarıdan ateş açıldı. Saldırgan, villaya doğru rastgele altı el ateş ettikten sonra koşarak uzaklaştı. 
     
     Eşk li belirlendi 
     İhbar üzerine olay yerine gelen polis ekibi, saldırganın eşk lini 1.65 boyunda, koyu pantolonlu, kahverengi kazaklı ve siyah bereli olarak belirledi. Olay Yeri İnceleme ekibinin villada yaptığı incelemede ise, kurşunların 25-30 metreden sıkıldığı, dördünün villa duvarına, birinin kapıya, bir tanesinin de Avşar'ın yaklaşık iki ay önce satın aldığı 300 milyar değerindeki 34 CCA 70 plakalı Porsche marka cipinin tamponuna isabet ettiği belirlendi. 
     
     'Hedef ben değilim' 
     Bu arada Hülya Avşar'ın bitişiğindeki Güler Sabancı'ya ait villanın güvenlik kamerası kasetlerinin incelendiği, ancak zanlının görülemediği öğrenildi. 
     Avşar, saldırının kendisine yönelik olduğunu sanmadığını, alkollü bir kişinin işi olabileceğini belirterek, "Olayı Zehra'nın duymasını istemiyoruz" dedi. Avşar, kocası Kaya Çilingiroğlu'nun olay sırasında Antalya'da olduğunu söyledi. 
     Hülya Avşar, kızı Zehra ile birlikte 23 Nisan şenlikleri kapsamında Swissotel'de düzenlenen bir eğlenceye katıldı. Palyaçolarla konuşan Zehra kameralardan rahatsız olunca annesi Hülya Avşar'ı yanında istemeyerek 'Sen buradan git. Sen gelince geliyorlar' dedi. 
     


YAŞAM 




















</TEXT>
</DOC>
