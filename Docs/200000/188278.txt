<DOC>
<DOCNO> 188278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sondun06.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li çiftçi Tanrı'yı mahkemeye verdi... 
</HEADLINE>
<TEXT>

     ABD'nin Wyoming Eyaleti'nin Sheridan kentinde bir çiftçi, 8 yıl içinde üzerine 3 kez yıldırım düşünce Tanrı'yı mahkemeye verdi. 
     ABD'de yayınlanan Weekly World News dergisinin haberine göre, Jonas Wilding adlı çiftçi, ''Ben aslında Tanrı'nın iyi bir kuluyum. 3 kez yıldırım saldırısını anlamadım. Bu nedenle Tanrı'ya karşı tazminat davası açıyorum'' dedi. 
     Dergideki habere göre, çiftçi Wilding, her yıldırımdan kılpayı kurtulduğunu belirterek, son yıldırım çarpmasından sonra dava açmaya karar verdiğini anlattı. 
     Wilding, ''Ben her zaman kiliseye giderim. Her zaman kurallara uyarım. Tabii her insan gibi ben de bazı beyaz yalanlar söyledim, süpermarketlerden bazı malları çaldım, hatta komşuların eşlerine de bazen yan gözle baktım. Fakat, tüm bunlar 8 yılda 3 kez yıldırım saldırısına hedef olmak için çok fazla'' diye konuştu. 
     Wilding, avukatıyla yaptığı görüşmenin ardından Tanrı'ya karşı 100 milyon dolarlık tazminat davası açmaya karar verdi. 
     Wyoming'de Wilding'in açtığı davaya hangi yargıcın bakacağı ya da davanın kabul edilip edilmeyeceği merakla bekleniyor. 
     
</TEXT>
</DOC>
