<DOC>
<DOCNO> 159007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sondun32.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın damadı değil, kayınbiraderi yakalandı 
</HEADLINE>
<TEXT>

     Irak'ın Tıkrit kentinde yakalanan kişinin Irak'ın devrilen Devlet Başkanı Saddam Hüseyin'in damadı değil, kayınbiraderi olduğu açıklandı. 
     ABD 4. Piyade Tümeni sözcüsü Binbaşı Josslyn Aberle, gazetecilere yaptığı açıklamada, Saddam'ın kayınbiraderi Mulhana Hamud Abdül Cabbar'ın dün erken saatlerde yakalandığını belirtti. 
     Yakalanan kişinin sorguya çekildiğini belirten Aberle, Tıkrit'in merkezinde devriye gezen bir helikopterin hızla hastaneye giden bir otomobili takip ettiğini, Abdül Cabbar'la birlikte otomobilin içinde bulunan 2 kişinin göğsünden ve bacağından yaralı olduklarını söyledi. 
     Aberle, hastanede Abdül Cabbar'ı tanıyan bir doktorun Amerikalı askerlere durumu bildirdiği belirtti. 
     Amerikalı Tümgeneral Raymond Odierno, daha önce yaptığı açıklamada, Saddam'ın damadının yakalandığı belirtmiş, ismini açıklamamıştı. 
     
</TEXT>
</DOC>
