<DOC>
<DOCNO> 172160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sonspo13.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Stoichitza Ne CSKA, ne de biz Galatasaray'ı yenemeyiz 
</HEADLINE>
<TEXT>

     UEFA Şampiyonlar Ligi 3. Eleme Turunda Galatasaray'ın olası rakibi Ermenistan takımı Pyunik'in teknik direktörü Mihai Stoichitza, ''Ne CSKA ne de Pyunik, Galatasaray'ı yenebilir'' diye konuştu. 
     Stoichitza, CSKA Sofya'nın Pyunik ile oynayacağı eleme maçı arifesinde bir Bulgar spor gazetesine verdiği demeçte, ''Pyunik'in halen oldukça tecrübesiz bir takım olduğunu'' itiraf ederken, ''Galatasaray, Bulgar ve Ermeni takımı için neredeyse geçilmez bir engel olur'' dedi. 
     Stoichitza, sözlerine şöyle devam etti 
     ''Galatasaray, olağanüstü iyi bir takım. Geçen sezon, Ankaragücü antrenörüyken bu büyük takımın gücünü bizzat gördüm. Bu yıl ise kaliteli transferler yapan Galatasaray'ın daha da iyi durumda olduğunu öğrendim. Takımdaki futbolcuların isimlerini duymak bile, nasıl bir takımdan söz edildiği hakkında fikir verebilir.'' Öte yandan, eleme maçı ile ilgili beklentilerini dile getiren Stoichitza, Pyunik'in tecrübesiz bir takım olduğunu, CSKA Sofya'yı daha şanslı gördüğünü kaydetti. 
     
</TEXT>
</DOC>
