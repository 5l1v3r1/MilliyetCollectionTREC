<DOC>
<DOCNO> 199428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/spor/spo02.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cordoba korudu 
</HEADLINE>
<TEXT>

   Beşiktaş maçında yediği goller yüzünden ağır eleştiriler alan Recep'e, Kolombiyalı kaleci sahip çıktı, "Ahmed Hassan'a kafa vurduranların hiç mi suçu yok " açıklamasını yaptı 
      
   'Futbol takım oyunu' 
   BEŞİKTAŞ'IN Kolombiyalı file bekçisi Oscar Cordoba, derbi maçı sonrası eleştirilerin odak noktasını oluşturan Fenerbahçe kalecisi Recep Biler'e destek verdi. Cordoba dün yaptığı açıklamada futbolun bir takım oyunu olduğunu, alınan galibiyet veya yenilgilerde tek oyuncunun ön plana çıkarılmaması gerektiğini söyledi. Kolombiyalı file bekçisi her kalecinin hata yapabileceğini de vurguladı. 
   
   'Hatalı gol olabilir' 
   CORDOBA, "Recep'e bu denli yüklenilmesine anlam veremiyorum. Bir gol yiyorsanız takım halinde yiyorsunuzdur, atıyorsanız da takım halinde atıyorsunuzdur. Fenerbahçe kazansa, Van Hooijdonk kazandı mı denilecekti Kaleciler hatalı goller yiyebilir, ancak Recep'in bu denli eleştiriye uğramasını doğru bulmuyorum. Ahmed Hassan'ı o bölgede boş bırakanların hiç mi suçu yok " diye konuştu. 
   
   'Recep böyle biter' 
   A Milli Takım kaleci antrenörü Mehmet Kulaksızoğlu da, Recep'in hedef gösterilmesinin yanlış olduğunu vurguladı. Kulaksızoğlu, "Böyle yaparsanız Recep'i bitirirsiniz. Cordoba gibi dünyanın en iyi kalecileri arasında gösterilen bir kaleci de, 2. golde 55 metreden gelen ortayı çıkıp alamıyor. Aynı hatayı Recep yapınca kıyamet kopuyor. Fenerbahçe kazansa Recep'e bu kadar yüklenmezlerdi" dedi. 
   
   'Ömer'i alsınlar' 
   FENERBAHÇE'NİN eski kaleci antrenörü Nurettin Yıldız da Recep'in yenilmemesi gereken basit goller yediğini belirterek, "Recep, yetenekli ama son zamanlarda kendisini fazla geliştirememiş. Form düşüklüğü var. 3 sene evvel bize geldiğinde 'Bu da kaleci mi ' diyorduk. 3 senedeki çalışmasıyla yeteneğini ortaya çıkardı. Şimdi iyi çalışmadığı şeklinde duyumlar alıyorum. Fenerbahçe kaleci alacaksa Ömer en iyi isim" ifadesini kullandı. 
   
   Avramov gündemde    FENERBAHÇE, İtalya 2. Lig takımlarından Vicenza'nın Sırp kalecisi Vlada Avramov'u gündemine aldı. 24 yaşındaki file bekçisi geçen sezon 21 maçta oynadı. Sırp kaleci bu sezon ise hiç forma şansı bulamadı. 1.87 metre boyundaki Avramov hakkında son kararı Daum'un vereceği belirtildi. 
   
   Sambacı Alex'in pabucu pahalı    KAAN BORA 

   Avrupa peşinde 
   FENERBAHÇE'NİN uzun süredir transfer etmek istediği Alex de Souza'nın değeri giderek artıyor. Brezilya Ligi'nde tarihinde ilk kez şampiyonluğa ulaşan Cruzeiro'nun büyük başarısında önemli rol oynayan 26 yaşındaki yıldız, Sarı - Lacivertli kulübün dışında Avrupa'nın bir çok ünlü kulübünü de peşine taktı. 
   
   Süper sol ayak 
   INTER, Deportivo, Dortmund ve Milan'ın Brezilyalı oyuncuyu almak için yarışa giriştiği belirtildi. Ülke basını sol ayağını büyüleyici olarak nitelediği Alex'in yakın gelecekte Avrupa'nın gözde kulüplerinden birinde forma giyeceğini yazdı. Alex de "İki yıllık kötü dönemden sonra geri döndüm" dedi. 
   
   Daum'un korktuğu başına geldi    LİGDE haftalardır galibiyet yüzü göremeyen Fenerbahçe'de Teknik Direktör Daum'un, Akçaabat Sebatspor maçı öncesi oyuncularıyla bir toplantı yaptığı ve ciddi uyarılarda bulunduğu öğrenildi. Alman hoca, "Bu karşılaşma dahil puanlar kaybedebiliriz. Form durumunuz endişe verici. Dikkatli olun" dediği belirtildi. Daum'un korktuğu başına geldi ve Fenerbahçe o toplantıdan bu yana galibiyet yüzü göremedi. 
   
   Dünyadan silindi    Fenerbahçe, IFFHS'in kasım ayı değerlendirmesinde 350 takım arasında yer bulamadı ve liste dışı kaldı 
   Kartal 35. sırada 
   ULUSLARARASI Futbol Tarihi ve İstatistikleri Federasyonu'nun IFFHS kasım ayı dünya sıralamasında Beşiktaş 35. sırada yer aldı. Bir yıl içinde takımların oynadığı ulusal ve uluslararası maçlar göz önüne alınarak yapılan değerlendirmede Türkiye'nin en iyi takımı olarak dikkat çeken Kartal, 156.5 puanla önceki aya göre dört sıra geriledi. 
   
   Gençler atakta 
   2000 yılında birinciliğe kadar çıkan Galatasaray ise 70. sırada yer aldı. Tarihinin en kötü dönemlerinden birini yaşayan Fenerbahçe ise Dünya'nın En İyi Takımları Listesi'nden silindi. Geçen ay 294. sırada yer alan Sarı - Lacivertliler bu kez 350 takımlık listeye giremedi. UEFA'da üçüncü tura çıkan Gençlerbirliği ise 56. sıraya oturdu. 
   
   Washington olayı bitti    GEÇTİĞİMİZ sezon transfer edilen ve geçirdiği kalp rahatsızlığı yüzünden Brezilya'ya geri dönmek zorunda kalan Washington'un sözleşmesi sonunda fesh edildi. Sarı - Lacivertli takımda yeniden oynamak için büyük çaba sarfeden golcü oyuncuyu uzun süredir kadrosunda tutmak zorunda kalan Fenerbahçe yönetimi krizi sonunda çözdü ve yabancı kontenjanını boşalttı. 
   
   
</TEXT>
</DOC>
