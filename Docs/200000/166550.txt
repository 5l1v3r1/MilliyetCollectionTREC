<DOC>
<DOCNO> 166550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/yasam/yas08.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakmakla kontrol mahalleyi yakıyordu 
</HEADLINE>
<TEXT>

Abdülaziz Koç, değiştirdiği tüpte gaz kaçağı olup olmadığını çakmakla kontrol etti iki katlı iki ev ve bir samanlık kül oldu 
     KÜTAHYA DHA 

     Kütahya merkeze bağlı Göveçli köyünde, yeni değiştirdiği tüpgazı çakmakla kontrol eden Abdülaziz Koç 37 , hem kendi hem de komşusunun evinin yanmasına neden oldu. Koç, mutfakta kullandığı tüpü değiştirdikten sonra gaz kaçağı olup olmadığını tespit etmek için çakmakla kontrol etti. Tüp birden alev aldı ve Koç, kaçak nedeniyle yanmaya başlayan tüpü güçlükle dışarı fırlattı. Ancak tüp, Adem Çoktaş'a ait samanlığa düştü. Çoktaş'ın samanlığı ve iki katlı evi alevler içinde kaldı. İki saat sonunda kontrol altına alınan yangında Çoktaş'ın ev ve samanlığıyla Koç'un iki katlı evi kül oldu. 
     
     

</TEXT>
</DOC>
