<DOC>
<DOCNO> 153207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun20.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ''Iraklı göstericilere ateş açıldı'' 
</HEADLINE>
<TEXT>

     ABD, Iraklı kalabalık bir gruptan ateş açılması üzerine Amerikan askerlerinin kalabalığa ateş açtığını bildirdi. 
     82. Hava Tümeni'nden Amerikalı Albay Arnold Bray, yaptığı açıklamada, başkent Bağdat'a 50 kilometre uzaklıktaki Felluce kasabasında dün gece meydana gelen olayda, Iraklı protestocuların arasından bazı kişilerin ateş açması üzerine Amerikalı askerlerin karşılık verdiğini ve 7 kişinin vurulduğunu kaydetti. 
     Kasaba sakinleri, Amerikalı askerlerin varlığını protesto eden kişilerin öğrenci olduklarını belirtti ancak Albay Bray, bazılarının silahlı olduğunu belirterek, ''Onlara ne tür öğrencilerin AK-47 taşıdığını sorun'' dedi. Bray, okul binasını karargah yapan askerlere kalabalıktan bazı kişilerin ateş açtığını söyledi. 
     Katar'dan yayın yapan El Cezire televizyonu kalabalıktan bir kişinin taş atması üzerine Amerikalı askerlerin ateş açtığını ve 15 kişinin öldüğünü duyurmuştu. 
     




</TEXT>
</DOC>
