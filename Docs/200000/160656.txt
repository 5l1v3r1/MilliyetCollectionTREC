<DOC>
<DOCNO> 160656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/guncel/gun09.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'lı değil şanslıyım 
</HEADLINE>
<TEXT>

SARS virüsü nedeniyle tüm dünyanın gözlerini diktiği Çin'den bir ay önce gelen İstanbul Başkonsolosu Yu Hongyang, "Konsolosluğa ilaç bile getirenler var" diyor 
     AYTEN GÖRGÜN ÖZEL İstanbul 

     Çin Halk Cumhuriyeti İstanbul Başkonsolosu Yu Hongyang, ülkesinin adı SARS virüsü nedeniyle sık sık anılırken, bir ay önce bu göreve başladı. Türkleri samimi ve misafirperver bulan Başkonsolos, İstanbul için "sanki kendimi eve dönmüş gibi buldum" diyor. 
     
Maskenizi yanınızda getirdiniz mi 
     - Türkiye'de SARS olmadığı için getirmedim. Ama depomuzda maske var. Yazın sivrisinek olur. İlaçlama sırasında maske takmak gerek. 
     
İstanbul'a ailenizle mi geldiniz 
     - Tek başına geldim. Eşim Zhao Mei Mei bir okulda öğretmenlik yapıyor. Birkaç ay sonra gelecek. Çocuğumuz yok. 
     
     Yeni bir ilaç bulundu 
Konsolosluğa Çin'den SARS'la ilgili rakamlar geliyor mu 
     - Günlük olarak geliyor. Şimdiye kadar Çin'de 5 bin 328 SARS vakası ortaya çıktı. 328 kişi öldü. Bilim adamları virüse karşı yeni bir ilaç buldu, test ediyorlar. 
     
SARS nedeniyle size çok soru soruluyor mu 
     - Özellikle Türkler bana 'Sizde virüs var mı ' diye soruyorlar. SARS ne beni ne de çevremi etkiledi. Bu yüzden SARS'lı değil şanslıyım. 
     
     Bol bol havalandırıyoruz 
SARS konusunda arayanlar var mı 
     - Türk dostlarımız telefon ediyorlar. Konsolosluğa ilaç getirenler bile oldu. 
     
Ne gibi önlemler aldınız 
     - SARS'la ilgili bilgilendirmeye çalışıyoruz. Özel bir durum yoksa seyahat etmemelerini tavsiye ettik. Vize bölümü gibi kamuya açık alanları sürekli havalandırıyor ve temizliyoruz. 
     
Toronto'da var ama çok iyi korunuyoruz      Kanada Dışişleri Bakanı Bill Graham, kendisinin de yaşadığı başkent Toronto'da SARS vakasına rastlandığını belirterek, "Ancak tüm önlemlerimizi aldık. Toronto'da bir arabanın size çarpma ihtimali, SARS'a yakalanma ihtimalinden çok daha fazla" dedi. Dışişleri Bakanı Abdullah Gül'ün İslam ülkelerine yaptığı değişim çağrısına çok olumlu bulan Graham, "Biz bu tür Müslümanlarla işbirliği yapmak istiyoruz" diye konuştu. Graham, Gül'ün konuğu olarak geldiği Türkiye'de üç gün geçirdi. 
     

</TEXT>
</DOC>
