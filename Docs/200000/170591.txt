<DOC>
<DOCNO> 170591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sonspo15.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Allemania Aachen 0 - Fenerbahçe 0 
</HEADLINE>
<TEXT>

     Yeni sezon hazırlıklarını Almanya'da sürdüren Fenerbahçe, Alemania Aachen ile yaptığı hazırlık karşılaşmasında 0-0 berabere kaldı. 
     
     Daum "Oyuncularımın performansından memnunum" 

     Yeni sezon hazırlıklarını Almanya'da sürdüren Fenerbahçe'de, teknik direktör Christoph Daum, Alemania Aachen ile oynadıkları ve 0-0 berabere kaldıkları maç sonrası yaptığı açıklamada, oyuncularının performansından son derece memnun olduğunu söyledi. 
     Daum, havanın sıcak ve yağmurlu olmasından dolayı oyuncularının performansının düştüğünü belirterek, Luciano'nun takıma uyum sağlamasından büyük mutluluk duyduğunu ifade etti. 
     Öte yandan, maçın bitiş düdüğüyle birlikte sahaya girmek isteyen Türk taraftarlar, görevlilerin engellemesiyle karşılaşınca saha bir anda karıştı. 
     Bunun üzerine çok sayıda Türk taraftarın sahaya girmesi ve koltukları sahaya atması üzerine polis müdahale etti ve olayları yatıştırdı. 
     Bu akşam Bittburg Spor Okulu'na dönecek sarı-lacivertliler, çalışmalarını burada sürdürecek. 
     
</TEXT>
</DOC>
