<DOC>
<DOCNO> 152108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/soneko33.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Başbakanlık binasını görseniz, sizi taşıyalım derdiniz 
</HEADLINE>
<TEXT>

     Başbakan Recep Tayyip Erdoğan, Türkiye'nin iç borç stokunun ''çok açık, net, acımasız bir şekilde ortada olduğunu'' ifade ederken, ''bizim seruma ihtiyacımız var ve şu anda, milletinin imkanlarını israf etmeyen bir hükümet işbaşında'' dedi. Erdoğan sözlerini, "Başbakanlık binasını siz bir gelip görseniz, bana diyeceğiniz nedir biliyor musunuz Gelin sizi Ankara Sanayi Odası'na taşıyalım derdiniz." şeklinde sürdürdü. 
     Başbakan Erdoğan, Ankara Ticaret Odası'nın ATO Genişletilmiş Meclis toplantısında yaptığı konuşmada, Türkiye'nin bu yıl ödemesi gereken borcun 72.5 milyar dolar olduğunu, bu borcun içinde yılbaşı itibarıyla 65 katrilyon lira ödenecek faiz bulunduğunu vurguladı. Erdoğan, ''bu faizi biz üretmedik, bu faizi biz kucağımızda bulduk'' dedi. 
     ''Sinan ATO Başkanı kardeşim burada çıkıp anlatıyor, tespitler güzel de, bize lazım olan acil çözüm'' diyen Başbakan Erdoğan, şöyle devam etti 
     ''Gerek yazılı gerekse görsel medya, ben ekonomimiz oksijen çadırındadır. Bizim seruma ihtiyacımız var dediğim zaman, bunu alıp hemen başka yerlere çekiyorlar. Evet, bizim seruma ihtiyacımız var ve şu anda, milletinin imkanlarını israf etmeyen bir hükümet iş başında. 
     Buna bizim bir defa asla tahammül etmemiz mümkün değil, biz kalkıp şu anda ben Başbakan olarak, benden önceki Başbakan kardeşim aynı şekilde, bir başbakanlık binasını siz bir gelip görseniz, bana diyeceğiniz nedir biliyor musunuz Gelin sizi Ankara Sanayi Odası'na taşıyalım derdiniz. Niye Çünkü Türkiye Cumhuriyeti'nin Başbakanlık binası böyle olmaz dersiniz. Aynı şekilde bunun dışında yapılmış olan yine devletin kurumları var, onların da durumları öyle. Ama biz orada şu anda herhangi bir masrafa giremiyoruz. Bir yapılanmaya gidemiyoruz. Neden Diyoruz ki bizim şu anda bu masrafları yapacak zaman değildir. Uluslararası gelen bütün başbakanları orada karşılama durumunda kalıyoruz. Ayaklarımızın üzerine kalkacağız, atılması gerekeni, yapılması gerekeni de o zaman yapacağız. Buradaki kararlılığımız bu.'' 
     
     ''BORÇ SARMALINDAN KURTULMAMIZ LAZIM'' 

     Başbakan Erdoğan, bu durumda, vergi barışı gibi gelen imkanlarla değil, ''bu borç stokunu nasıl azaltırız Nasıl asgariye indiririz , faizleri nasıl düşürürüz Ve bu fazileri düşürmek sureti ile de bu borçdan bir önce nasıl kurtuluruz '' hedefinde olduklarını kaydetti. 
     Bu borç sarmalından Türkiye'nin bir an önce kurtulması gerektiğini ifade eden Başbakan, ''bu faizlerden de bir an önce kurtulmamız, bunu asgariye düşürmemiz lazım'' dedi. 
     Gelişmelerin bu noktada güzel olduğunu da kaydeden Erdoğan, şu anda bunun rehaveti içinde olmadıklarını, tam aksine tatlı bir heyecan içinde olduklarını anlattı. 
     Erdoğan, ''bu heyecan ile birlikte, ülkemizi arzu edilen, beklenen noktaya ulaştırma gayreti içindeyiz'' dedi. 
     





</TEXT>
</DOC>
