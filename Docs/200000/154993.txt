<DOC>
<DOCNO> 154993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/spor/spo01.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cordoba tamam 
</HEADLINE>
<TEXT>

Beşiktaş, Kolombiyalı kaleci ile bir yılı opsiyonlu, iki yıllık anlaşma sağladı. Kulübüne ise 500 bin dolar önerildi 
     SİYAH-BEYAZLILAR Kolombiyalı file bekçisi Oscar Cordoba ile bir yılı opsiyonlu olmak üzere iki yıllık anlaşma sağladı. Asbaşkan Yıldırım Demirören dün Cordoba, menaceri, Boca Juniorslu yetkililer ve tecrübeli eldivenin babasıyla Ümraniye'de biraraya gelerek pazarlık masasına oturdu. Görüşmeler sonunda Cordoba ile el sıkışılırken Arjantin kulübüne ise 500 bin dolar bonservis bedeli önerildi. 
     İKİ ülke arasındaki saat farkı yüzünden Boca Juniors'dan bugün kesin cevap gelmesi bekleniyor. Ancak Beşiktaş, Arjantin kulübünden olumsuz yanıt alması halinde bile aralık ayında serbest kalacak Cordoba'ya geçici lisans çıkarmak için FIFA'ya başvuracak. Adana maçında Sergen ve Pancu'nun forma giyebileceği, İlhan'ın da oynamak istediği açıklandı. Başkan Serdar Bilgili ile Lucescu Romanya Başbakanı Ardian Nastase'nin davetlisi olarak Romanya'ya gitti. 
     
Ahmet Hassan paylaşılamıyor      GALATASARAY ve Fenerbahçe'nin transfer listesinde yer alan, kendi kulübü ile de pazarlıklarını sürdüren Ahmet Hassan, Beşiktaş'la da masaya oturdu. Kartal'ın 850 bin dolarlık teklifine Ahmet Hassan'ın "evet" demesi üzerine Siyah - Beyazlılar noter huzurunda mukaveleye imza atıp kendilerine fakslamasını istedi. Ancak Mısırlı oyuncu Galatasaray ve Fenerbahçe'nin yanı sıra kendi kulübünün de teklifte bulunduğunu belirtip imza atmaktan kaçındı. Beşiktaş'ın Gençlerbirliği'nin "prensipte anlaştık" açıklaması yaptığı El Saka ile de ilgilendiği belirtildi. 
     

</TEXT>
</DOC>
