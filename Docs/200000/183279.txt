<DOC>
<DOCNO> 183279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/siyaset/siy10.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni konuktan Ankara'ya zeytin dalı 
</HEADLINE>
<TEXT>

   Ermenistan Kültür Bakanı Yardımcısı'ndan Türkiye'ye çağrı "Artık birbirimizi affetmenin, tanımanın, sevmenin zamanı gelmedi mi " 
      İBRAHİM OKUMAMIŞ Antalya DHA 

   
   İnsan haklarıyla demokrasi alanındaki Avrupa'da yerleşen ve gelişen değerlerin Azerbaycan, Ermenistan ve Gürcistan'da da yaygınlaşmasını amaçlayan Avrupa Konseyi Stage Projesi kapsamında Antalya'da düzenlenen 3. Kültür Bakanları toplantısında Ermenistan'dan Türkiye'ye zeytin dalı... 
   Talya Oteli'nde düzenlenen toplantıda, Ermenistan Kültür Bakanı Yardımcısı Karen Aristakesyan, yurtdışındaki Ermeni lobilerinin soykırım iddialarına karşı diplomatik savaşını sürdüren Türkiye'ye barış çağrısı yaptı. 
   Aristakesyan, bir Ermeni ozanın dizelerinden verdiği örnekle "Artık, birbirimize yaklaşmanın, birbirimizi tanımanın, affetmenin, sevmeye başlamanın zamanı gelmedi mi " dedi. 
   
   Mumcu Memnun olduk 
   Komşuluk ilişkilerinin bugün ve gelecekte korunması, devam etmesinin ancak kültürel alışverişle mümkün olacağını belirten Aristakesyan'ın çağrısını memnuniyetle karşılayan Kültür ve Turizm Bakanı Erkan Mumcu da, Türkiye'ye yönelik suçlamaların büyük bölümünün odağında Ermenistan devletinin değil, dışarıdaki bazı odakların bulunduğunu vurguladı. 
   Mumcu, "Bu proje Ermeni katliamı iddiaları konusunda ne etki yaratır " sorusu üzerine, tarihe ilişkin sorunları tarihçilerin tartışması gerektiği yanıtını verdi. 
   
</TEXT>
</DOC>
