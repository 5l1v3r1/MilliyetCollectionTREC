<DOC>
<DOCNO> 194290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/ekonomi/eko08.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tüpraş'ta ikinci zarflar alınacak' 
</HEADLINE>
<TEXT>

   Maliye Bakanı Unakıtan, Tüpraş'ta ikinci zarfların tekrar alınacağını söyledi 
   Zonguldak DHA 
   
   Maliye Bakanı Kemal Unakıtan, Tüpraş'ın şu anda özelleştirme sürecinde olduğunu belirterek, "Tüpraş'ta birinci zarflar alındı. İkinci zarflar tekrar alınacak ve yakında ihale neticesi belli olur. O bakımdan biraz bekleyin" dedi. Unakıtan, Özelleştirme İdaresi Başkanı Metin Kilci ile birlikte geldiği Zonguldak'ın Ereğli İlçesi'nde, Kaymakam Aziz İnci'yi ziyaret etti. Tekel'in özelleştirilmesi konusunda beklediklerinin altında fiyat aldıklarını belirten Unakıtan, "İhale prosedürü devam ediyor. İhale komisyonu önce kararını verecek, o kararı verdikten sonra Özelleştirme Yüksek Kurulu'na girecek ve Özelleştirme Yüksek Kurulu da kendi kararını verecek. Prosedür devam ederken konuşmak biraz erken. Dolayısıyla herşey dilediğimiz gibi olur" dedi. 
   
   
</TEXT>
</DOC>
