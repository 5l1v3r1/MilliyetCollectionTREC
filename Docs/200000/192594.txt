<DOC>
<DOCNO> 192594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/magazin/yazdud.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeşehir'de Ramazan şenlikleri 
</HEADLINE>
<TEXT>

   Yolcular'dan seçkin ilahiler, Levent'te Cafe Cadde, Camelot ve gençlerin gözdesi Gatto, Chocolate'da yeni mönü, 4. Aralık, Yeşim Soydan'dan 'İmparator ve Kızı', starlar Animot'ta birleşti... 
   
      
   Efendim, bugün mübarek Ramazan ayının üçüncü günü. Herhalde oruçlar iyi gidiyordur. Ayıptır söylemesi, üç aylardan dolayı antremanlı olduğum için benim pek sıkıntım yok. Önemli bir yolculuktan geldim. Nereden mi Dünya Müslümanlarının bir araya geldiği kutsal topraklardan Mekke ve Medine'den. Hani elim ayağım tutuyorken, tavafımı yapayım istedim. Artık karşınızda bir yarı hacı var. Oradaki izlenimlerimi hafta sonuna saklıyorum. Dönüşte, ayağımın tozu ile çıktım yine yollara. İftarımı hafif kahvaltılık çeşitlerle gazetede bozuyor, asıl yemeği daha sonra yiyorum. İşletme dünyasının başarılı ismi ve sevgili kavalyem Ali Sayar ile geçen akşam Etiler'de turladık. Uzun süredir önünden geçtiğim halde bakamadığım 4. Aralık'a girdik. Aslında bahçenin cazibesi beni çekti. Burası bildiğim bir mekandı zaten. İki sene önce yanılmıyorsam, Radyo Contack'ın patronları sevgili Deniz Anapa ve Turgay Kıran buranın işletmesini yapıyorlardı. Şık bir İngiliz restoranıydı. Ardından fasıllı meyhane oldu. Yine benim turizmci arkadaşım Nihal Yüksel işletti. Şimdilerde ise 4. Aralık olarak hayli popüler. Sinan Okyay işletiyor. Hafta arası olmasına rağmen iyiydi. Müşteri portföyünün yaş ortalaması 30'un üzerindeydi. Tanıdık da pek yoktu. Fiyatlara göz gezdirdim, çok uygundu. Ben buranın özel yemeği pepper steak istedim. Kavalyem Ali Sayar ise h l diyette olduğu için salata yedi. Ali maşallah 2 ayda 7 kilo verdi. Tabii bu sefer de almamak için uğraşıyor. Yemeklerimizin yanında birer kola ve kahve söyledik, toplam 30 milyon ödedim. Burada gece yarısına doğru gitar eşliğinde canlı müzik yapılıyor. Türkçe ve Fransızca parçalar eşliğinde bar muhabbeti iyi. Bir de 4. Aralık'ın olduğu bu villada ünlü yazar Reşat Nuri Gültekin yaşamış. Zaten restoran da Çalıkuşu Sokak'ta. Telefon numarası 0212 278 24 78. Yüreği gibi şiirleri ve şarkıları da güzel olan Ahmet Selçuk İlkan'ın dördüncü şiir kitabı 'Gitmeler Bana Kaldı' Koray Yayınları'ndan çıktı. Bir başka kitap ise sevgili Yeşim Soydan imzalı. An Yayıncılık'tan çıkan kitap 'İmparator ve Kızı' adını taşıyor. Kitapta Yeşim, Dündar Kılıç ve kızı Uğur'la ilgili bilinmeyenleri, konuşulmayanları yazmış. Tartışılacak ve meraklılarınca bir solukta okunacak bir kitap. 
   
      Levent'te eğlence hareketli, Camelot, Cafe Cadde ve Gatto    Efendim, on yıldır Bağdat Caddesi'nde hizmet veren Cafe Cadde'nin şubesi Levent'te açıldı. Aslında Levent bu kış sezonu eğlence yönünden hayli hareketli geceler yaşayacağa benziyor. Şimdiki Cafe Cadde'nin yerinde eskiden San Marzano adlı bir pizzacı vardı. Eğriye eğri doğruya doğru, pizzaları çok lezzetliydi. Birkaç kez uğramıştım. Şimdi ise Cafe Cadde şıklığıyla göz dolduruyor. Mutfak, uluslararası. Günün her saatinde dostlarınızla keyifle vakit geçirebileceğiniz bir yer burası. Mönüde 'Cadde'nin Salata Dünyası' adlı bir bölüm var ki mutlaka bakın. Muhteşem çeşitler içeriyor, porsiyonlar da doyurucu. Bistro havasında olan Cafe Cadde en iyi kahve mekanlarından biri. Zengin mönüsünde risottolar, makarnalar, ılık salatalar, sandöviçler, burgerler, diyet yapanlar ve vejetaryenlar için özel çeşitler var. Mekandan bir şey yemeden çıkmanız mümkün değil. Ben gazeteci arkadaşım Kubilay Keskin ve onun kız arkadaşı Fatoş'tan buranın methini çok duymuştum. O akşam tek başıma gittim. Teraviyi kılacağım Etiler Camii'ne yakın olduğu için işime de geldi. Ramazan'da insan pek yiyemiyor aslında. Ama ızgara sebzeli sandöviç ve ıspanaklı krep hoş, hafifti. Tavuk pirzolası ve ızgara köftesi de lezzetliydi doğrusu. Sıcak çikolatalı kek ve mozaik pasta da muhteşemdi. Sadece tatlı yiyip kahve içerseniz kişi başı 11-12 milyona çıkarsınız. Keyifli bir yemek için ise 25 milyon lirayı gözden çıkarmanız gerekiyor. Telefon numarası 0212 284 81 46. Levent'te turlarken bizim çocukların, yani Süleyman Köse ile Raşit Karakuş'un açtığı Gatto'ya da uğradım. Gatto bu yıl yemeği kaldırmış. Dekorasyonu yine yenilemiş, konsepti de değiştirmişler. Benim bahçemin de peyzajına katkısı olan sevgili Soli Akriş yapmış bu yılki dekorasyonu. Sürrealist. Salonun ortasında dev bir cam yemek masası var. Aslında bu yıl galiba böyle masalar pek moda. Centro'da da var bu masadan. Özel localar, kristal avizeler, değişik tablolar, tavuskuşları ile hoş bir mekan yaratılmış Gatto'da. Giriş ücretsiz. İçkiye, çeşidine göre para ödüyorsunuz. Yerli içkiler 8-10, yabancı içkiler 15-22.5 milyon. DJ kabininde yine bizim Aytaç var. Bu çocuk oldum olası iyi müzik yapıyor. Beynim fazlasını almadığı için o gün biraz dinleyebildim. Gatto'nun telefon numarası 0212 270 13 48. Yine yolumun üzerinde olduğu için iki ayda bir de olsa uğradığım mekanlardan biri de Levent'teki Camelot. Bu yıl Camelot'ta da geceler renkli geçecek anlaşılan. Patronları Ahmet Mutafçı ve Abdullah Özmelek'i severim. Apo, Cafe de Paris'yi iyi tutturdu. Camelot'ta fiks Cafe de Paris soslu et ya da tavuk, salata ve kızarmış patates yemek istemiyorsanız Bistro Lot'u tercih edebilirsiniz. Öğle yemeği 12.00-14.30 arasında ve hesaplı. Hafta içinde 'New York eğlence geceleri', iş çıkışı barı, bayanlara özel geceler, Eskimeyen Dostlar'la nostalji var. Hafta sonları ise DJ Cem dünya müziklerinden örnekler veriyor. Telefon numarası 0212 325 68 21. 
   
      Levent'te Novita, Chocolate hanımlara özel    İzmir'den, çok önem verdiğim iki delikanlı geldi. Bizim gruptan, yani POSTA, Milliyet, Hürriyet İzmir bürolarında çalışan Cesur Sert ve Evren Atalay. İkisi İstanbul'da çalışacak olsa, bazı genç meslektaşlarım kusura bakmasın, çoğuna haber konusunda nal toplatırlar. Özellikle Cesur'u farklı severim, çünkü Evren'den de eskidir. Serde gençlik var ya, onlarla birlikte, genç olan ve hep genç kalanların mekanı olan Chocolate'a gittik. Taksim Ritz Otel'in altında, Süzer Plaza'nın girişinde. Mönü değişmiş. Selim Usta yine hünerlerini dökmüş ortaya. Başta Murat Güvercin olmak üzere şeflerin kılık kıyafetinde farklılık vardı. Patronlar Oğuz Kayhan, Raşit Karakuş ve Süleyman Köse oradaydılar. Mutfağı büyütmüşler. Mekanın fırınında pişirilen ekmekler müthiş. Cevizli, zeytinli, patateslisi var. Nefsimi köreltmek için her gittiğimde hepsinden yarım yarım yiyorum. O gün ılık tavuklu yeşil salata istedim. Cesur dana carpaccio, Evren dört peynirli risotto aldı. Ana yemekte çok az makarna geldi bana. Cesur ızgara tavuk, Evren de bonfile yedi. Tatlıları ben es geçtim. Çocuklar da geçecekti ama öyle methettim ki dayanamayıp siparişi verdiler. Cesur elmalı tarçınlı cheesecake, Evren çikolatalı sufle yedi. Chocolate'ın mönüsü değişmiş, hanımlar için diyet yemekleri konmuş. 'Kendi salatanızı kendiniz yapabilirsiniz' konseptinde mutfak şefi seçtiğiniz malzemeyle istediğiniz salatayı anında yapıyor. Chocolate'ın telefon numarası 0212 252 45 37. Efendim, 'Mahallenin Muhtarları' dizisinin Fadime'si Esra Akkaya ve Nilüfer Bıyıklı, Şişli'de bir atölye kurdular. Türk Kalp Vakfı'nın yanında yer alan 'Oyuncular' adlı mekanda neler var neler klasik bale, flamenko, jimjazz, modern caz, sirtaki, salon dansları öğretiliyor. Toprak Sergen'le bir ay gibi kısa bir zaman içinde oyunculuk, radyo programcılığı konularında da kendinizi eğitebilirsiniz. Ünlü yazar Kandemir Konduk'tan televizyon, film, dizi ve senaryo yazma tekniği konusunda bilgi almanız mümkün. Esra Akkaya, Damla Özen, Devrim Nas'ın yönlendirdiği kursta da iki ayda sesinizi nasıl kullanabileceğinizi öğreniyorsunuz. Sunuculuk deneyimi edinmek isteyenlere de Levent Ünsal ders veriyor. Oyunculuk dersleri Uğur Polat ve Bülent Özdural'dan, seslendirmenin sırlarını Volkan Severcan ve Galip Erdal'dan, konuşma sanatı ve vücut dilini kullanmayı da yılların başarılı haber spikeri Mesut Mertcan'dan öğrenebiliyorsunuz. Bunun için bir telefon yeter. Oyuncular-Danset Atölyesi'nin telefon numarası 0212 356 46 23. Kandemir Konduk, yıllar öncesinden kırgınlığım olan bir isim. Ama başarısını inkar edemem. Zaten mübarek ay Ramazan'da da küslüklerin olmaması gerekir. Kandemir Hoca yazarlarından sanatçılarına, müziğinden kostümüne, teknik ekibine kadar düzeyli isimlerin bir araya geldiği ve animasyon motivasyon konusunda üretime başlayan bir şirket kurdu. Podyum, televizyon, tiyatro dünyasından pek çok isim 'Animot' adındaki bu şirkette yer alıyor. Kimler mi Nilgün Belgün, Yasemin Koşal, Ali Poyrazoğlu, Ebru Destan, Şebnem Özinal, Asuman Krause, Cem Özer... Animot'un telefon numarası 0216 467 17 59. Efendim, üç ay önceydi, şimdi candostum İzzet Çapa'nın işleteceği Levent-Le Select'teki öğle yemeğinden çıkıyordum. Ünlü estetikçi Prof. Dr. Nazım Durak'a rastladım, mekanın bitişiğinde yer alan Novita'yı gezdirmişti bana. Bazı eksikleri vardı ama çok şık bir yerdi Novita Estetik, Plastik Rekonstrüktif Cerrahi ve Anti-Ageng Merkezi. Geçtiğimiz günlerde organizasyonunu f f'in patroniçesi Feza Fırat'ın yaptığı görkemli bir açılışla eksiksiz olarak hizmete girdi Novita. Estetikle falan işim yok. En azından şimdilik. Ama merak ettiğim için tekrar gezdim. Hoş bir yer olmuş doğrusu. Prof. Dr. Nazım Durak sağlık ve estetik üzerine adeta bir butik otel yapmış. Lazer epilasyondan cilt bakımına, dolgu maddeleriyle kırışıklıkların giderilmesinden botoxa, doğumda meydana gelen hasarların estetikle giderilmesine kadar her türlü uygulama var. Novita'dan çıkınca Etiler'deki Nispetiye Caddesi'ni gezdim. Dolaşırken hoş bir yer gördüm. Papermoon'da yemek yiyeceğim için bir şeyler atıştırmadım ama Miss Daisy Brasserie Bar ilgimi çekti. Burada her cumartesi ve pazar, limitsiz kahvaltı veriliyor. Kişi başı 20 milyon lira. Levent Sinema Türsak'da da istediğiniz gün ve saate bilet veriliyor. Kahvaltı listesinde neler var, neler kruasanlar, poğaçalar, açmalar, simitler, peynir ve zeytin çeşitleri, biberli, otlu ve sade tereyağ, çilek, yumurta, isterseniz omlet... Durun, bitmedi mevsim meyveleri, sıkma portakal ve limitsiz çay... Nasıl İyi, değil mi Telefon numarası 0212 325 05 25. 
   
      Maşası, neşesi, nargilesi, kantosuyla eski Ramazanlar    Sokaklarında macuncular, pamuk helvacılar, bozacılar, şıracılar, ip cambazları... Çadırlarda ortaoyunu... Karagöz ile Hacivat, Meddah, Aşık ile Maşuk, İbiş ile Memiş, kanto gösterileri, tiyatrolar, fasıllar, top patlamasıyla bozulan oruçlar ve daha neler neler yaşanacak Bahçeşehir'de. Bahçeşehir'in başarılı Belediye Başkanı Kemal Aydın, Medya Koordinatörü Vehbi Dinçcan ile birlikte eski Ramazanlar'ı yaşatmak için çok güzel bir program hazırlamışlar. Şiirler sevgili Savaş Ay'dan, kantolar Nurhan Damcıoğlu'ndan. Hadi Çaman'da Hisse-i Şayia, sokak etkinlikleri, sema gösterileri... Yani yok yok Ramazan süresince Bahçeşehir'de. İlk fırsatta gideceğim, sizlere de duyurmak istedim. Ramazan süresince Kanal 7'de ekrana gelen 'Süleyman Çobanoğlu ile Sahur Özel' programını kaçırmıyorum. İlk günün konuğu, sevgili İbrahim Erkal'dı. Geçen yıl ilk kez bu programda tanımış ve sevmiştim 'Yolcular'ı. Hemen ardından albümlerini satın almıştım. İkinciyi onlar göndermişler. Albümün adı 'Yolcular Ender Doğan Seçkin İlahiler-2'. Doya doya dinledim, içim huzur doldu. Sizlere de öneririm. Evet, bugünlük de bu kadar. Hoş kalın ve hep mutlu yaşayın. 
   
      
   
</TEXT>
</DOC>
