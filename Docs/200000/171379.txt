<DOC>
<DOCNO> 171379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun38.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta bir ABD askeri aracı havaya uçtu 
</HEADLINE>
<TEXT>

     Irak'ın başkenti Bağdat'ta, bir Amerikan askeri aracının havaya uçtuğu bildirildi. 
     Reuters ajansı, olayı filme çeken amatör bir kameramana ve görgü tanıklarına dayandırdığı haberinde, Bağdat'ın Dora semtinde bugün öğleden sonra bir Amerikan askeri aracında patlama olduğunu duyurdu. 
     Amerikan askerlerinin bölgeyi kordon altına aldığı ve araştırma yaptığı aktarıldı. 
     Henüz nedeni bilinmeyen patlamada can kaybı olup olmadığı konusunda kesin bilgi verilmezken, araçta kimsenin görülmemesinin içindekilerin yaralanmadan kurtulduğu olasılığını yarattığı belirtildi. 
     Bu arada, Amerikan askeri sözcüsü olayla ilgili şu ana kadar bilgileri olmadığını söyledi. 
     ABD Başkanı George Bush'un Irak'ta savaşın bittiğini açıkladığı 1 Mayıs'tan bu yana, Irak'ta 44 Amerikan askeri öldürüldü. 
     
</TEXT>
</DOC>
