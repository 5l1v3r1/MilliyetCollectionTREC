<DOC>
<DOCNO> 192354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/magazin/mag01.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Seymen Ağa 'Reloaded' 
</HEADLINE>
<TEXT>

   Cumhuriyet'in 80. Yılı kutlamaları konserinde Özcan Deniz, sahneye, Matrix filminin kostümlerini andıran siyah, h kim yakalı, uzun bir ceketle çıktı... 
      BAYRAM KAYGUSUZ 
   
   Özcan Deniz, önceki akşam Kadıköy Belediyesi tarafından Cumhuriyet'in 80. Yılı kutlamaları çerçevesinde, Salı Pazarı Alanı'nda düzenlenen halk konserinde sahne aldı. 
   
   Tıpkı 'Neo' gibi... 
   Etkinliğin finalinde sahneye çıkan Deniz, konserinde Matrix filminde 'Neo' karakterini canlandıran başrol oyuncusu Keanue Reeves'in kostümüne benzer bir kıyafet giydi. Daha önce Ferruh Karakaşlı'nın hazırladığı kıyafetleri giyen Deniz'in kostümü, bu kez Bahar Korçan'ın imzasını taşıyordu. 
   
   İki ay sonra ilk konser 
   Eski ve yeni şarkılarını seslendiren Özcan Deniz, "İki ay aradan sonra ilk kez halk konseri veriyorum. Bu kalabalığı görünce inanılmaz moral buldum" dedi. 
   Yaklaşık 5 bin kişinin izlediği konsere, Özcan Deniz'in minik hayranları yoğun ilgi gösterdi. Bir çocuk hayranı, Deniz'e kendisinin yaptığı resmi hediye ederken, bir başka hayranı da sahneye poşu attı. 
   
   
</TEXT>
</DOC>
