<DOC>
<DOCNO> 199627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/astro/index.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İkilemde kalabiliriz 
</HEADLINE>
<TEXT>

   
   
   Gün içinde yeni projeler olsa bile bunları gerçekleştirebilecek doğru zamanı ve kaynakları bulamayabiliriz ve ikilemde kalabiliriz. Günün geç saatleri farklı düşünceler getirecek. Koç'lar kişisel girişimlerinde başarı kazanacak ama öğleden sonra biraz toleranslı davranmalılar. Planlı hareket etmekte fayda var. Boğa'lar bugün de dikkatli olmak zorunda. Endişelerinin yersiz olduğunu görmeli ve kendisini kötümserliğe kaptırmamalı. Dış etkilerin öne çıktığı bir gündeler. İkizler başkalarından alacakları önerileri ve rehberliği olumlu yönde kullanabilecek şansta. Arkadaşlıklar ona çok şey kazandırabilir. Yengeç'ler biraz sabırlı davranırlarsa iş hayatlarında istediklerini elde edebilecekler. Dünden süregelen sorumluluklar bugün de dikkat çekmekte. Aslan'lar şanslı görünüyor. Eğitim, hareket ve iletişimde kendilerini iyi ifade edecekler. Bugün öğleden sonra biraz ılımlı olmalı ve alışkanlıklarımıza takılıp kalmamalıyız. Değişikliğe açık olmak yararlı olacak. Başak'lar duygusal tepkilerinde hareketli bir gün geçirebilirler. İlişkilerinde ne kadar açık ve net olurlarsa o kadar rahat edecekler. 
   Terazi'ler yakın ilişkilerinde dikkati elden bırakmaması gerekiyor. Yeni teklifler alabilirler ama ani fikirlerle hareket etmek yine de riskli. Büyük risklere girilmemeli. Akrep'ler kendilerine daha fazla önem vermek zorundalar. İhmal ettikleri sağlıkları başlarına daha çok çorap örebilir. Detaylar gün içinde önem taşımakta. Yay'lar bugün de rahat ve yaratıcı bir gün geçirebilirler. Aşk hayatlarında da şanslılar. Hayattan zevk alabilecekleri olumlu şartlar var ama harcamalara dikkat. Oğlak'lar ev ve güvelik konularında biraz daha önlemci olmak zorundalar. Yapıcı gayretlere ağırlık vermeli, duygusal çatışmalardan uzak durmalılar. Kova'lar da olumlu bir gündeler. Daha sık yolculuk yapabilirler ama sık sık fikir değiştirmemeye özen göstermeliler. Balık'lar parasal konularda ani kararlara kapılmadan hareket etmeliler. Sabırsızlık onlara çok şey kaybettirebilir. 
   
   
</TEXT>
</DOC>
