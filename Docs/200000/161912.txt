<DOC>
<DOCNO> 161912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/siyaset/siy02.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uyum' bu hafta TBMM'ye gidiyor 
</HEADLINE>
<TEXT>

Hükümet, askerlerin bazı maddelerine itiraz ettiği '6. Uyum Paketi'ni AB gündemiyle toplanacak MGK'yı beklemeden Meclis'e sevk etme kararı ald 
     ABDULLAH KARAKUŞ Ankara 

     Başbakan Recep Tayyip Erdoğan başkanlığında dün toplanan MKYK'da 6. Uyum Paketi'nin bu hafta Meclis'e sevk edilmesi kararlaştırıldı. Askerlerin itiraz ettiği Uyum Paketi, bu haftaki Bakanlar Kurulu toplantısından sonra Meclis'e gönderilecek ve AB özel gündemiyle toplanacak MGK beklenmeden yasalaşacak. 
     Uyum Paketi'nde, askerlerin de itiraz ettiği "apartmanlarda ibadethane açılmasına" yönelik madde çıkarılırken, Kürtçe yayınla ilgili maddede geri adım atılmadı. Askerlerin, Kürtçe yayını sadece TRT'nin yapması önerisine karşın hükümet, Kürtçe yayını TRT'nin dışında özel TV'lerin de yapmasına olanak sağlıyor. Hükümet bununla ilgili Yunanistan'da uygulanan süre sınırlama ve altyazı sistemini uygulayacak. Yunanistan'ın Türkçe yayınlarda uyguladığı süre sınırlandırmasını uygulamaya koyacak olan hükümet, ayrıca Türkçe altyazılı yayın yaptıracak. Etkin bir kontrol mekanizması öngörülürken, yayınların dentimini RTÜK yapacak. Belirlenen ilkelerin dışına çıkanlara ciddi yaptırımlar uygulanacak. 
     
     Gül Treni kaçırmamalıyız 
     MKYK'da 6. Uyum Paketi ile ilgili Dışişleri Bakanı Abdullah Gül üyelere bilgi verdi. Paketin biran önce çıkması gerektiğini belirten Gül, şöyle konuştu 
     "Treni kaçırmamamız gerekir. AB ile iyi bir süreç yakalandı. Bu fırsatı kaçırmamalıyız. 1 Temmuz'da dönem başkanlığı İtalya'ya geçiyor. Süratle hareket etmeliyiz. Ya bu sevdadan vazgeçeceğiz, ya da bunu yapacağız. Alternatifi yok. Bunları yapmazsak, 1974'te dönemin Başbakanı Bülent Ecevit'in bu konuda kaçırdığı fırsat gibi, ikinci fırsat da kaçırılır. Eylülde ilerleme raporu yazılacak. Bu yüzden ev ödevimizi yetiştirmemiz gerekir. Tabi bunu 2004'ün sonuna kalmadan halletmek istiyorsak..." 
     Erdoğan ise kısa sürede "Uyum" yasalarının TBMM'ye geleceğini belirterek, konu ile ilğili herhangi bir sıkıntının olmadığını kaydetti. 
     

</TEXT>
</DOC>
