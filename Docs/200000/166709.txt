<DOC>
<DOCNO> 166709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/dunya/dun02.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
4 ABD askeri öldürüldü 
</HEADLINE>
<TEXT>

     DIŞ HABERLER SERVİSİ 

     Irak'ın başkenti Bağdat'ta dün El Mustansıriye Üniversitesi yakınında Humvee tipi bir ABD askeri aracına düzenlenen roket saldırısı sonucu 4 Amerikan askerinin öldüğü, 2 askerin de yaralandığı öne sürüldü. ABD yetkilileri haberi yalanlamak veya doğrulamaktan kaçındılar. 
     
     Camide patlama 
     Bu olaydan önce ABD askerlerine hemen her gün saldırılar düzenlenen Felluce'de meydana gelen 3 patlamada 9 Iraklı öldü, 15'i de yaralandı. Patlamalardan birinin bir camide meydana geldiği ve burada 6 medrese öğrencisinin öldüğü haber verildi. AFP'ye göre, Felluce sakinleri patlamalara ABD hava saldırılarının yol açtığını öne sürdüler. ABD ordusu ise, iddiaları yalanladı. Yapılan açıklamada, "Patlamalarla ilişkimiz yok" denildi. Yine de olayın araştırılacağı açıklandı. 
     

</TEXT>
</DOC>
