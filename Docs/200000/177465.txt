<DOC>
<DOCNO> 177465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/soneko39.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri ortalama yüzde 1.31 değer kazandı. 
     İstanbul Menkul Kıymetler Borsası İMKB Ulusal 100 endeksi, 1. seanst .36 puan düşüşle 11,792.58 puandan kapandı. 2. seansta endeks 208.50 puan ve yüzde 1.77 oranında yükseldi. Endeks 12,001.08 puanla yılın en yüksek değerinden günü tamamlarken, günlük bazdaki artış 155.14 puan ve yüzde 1.31 oldu. 
     Hisse senetleri piyasasında günlük işlem hacmi 571 trilyon 759 milyar 33 milyon lira oldu. 
     MGK toplantısından çıkacak sonuçlar yönünde pozisyonların alındığını belirten uzmanlar, piyasada 12,000 direnç bölgesinden kapanış yapılmasının olumlu olduğunu kaydediyor. 
     Uzmanlar, Pazartesi günü açılışta 12,000 puanın üzerinin zorlanmasının beklendiğini ifade ederek, ancak bir sonraki direncin 12,220 puan seviyelerinde bulunduğunu, işlem hacmi artmadığı takdirde bu böglede zorlanma olacağını vurguluyor. 
     
     DOLAR 
     Merkez Bankası, doların bugünkü efektif kurunu alışta 1 milyon 386 bin 20 lira, satışta ise 1 milyon 395 bin 772 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 4 bin 185, satışta ise 4 bin 214 lira düştü. 
     Serbest piyasada dünü 1 milyon 396 bin liradan kapatan dolar, güne yine 1 milyon 396 bin liradan, 1 milyon 7 bin liradan kapatan Euro da 1 milyon 527 bin liradan başladı. 
     Piyasa kapanışında doların satış fiyatı 1 milyon 392 bin lira, Euro'nun satış fiyatı 1 milyon 512 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.62 puan geriledi. 
     Bu kağıdın aynı gün valörlü işlemlerinin basit getirisi yüzde 40.31, bileşik getirisi yüzde 40.37 oldu. 
     Dünkü piyasa kapanışında bu kağıdın basit getirisi yüzde 40.95, bileşik getirisi de yüzde 40.99 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 31.98 olarak belirlendi. 
     
</TEXT>
</DOC>
