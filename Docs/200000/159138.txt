<DOC>
<DOCNO> 159138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/guncel/gun05.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Polislerin 24 yıl hapsi isteniyor 
</HEADLINE>
<TEXT>

     İSMAİL POLAT İstanbul 

     Beykoz Kavacık'ta oto hırsızı kovalarken ateş açarak bir başka araçta bulunan Semra Kayacan'ın ölümüne neden olmakla suçlanan dört polisten ikisi hakkında, "kasten adam öldürmek" suçundan 24'er yıla kadar hapsi istendi. Üsküdar 2. Ağır Mahkeme-si'ndeki duruşmaya, tutuklu sanıklar polis Nusret Akıner ve oto hırsızı Ercan Sökel, tutuksuz sanık polisler Kartal Soğanlık Bölge Denetleme Trafik Şube Müdürü Esat Bitnel, Nazif Aydın ve Ayhan Işık ile Semra Kayacan'ın annesi Fehriye ve kardeşi Özlem Kayacan katıldı. 
     Çatışmada silahlı olduğu kanıtlana-mayan Sökel'in adam öldürmek ve yaralamaktan yeterli delil bulunamadığı için beraatını, memura mukavemet suçundan ise 1 yıl hapse çarptırılmasını isteyen savcı, Bitnel ve Akıner'in "kasten adam öldürmek"ten 24'er yıl hapsini talep etti. Savcı, olayda silah kullanmadıkları anlaşılan Işık ve Aydın'ın da beraatına karar verilmesini istedi. Duruşma ertelendi. 
     

</TEXT>
</DOC>
