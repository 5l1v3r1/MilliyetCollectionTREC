<DOC>
<DOCNO> 161679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/soneko03.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya piyasaları... Dolar ve altın dalgalı, borsalar yükseldi... 
</HEADLINE>
<TEXT>

     Uluslararası borsalarda geçen hafta ABD Doları, önemli paralar karşısında farklı yönde seyrederken, altın fiyatları da farklı piyasalarda farklı yönde hareket etti. 
     ABD Doları'nın önemli paralar karşısındaki önceki haftalardaki düzenli gerileyişinin durduğu ve ''yeşil'' banknotun ciddi bir toparlanma gösterdiği gözlendi. 
     Menkul kıymet borsaları ise yükselişin hakim olduğu rahat bir hafta geçirdi. 
     ABD Doları'nın önemli paralar karşısında Londra Borsası'nda pazartesi ve cuma kapanışları itibariyle aldığı değerler şöyle oldu 
     
     
PARA BİRİMİ CUMA PAZARTESİ Japon Yeni 118.76 118.56 İsviçre Frangı 1.3200 1.3018 Kanada Doları 1.36 1.3695 
     Londra borsasında pazartesi 1.1719 dolardan kapanan euro, cuma kapanışta 1.1709 dolara indi. 
     Aynı borsada haftanın ilk günü 1.6330 dolardan kapanan İngiliz Sterlini, hafta sonu kapanışta 1.6629 dolara yükseldi. 
     
     ALTIN FİYATLARI 
     Altının ons fiyatı, bazı borsalarda cuma kapanış ve bugün öğle saatleri itibariyle şöyle 
     
     
BORSA CUMA PAZARTESİ Londra 365.00 365.70 Zürih 363.10 365.25 Hong Kong 367.65 361.65 
     Londra kıymetli maden borsasında dün 4. dolardan kapanan gümüşün ons fiyatı bugün öğle saatlerinde 4.56 dolara çıktı. 
     
     MENKUL KIYMET PİYASALARI 
     New York Borsası üst üste ikinci haftayı yükselişle tamamladı. 
     Borsanın temel göstergelerinden Dow Jones Endeksi haftayı yüzde 2.4 yükselişle 9,062.79 puanda kapattı. Hafta sonuna 1.627.42 puanda giren Nasdaq endeksinin hafta içindeki kazancı ise yüzde 1.97 oldu. 
     ABD ekonomisinin durumuna ilişkin karmaşık veriler gelmesine rağmen, New York borsanın iyimser yorumları tercih ettiği görüldü. 
     ABD ekonomisi açısından haftanın en önemli gelişmesi bilgisayar yazılım devi Oracle'ın rakip PeopleSoft'u 5.1 milyar dolara satın almak için teklif getirmesiydi. 
     Yatırımcıların Oracle'un peşin parayla giriştiği bu hareketi ABD'nin en büyük şirketlerinden birinin ülke ekonomisinin kısa sürede canlanacağına güvendiğinin işarete olarak yorumlaması, borsanın yükselmesindeki başlıca etmen oldu. 
     New York dışındaki büyük borsalarda da bu hafta yükseliş eğilimi hakimdi. 
     Londra Borsası'nda FTSE 100 Endeksi haftayı 102.7 puan artışla 4150.8 puanda kapattı. 
     Frankfurt Borsası'nın Dax Endeksi 144.78 puan haftalık kazançla hafta sonuna 3127.46 puanda girdi. 
     Paris Borsası'nda cuma günü 3,093.21 puanda kapanan CAC-40 Endeksinin haftalık kazancı 101.46 puan oldu. 
     Tokyo Borsası'nın Nikkei Endeksi de haftayı, özellikle ağır sanayi ve yüksek teknoloji şirketlerinin hisselerindeki yükselişler sayesinde 361.36 puanlık büyük bir artışla 8,785.87 puanda tamamladı. 
     
</TEXT>
</DOC>
