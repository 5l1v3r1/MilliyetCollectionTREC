<DOC>
<DOCNO> 199069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sonspo24.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Altılı ganyan 100 milyar verdi 
</HEADLINE>
<TEXT>

     Şanlıurfa'da bugün koşulan at yarışlarında altılı ganyan, 100 milyar 435 milyon 780 bin lira ikramiye verdi. 
     Türkiye Jokey Kulübü'nden yapılan açıklamaya göre, 4, 1, 7, 8, 8, 5 biçiminde sonuçlanan altılı ganyanın yanı sıra 8, 8, 5 şeklinde sonuçlanan üçlü ganyanı tutturanlar da 40 milyon 700'er bin lira ikramiye kazandı. 
     
     4 KİŞİ BİLDİ 

     Şanlıurfa'da bugün koşulan at yarışlarında, 100 milyar 435 milyon 780 bin lira ikramiye veren altılı ganyanı 4 kişi bildi. 
     TJK'dan yapılan açıklamaya göre, talihli kuponların ikisi İstanbul 36 numaralı, biri İstanbul 634 numaralı, biri de Bodrum 257 numaralı ganyan bayiinden oynandı. 
     En düşük bedelli kupon, 5 milyon 760 bin lira ile Bodrum 257 numaralı ganyan bayiinden oynanırken, İstanbul 634 nolu ganyan bayiinden 7 milyon 680 bin, İstanbul 36 nolu ganyan bayiinden ise 583 milyon 200 bin ve 633 milyon 600 bin liralık kuponlarla oynayan talihliler, altılı ganyanı bilerek büyük ikramiyenin sahipleri oldu. 
     
</TEXT>
</DOC>
