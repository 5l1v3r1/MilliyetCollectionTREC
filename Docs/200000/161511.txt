<DOC>
<DOCNO> 161511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo19.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nevriye'li Phoenix San Antonio'ya yenildi... 
</HEADLINE>
<TEXT>

     ABD Bayanlar Profesyonel Basketbol Ligi'ndeki WNBA mücadeleye, bu sabaha karşı yapılan 3 maçla devam edildi. 
     Batı Bölümü'nde 7. son sırada yer alan Phoenix Mercury, deplasmanda San Antonio Silverstars'a 70-55 37-26 yenilerek, 6. maçında 5. yenilgisini aldı. 
     Karşılaşmada, konuk ekipte oyuna sonradan girerek 9 dakika sahada kalan Nevriye Yılmaz, 2 kez denediği 2 sayılık atışlardan 1'inde isabet buldu ve maçı 2 sayı, 1 top kaybıyla tamamladı. Mercury takımında en skorer oyuncu, 18 sayı, 9 ribaunt ve 4 top çalmayla oynayan Adrian Williams olurken, evsahibi ekipte ise Marie Ferdinand, 22 sayı ve 6 top çalma, Adrienne Goodson, 13 sayı, 8 ribaunt ve 4 top çalma, 2.18 metrelik dev Polonyalı pivot Margo Dydek de 12 sayı ve 5 ribauntluk performans gösterdi. 
     Phoenix Mercury, ligdeki 7. maçını, 8 Haziran Pazar günü sabaha karşı Seattle Storm ile deplasmanda yapacak. 
     Diğer karşılaşmalarda, sahalarında Detroit Shock, Connecticut Sun'ı 103-89, Batı Bölümü'nün yenilgisiz lideri Los Angeles Sparks da Sacramento Monarchs'ı 63-61 yendi. 
     
</TEXT>
</DOC>
