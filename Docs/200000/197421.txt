<DOC>
<DOCNO> 197421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yazar/yilmaz.html </URL>
<DATE> 2003/11/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Gözlerin yaşardığı anlar... 
</HEADLINE>
<TEXT>

   
   Uzun zaman oldu, Nesim Levi ile karşılaşmamıştım. Levi, Profilo Holding Genel Müdürü olduğu dönemde, ekonomi sayfalarının önemli haber kaynaklarından biriydi. Arçelik ile Profilo'nun zam politikası ve ürün geliştirme stratejisi, yeni uygulanan liberal ekonomi göstergelerini yakından ilgilendiriyordu. . 
   Profilo-Bosch fabrikaları kurucusu Jak Kamhi ile ortaklığı olan Alman Bosch firması, geçtiğimiz aylarda şirketteki tüm hisseleri satın aldı ve fabrika yüzde 100 yabancı sermayenin eline geçti. 
   Levi, beyaz eşya sektöründe Türkiye'nin Avrupa pazarlarında geldiği iddialı yeri, 10 yıl önce tesbit ettiğini söylüyor. 
   Açıkcası isterdim ki, Türk sermayesi bu yeri korusun. Arçelik ve Vestel'in Avrupa pazarlarındaki lider konumlarını, Profilo da paylaşsın. Duyumlarıma göre Kamhi beyaz eşyada Profilo'ya yeni bir yol açıyormuş... 
   
   Dünya Başkanı oluyor 
   Levi, Lions Konfederasyon Başkanı İnal Aydınoğlu ile birlikte, Lions Dünya Başkanı Dr.Tae-Sup Lee'yi misafir ediyordu. Sinagog eylemlerinin ardından İstanbul'a gelen, Güney Kore eski Devlet Bakanı Lee, "Hoşgörü" törenine katılmış, semahların gösterilerini izlemişti... 
   Nesim Levi, geçmiş dönem Lions Kulüpleri Uluslararası Direktörü 1994 -1996 . Münip Tarhan'dan sonra 1983 - 1985 bu konuma seçilen ikinci isim. Direktörlük, Levi'yi 2005'de Lions Uluslararası Başkanlığı koltuğa taşıyacak. 
   Lee, "Avrupa Lions'ları Levi'nin başkanlığını destekliyorlar" diyor. 
   Dünyanın en etkili gönüllü sivil toplum kuruluşu Lions'ların başında bir Türk'ün olması ilk kez gerçekleşecek. 
   
   Sağlıkta öndeler 
   Levi'nin vatandaşlık tarihi de oldukça çarpıcı. Balkan Savaşı'nda dedeleri Osmanlı tebası olarak Bulgaristan'a yerleşiyorlar. Türkiye Cumhuriyeti kurulduktan sonra Varna'dan Türkiye'ye gelip askerlik görevlerini yapıyorlar, geri dönüyorlar. Alman işgalinde Bulgaristan'dan Türkiye'ye göç izni verilen 5 Musevi ailesinden biri Levi'ler. Bu belgeler bugün Türkiye'deki Musevi'lerin kurduğu 500.Yıl Vakfı'nda sergileniyor. 
   Dünya'da 1917'de kurulan Lions, Türkiye'de 1963'den beri faaliyette. Türk Kalp Vakfı, Türk Böbrek Vakfı, Türkiye Korunmaya Muhtaç Çocuklar, Altı Nokta Körler Derneği, Lions Göz Bankası bu alandaki en önemli Lions yatırımları. 
   Lee, perşembe günü eğer bombalar patlamasaydı, Başbakan Tayyip Erdoğan ile görüşecekti. Lee Ankara'da Cumhurbaşkanı Sezer tarafından kabul edildi. 
   
   İnsanlığın acısı 
   Swissotel'deki odasında, rastantı bu ya semavi tablosunun önünde görüştüğüm Lee, Lions'ların dünyada göz ameliyatları ve tedavisinde yoğunlaştığını anlatıyor. Bugüne kadar 3.5 milyon kişiye katarakt ameliyatı yapıldığını söyleyen Lee, dünyada 900 milyon dolar'lık bir fonla hizmet üretildiğini vurguluyor. 
   Türkiye'de son ekonomik krizde bin kişinin istifa ettiği Lions Kulüpleri'ne yaklaşık 10 bin kişi üye. Dünyanın 192 ülkesinde 1.5 milyon üyesi bulunan Lions'lar aynı zamanda AB kurumlarında da temsil ediliyor. ABD'de ratingi birinci sırada olan Lions'lar, Türkiye'de o kadar da tanınmıyor. İçlerinde nice insan öyküsü barındırıyorlar... Levi'nin gözlerinden yaşlar boşalarak anlattığı hikaye 16 yaşındaki bir genç kıza aitti. Lions'ların desteğiyle kalp kapakçıkları değişen genç kız, bir gün elinde kırmızı bir gülle düğün davetiyelerini getirmişti. 
   İnsanlık bir insanı sağlığına kavuşturduğu için gözyaşı dökerken, katliamlarda yaşamlarını yitiren masum insanlar karşısında duyulan acı çok büyük oluyor çok 
   
      
   
</TEXT>
</DOC>
