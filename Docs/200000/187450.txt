<DOC>
<DOCNO> 187450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/yazar/saglam.html </URL>
<DATE> 2003/10/09/ </DATE>
<TIME>  </TIME>
<AUTHOR> Erdoğan SAĞLAM  </AUTHOR>
<HEADLINE>
Hemen vergi dairesine gidin 
</HEADLINE>
<TEXT>

   
   Anayasa Mahkemesi, daha önce iptal ettiği Ek Motorlu Taşıtlar Vergisi'nin yerine getirilen Ek Taşıt Vergisi'ni iptal etti, yürürlüğünü de durdurdu. Ödeyemenler açısından sorun yok. Ek vergiyi ihtirazi kayıtla dava açma hakkı ödeyenler, otuz gün içinde Vergi Mahkemesi'nde dava açarak, dava karara bağlandıktan sonra geri edilebilecek. 
   Dava açmak için 55 milyon lira masraf gerekiyor. Bu külfetten kaçınmak için davadan önce vergi dairesine, düzeltme talebinde bulunmakta yarar var. Vergi dairesinin düzeltme talebini kabul ederek iade etmesi yüksek bir olasılıktır. 
   Ek Taşıt Vergisi beyan üzerine tahakkuk eden bir vergi değil. Bu nedenle ihtirazi kayıt koymaksızın ödeyenler de otuz gün içinde dava açabilirler. 
   Ek verginin iki taksidinden birini ödemiş olanlar da vergi dairesinden düzeltme talep edebilir, ödediği taksidi almak için dava açabalir. Ödenen ek vergilerin otomatik olarak 2004 yılı vergilerine mahsubu mevcut yasal düzenlemeye göre mümkün değil. Ancak Maliye, mükellefleri uğraştırmayıp bu mahsubun otomatik olarak yapabilir. Hükümet şimdiden basına bu yönde açıklamalar yapmaya başladı 
   
   Mahsup eşitliği sağlamaz 
   Mahsup imkanının sağlanması, vergilerini ödeyerek devletini destekleyen mükellefi mağduriyetten kurtarır. Aslında mahsup da tam olarak eşitliği sağlamaz. Çünkü vergiyi ödemeyenler gelecek yıl ödeyeceklerdir. Oysa ödeyenler gelecek yılın vergilerini de bugünden ödemişlerdir. 
   Her olasılığa karşı, kişilerin vergi dairesine düzeltme talebinde bulunmalarında yarar var. Mahsuba ilişkin düzenleme yapılırsa zaten konu çözüme kavuşacak. 
   Hükümet, yargının iş yükünü gereksiz yere artırma yoluru seçmeyebilir. Milyonlarca kişinin gözleri onların üstünde. 
   
      
   
</TEXT>
</DOC>
