<DOC>
<DOCNO> 197403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yasam/yas15.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizler bayrama yalnız girecek 
</HEADLINE>
<TEXT>

      Adana DHA 
   
   Çukurova Üniversitesi Tıp Fakültesi Balcalı Hastanesi'nde üç yıldır tedavi gören siyam ikizleri Ayşe ile Sema Tanrıkulu, bu bayramı da ailesinden ayrı geçirecek. Maddi nedenlerden ötürü çocuklarını ziyaret edemeyen anne-baba, kızlarının konuşup, yürümeye başladığını da DHA muhabirinden öğrendi. Anne Hatice Tanrıkulu, "Onlara bu şekilde bakamayız. Paramız olsa zaten bırakmayız" dedi. Çocuk Cerrahisi Anabilim Dalı Başkanı Prof. Dr. Hasan Okur ise ikizlerin ameliyat olmalarının söz konusu olmadığını belirterek, "Bu konuda Bilim Kurulu kararı var" diye konuştu. Tek sindirim sistemleri olduğu için biri yemek yediğinde diğeri de doyuyor. İkizler uysal ve hırçın olmak üzere birbirine zıt iki kişilik geliştiriyor. 
   
   
</TEXT>
</DOC>
