<DOC>
<DOCNO> 157526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/sontur21.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkeme masraflarını ödeyemedi, icralık oldu... 
</HEADLINE>
<TEXT>

     Aydın'ın Nazilli İlçesi'nde 8 yıl önce eşini öldüren şahsı mahkemeye veren kadın, mahkeme masrafını ödemeyince icralık oldu. 
     Alınan bilgiye göre, Ovacık Köyü'nde oturan Emine Çiftçi'nin eşi Mehmet Çiftçi 8 yıl önce arazi anlaşmazlığı yüzünden eşini av tüfeği ile öldüren M.S'yi mahkemeye verdi. 
     Yaklaşık 1 yıl süren mahkeme sonucu M.S, 4 yıl ağır hapis cezasına çarptırıldı. 
     Mahkemenin sonuçlanmasından 8 yıl sonra, Kuyucak Asliye Ceza Mahkemesi tarafından 850 milyon liralık mahkeme masrafının ödenmesi yazısını göndermesi üzerine ikinci bir acıyı yaşayan Çiftçi, parayı ödemesinin mümkün olmadığını bildirdi. 
     Emine Çiftçi,''Aradan 8 yıl geçmiş benden mahkeme masrafını istiyorlar. O zaman akılları neredeydi. 8 yıl önce kaybettiğim eşimin acısını, ödeme emriyle yeniden yaşıyor gibiyim. Bu mağduriyetimin giderilmesini istiyorum. Benim bu parayı ödeyecek gücüm yok'' şeklinde konuştu. 
     Ovacık Köy Muhtarı İsmail Koç, Emine Çiftçi'nin maddi durumunu iyi olmadığını, bu nedenle bir çocuğunu da evlatlık verdiğini belirtti. 
     Koç, parayı ödememesi halinde cezaevine girecek olan Emine Çiftçi için gerekli yardımı yapmaya çalışacaklarını ifade etti. 
     
</TEXT>
</DOC>
