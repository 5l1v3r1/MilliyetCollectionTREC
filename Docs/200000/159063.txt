<DOC>
<DOCNO> 159063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sonspo11.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Yao Ming'ten Coca Cola temsilcisine dava.... 
</HEADLINE>
<TEXT>

     ABD Profesyonel Basketbol Ligi NBA takımlarından Houston Rockets'ın genç yıldızı Çinli Yao Ming, memleketi Şangay'da satılan coca cola şişelerinin üzerinde kendisinden izinsiz resmi kullanıldığı için firmanın Çin temsilciliği aleyhine 1 yuanlık 12 sent dava açtı. 
     Yao'nun avukatı Erik Zhang, dava dosyasının sunulduğu Şangay'daki mahkeminin, bu hafta karar vereceğini söyledi. 
     Şişelerin üzerinde, geçen yıl NBA draftlarında birinci olan Yao ile birlikte 3 Çinli oyuncu San Antonio Spurs'dan Mengke Bateer ve Guo Shiqiang'ın Çin Milli Takımı forması altında resimleri bulunuyor. 
     Coca Cola'nın Çin temsilciğinin sözcüsü Brenda Lee, henüz mahkeme evraklarının kendilerine ulaşmadığını ancak Yao'nun avukatlarıyla konuşup dostça bir çözüm bulmak istediklerini söyledi. 
     Lee, Çin Milli Takımı ile yaptıkları sponsorluk anlaşması çerçevesinde Şangay'dan 3 basketbolcunun resimlerinin kullanıldığını, Yao'nun burada yalnız resmedildiğini, milli takım forması altında olduğuna dikkat çekerek, yaptıkları işin yasal olduğunu savundu. 
     Lee, kampanya çerçevesinde ileriki günlerde milli takımda yeralan diğer oyuncuların resimlerinin de kullanılacağını belirtti. 
     Yao'nun kendisine ait internet sitesinde, Çinli basketbolcunun 1 yuanlık manevi tazminatın yanısıra Çin meydasında kendisinden özür dilenmesini ve uğradığı ekonomik kayıpların karşılanmasını istediği belirtiliyor. 
     
</TEXT>
</DOC>
