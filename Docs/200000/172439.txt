<DOC>
<DOCNO> 172439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/guncel/gun04.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT'te 'tarihi atama' iddiası 
</HEADLINE>
<TEXT>

   Kulislerde teşkilatın başına Lizbon Büyükelçisi Zergün Korutürk'ün atanacağı konuşuluyor 
      HAKAN ŞANLITÜRK Ankara 

   
   Uzun süredir MİT Müsteşarı Şenkal Atasagun'un yerine alternatif isim arayan hükümetin, Lizbon Büyükelçisi Zergün Korutürk'ü bu göreve atamak için kararname hazırladığı iddia edildi. 
   Ankara kulislerine yansıyan iddiaya göre, 6. Cumhurbaşkanı Fahri Korutürk'ün Tunus Büyükelçisi olan oğlu Salah Korutürk ile evli olan ve Nisan 2002'den bu yana Lizbon'da görev yapan Zergün Korutürk'ün MİT Müsteşarlığı'na oturması halinde, teşkilat tarihinde ilk kez bir kadın bu görevi üstlenmiş olacak. Korutürk'ün MİT'in başına geçmesine en büyük desteği de Cumhurbaşkanı Ahmet Necdet Sezer'in verdiği öne sürülüyor. Zergün Korutürk'ün Semra Sezer'le de yakın dost olduğu ifade ediliyor. 
   Sezer çiftinin mayısta gerçekleştirdiği Tunus ziyaretinde Salah - Zergün Korutürk çifti hazır bulunmuştu. 
   
   
</TEXT>
</DOC>
