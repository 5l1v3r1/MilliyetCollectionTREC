<DOC>
<DOCNO> 156030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sontur21.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları 3 ölü, 7 yaralı... 
</HEADLINE>
<TEXT>

     Yurtta meydana gelen trafik kazalarında 3 kişi öldü, 7 kişi yaralandı. 
     Bursa'nın Gemlik İlçesi'nde, Gökhan Mızrak'ın 29 kullandığı 16 E 7577 plakalı otomobil, Kurşunlu Beldesi Çamlık Mevkii'nde şarampole yuvarlandı. Kazada, Gökhan Mızrak olay yerinde yaşamını yitirdi. 
     Aydın'da meydana gelen kazada, Denizli'den Aydın istikametine gelen Mithat Özat idaresindeki, 09 PS 919 plakalı kamyon, Işıklı yol kavşağında yola aniden çıkan Orhan Avcu yönetimindeki 09 TA 949 plakalı otomobile çarptı. 
     Kazada, özel araç sürücüsü ile yaralanırken, yanında yolcu olarak bulunan Zeki Karaduman kaldırıldığı Aydın Devlet Hastanesi'nde tüm müdahalelere rağmen kurtarılamadı. 
     Erzurum'un Aşkale İlçesi'nde meydana gelen trafik kazasında, Yaylımlı Köyü'nden Aşkale'ye gelmekte olan Nuh Kılıç'ın 22 kullandığı traktör, Aşkale'ye 5 kilometre uzaklıkta virajı alamayarak takla attı. 
     Traktörün altında kalan Kılıç, olay yerinde öldü. 
     Giresun'da meydana gelen trafik kazasında, Gedikkaya Mahallesi sahil yolu Boğacık Köprüsü mevkiinde Adem Tekel 31 yönetimindeki 28 ER 951 plakalı kamyon, karşı yönden gelen Veli Türk 45 yönetimindeki 41 HT 365 plakalı otomobile çarptı. Kazada yaralanan Türk, Giresun Prof. Dr. İlhan Özdemir Devlet Hastanesi'ne kaldırıldı. Aydın'ın Köşk İlçesi'nde meydana gelen kazada, Nazilli'den Aydın istikametine seyir halinde olan İbrahim Zeki Erşen yönetimindeki 09 PT 114 plakalı otomobil, Köşk ilçesi Tariş Mevkii'nde önüne çıkan köpeğe çarpmamak isterken, yoldan çıkarak takla attı. 
     Kazada araçta bulunan 2 yaşındaki Senadur Erşen ile araç sürücüsü yara almadan kurtulurken, yolculardan Sevim, Nesrin ve Furkan Erşen, Özbek ve Yetke Feyizoğlu yaralandı. 
     Yaralılar Aydın Devlet ve SSK Hastaneleri'ne kaldırıldı. 
     
</TEXT>
</DOC>
