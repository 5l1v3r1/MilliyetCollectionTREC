<DOC>
<DOCNO> 199016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko16.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 1.050 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 1,050.55 puan artışla 1. seansı 15,668.08 puandan tamamladı. 
     1. seansta hisse senetlerinin ortalama değer kazancı yüzde 7.19 olarak gerçekleşti. 
     İstanbul'da yaşanan terör olayları nedeniyle 20 Kasım'da ara verdiği işlemlere, Ramazan Bayramı tatilinin ardından bugün başlayan Borsa, haftaya hızlı başladı. 
     20 Kasım Perşembe günü Endeks 14,617.53 puan seviyesindeyken işlemlere kapatılan Borsa, bugün 1. seansa 723.03 puan artışla 15,340.56 puan seviyesinde başladı. İlk yarıyı 15,617.45 puandan geçen endeks, seans içinde gördüğü en yüksek seviye olan 15.668,08 puandan 1. Seansı tamamladı. Seansta, banka kağıtlarına ilgi dikkat çekti. 
     Seans kapanışında mali endeks 1,558.61 puan artışla 21,039.59 puana, sanayi endeksi 730.31 puan artışla 13,968.49 puana, hizmetler endeksi 495.72 puan artışla 8,755.40 puana yükseldi. 
     Böylece, önceki kapanışa göre mali grup hisseler ortalama yüzde 8.00, sanayi grubu hisseler ortalama yüzde 5.52, hizmetler grubu hisseler ortalama yüzde 6.00 oranında değer kazandı. 
     1. seansta işlem gören toplam 284 hisse senedinden 213'ü değer kazanırken, 35 hisse senedi değer kaybetti, 36 hissenin fiyatında değişiklik olmadı. 
     Seansta, 333 trilyon 768 milyar 309 milyon liralık işlem hacmi oluştu. 
     1. seansta, Doğan Holding, İş Bankası C, Yapı Kredi Bankası, Garanti Bankası ve Akbank en yoğun işlem gören hisseler oldu. 

     
</TEXT>
</DOC>
