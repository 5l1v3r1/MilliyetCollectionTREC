<DOC>
<DOCNO> 179581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo33.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Servet sonunda Fenerbahçe'de... 
</HEADLINE>
<TEXT>

     Uzun süredir Galatasaray ve Fenerbahçe'nin gündeminde olan Denizlisporlu Servet, sonunda sarı-lacivertli kulübe transfer oldu. 
     Transferin son gününde Galatasaray ve Fenerbahçe, Servet'i renklerine bağlayabilmek için yoğun çaba harcadı. Galatasaray, Pinto ve üzerine para teklifi yaparken, Fenerbahçe ise Denizlispor'un istediği rakama yaklaştı. Bunun üzerine sıkı bir pazarlık yapıldı ve Servet 1.5 milyon dolara Fenerbahçe'ye verildi. 
     Denizlispor Futbol Şube Başkanı Turgut Dalaman, istedikleri fiyata Fenerbahçe'nin yaklaşması üzerine gün boyunca görüşmelerin devam ettiğini ve bu transferin tamamlandığını söyledi. 
     Dalaman şöyle konuştu 
     ''Fenerbahçe bu sezon ısrarla Servet'i istemişti. Servet de bu takıma gitmek istediğini dile getirmişti. Kulübün ve futbolcumuzun çıkarlarını düşünerek transfere onay verdik.'' 

     
</TEXT>
</DOC>
