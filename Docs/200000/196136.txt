<DOC>
<DOCNO> 196136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/soneko37.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den erken rezervasyona yüzde 30 indirim... 
</HEADLINE>
<TEXT>

     THY Genel Müdürü Abdurrahman Gündoğdu, 1 Aralık'tan itibaren, erken rezervasyon yaptıranlara iç hatlarda yüzde 30 oranında indirime gideceklerini söyledi. 
     Tarifeli uçak seferlerine açılması planlanan Uluslararası Yenişehir Havaalanı'nda incelemelerde bulunan Gündoğdu, gazetecilere yaptığı açıklamada, kurdaki düşüşten dolayı, Eylül ayında geçen aylara oranla çok yüksek kar elde ettiklerini bildirdi. 
     Giderlerin dövizle olmasından dolayı kar oranının daha da arttığını dile getiren Gündoğdu, ''Bundan dolayı, 1 Aralık'tan itibaren, erken rezervasyon yaptıranlara yüzde 30 oranında indirim yapacağız'' dedi. 
     Gündoğdu, atıl durumda bulunan Bursa'nın Yenişehir İlçesi'ndeki havaalanından, 2004 yılının Mayıs ayından itibaren Ankara'ya tarifeli seferlere başlanacağını anlatarak, seferlerin 100 kişilik uçaklarla haftada iki ya da 3 gün olarak gerçekleştirilebileceğini kaydetti. 
     
</TEXT>
</DOC>
