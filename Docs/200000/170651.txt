<DOC>
<DOCNO> 170651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/siyaset/siy05.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
4 yıldır evrak gelmiyor 
</HEADLINE>
<TEXT>

     1999 yılında başlatılan Kaçak Mercedes Davası’ olarak bilinen lüks otomobil kaçakçılığı soruşturmasında peş peşe skandal yaşanıyor. Daha önce, soruşturmayı yürüten polislerin görev yerlerinin değiştirilmesi, araya hatırlı kişilerin’ girmesiyle gündeme gelen Mercedes Davası’nda şimdi de rapor’ skandalı ortaya çıktı. 
     Kıbrıs üzerinden getirilen 2 bin 94 adet kaçak Mercedes ve BMW ile ilgili soruşturma raporu ve belgeleri Ulus’taki Gümrük Müsteşarlığı’na bir kilometre mesafedeki Kaçakçılık Savcılığı’na 4 yılda gelemedi. Soruşturma kapsamında Gümrük Müsteşarlığı Teftiş Kurulu Başkanlığı’nın hazırladığı rapor ve olayla ilgili belgelerin savcılığa gönderilmemesi nedeniyle, davanın zaman aşımına girme tehlikesi doğdu. Rapor önümüzdeki 20 gün içinde savcılığın eline geçmezse, kaçak Mercedes ve BMW’ler zaman aşımından af kapsamına girecek. 
     

</TEXT>
</DOC>
