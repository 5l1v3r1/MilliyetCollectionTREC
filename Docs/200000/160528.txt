<DOC>
<DOCNO> 160528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/soneko09.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp geçitte geri sayım başladı... 
</HEADLINE>
<TEXT>

     İstanbul'un en büyük ulaşım projeleri arasında yer alan İstanbul demiryolu tüp geçişi ve Gebze-Haydarpaşa, Sirkeci-Halkalı banliyö hattı projesinin Marmaray yapımıyla ilgili geri sayım başladı. 
     Projeyi finanse eden Japon kredi kuruluşu yetkilileri ile Ankara'da yapılan görüşmelerde, inşaatla ilgili ihale şartnamelere ilişkin onayın Haziran ayında verileceği öğrenildi. 
     Programa göre tüp geçit ile ilgili teklifler, 4 ay içinde alınacak. Buna göre Ekim ayına kadar 4 firma grubundan alınacak tekliflerin değerlendirmesinin kısa sürede tamamlanmasının ardından, tüp geçitle ilgili fiili inşaat çalışmalarına bu yıl sonunda başlanacak. 
     Kısaca ''Marmaray'' olarak adlandırılan sistem, tüp geçiti de içine alanırken, komple ''anahtar teslim'' olarak inşa edilecek. 
     Saatte 70 bin yolcu taşıma kapasitesine sahip sistemin 1.5 milyar dolarlık maliyeti, Japonya'dan kredi olarak karşılanacak. 
     Sistemin yapımı için, Ulaştırma Bakanlığı'nın daha önce yeterli gördüğü ve aralarında çok sayıda tüp geçit yapım teknolojisine sahip Japon firmalarının da yer aldığı grupların teklif vermesi bekleniyor. 
     
</TEXT>
</DOC>
