<DOC>
<DOCNO> 169880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/ekonomi/eko07.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
200 trilyonluk vergi zammı 
</HEADLINE>
<TEXT>

Özel İşlem Vergisi ve Eğitime Katkı Paylarına yapılan ortalama yüzde 66.6 zamla 200 trilyon kaynak bekleniyor 
     Özel İşlem Vergileri ile Eğitime Katkı Payına yüzde 25 ile yüzde 100 arasında değişen oranlarda zam geliyor. Söz konusu vergilerdeki ağırlıklı artış oranı ise yüzde 66.6 olarak belirlendi. Bu konudaki kararname Başbakan Tayyip Erdoğan tarafından da imzalandı. 
     Bütçeye 200 trilyon lira dolayında ek gelir getirmesi beklenen kararnameyle, spor - toto, spor - loto ve sayısal loto oyunları ile at yarışlarındaki kolon ücretinden alınan Özel İletişim Vergisi ve Eğitime Katkı Payı değişmezken, diğer vergiler yeniden düzenlendi. 
     Ankara Ticaret Odası ATO Başkanı Sinan Aygün, vergi artışı öngören ek önlemler paketine tepki gösterirken, "Harcama freni tutmayınca kamyonu halkın üzerine devirdiler" dedi. TOBB Sanayi Odaları Konsey Başkanı Kemal Çolakoğlu da "Devletten alınan bonolardan hiç vergi alınmazken, rantiyeci faizle nemalanırken, çıkan vergiler, sanayicinin kanına dokunuyor" diye konuştu. 
     

</TEXT>
</DOC>
