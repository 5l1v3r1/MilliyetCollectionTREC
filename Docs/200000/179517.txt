<DOC>
<DOCNO> 179517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sondun33.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Monaco Prensi Albert'ten Türk bilimadamına ödül... 
</HEADLINE>
<TEXT>

     Monaco Prensi Albert, Fransız Tarih Öncesi İnsanlık Vakfı'nda düzenlenen törenle Prof.Dr. Suat Gezgin'i bilimsel çalışmalarından dolayı ödüllendirdi. 
     Fransa'nın Aix-en-Provence kentinde etnoloji ve paleontoloji alanında eğitim gördükten sonra 1994'de Türkiye'ye dönen Gezgin, İstanbul Üniversitesi İletişim Fakültesi Dekanı olarak görev yapıyor. 
     Ödül töreninden sonra soruları yanıtlayan Prof. Dr. Gezgin, bu bilimsel ödülü almaktan dolayı mutlu olduğunu ve büyük gurur duyduğunu söyledi. 
     Gezgin, Fransa'nın en önemli akademik kuruluşu olan ''College de France''ın bilimsel ödülleri için bu yıl aday olduğunu da açıkladı. 
     Monaco Prensi Albert, törende, Suat Gezgin dışında Fas'tan Larbi Bouadad, Fransa'dan Jean-Jacques Bahanin ve Veronique Michel, İrlanda'dan Louise Byrne ve Gürcistan'dan David Lordkipanidze'ye de Tarih Öncesi İnsanlık Vakfı'nın bilim ödüllerini verdi. 
     
</TEXT>
</DOC>
