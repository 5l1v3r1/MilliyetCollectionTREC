<DOC>
<DOCNO> 195162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/siyaset/siy01.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül YÖK ve türban bizim için lokal sorun 
</HEADLINE>
<TEXT>

   Dışişleri Bakanı Gül, "AB meselesi tartışılmayacak kadar büyük bir mesele. Önceliğimiz AB" dedi 
      ANKARA Milliyet 

   
   Dışişleri Bakanı Abdullah Gül, hükümetin önceliğinin Avrupa Birliği AB olduğunu belirterek YÖK ve türban tartışmalarını, "AB'yle karşılaştırılmayacak, lokal, küçük sorunlar" olarak değerlendirdi. CNN Türk'te yayımlanan Manşet programında dün gündeme ilişkin açıklamalar yapan Gül, hükümetin önceliğinin YÖK, türban ve AB seçeneklerinden hangisi olduğu sorusuna, "Bir tarafta tarihi büyük bir olay var, bir tarafta da lokal küçük olaylar var. Bu mukayese yapılamaz. AB meselesi tartışılmayacak kadar büyük bir mesele. Önceliğimiz tartışmasız AB'dir. Partimizin, hükümetin ve hepimizin kanaati bu yönde" dedi. Gül'ün sorulara verdiği yanıtlardan satırbaşları şöyle 
   
   TÜRBAN AB İlerleme Raporu'nda azınlıkların din özgürlüğüyle ilgili eleştirileri var. En çok baskı da buradan geliyor. Ben de 'türban gibi bir sorun da var, bunu görmemişler' dedim. Tabii Avrupa'da böyle bir sorun yok. Buna en çok dikkat eden Fransa'nın neresinde böyle bir yasak var Olanlar da gündemde değil. Türkiye'de ise üniversiteler ve savunmada sorun yaratıyor. Bu konu bile AB'nin karşısına küçük bir mesele gibi geliyor. 
   
   KIBRIS İlerleme Raporu'nun Kıbrıs'la ilgili paragrafı bilinçli olarak basına sızdırıldı. Komisyon baskı altına giriyor gibi bir izlenim yaratmamak için de, paragrafı raporda muhafaza ettiler. Kıbrıs sorununun çözümü müthiş olumlu hava yaratacak. 
   
   ÖZKÖK'ÜN AÇIKLAMALARI Genelkurmay Başkanı Orgeneral Hilmi Özkök profesyonel bir asker olarak objektif değerlendirmede bulunuyor. Söylediği yanlış değil, ama biz buna siyasi boyutlar eklersek farklı anlamlar çıkabilir. 
   
   KUZEY IRAK Son 15 senede Kürt grupları Almanlar, Amerikalılar korumadı. Yine Türkiye üzerinden korundular. Hepsini yine Türkiye korur. Dolayısıyla orada da liderlere söylediğimiz hep şu 'Konuşmalarınızda, demeçlerinizde dikkatli olun. Türk halkını rencide edici, üzücü şeyler söylemeyin. Bunların uzun vadeli maliyetleri olur.' 
   
   
   
   
   
   
</TEXT>
</DOC>
