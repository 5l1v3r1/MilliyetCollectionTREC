<DOC>
<DOCNO> 178431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sondun34.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da "domates savaşı" başladı.. 
</HEADLINE>
<TEXT>

     İspanya'nın en popüler yaz festivallerinden biri olan ''La Tomatina'' festivali, yani ''domates atma savaşı'', ülkenin doğusundaki Bunol şehrinde on binlerce kişinin katılımıyla başladı. 
     ''Savaşa'' katılanlar, birbirlerine iyice olgunlaşmış sulu domateslerle saldırırken, şehrin sokakları birkaç dakika içinde kırmızıya bulandı. 
     Dünyanın en büyük domates savaşı olarak bilinen ''La Tomatina'' festivaline, geçen yıl şehrin nüfusunun 4 katını bulan 38 bin kişi katılmıştı. 
     Yerel radyolar, domates savaşı nedeniyle bazı binaların cephelerinin naylonlarla örtüldüğü, bazı bina sakinlerinin de balkonlarından domates savaşına katılanların üzerine kova kova su döktüklerini duyurdular. 
     Domates savaşının ülkenin en popüler festivallerinden biri olması nedeniyle, Japonya ve Avustralya kadar uzak bölgeden insanlar Bunol'a akın ediyor. 
     Bunol'de, 1940'lı yıllarda domates pazarında çocukların birbirlerine domates atarak eğlenmeleri, bu festivali geleneksel hale getirdi. 
     
</TEXT>
</DOC>
