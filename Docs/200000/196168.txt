<DOC>
<DOCNO> 196168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur10.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı saldırılarda kullanılan gübrelerin kilosu 500 bin lira 
</HEADLINE>
<TEXT>

     İstanbul'da Beyoğlu Neve Şalom ve Şişli Beth Israel Sinagogları'nda patlatılan bombaların yapımında kullanılan amonyum nitrat ve amonyum sülfat türü gübreler, piyasada kilosu 500 bin liraya satılıyor. 
     Türkiye'de birçok merkezde üretilen, zaman zaman da ithal edilen amonyum nitrat gübresinin 50 kilogramlık torbası 16 milyon, amonyum sülfat gübresinin torbası da 13 milyon liraya satılıyor. 
     Bu tür gübreleri, ihtiyacı az olanlar tarım ilaçları ve tohum satıcılarında kilosu 500 bin liraya bulunabiliyor. 
     Satıcılar, tarım alanlarında ve seracılıkta kullanılan bu tür gübrelerin ayrıca, fünye ile birlikte taş ocaklarında, mermer ocaklarında, tünel inşaatlarında, kanalizasyon kazılarında da patlayıcı olarak kullanıldığını, alım ve satım yapılabilmesi için herhangi bir resmi işlem, evrak veya ruhsat zorunluluğu bulunmadığını belirttiler. 
     
</TEXT>
</DOC>
