<DOC>
<DOCNO> 167739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/siyaset/siy05.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Süeterliler'in piyanisti Ulusal Program'ı yazdı 
</HEADLINE>
<TEXT>

     Volkan Vural'dan boşalan AB Genel Sekreterliği görevine getirilen Murat Sungar Dışişleri'nin en deneyimli diplomatlarından biri. NATO'dan, İslamabad'a, Washington'dan New York'a, Yeni Delhi'den, Cenevre'ye kadar birçok yerde görev yaptı. Dışişleri sözcülüğünü üstlendi. Sungar son ayların sessiz kahramanı. Son olarak Meclis'e de sunulan 900 sayfalık Ulusal Programın UP mimarı. Sungar'ın görevi mevzuatı AB müktesebatıyla uyumlaştırmak. 
     1950'lerde başlayan rock and roll furyasının Ankara'daki temsilcilerinden "Sweaters" süeterliler grubunun, gençleri çılgına çeviren piyanisti Murat Sungar'dı. Grupta kimler yok ki ODTÜ'den transfer edilen Durul Gence, Burak Gürsel, Alpay. O günlerde lisede olan Sungar daha sonra Erkut Taçkın gibi sanatçılarla da çalışıyor ve profesyonel olarak gece kulüplerinde müzik yapıyor. Sonra arkadaşlarını üzen bir kararla Mülkiye'yi seçiyor ve hayat çizgisi onu Türkiye'nin yakın gelecekteki kaderini çizen en önemli görevlerden birine taşıyor. 
     

</TEXT>
</DOC>
