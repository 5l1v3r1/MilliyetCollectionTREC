<DOC>
<DOCNO> 184818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sonspo17.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Taffarel futbolu bıraktığını açıkladı... 
</HEADLINE>
<TEXT>

     Brezilya'nın 1994 yılı Dünya Kupası şampiyonluğunu yaşayan ünlü kaleci Claudio Taffarel, futbol yaşamına son noktayı koyduğunu açıkladı. 
     Galatasaray'da 1998-2001 yılları arasında, ayrıca İtalya'da AC Parma'da ve Reggiana'da oynayan 37 yaşındaki deneyimli futbolcuya, İtalya'nın Serie A takımlarından Empoli'den 1 yıllık öneri gelmişti. 
     Bu öneriyi kabul edip Empoli ile prensipte anlaşmasına karşın futbolu bıraktığını açıklayan Taffarel, Parma'da bir restoran açmak istediğini söyledi. 
     Geçen sezon sonunda AC Parma'dan ayrıldıktan sonra hiçbir takımla anlaşmayan Taffarel'in, Empoli ile anlaşma yapmaya giderken trafik kazası geçirmesi nedeniyle sporu bırakma karar verdiği bildirildi. 
     Brezilya, İtalya'yı finalde penaltılarla yenip 1994 Dünya Kupası'nda şampiyon olduğunda Taffarel, milli takımın kahramanı olmuştu. 
     
</TEXT>
</DOC>
