<DOC>
<DOCNO> 189435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/siyaset/siy11.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK Bekleyecek halimiz kalmadı 
</HEADLINE>
<TEXT>

İmam hatiplerle ilgili yasa tartışmaları sürerken, YÖK Başkan Vekili Ertepınar, "Bıçak kemiğe dayandı. Kılavuzları basmalıyız" dedi 
BAHAR ATAKAN Ankara 

   
   YÖK Genel Kurulu, 31 Ekim'de toplanarak Öğrenci Seçme ve Yerleştirme Merkezi'nin ÖSYM ÖSS kılavuzuna ilişkin sunacağı çalışmayı değerlendirip karara bağlayacak. Böylece sınav takvimi, imam hatip mezunlarının üniversiteye girişlerini kolaylaştırmak için 2004 ÖSS'de değişiklik öngören tasarının tartışmaları sürerken belirlenmiş olacak. 
   YÖK Başkan Vekili Prof. Dr. Aybar Ertepınar, "Geçen yıl kasım başında kılavuzlar dağıtılmıştı. Bıçak kemiğe dayandı" dedi. Ertepınar şöyle konuştu "Belirli zamanlarda belirli işleri yapmazsanız yetiştiremezsiniz. Sınavı da zamanında yapamazsınız." 
   ÖSYM, sınav ve kılavuz basım maliyetini yaklaşık 30 trilyon lira olarak hesapladı. 
   
   'Baltalimanı gerilimi YÖK taslağıyla ilgili'    YÖK Başkanı Prof. Dr. Kemal Gürüz, İstanbul Üniversitesi'ne İÜ Atatürk'ün tahsis ettiği Baltalimanı Sosyal Tesisleri'ne Maliye Bakanlığı'nın el koymasının yükseköğretim tarihine kara leke olarak geçeceğini söyledi. İÜ de tahsisin kaldırılmasını protesto etti. Senato toplantısında konuşan Rektör Yardımcısı Prof. Dr. Nur Serter, tesisin tarihi eser niteliği taşıması nedeniyle satışının mümkün olmadığını belirterek, "Bu tarihi eser eğer koruma altında olmasaydı, şu anda belki köhneleşmiş bir bina haline gelecekti" dedi. YÖK yasa tasarısı nedeniyle yaşananlara da dikkat çeken Serter, "Bu gerilim büyük ölçüde YÖK yasasıyla bağlantılı" dedi. Milli Emlak Dairesi Başkanlığı, tesisin boşaltılmasını istemişti. 
   
   
   
</TEXT>
</DOC>
