<DOC>
<DOCNO> 161491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/soneko40.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 108,24 puan azalarak kapattı... 
</HEADLINE>
<TEXT>

     İMKB Ulusal-100 Endeksi 2. seansı, 1. seansa göre 108.24 puan kayıpla 10,973.38 puandan tamamladı. 
     2. seansta, hisse senetlerinin ortalama değer kaybı yüzde 0.98 oldu. 
     Seansa 5.97 puan gerileyerek 11,075.65 puandan başlayan endeks, ilk yarıyı 11,018.97 puandan geçti. Endeks, seans içinde en düşük 10,928.72, en yüksek 11,081.62 puanı gördü. 
     Endeks, bu kapanış değeriyle 15 gün aradan sonra yeniden 11,000 puanın altında günü tamamladı. Endeks son olarak 22 Mayıs Perşembe günü 10,695.19 puandan kapanmıştı. 
     Borsa uzmanları, Petkim ihalesinde oluşan en yüksek teklifin şirketin piyasa değerinin altında kalmasının satışları getirdiğini dile getirdiler. 
     1. seanstaki 48.12 puanlık kayıp dikkate alındığında, endeks, günlük bazda 156.36 puan geriledi. Hisse senetleri günlük bazda ortalama yüzde 1.40 değer yitirdi. 
     Kapanışta mali endeks 145.48 puan kayıpla 12,880.81 puana, sanayi endeksi 74.01 puan kayıpla 11,430.53 puana, hizmetler endeksi 94.20 puan kayıpla 7,045.94 puana geriledi. 
     Böylece ilk seansa göre mali grup hisseler ortalama yüzde 1.12, sanayi grubu hisseler ortalama yüzde 0.64, hizmetler grubu hisseler ortalama yüzde 1.32 değer kaybetti. 
     2. seansta işlem gören toplam 291 hisse senedinden 174'ü değer kaybetti, 61'i değer kazandı, 56'sının fiyatında değişiklik olmadı. 
     Seansta, 173 trilyon 553 milyar 310 milyon liralık işlem hacmi kaydedildi. İki seanstaki toplam işlem hacmi 409 trilyon 925 milyar 945 milyon lira olarak gerçekleşti. 
     2. seansta Garanti Bankası, Yapı Kredi Bankası, İş Bankası C , Ereğli D. Ç. ve Tüpraş, en yoğun işlem gören hisse senetleri olarak belirlendi. 
     
</TEXT>
</DOC>
