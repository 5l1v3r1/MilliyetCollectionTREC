<DOC>
<DOCNO> 158096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sontur23.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrılmak isteyen sevgilisine çıplak fotoğrafları ile şantaj yaptı 
</HEADLINE>
<TEXT>

     Trabzon'da, kendisinden ayrılmak isteyen kız arkadaşını, çıplak fotoğraflarını çekerek, tehdit ettiği öne sürülen genç, tutuklandı. 
     Alınan bilgiye göre, Karadeniz Teknik Üniversitesi KTÜ Fatih Eğitim Fakültesi Meslek Yüksekokulu'nda hizmetli olarak görev yapan Adem Korkmaz 24 , yaklaşık 1.5 yıldır arkadaşlık yaptığı ve aynı üniversitede güvenlik görevlisi olarak çalışan F.K'nin 24 , Fatih Mahallesi Cami Sokak'taki evine gitti. 
     İddiaya göre, Korkmaz, kendisinden ayrılmak istediğini söyleyen F.K'yi dövdü ve üzerindeki elbiseleri çıkararak, evde bulunan bir fotoğraf makinasıyla çıplak fotoğraflarını çekti. Filmi makinadan alan Korkmaz, F.K'ye ''Beni bırakırsan seni rezil ederim'' diyerek evden ayrıldı. 
     F.K'nin şikayeti üzerine, Trabzon Emniyet Müdürlüğü'ne bağlı ekiplerce yakalanan Korkmaz, ifadesinde, F.K'nin kendisini aldattığını öne sürdü ve çektiği çıplak fotoğrafların bulunduğu filmi çöpe attığını söyledi. 
     Boğuşma sonucu boyun ve kollarında morluklar oluşan F.K, 5 gün iş göremez raporu alırken, Korkmaz, darp, tehdit ve şantaj iddiasıyla çıkarıldığı Trabzon 2. Sulh Ceza Mahkemesi'nce tutuklandı. 
     
</TEXT>
</DOC>
