<DOC>
<DOCNO> 152934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/yazar/uras.html </URL>
<DATE> 2003/04/28/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Hortumcudan para almak imk nsız 
</HEADLINE>
<TEXT>

     Hotumculara açılan davalar hiçbir sonuç vermiyor. Bazı hortumcular için dava bile açılamıyor. 
     BDDK Başkanı geçen cumartesi günü "Ekonomistler Platformu"nu oluşturan Tuna Beklevic başkanlığındaki genç iktisatçılar tarafından istanbul'da düzenlenen "üçüncü Ekonomi Politikaları Zirvesi"nde konuştu. 
     Anlattıklarını dinleyince anladım ki, hortumculara hortumladıkları paraları helal etmekten başka çare yok... Bu paraları unutalım gitsin... En iyisi bu. 
     BDDK Başkanı'nın konuşmasından aldığım notları sayın okuyucularıma aktarayım da neler oluyor, neler bitiyor sayın okuyucularımın da haberi olsun. 
     BDDK Başkanı diyor ki "Bankalarda batırılan para ile hortumlanan parayı birbirinden ayırmak lazım... Kamu bankalarının 23 katrilyon liralık görev zararları hariç, batırılan ve hortumlanan paralar nedeniyle devletin kesesinden 24.6 milyar dolar çıktı. Bu paranın 11 milyar doları batan bankaların hakim ortaklarının kendi bankalarından yasal limitlerin çok üzerinde kullandıkları halk anlatımıyla hortumladıkları para. 
     Bu 11 milyar doları hortumculardan tahsil etmek için BDDK tarafından önce hortumculara anlaşma teklif ediliyor. Anlaşmaya yanaşmayanlardan paranın mahkeme yolu ile tahsile çalışıyor. Şimdiye kadar 3 bankanın hakim ortaklarıyla anlaşma yapıldı. Diğer bankaların hakim ortakları hakkında kanuni takibata geçilmesine karar verildi. 
     
     Büyük boşluklar var 
     Ama geliniz görünüz ki, bizde kanunlarda, hukuk sisteminde, mahkemelerde öyle boşluklar var ki... Bazı hortumcular hakkında dava açmak bile mümkün olamadı. Açılan davalardan ise tek bir sonuç alınamadı. 
     Örnek mi istiyorsunuz .. Bir hortumcuya dava açmaya çalışılıyor. İki yıldır başarılamıyor. Her mahkeme günü eski avukat istifa ediyor. Avukat değişiyor. Yeni avukat dosyayı incelemek için beş ay süre istiyor... Mahkemeden karar alınamadığı için iki yıldır BDDK bir bankanın içine giremiyor. 
     Çok sayıda dava açılmış durumda... Ama sonuç alınan veya alınabilecek dava yok. 
     Bu tür davaları hızlandırmak için BDDK'ya tanınan bir imkandan yararlanmak isteniliyor. BDDK davaları 6183 sayılı Amme Alacakları Kanunu'na göre açabiliyor. Bu tür davalarda ise hortumcu bir itiraz yaptığında dava bir yıl erteleniyor..." 
     BDDK Başkanı'nın bu anlattıklarını dinledikden sonra "Hortumculardan 11 milyar dolar ne zaman alınacak " diyerek sorgu sual eylemenin anlamı olur mu En iyisi şu dosyaları bir an önce kapatmak... Hem BDDK rahat eder, hem kamuoyunda sürüp giden "Bu paralar nasıl ve ne zaman tahsil edilecek " tartışmaları sona erer... Herkes rahat eder... Olur biter. 
     İsterseniz yazının sonunda bir özet daha vereyim Ey halkım... Bu kanunlarla, bu hukuk sistemi ve bu mahkemelerle, devletin bankaları hortumlayanlardan bir kuruş para almalarına ikan yoktur... Yetimin parası kimsenin kursağında kalmaz... şeklinde romantik inanışlarla kendi kendinizi üzmeyiniz... Bu paraları helal ediniz. Olsun, bitsin .. 
     
     





</TEXT>
</DOC>
