<DOC>
<DOCNO> 190260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sontur35.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cevat Ayhan "Bir yıldır hükümetçilik oynuyorlar" 
</HEADLINE>
<TEXT>

     Saadet Partisi SP Genel Başkan Yardımcısı Cevat Ayhan, siyasetin gençlik değil tecrübe gerektirdiğini belirterek, ''Bakın gençler ne yapıyor, bir yıldır hükümetçilik oynuyorlar'' dedi. 
     Ayhan, Kahramanmaraş'ta düzenlediği basın toplantısında, hükümetin çalışmalarını eleştirdi. Ayhan, Türkiye'nin sorunlarını çözeceğini iddia ederek iktidar olan AK Parti'nin her alanda başarısız olduğunu savundu. SP Genel Başkanı Necmettin Erbakan'ın siyasetten ayrılmayı düşünüp düşünmediği sorulan Ayhan, Türk halkının ve Türkiye'nin en rahat günlerini Erbakan'ın içinde bulunduğu hükümetler döneminde yaşadığını öne sürdü. 
     Ayhan, Erbakan'ın 34 yıldır Türkiye'ye hizmet çabası içinde olduğunu ifade ederek, sözlerini şöyle sürdürdü 
     ''Erbakan'ın mazisi başarılarla dolu. Erbakan inşallah yine gelecek ve bundan önce yaptığı gibi Türkiye'nin kalkınması için büyük işler yapacak. Öyle bir insan bir kenarda bırakılır mı 
     İnşaata amele mi arıyorsunuz ki siyaseti genç insanlar yapsın istiyorsunuz. Bakın işte gençler ne yapıyorlar sanki. Bir senedir hükümetçilik oynuyorlar. Türkiye bakın ne büyük sıkıntılar içinde. Demek ki siyaset gençlik değil tecrübe işi. Tecrübe de Erbakan'da var.'' Ayhan, tüm tabloların hükümetin başarısızlığını ortaya koyduğunu iddia etti. 
     
</TEXT>
</DOC>
