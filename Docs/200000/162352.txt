<DOC>
<DOCNO> 162352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/guncel/gun10.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
General babanın feryadı 
</HEADLINE>
<TEXT>
Zamanaşımını durdurun 
Silahlı saldırıda öldürülen Hakan Şenyuva'nın babası davanın zamanaşımına girmemesi için Başbakanlık'a mektup gönderdi 
     ANKARA Milliyet 

     Ankara'da 24 yıl önce uğradığı silahlı saldırıda öldürülen Ankara Üniversitesi Siyasal Bilgiler Fakültesi öğrencisi Hakan Şenyuva'nın babası Emekli Tümgeneral Hakkı Şenyuva, oğlunun katilleri hakkındaki davanın zamanaşımına girmemesi için Başbakanlık'a mektup gönderdi. Şenyuva, "Zamanaşımı uygulaması suça teşvik, katile ve diğer suçlulara ödül olmaktadır" dedi. 
     Öğrenci Derneği Başkanı Hakan Şenyuva 10 Haziran 1979'da silahlı saldırıya kurban gitti. Şenyuva'yı öldürdüğü iddia edilen ülkücü Fehmi Söylemez hakkında 1986'da dava açıldı. 
     
     Katil zanlısı bulunamadı 
     Ancak cinayetin üzerinden 24 yıl geçmesine rağmen hakkında gıyabi tutuklama kararı çıkarılan Söylemez bir türlü bulunamadı. Adalet Bakanlığı Şenyuva'ya gönderdiği yanıtta, TBMM gündeminde yeniden düzenlenerek zamanaşımı sürelerini uzatan tasarıların bulunduğunu hatırlattı. 
     
     
     

</TEXT>
</DOC>
