<DOC>
<DOCNO> 177675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sonspo15.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor 0 - Trabzonspor 1 
</HEADLINE>
<TEXT>

     Birinci Süper Lig'de Adanaspor, sahasında Trabzonspor'a 1-0 yenildi. 
     Stat 5 Ocak Hakemler Zafer Önder İpek xxx, Metin Kıtmır xxx, Bülent Öztürk xxx Adanaspor Murat Şahin xx, Timur xx, Güngör x Dk. 25 Hayati x , Serkan xx, Ercan xx, İbrahim xxx, Lalik xx, Volkan xx, Necati xx, Meszaros xx, Murat Özatak xx Trabzonspor Hasan xx, Emrah xx, Recep xx, Tayfun xx, D'Haene xx, Hüseyin xx, Gökdeniz xx, Romaschenko xx, Yattara xxx, Augustine xx, Mehmet xx Sarı Kart Dk. 40 Serkan Adanaspor 
     
     İlk yarı 

     Karşılaşmaya her iki takım da temkinli başladı. İlerleyen dakikalarda Trabzonspor oyuna ağırlığını koymasına karşın Adanaspor da geliştirdiği kontrataklarla rakip kalede tehlike yarattı. 
     9. dakikada Adanaspor'un atağında, sol kanattan Ercan'ın ortasında topla buluşan İbrahim, yükselerek kafayı vurdu. Top, az farkla auta çıktı. Bu dakikada topa yükselen Trabzonsporlu Hüseyin'in İbrahim ile çarpışarak kaşı yarıldı. 
     11. dakikada gelişen Trabzonspor atagında sahanın iyilerinden Yattara, kendi taşıdığı topu sağ kanattan ortaladı, ancak Adanaspor savunması topu uzaklaştırdı. 
     21. dakikada İbrahim, orta alanda geliştirdiği atakta topu ceza alanı yayı üzerinde bulunan Volkan'a aktardı. Bu oyuncu bekletmeden vurdu, ancak top auta çıktı. 
     22. dakikada Trabzonspor mutlak golden oldu. Romaschenko'nun yüksek pasıyla buluşan Mehmet, düzgün bir kafa vuruşu yaptı. Kaleci Murat Şahin topu güçlükle kornere çeldi. 
     23. dakikada Murat Özatak, topu rahat pozisyonda bulunan Necati'ye aktardı. Bu oyuncu cılız vurunca top yandan auta çıktı. 
     35. dakikada Adanaspor'dan Necati, savunma oyuncularını geçerek topu Meszaros'a aktardı. Bu oyuncu sert vurdu, kaleci Hasan iyi yer tutarak topu kornere çeldi. 
     37. dakikada gelişen Trabzonspor atağında, Hüseyin'in kale alanına attığı toplu buluşan Mehmet, bekletmeden vurdu az farkla auta çıktı. 
     Karşılaşmanın ilk yarısı karşılıklı ataklarla golsüz tamamlandı. 
     
     İkinci yarı 

     52. dakikada Murat Özatak sağ kanattan ortaladı, topa yakın olan Necati'den önce kaleci Hasan çıkarak topu bloke etti. 
     55. dakikada Adanaspor'da, Serkan'ın yerine Volkan Öztürk x , Trabzonspor'da ise Augustine'nin yerine De Paar x oyuna girdi. 
     59. dakikada Hüseyin'in pasıyla buluşan Gökdeniz, çok sert vurdu. Top, az farkla auta çıktı. 
     63. dakikada Murat Özatak, ceza alanı içinde Necati'yi toplu buluşturdu. Bu futbolcu vurmakta gecikince, takımını mutlak golden etti. 
     64. dakikada Hüseyin, sol kanattan taşıdığı topu Gökdeniz'e aktardı. Bu oyuncu, savunma ve kalecinin hatasından yararlanarak düzgün bir vuruşla takımının tek golünü attı 1-0. 
     69. dakikada Adanaspor'da, Meszaros'un yerine Ergin x oyuna girdi, aynı dakikada Trabzonspor'dan Romaschenko'nun yerine Ali Şen x oyuna alındı. 
     70 dakikada ceza alanı içinde topla buluşan Necati, kaleci Hasan ile karşı karşıya kaldı. Bu oyuncu vurmakta gecikince, kaleci Hasan ayaklarına uzanarak topu aldı. 
     76. dakikada Mehmet Yılmaz'a sert giren Adanasporlu Hayati sarı kart gördü. 
     83. dakikada Adanasporlu Volkan Öztürk, rakibine sert girdiği gerekçesiyle sarı kart gördü. 
     88. dakikada Necati'nin ara pasıyla buluyşan Murat Özatak, rahat pozisyonda topu kalecinin kucağına bıraktı. 
     Bu dakikada Trabzonspor'da, Yattara'nın yerine Mehmet Kahraman oyuna alındı. 
     90. dakikada Trabzonsporlu kaleci Hasan, zaman çaldığı gerekçesiyle sarı kart gördü. 
     Son dakikada her iki takım futbolcuları arasında gerginlik yaşandı. Karşılaşmayı konuk ekip Trabzonspor, 1-0 kazanarak sevinen taraf oldu. 
     
</TEXT>
</DOC>
