<DOC>
<DOCNO> 185438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/siyaset/siy06.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hukukçulardan farklı yorumlar 
</HEADLINE>
<TEXT>

   Yargıtay kararı üzerine kimi hukukçu, 'yeniden seçim', kimisi de 'DYP Meclis'e girsin' dedi 
   ANKARA Milliyet 

   
   Prof. Dr. Necmi Yüzbaşıoğlu YSK, şimdi "seçimler bitti" diyerek karar vermemezlik edemez. Pusulalardan DEHAP'ın çıkarılarak seçimlerin yenilenmesi gerekir. YSK'nın yetkisi olmadığından bunu ancak Meclis yapabilir. 
   Prof. Dr. Hikmet Sami Türk Seçimlerin tümüyle iptali söz konusu olamaz. Böyle bir yetki YSK'da yok. Doğru olan DEHAP'ın seçim öncesi verdiği aday listelerinin ve bu listelerdeki adaylara verilen oyların iptali ve DYP'nin Meclis'e girmesidir. 
   Eski YSK Başkan Vekili Sabri Coşkun "YSK karar veremez" sözü doğru değil. Sadece kızı oğlan yapamaz. Onun dışında her istediğini yapar. Ama seçimin iptali, hele DEHAP'ın oylarının iptaliyle milletvekili dağıtımı yapmak olanaksız. Tam kanunsuzluk halleri burada işlemez. O sadece seçimden sonraki yedi gün içindir. O süre de bitmiştir. 
   Prof. Dr. İbrahim Kaboğlu Yapılması gereken seçimdir. Ama bu hukuk sisteminde genel seçim yapılamaz. Parlamento makul bir sürede seçim yasalarını elden geçirmeli, sonra da seçim yapılmalıdır. 
   Ordinaryüs Prof. Dr. Sulhi Dönmezer YSK, "Filanca adamlar seçildi, bunların seçilmeleri muteber değildir" der ve seçime diğer katılanları seçilmiş kabul edebilir. Toplumun temel menfaatleri, siyasi konular dikkate alınarak karar verilmelidir. 
   Prof. Dr. Ali Ülkü Azrak Hukukun gereğiyle politikanın gereği birbirinden farklı. Seçimin iptal edilmesi lazım. DEHAP'ın iştirak ettiği bölgelerde kısmi seçim yapılabilir. Siirt'te yapıldı da, bu olayda neden yapılmasın 
   
</TEXT>
</DOC>
