<DOC>
<DOCNO> 162127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/ekonomi/eko10.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan’dan elektrik alınacak 
</HEADLINE>
<TEXT>

     ANKARA Milliyet 

     Bulgaristan’ın, Türkiye’ye elektrik satılması karşılığında Türk müteahhitlere Bulgaristan’da iş verilmesine ilişkin anlaşmaya uymaması üzerine çıkan krizde çözüme yaklaşıldı. Enerji Bakanı Hilmi Güler, Bulgaristan’dan elektrik alımının 21 Nisan’da durdurulduğunu belirterek, "Yapılan anlaşmaların devamından yanayız. 
     Ancak bunun için yeni bir protokol hazırlanması gerekecek" diye konuştu. Güler, Bulgaristan Bayındırlık Bakanı Valentin Tserofski ve Bulgaristan Enerji Bakanı Milko Kovaçev ile görüşmelerinin ardından yaptığı açıklamada, "Anlaşmaların devamından yanayız. Bunun için yeni bir protokol hazırlanması miktar, fiyat ve müteahhitlerimizin iş yapması konusunda detayların görüşülmesi kararlaştırıldı. Elektrik alımının devam etmesi için müteahhitlerimizin orada iş yapması gerekiyor. Otoyol ve baraj konusunda görüşmelerimiz sürüyor" dedi. 
     

</TEXT>
</DOC>
