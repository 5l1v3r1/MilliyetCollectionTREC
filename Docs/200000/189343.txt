<DOC>
<DOCNO> 189343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo21.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Barthez Marsilya'ya doğru 
</HEADLINE>
<TEXT>

     Fransız Kulübü Olympique Marsilya, Manchester United'ın ünlü Fransız kalecisi Fabien Barthez'i bu hafta sonuna kadar kiralamayı umuyor. 
     Manchester United Kulübü Sözcüsü, Olympique Marsilya ile bu konuda görüştüklerini ama görüşmelerin henüz sonuçlanmadığını söyledi. 
     Barthez, geçen sezondan bu yana Manchester United Menajeri Alex Ferguson'un, kalede ABD'li Tim Howard ve Kuzey İrlandalı Roy Carroll'dan sonra üçüncü tercihi oldu. 
     32 yaşındaki Barthez, Fransa Milli Takımı ile 1998 Dünya Kupası ile 2000 Avrupa Futbol Şampiyonası ve Olympique Marsilya ile de 1993 yılında Avrupa Şampiyonlar Ligi şampiyonluğunu yaşamıştı. 
     Olympique Marsilya'dan 10 yıl önce ekonomik nedenlerle ayrılan Barthez, 1994-1995 sezonunda Fransa İkinci Ligi Kulüplerinden Stade Velodrome'ın formasını giydi. 
     Daha sonra 5 yıl süreyle AS Monaco'da oynayan Barthez, 2000 yılında ise Manchester United'a transfer oldu. 
     
</TEXT>
</DOC>
