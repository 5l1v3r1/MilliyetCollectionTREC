<DOC>
<DOCNO> 157286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/soneko02.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevre Bakanı Tüzmen yarın işadamlarıyla Türkmenistan'a gidiyor 
</HEADLINE>
<TEXT>

     Devlet Bakanı Kürşad Tüzmen, yarın 160 kişilik işadamı heyetiyle birlikte Türkmenistan'a gidiyor. 
     Devlet Bakanı Tüzmen, 18-20 Mayıs tarihleri arasında, Dış Ticaret Müsteşarlığı koordinatörlüğünde Ege İhracatçı Birlikleri organizasyonuyla düzenlenen Türkmenistan iş gezisine katılacak. 
     İhracatçı ve müteahhitlerden oluşan işadamları heyeti Türkmenistan'da resmi ve özel sektör temsilcileri ile görüşmelerde bulunacak. 
     Türkmenistan ziyareti sırasında, ortak yatırım ve ticari işbirliği olanakları üzerindeki çalışmaların yanı sıra Türkmenistan ile elektrik, enerji ve petrol-gaz sanayisi sektöründe, tarım sanayi sektörü, su bakanlığı projelerinde, tekstil sanayiinde, ulaştırma ve haberleşme sektöründe işbirliği olanaklarının üzerinde durulacak. 
     Gelecek 10 yılda Türkmenistan'da 30 milyar dolar tutarında yatırım projesinin gerçekleştirilmesinin planlandığını ifade eden yetkililer, bugüne kadar Türk müteahhitlerinin Türkmenistan'da üslendiği proje tutarının 5.3 milyar dolara ulaştığını bildirdiler. 
     
</TEXT>
</DOC>
