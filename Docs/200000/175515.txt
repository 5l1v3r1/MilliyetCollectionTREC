<DOC>
<DOCNO> 175515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo34.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham'ın forması Ronaldo'ya... 
</HEADLINE>
<TEXT>

     Manchester United'da, en son kaptan David Beckham'ın giydiği 7 numaralı forma, takımın yeni transferi Portekizli Cristiano Ronaldo'ya verildi. 
     Sporting Lizbon'dan 12.24 milyon sterline 19.65 milyon dolar transfer edilerek İngiltere'nin en pahalı genç futbolcusu olan 18 yaşındaki Ronaldo, yeni sezonda, eski ünlü futbolcu George Best'in ve son olarak David Beckham'ın giydiği 7 numaralı formayı taşıyacak. 
     Teknik direktör Alex Ferguson, düzenlediği basın toplantısında, bu takımda 7 numarayı giyen Eric Cantona, Bryan Robson ve David Beckham gibi nice futbolcuların ünlü olduğunu kaydederek, ''Ronaldo, henüz çok genç bir futbolcu olduğu için 7 numarayı ona verdik. O ileride çok daha iyi olacak'' dedi. 
     Bu arada basın toplantısında Ronaldo'nun yanısıra Brezilyalı yeni transfer Jose Pereira Kleberson da tanıtıldı. 
     Ferguson, şu anda takıma başka bir futbolcu transfer etmeyi düşünmediklerini de söyledi. 
     
</TEXT>
</DOC>
