<DOC>
<DOCNO> 167234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/yazar/cemal.html </URL>
<DATE> 2003/07/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB'de değişim 
</HEADLINE>
<TEXT>

     İkinci görüş daha ağır basıyor. 
     Ama bu aşamada bence önemli olan, AB'nin Türkiye'yi alıp almayacağı değil, Türkiye'ye en geç 2004 sonunda müzakere tarihi verip vermeyeceği... 
     Şimdilik önemli olan bu. 
     İki nokta vurgulanabilir 
     1 Müzakere tarihi alınacak. 
     2 Çünkü Avrupa Birliği, Türkiye'nin üyeliği konusunda Irak Savaşı'yla birlikte olumlu yönde tutum değişikliği geçiriyor. Bu değişim özellikle Fransa'yla Almanya'da dikkati çekiyor AB'nin doruklarında dışa vuruluyor. 
     Bunu nereden mi çıkarıyorum 
     Daha önce yazmıştım 
     Ürdün'de, Ölü Deniz'de on gün önce yapılan Dünya Ekonomik Forumu toplantısında AB'nin üç büyüğü, dış politika ve savunma yetkilisi Solana, Alman ve İspanyol Dışişleri bakanları Fischer'le Palacio, Türkiye'nin üyeliğiyle birlikte AB'nin Ortadoğu'ya komşu olacağını, bölgenin istikrarı açısından bunun olumlu rol oynayacağını söylediler. 
     Belirtmekte yarar var 
     Türkiye'nin AB üyeliğini, Türkiye'yle birlikte AB'nin bölgesel rolünün güçleneceğini kimse onlara sormadan dile getirdiler. 
     Yine daha önce yazdım 
     AB'nin genişlemeden sorumlu direktörü Verheugen 15 Haziran'da Kudüs'te verdiği bir konferansta, yine kendiliğinden Türkiye'nin AB üyeliğini gündeme getirmişti. Türkiye'yle birlikte AB'nin Balkanlar ve Kafkasya'nın yanı sıra Ortadoğu'da da ağırlığının artacağını söyledikten sonra eklemişti 
     "11 Eylül, Türkiye'yi hem Avrupa hem Amerika için daha önemli bir konuma getirmiştir. Türkiye'nin coğrafi büyüklüğü, konumu ve İslam dünyası içindeki özel durumu bu önemli rolü oynamasına imkan tanımaktadır. AB bakımından uzun vadeli bir ortak olarak istikrarlı bir Türkiye'ye ihtiyaç duyulduğunun kabul edilmesi anahtar bir faktördür." 
     Bir not daha var. 
     Bu kez Washington'dan. 
     AB'nin Amerikan başkentindeki üst düzeyde bir yetkilisi, bu yakınlarda gazetecilere verdiği bir brifingde sözü Türkiye'nin AB üyeliğine getirerek aynen şunları söylemiş 
     "Türkiye'nin üyeliği AB'yi güçlendirecek, kültürel açıdan zenginleştirecek bir adımdır. Türkiye 11 Eylül sonrası önemi artan bir ülke. Türkiye'nin üyeliğiyle birlikte AB olarak biz büyük Ortadoğu'nun, İran'ın, Irak'ın komşusu oluyoruz. Türkiye'yle AB içinde yeni bir kültürel zenginlik yakalıyoruz. Müslüman Türkiye'nin AB'ye katılımına, bütün Müslüman ülkelere gönderilecek bir siyasal yakınlaşma mesajı olarak bakıyorum. Türkiye'nin jeopolitik önemi öyle ki, AB'nin bu ülkeye kapıyı kapatacağını düşünmek bile istemiyorum." 
     Evet, durum böyle. 
     Solana, Fischer, Palacio... 
     Verheugen... 
     AB'nin bir Washington yetkilisi... 
     Bunların tümü rastlantı mı 
     Yoksa ortak tutum değişikliği mi 
     Herhalde ikincisi. 
     Ama tabii kendiliğinden olmayacak bütün bunlar. Ancak kendine düşen adımları atmasıyla Türkiye'nin Avrupa yolu kısalacak. 
     Hayal edin 
     Gelecek yılın sonunda AB'den müzakere tarihi almış, IMF ile ekonomik programı tamamlamış, Kıbrıs'ı çözmüş bir Türkiye... 
     Bu hayalin gerçek olması bu gidişle yakın ihtimaldir. 
     
     

</TEXT>
</DOC>
