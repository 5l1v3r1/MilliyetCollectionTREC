<DOC>
<DOCNO> 166780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/yazar/asik.html </URL>
<DATE> 2003/07/02/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AB oyunları... 
</HEADLINE>
<TEXT>

     Geçenlerde bir dostumuza Oostlander'in Türkiye ile ilgili bilgisinin nereden kaynaklandığını sorduk 
     - Türkiye'yi bilmez tanımaz, dedi Oaastlander için, bizim ikinci cumhuriyetçiler ne dese inanıyor, onlardan ne duysa yazıyor... 
     İlginç noktayı ise Avrupa Parlamentosu Milletvekili Ozan Ceyhun işaret ediyor 
     - 16 ve 17 Haziran 2003 tarihlerinde İstanbul'da yapılan Karma Parlamento Komisyonu Toplantısı'nda açıkça görüldü... 
     AKP'li milletvekilleri Oostlander Raporu'nu öve öve bitiremediler. 
     Öte yandan "Biz Türkiye'nin AB üyesi olmasını istemiyoruz" diyen Hıristiyan Demokratlar da Oostlander Raporu'nu her platformda övüyor. 
     Yani Türkiye'nin AB üyeliğine "her koşulda karşı çıkanlar" ile "Türkiye'yi AB'ye üye yapacağız" iddiasında olanlar aynı rapora sahip çıkmaktalar. 
     Ozan Ceyhun AKP'nin AB'ye giriş konusunda samimi olmadığını düşünüyor. Ona göre AKP'nin tek derdi askerlerin yönetimdeki rolünü azaltmak... Bizim kuşkumuz da bu yönde... Pek demokratlaşmak niyeti falan yok muhteremlerde.. 
     
     Kanser tümörünün bile iyi huylu bazı çeşitleri var, ya sigaranın 
Akif Kökçe 

Sivas'ın 10. yılı      Sivas katliamının bugün 10'uncu yılı... Madımak Oteli'nde hunharca yakılarak öldürülen 34 aydını derin saygıyla anıyoruz... 
     Sivas yangını aydınlanmaya karşı bir gerici isyanıydı. 
     Devlet, olayda, isyancıları destekler bir tavır almıştır. 
     Katliamın tanıklarından Sadık Albayrak diyor ki 
     - Sivas katliamını yapanların siyasi çizgisi bugün iktidardadır... 
     Türkiye ise ekonomik, siyasi ve sosyal yönden bir yangın enkazıdır. Solu, sanatçıyı, yazarı, şairi, aydını yaka yaka nereye varacaksak oraya varmışızdır. Milletçe ne kadar övünsek azdır 
     
Hapishane Baladı...      Ama hapishanede ne kırmızı 
     Ne de bir gül büyüyebilir 
     Çanak, çömlek parçasından, çakıldan 
     Başka bizleri ne bekleyebilir 
     Oysa sade insan, onulmaz derdini 
     Yalnız çiçeklerle iyileştirir. 
     Oscar Wilde'ın "Reading Hapishanesi Baladı" adlı şiirinde yukarıdaki dizeleri görünce F Tipi cezaevleri geldi hatırımıza... Kitap sayfaları arasında kuru çiçek sokmak dahi yasaktı. Yazmıştık. Kimse oralı olmadı. 
     
Piriştina ve CHP..      2004 Nisan'ında yapılacak yerel seçimde CHP İzmir'den kimi aday gösterecek Şu aralar adları en çok telaffuz edilen iki isimden biri CHP İzmir milletvekili Bülent Baratalı, diğeri de halen Büyükşehir Belediye Başkanlığı koltuğunda oturmakta olan DSP'li Ahmet Piriştina... 
     İsmi çok geçmesine karşın Bülent Baratalı konu açıldığında, "Ben böyle bir şey düşünmüyorum" diyor. Peki ya Ahmet Piriştina Pek çok İzmirlinin, CHP'de görmek istediği Piriştina'ya CHP nasıl bakıyor Sorunun yanıtını CHP İzmir milletvekili Ali Rıza Bodur, şöyle veriyor 
     "4 Haziran günü, Genel Başkanımız Sayın Deniz Baykal'a, Muğla'ya gitmek üzere geldiği İzmir Adnan Menderes Havalimanı'nda bir gazeteci, Sayın Piriştina partinize gelecek mi, diye sordu. Deniz Bey, bu soruya, Sayın Piriştina, bizim çok önem verdiğimiz bir arkadaşımızdır, kendisiyle ilgili hiçbir olumsuz duruşumuz yoktur, yanıtını verdikten sonra, artık kendisi bir karar versin, diyerek sözlerini noktaladı. Genel Başkanımızın bu görüşünü parti tabanımızın da paylaştığına inanıyorum." 
     İzmir politikasında etkili olan bir dostumuzun bu konuda söylediklerine gelince 
     "Ahmet Piriştina CHP tabanında da sevilen, başarılı bulunan bir belediye başkanımızdır. Bizden aday olursa seçimi büyük olasılıkla kazanırız. Ancak bu buluşma için birilerinin harekete geçmesi lazımdır ve bana göre ilk harekete geçmesi gereken de CHP olmalıdır." 
     
İmk nsız Dostluk      Değil kardeşim, dal yeşil, gök mavi değil. 
     Bilsen .. Ben hangi lemdeyim, 
     sen hangi lemde 
     Aklından geçer mi dersin 
     aklımdan geçen şeyler 
     Sanmam Yıldız ve rüzg r 
     payımız müsavi diğil 
     Sen kendi gecende gidersin, ben kendi gecemde 
     Vazgeç kardeşim, ayrıdır bindiğimiz gemiler 
Cahit Sıtkı Tarancı 

     Ekonomimiz yılın ilk yarısında yüzde 7.4 büyüyerek dünya ikincisi olmuş. Gel de bunu kendilerine sıfır zam önerilen kamu işçisine anlat... 
Haldun Ertem 
     
     
     

</TEXT>
</DOC>
