<DOC>
<DOCNO> 179244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/guncel/gun05.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayan'ın kardeşi gözaltında 
</HEADLINE>
<TEXT>

   ERDAL KILINÇ İstanbul 

   
   Sedat Peker'e ait olduğu öne sürülen Beykoz'daki Dilruba Konağı'nda bilinmeyen bir sebeple kanama geçirdiği öğrenilen Rus uyruklu bir kadın hastaneye kaldırıldı. Alınan bilgiye göre, Beykoz'daki Dilruba Konağı'na ambulans istendi. Peker'e ait olduğu öne sürülen konağa gelen ambulansa bindirilen 21 yaşındaki kadın, kaldırıldığı Haydarpaşa Numune Hastanesi'nde tedavi altına alındı. Organize Suçlar Şubesi ekipleri tarafından konakta yapılan aramada, bir suçtan dolayı araması bulunduğu öğrenilen şarkıcı Seda Sayan'ın kardeşi Sedat Sayan ile çete suçundan polise giriş kayıtları bulunduğu belirtilen sekiz kişi gözaltına alındı. 
   Polis yetkilileri, kadının ifadesinin alınmasından sonra gerekli işlemin yapılacağını söyledi. 
   
</TEXT>
</DOC>
