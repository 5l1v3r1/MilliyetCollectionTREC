<DOC>
<DOCNO> 178316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/ekonomi/eko08.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford Otosan'dan Türk usulü kamyon 
</HEADLINE>
<TEXT>

   Türk mühendislerinin geliştirdiği yeni Ford Cargo'yu tanıtan Ford Otosan Genel Müdürü Durak, 'Ticari araç merkezi olma yolunda ilerliyoruz' dedi 
      ÇAĞNUR HATİPOĞLU İzmir 
   
   Ford Otosan'ın beş yıllık bir çalışmanın ardından ürettiği yeni Ford Cargo İzmir Fuarı ile ile birlikte satışa sunuldu. Yaklaşık 50 milyon euro'luk yatırama malolan yeni Cargo'nun üretiminde sadece Türk mühendisler çalıştı. 
   Yeni Cargo'nun tanıtım toplantısında konuşan Ford Otosan Genel Müdür Turgay Durak, "Bu aracı özel kılan nokta tasarım aşamasından seri üretime kadar geçen sürede müşterilerin bu projeye katkısı. Yeni Ford Cargo'nun tasarımı donanım özellikleri ve ürün yelpazesi, tamamen müşterinin istekliri doğrultusunda düzenlendi" dedi. 
   Durak, Ford Cargo'da Türkiye'de üretilen kamyon motorlarında ilk defa sunulan ortak yakıt katkı enjeksiyon sistemine sahip "Ekotorq" adı verilen dizel motorların kullanıldığını belirtti. Ford Cargo kamyonlarının fiyatı 74 milyar ile 103 milyar lira arasında değişiyor. Durak, "Yeni Ford Cargo, Ford Otosan'ın Ford Avrupa'nın ticari araç merkezi olma yolunda emin adımlarla ilerlediğinin bir göstergesidir. Amacımız yeni Ford Cargo ile kamyon pazarında lider olmak. Yılın son 4 ayında 1.400 - 1.500 civarında araç satmayı planlıyoruz. Türkiye'de, 12 bin adetlik ağır kamyon pazarından, yüzde 30'un üzerinde pay almayı hedefliyoruz" dedi. 
   
   Belçika'daki üretim Kocaeli'ne kayıyor    Turgay Durak, "Ticari araçta, Avrupa'nın merkezi olmamızı sağlayacak bir karar alındı" dedi. Durak'ın verdiği bilgiye göre Ford'un Belçika'daki Geng fabrikasında üretilen ticari araçlar 2004 martından itibaren Kocaeli fabrikasında üretilecek. Kocaeli'nde 140 bin araç kapasitesi Belçika'daki fabrikanın üretimin devredilmesiyle 200 bine çıkacak. 
   
   
</TEXT>
</DOC>
