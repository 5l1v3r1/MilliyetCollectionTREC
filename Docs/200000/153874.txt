<DOC>
<DOCNO> 153874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/ekonomi/eko08.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD hibesinde, IMF programına uyum şartı 
</HEADLINE>
<TEXT>

     ABD Hazine Bakanı John Snow, Türkiye için öngörülen 8.5 milyar dolar krediye çevrilebilir 1 milyar dolarlık hibede 'IMF programına bağlılık koşulu' aranacağını söyledi. 
     Snow, ABD Kongresi'nin alt kanadı olan Temsilciler Meclisi'nin Tahsisler Komitesi'nde yaptığı konuşmada, bir milletvekilinin, "Türkiye'ye yardım için IMF programına bağlılık koşulu gerekiyor mu " sorusuna yanıt olarak, "Türkiye'nin IMF bağlılıklarına uyması konusunda ısrar edeceğiz, bu şart. Yani yapılacak herhangi bir yardım IMF koşullarına bağlılık şartına dayanacak. Dolayısıyla evet. IMF programına bağlı kalmalarında ısrarlıyız" dedi. 
     Snow, zamanlamaya ilişkin olarak da "Bazı noktaların açıklık kazanmasını bekliyoruz. Ardından Türk hükümetiyle görüşmeye başlayacağımızı umuyoruz" diye konuştu. 
     Yasaya göre, Irak'ta işbirliği koşulunun yerine gelip gelmediğine ABD Dışişleri Bakanı Powell karar verecek. 
     


EKONOMİ 


















</TEXT>
</DOC>
