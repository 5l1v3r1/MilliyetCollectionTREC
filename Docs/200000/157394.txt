<DOC>
<DOCNO> 157394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/magazin/yazdud.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen Aksu 17 yıl sonra Kıbrıs’ta 
</HEADLINE>
<TEXT>

Maslak’ta Hippopotamus, Taksim’de Changa, Banyan, Kebap’ın Levent’teki adresi Venge, Nükhet ile Cenk temmuzda Çeşme Granada Beach’de, Zihni Friends’de pazar partileri başka... 
     Geçtiğimiz yıllarda birkaç kez gitmiştim. Bir keresinde de can dostum İzzet Çapa ile keyifli bir yemek yemiştik. Ama o tarihlerde bile rezervasyonsuz yer bulmak zordu. Zaten üç kat da tıklım tıklımdı. E Türkiye’de, özellikle de İstanbul’daki eğlence mekanlarını çok çabuk tüketiyoruz. En sık gittiğim Beyoğlu, Ortaköy ve Etiler’den ne meyhaneler, barlar, gece kulüpleri ve restoranlar gelip geçti. Neyse, sevgili Nurdan Gür ve Gökhan Yüzbaşıoğlu ile birlikte Changa’ya gittik. Hafta sonu olmasına rağmen itiş kakış değildi. Geçmişe oranla ne servis ne de yemeklerin lezzeti değişmişti. Müzik, atmosfer güzeldi. Changa’nın mönüsünü oldum olası beğenirim. Kalabalık değil bir defa, başınız dönmüyor. Mönüdeki tüm yemekler Peter Gordon’un katkılarıyla tasarlanmış. O gece bizim masaya çok şeker iki kişi baktı Cenk Karabulut ve Barış Kahraman. Ön yemek olarak ortaya az pişirilmiş bonfile dilimleri, taze soğan, chill oil sosu ile yeşil fasulye kapari ve tarhun ile ızgara enginar, Japon baharat karışımı ile ızgara ahtapot, Güneydoğu Anadolu’da yetişen dikenli bir bitkinin filizi olan ve benim ilk kez Mardin’de tattığım zeytinyağlı kenger geldi. Müthişti. Ana yemek olarak ben ızgara patlıcan, udon noodle, soslu tavuk aldım. Gökhan fırında domates, nohut püresi, sumak ve kapari sos ile kurutulmuş domates soslu ızgara tavuk istedi. Nurdan sarmısaklı limon sosu ile ızgara ahtapot yedi. Tatlı olarak değişik ve lezzetli bir şey söyledik ortaya frambuaz sosu ile verilen çilek ve taze peynirli yumuşak meringue ile beyaz çikolatalı mousse. Fiyatlar normal. Alkol olarak da Gökhan viski içti, ben ve Nurdan Absolut votkalı, değişik bir kokteyl denedik. Enfesti. Lezzetli yemek için Changa ideal. Telefon numarası 0212 249 13 48. Geçen yıl mayıs ayında ilki düzenlenen ve büyük ilgi gören Marmara 34 Medya Kupası’nın ikinci turnuvası başladı. Medya takımlarının yer aldığı turnuvada Mahsun Kırmızıgül, Kerem Alışık, Yılmaz Erdoğan, Zafer Algöz, Levent İnanır gibi isimlerin oluşturduğu gruplar da vardı. Ayrıca Tanju Çolak, Cüneyt Tanman, Ayhan Akbin, Engin Verel gibi eski futbolcular da turnuvaya renk katıyorlar. 
     
Venge bahçeye taşındı, bravo Başkan Sarıgül      Geçen hafta Cengiz Abazoğlu’nun Lütfi Kırdar Kongre ve Sergi Sarayı’nda düzenlediği defile vardı ya, defile sonrası arabamı bıraktığım Abdi İpekçi Caddesi’nde ve Maçka Parkı’nda turladım. Şişli Belediye Başkanı Mustafa Sarıgül’ün Bahar Etkinlikleri’ çerçevesinde Nişantaşı ve Maçka’da düzenlediği faaliyetleri izledim. Bravo Başkan’a Çok güzel işler başarıyor. Nişantaşı, Osmanbey ve Maçka çevresine büyük canlılık gelmiş. Helal olsun, devam. Baktım Kırıntı tıklım tıklımdı, gençler çoğunluktaydı. Bir arkadaşımdan methini çok işittiğim Banyan’a uğradım. Banyan ne demek mi Anlatacağım. Yalnız füzyon yemekleri sevmeyenler okumasın. Banyan, Hint inciri. Asya’da yetişiyor. Son derece heybetli ve gücü temsil eden bir ağaç. Bir özelliği de ağacın dallarından sarkan filizler toprağa ulaşınca kök yenileniyor, yeni gövdeler oluşuyor. İşte bu ağacın adı bir mekana verilmiş. Niş’e yakın. Home Theater’ın üstü. Aydınlık bir yer. Dekorasyonu hoş, yemekleri uygun. Pek aç değildim ama bir şeyler tatmak için mönüye baktım. Tatlı seçtim çok sevdiğim mango sosu eşliğinde kızartılmış dondurma geldi. Özel yemekleri muz yaprağında fırınlanmış levrek balığı, Banyan beş otlu pesto ve Thai usulü dana etli salata. İlgilenenler için telefon numarası 212 219 60 11. Saç doktorum, kankam ve komşum Veysel Şenel ile bir aydır yemeğe çıkamıyorduk. Bu yıl açılan Göztepe’deki dükkan, Ulus’taki Salon Veysel, aynı yerde bulunan ayakkabı dükkanının sezon hazırlıkları nedeniyle Veysel’in fırsatı yoktu. Veysel, karısı Aynur, sevgili Ali Sayar ile Venge’de buluştuk. Bahçe açılmış ama hava serindi, içeri kaçtık. Biz yemeğe başladıktan sonra Veysel gelebildi. Masada herkes yaz nedeniyle diyetteydi ama ben takmadım, lahmacunları, dürümleri bir güzel götürdüm. Hepsi de sumaklı soğan ile acayip lezzetliydi. Balon pidenin içine tereyağı ve tulum peynirini de bir güzel yerleştirdim. Masayı şef Cemal Yalçın ve garson Nurettin Çam döşediler. Közde arpacık soğan, kaşarlı patlıcan, çiğ köfte, muammara, şakşuka, gavurdağı salatası istedik. Ana yemek olarak kanat, tavuk külbastı, tavuk şiş ve çöp şiş geldi. Ama çoğu tabakta kaldı. Buna rağmen künefe, fırın sütlaç ve dondurmalı irmik helvasını götürdük. Hesap makuldu. Onca soğandan sonra sevgili Rifat Ababay ile ertesi gün ne yaptığımı merak ediyorsanız... Hiçbir şey olmadı, işin kolayını buldum biliyorsunuz yemek sonrası bir fincan çiğ süt ve Amerika’dan aldığım tabletler. Venge’nin telefon numarası 0212 264 07 20. 
     
Biz açıldı, Bodrum’da renkli geceler, muhteşem ikili Çeşme’de      15 ilde hizmete giren Biz Mağazalar Zinciri’nin yeni halkası Akmerkez’de açıldı. Tekofaks tarafından geliştirilen elektronik marketin açılışı nedeniyle girişimci Turan Babataş ve Tekofaks’ın Genel Müdürü Ahmet Güven bir kokteyl verdiler. Tekofaks’ın patronu sevgili Ayhan Ağabey Bermek de oradaydı. Eşi Reyhan, Cannes’daki evlerindeymiş. Bu kadar tanıdık olunca tabii ben de oradaydım. Ayhan Ağabey ile sohbet ederken yanımıza Mustafa Hocam Denizli geldi. Vestel Manisaspor’a gidiyor. "Yeni bir heyecan lazımdı" dedi Mustafa Hocam, hayırlısı. Turan da Ayhan Ağabey de spor camiası tarafından çok sevilen insanlar olduğu için kokteyl kalabalıktı Şenes Erzik, Ünal Karaman, Galatasaraylı futbolcular Arif, Hakan Ünsal, Denizlispor’un antrenörü Rıza Çalımbay, Ersan Çelik... Kokteyl bitiminde Ali Sayar yetişti. Günay’da doyulmaz program yapan muhteşem ikili Nükhet Duru ve Cenk Eren ile anlaşmış. Çeşme Granada Beach’in patronu Yavuz Samancı anlaşmadan çok memnun. İkili 4 Temmuz’da sahne alacak ve 10 gece çalışacak. Bodrum’da hareketli günler ve geceler başladı. Sevgili Melek Boz Türkbükü’ndeki Maki Otel’in bitişiğinde bulunan M M Balık’ı 16 Mayıs’ta görkemli bir davetle açıyor. O tarihte başka yerde olacağım için gidemeyeceğim. Melek’in mezeleri ve eğlencesi kaçmaz. Sevgili Süleyman Köse, Raşit Karakuş ve Mert Özmen’in ortak olduğu eski Gatto Bar Restaurant da eski Fink’in yerinde 16 Mayıs’ta açılıyor. Bu ortaklar Zevki-i Sefa’yı da haziranda açacaklar ve Kuşum Aydın ile anlaşmışlar. Bir ara Nispetler’in halkla ilişkilerini yürüten Candan Topdemir ise Dedeman Aqua Park içindeki Hancı’nın işletmesini almış. Burada Yıldız Tilbe, Rober Hatemo ve Altay’ı çıkarmak için çalışıyormuş. Sevgili Ali Sayar ise Bodrum Dodo Beach ve işletmesini yaptığı, Necdet Göral’ın patron olduğu Polo 13’ü mayıs sonunda açacak. Ali’ye şaşıyorum. Adamın hızına ben bile yetişemiyorum. Bir de böyle fanatik Galatasaraylı görmedim. Neden mi CSA Organizasyon’un da ortağı olan Ali geçen pazar Doğuş Holding’in, Bulgaristan’ın Burgaz şehrinde gerçekleştirdiği temel atma töreninin organizasyonunu yaptı. Törene, Dışişleri Bakanı Abdullah Gül de katıldı. Ama Ali hasta Galatasaraylı olması nedeniyle pazar günü Galatasaray-Gençlerbirliği maçından sonra düştü yola. Binbir eziyet çekerek tabii. Direkt Bulgaristan’a gidememiş. Tam 9 saatlik yolcuğun ardından tekrar araba değiştirip üç saatlik yolculuk daha yaparak açılışa yetişmiş. Galatasaraylılık ruhu bu işte. Valla ben de fanatiğim ama bunu yapamam. Gelelim Akmerkez’deki turuma. Bir ara Sait Koç’un mücevherat dükkanına uğradım. Dekorasyon yenilenmiş. İşin başına yakışıklı oğlu Ersan geçmiş. Ersan’dan dedikodu aldım. S Cafe’nin yerine Amerika’da çok popüler olan Starbucks açılıyormuş. Kuveytli Al Shaya Group tarafından Tekfen’den S Cafe’nin yeri kiralanmış. Amerika’da günün iş dünyasında trend olan Starbucks dünyanın dört bir yanından en iyi kahveleri seçmekle ünlü. Ersan, bu sayede Akmerkez’e büyük bir hareketliliğin geleceğine inanıyor. 
     
Hippopotamus’da özel gece      Hafta başında bir akşam, evime yakın olan Maslak’taki Hippopotamus’a gittim. Buranın sahibesi Münevver Moran’ı çok eskiden tanırım. Başarılı bir iş kadınıdır. O gece Münevver-Cahit Moran çiftinin evlilik yıldönümüydü. Tesadüf, aynı gece yakın dostları olan, Dedeman Otelleri’nin sahibi Murat Dedeman ile zarif eşi Şanver’in de evlilik yıldönümüymüş. Münevver onlara da sürpriz bir parti hazırlamış. Hippopotamus o gece çok şıktı tüller, güller, romantizm yaratan mumlar... Mustafa Hocam Denizli , Aylin-Can Çobanoğlu, Hande-Gabi Abut, Rosida-Jak Moreno, Cenk Akın, Mine-Sait Mısırlıoğlu, iş adamı Ömer Zarakol ünlü konuklardı. Ömer Ağabey’in eşi, İstanbul Cerrahi Hastanesi’nin ortağı güzel arkadaşım Şelale rahatsız olduğu için katılmamıştı. Mönüde şampanya ve sıcak çikolata sos ile çilek, somonlu ve rokforlu tartaletler, siyah ve kırmızı havyar, taze bakla ezmeli enginar, pazı yaprağında kremalı levrek vardı. Son olarak dondurmalı profiterol, konyak ve kahve ikram ettiler. Pardon bir de şampanya ile pasta. DJ Murat ve Birebir Show’ geceye müthiş renk kattı. Hippopotamus’un telefon numarası 0212 345 08 30. 
     
Zihni Friends yıkılıyor, The Colony’den muhteşem açılış      Methini can dostum İzzet Çapa’nın dünya güzeli annesi Gügü’den Gürnar Uğurlu işitmiştim. Gügü "Kıbrıs’ta bir otel var, bayılacaksın" demişti. Gügü ve eşi Ali Ağabey acayip titizlerdir, öyle her şeyi beğenmezler. Girne’nin merkezinde bir otel. Adı The Colony. Cuma günü muhteşem bir açılış yapılıyor. İstanbul’dan özel uçak kalkacak. Gecede popun divası Sezen Aksu var. Ama Aksu’dan önce yine bir Sezen Aksu harikası, Işın Karaca sahne alacak. Otelin Basın ve Halkla İlişkiler Müdiresi Nurperi Pars tüm protokolün o gece The Colony’de olacağını söyledi. Gidersem, dedikoduları iletirim. Sezen Aksu tam 17 yıl sonra sahne alacağı Kıbrıs’daki bu özel gece için heyecanlıymış. Geçtiğimiz pazar yine tozu dumana kattım. Önce sizlere, ilki bu pazar gerçekleşen Zihni Friends’deki Bermuda Absolut Party’den söz edeceğim. Valla ortalık ayağa kalktı, yıkıldı. Eğlence sokağa taştı, trafik tıkandı. Her taraf muz ve palmiye ağaçları ile süslenmişti. Girişte şezlonglar, güneş şemsiyeleri, kumlar, üzerinde deniz kestaneleri, kurutulmuş salyangozlar... Kuş cıvıltıları... Sahnede Harem Grubu vardı. Buz Bar’ın ortağı Ender Sanal, mimar Mahmut Anlar ile oradaydı. Beşiktaşlı Sergen şampiyonluğu garantilemenin sevinci içindeydi. Emre Kütük, Verda Penso, Fevzi Kalkavan, Burcu Esmersoy, Melisa Mızraklı yerlerinde duramadılar. Üstleri çıplak, altlarında rengarenk bermuda, boyunlarında çiçek kolyeler olan yakışıklı garsonlar müziğin ritmine uyup dans ederek servis yaptılar. Gazi Usta ile kraliçe Rose Kar’ın hazırladığı açık büfe çok zengin ve ücretsizdi. Serdar Ortaç, Hande Yener ve can dostumun yeni prensi Dodo’nun şovu ise muhteşemdi. Salopet’in başarılı işletmecisi Tolga Sezgin’in gösterisi de mükemmeldi. Baran Süzer, Demet Söz Kurt, Sinan Akın, Murat Cevahir, Aylin Arasıl, Uğur Tan, Ragıp Dönmez, ünlü futbol menajeri Bayram Tutumlu ve nişanlısı en çok eğlenen isimler olarak dikkatimi çekti. Bu arada İzzet’in sağ kolu Aykut Gündüz, servisiyle rakipsiz olan garson Ayşen ve tüm ekibin gecenin başarısında şüphesiz büyük rolü vardı. Evet, bugünlük de bu kadar. Yine en güzel günler sizin, artanlar benim olsun efendim. Kalın sağlıcakla. 
     
     

</TEXT>
</DOC>
