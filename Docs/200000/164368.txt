<DOC>
<DOCNO> 164368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun42.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Grozni'de intihar saldırısı 
</HEADLINE>
<TEXT>

     Çeçenistan'ın başkenti Grozni'de bugün öğleden sonra meydana gelen patlamada, İtar-Tass 18, İnterfaks da 5 kişinin yaralandığını duyurdu. 
     İtar-Tass haber ajansı, Acil Durumlar Bakanlığı'ndan bir yetkiliye dayanarak, patlamada 18 kişinin yaralandığını belirterek, yaralılara ilk müdahalenin olay yerinde yapıldığını kaydetti. 
     Patlamanın, yerleşim biriminin bulunmadığı Staropromyloski bölgesinde olduğunu belirten İtar-Tass, patlamanın meydana gelen bölgenin yakınındaki ekonomi ve adalet bakanlıkları binalarının zarar gördüğünü bildirdi. 
     Öte yandan, Çeçenistan Savcısı Vladimir Kravçenko da İnterfaks'a yaptığı açıklamada, patlamada en az 5 kişinin yaralandığını söyledi. 
     Çok miktarda patlayıcı yüklü bir kamyonetin uzaktan kumandayla havaya uçurulduğunu kaydeden Kravçenko, ''Patlamadan etkilenenlerin sayısı artacağa benziyor'' dedi. 
     Kravçenko, patlamada soruşturma dairesi binası ve organize suçlar bölümünün eski merkezinin ağır hasar gördüğünü belirterek, ''Patlamanın şiddeti, geçen yıl aralık ayında aynı bölgede meydana gelen patlamanın şiddetiyle aynıydı. Bu kesinlikle terörist bir saldırı'' diye konuştu. 
     
</TEXT>
</DOC>
