<DOC>
<DOCNO> 188966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/yazar/cetiner.html </URL>
<DATE> 2003/10/16/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Asker cepheye giderken moral bozmayalım 
</HEADLINE>
<TEXT>

   
   Türkiye Büyük Millet Meclisi yetki verdi hükümet isterse Silahlı Kuvvetlerimiz görülen o ki Irak'a gidecek. Türkiye'nin çıkarları ve asıl önemlisi güvenliği için kenara çekilip yanı başımızda çıkan yangını seyretmenin yanlış olduğu düşünülüyor. Silahlı Kuvvetlerimiz de teknik bilgi olarak bu istikamette yol gösterdi. 
   Şimdi Amerikalıların, İngilizlerin yeni koalisyon ortakları olarak, Türk askerinin hangi bölgede görev alacak müzakereleri yapılır, Barzani, Talabani ve PKK tehditler savururken, bizim kendimizle vuruşmamız büyük hata olmaz mı 
   Öylesine stratejik detaylar tespit ediliyor ki, şu günler nerede daha güvende olur askerimiz, hangi bölgede Irak'a yardım edebiliriz, şimdi bunlar konuşuluyor. 
   Musul'a, Bağdat'a giden asfalt yoldan Türk askeri konvoylarını geçirmeyecekleri tehditlerini savuruyor terör çeteleri. Bizim komutanların verdikleri cevap ise kulaklarına kar suyu kaçırtmıştır sanırım 
   "Böyle bir çılgınlık yaparlarsa hak ettikleri cevabı alırlar." 
   
   5 bin kamyon çalışıyor    O bölgede yaşayanlar aylardır büyük ekonomik sıkıntı içindeydiler, iş yoktu, para yoktu, terör çoktu, kamyonlar, TIR'lar, tankerler kenara çekilmişti. Ne oldu bombardıman bitip yol açılınca müthiş bir ticaret başladı. Mardin Belediye Başkanı söylüyor, "Bizim Beko'lar Arçelik'ler, Vestel'ler ve her türlü yiyecek, giyecek Bağdat'a gönderiliyor. Iraklı tüccar kapış kapış mal alıyor. Tankerler akaryakıt yüklü dönüyor, bölge ekonomik sağlığına kavuşuyor. 
   Her gün 5 bin araç gidiyor geliyor Bağdat'a, Basra'ya. Ama silahlı çeteler belki PKK, belki başkaları bizim şoförlerimizi öldürmeye, kamyonlarını yakmaya yağmalamaya başladılar. Şimdi bu yol tıkanmış gibi. 
   Silahlı Kuvvetlerimiz Musul - Bağdat yolunu kontrol altına aldıkları takdirde 5 bin kamyon belki de 10 bin olacak, büyük bir ekonomik potansiyeldir bu. 
   
   Ateşe benzinle gitmek    Savaşa katılmadık, şimdi Irak'ı onarmaya, halkına yardıma, elbette kendi çıkarlarımız, güvenliğimiz için gideceğiz. Silahlı Kuvvetlerimiz Bağdat'ta, Tikrit'te, Musul'da her an teröristlerin saldırı riski ile karşı karşıya. Onlar bu savaşı verirken eğer biz içeride arkalarından hala asker göndermenin kavgasına benzin döker, iç siyasette kullanırsak telafi edemeyeceğimiz zararlara uğrarız. 
   "Irak'tan tabutlar gelmeye başladığı zaman bu iktidar yara alır gibi lafları ballandıra ballandıra istismar etmek cephedeki askerlerimizde moral bırakır mı Aynı şekilde aileleri çöküntüye girmez mi 
   Bombardımanın durduğundan bu yana 96 Amerikan askeri ölmüş. Irak'ta yaklaşık 150 bin Amerikalı asker var. Terörün kurbanı olan sivil Iraklıların sayıları ise binler... Her gün ajanslar takvim yaprağı gibi yeni bir sayfa açıyor. İngilizlerin Irak temsilcisi zatın CNN'de Mehmet Ali Birand'a söylediği gibi... 
   - Hep ölenleri bildiriyorsunuz, Irak'ta yapılan muazzam işler var. Onları da haber verin. 
   Kim ne derse desin, şu an bir değişik, kahpece savaşın içindeyiz Türkiye için Türk askeri Arap çöllerinde, terörle, teröristlerle savaşa hazırlanırken bizim burada siyasi çıkarlar uğruna birbirimizi yememiz Türkiye'ye çok pahalıya mal olabilir Aman oyuna gelmeyelim, eleştirilerimizde ölçülü, insaflı olalım. Cepheye gidecek olanların morallerini bozmayalım. 
   Not Bu yazı Bağdat Büyükelçiliği'ne yapılan saldırıdan bir gün önce yazılmıştır. Y. Ç. 
   
</TEXT>
</DOC>
