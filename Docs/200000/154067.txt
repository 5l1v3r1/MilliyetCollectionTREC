<DOC>
<DOCNO> 154067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo34.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'da işlem tamam... 
</HEADLINE>
<TEXT>

     Samsunspor, yarın sahasında oynayacağı Elazığspor maçının hazırlıklarını tamamladı. 
     Nuri Asan Tesisleri'ndeki çalışmalarının ardından dün kampa giren Karedeniz ekibi, bugün ter idmanı yaparak çalışmalarını bitirdi. Kampa, sakatlığı nedeniyle sezonu kapatan Serkan Dökme ile sakatlığı olmamasına rağmen Ercan katılmadı. 
     Teknik Direktör Sakıp Özberk, iyi bir çalışma haftası geçirdiklerini ve Elazığspor maçından puanlarla ayrılacaklarına inandıklarını söyledi. 
     Elazığ karşısında mutlaka galibiyet almaları gerektiğini kaydeden Özberk, ''Kendimizi kritik noktadan kurtarmamız için Elazığspor maçı önemli. Bu maç bizim yerimizi belirleyecek. Oyuncularıma güveniyorum. İyi bir çalışma haftası geçirdik, hiçbir sorunumuz yok. Oyuncuların moralleri de yerinde'' dedi. 
     Samsunspor'un yarın oynayacağı Elazığspor maçına, Shorunmu, Hakkı, Osman, Jovanoski, Müslim, Adnan, Junior, Celil, Musa, Serkan, Oktay 11'i ile çıkması bekleniyor. Bu arada, Samsunspor Yönetim Kurulu maç bilet fiyatlarını kale arkası, maraton 2 milyon lira, kapalı tribün 5 milyon lira olarak belirledi. 
     




</TEXT>
</DOC>
