<DOC>
<DOCNO> 165688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sontur22.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay, ÇEAŞ'ın açtığı davayı reddetti... 
</HEADLINE>
<TEXT>

     Danıştay 10. Dairesi, Kepez ile birlikte imtiyaz sözleşmesi feshedilen Çukurova Elektrik A.Ş'nin ÇEAŞ , Elektrik Piyasası Lisans Yönetmeliği'nin 2 hükmünün iptali istemiyle açtığı davada, yürütmenin durdurulması istemini reddetti. 
     ÇEAŞ, 4 Ağustos 2002 tarihli Resmi Gazete'de yayımlanan Elektrik Piyasası Lisans Yönetmeliği'nin 16 maddesinin a fıkrası ile geçici 3. maddesinin 2. bendinin iptali ve yürütmenin durdurulması istemiyle Danıştay'da dava açtı. 
     Dava dilekçesinde, 4628 sayılı Elektrik Piyasası Yasası'nın Anayasa'ya aykırı olduğu ileri sürülerek, itiraz yoluyla Anayasa Mahkemesi'ne götürülmesi de istendi. 
     Danıştay 10. Dairesi, davalı Enerji Piyasası Düzenleme Kurumu'ndan savunma aldıktan sonra yürütmenin durdurulması istemini 28 Mayıs 2003 tarihinde karara bağlandı. Gerekçesi tamamlanan karar, bugün taraflara tebliğ edilecek. 
     Öncelikle Anayasa'ya aykırılık iddiasını inceleyen daire, bir üyenin ayrışık oyuna karşılık Anayasa'ya aykırılık iddiasını yerinde görmedi. 
     Daire, yönetmeliğin, geçici 3. maddesinin 2. bendini yürütmesinin durdurulması istemini oy birliği, diğer hükmün yürütmesinin durdurulması istemini ise 2'ye karşı 3 üyenin oyuyla reddetti. 
     Ret kararında, ''Davanın durumu ve uyuşmazlığın hukuki niteliğine göre İdari Yargılama Usulü Kanunu'nun 27. maddesinde öngörülen koşulların bu aşamada gerçekleşmediği anlaşıldığından yürütmenin durdurulması isteminin reddine karar verildi'' denildi. 
     Bu karara davacı ÇEAŞ itiraz ederse, konu Danıştay İdari Dava Daireleri Genel Kurulu'na gidecek. 
     Söz konusu hükümlerin iptal istemi ise daha sonra 10. Daire tarafından esastan karara bağlanacak. 
     
     İPTALİ İSTENEN HÜKÜMLER 

     Danıştay'ın yürütmesinin durdurulmasını reddettiği, a fıkrasının da bulunduğu ''Lisansların İptali'' üst başlıklı 16. madde şöyle 
     ''Lisanslar, Kanunun 11. maddesi hükümleri çerçevesinde iptal edilebilir. 
     Bir dağıtım lisansının iptal edilmesinin zorunlu hale gelmesi durumunda, a Lisans iptalinden önce alınacak Enerji Piyasası Düzenleme Kurulu kararı doğrultusunda, tüketicilerin korunması ve hizmetin aksamaması açısından lisans kapsamındaki tesislerin kısmen veya tamamen diğer tüzel kişilere kullandırılabilmesini teminen lisans sahibi tüzel kişinin yönetim kurulu üyelerinin bir kısmının veya tamamının geçici değiştirilmesi suretiyle yerlerine yeni atama yapılacağının, b Dağıtım lisansı sahibi tarafından faaliyet gösterilen dağıtım bölgesindeki tesislerin mülkiyetinin söz konusu dağıtım lisansı sahibine ait olması durumunda, lisans sahibi tüzel kişi nam ve hesabına 120 gün içerisinde mülkiyete konu tesislerin satışı için mevzuat uyarınca Kurum tarafından çıkılacak ihalede oluşacak fiyattan devrinin yapılacağının, Kabul edildiğine ilişkin hükümler dağıtım lisanslarında ve veya dağıtım lisansı sahibi tüzel kişinin ana sözleşmesinde yer alır.'' Yürütmesinin durdurulması istemi reddedilen geçici 3. maddenin 2. bendi ise şöyle 
     ''Bu tüzel kişiler üretim ve dağıtım faaliyetleri ile ya da kanunda öngörülen sınırlamalar ve kısıtlamalar dahilinde üretim ve dağıtım faaliyeti ile iştigal edebilir. İletim faaliyetini ilişkin tüm hak ve yetkiler birinci fıkrada belirtilen yönetmelik hükümleri uyarınca Türkiye Elektrik İletim A.Ş'ye TEİAŞ geçer.'' 
     
</TEXT>
</DOC>
