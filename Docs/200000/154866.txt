<DOC>
<DOCNO> 154866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo07.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüzgar Kız, büyüklere de örnek oldu... 
</HEADLINE>
<TEXT>

     Hazırlıklarını Karaman'da kendi adı verilen pistte yapan ünlü atletimiz Süreyya Ayhan, çocuklar kadar büyüklere de sporu sevdirdi. 
     Karaman Kemal Kaynaş Stadı içinde yapılan Süreyya Ayhan Sentetik Atletizm Pisti, sabah erken saatlerden itibaren spor yapmaya gelen her yaş grubundan yüzlerce kişi ile doluyor. Pistte saatlerce yürüyüş yapan, koşan Karamanlı yaşlı kadınlar, kente daha önce alışık olmadığı bir görünüm veriyor. 
     Gençlik ve Spor İl Müdürü Recep Yıldırım, Süreyya Ayhan ile başlayan spor sevgisinin her geçen gün doruk noktaya ulaştığını, gelen yoğun talep üzerine spor uzmanları Emine Koçak'ı sporsever Karamanlılar'a bilinçli spor yaptırması için görevlendirdiğini söyledi. 
     Emine Koçak da, özellikle kadınların spora olan ilgisinden son derece memnun olduğunu belirterek, ''20 yaşındaki genç kadın da, 80 yaşındaki nine de aynı kulvarda spor yapıyor. 3 seans halinde yaptırdığım sabah sporundan sonra katılımcılar kendilerini daha zinde hissettiklerini söylüyorlar'' dedi. 
     
</TEXT>
</DOC>
