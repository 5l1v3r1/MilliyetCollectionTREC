<DOC>
<DOCNO> 182152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sontur13.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da patlama.. 
</HEADLINE>
<TEXT>

     Gaziosmanpaşa'da, bir lokantada gaz sıkışması sonucu meydana gelen patlamada 2 kişi yaralandı. 
     Sultançiftliği Cebeci Yolu 75. Sokak üzerindeki 8 katlı işhanının girişinde bulunan ''Reis Çay Ocağı ve Yemek Salonu''nda aşçı olarak çalışan Faruk Aydın 25 , sabah saatlerinde işyerine geldi. 
     İşyerinin kapısını açarak içeri giren Aydın, sigarasını yakmak için çakmağını ateşlediği sırada büyük bir gürültüyle patlama oldu. 
     Patlamada, Aydın ile o sırada hanın girişinde bulunan bekçi Sait Yılmaz 51 yaralandı. 
     Vücudunun çeşitli bölümlerinde yanıklar bulunan Faruk Aydın İstanbul Üniversitesi Cerrahpaşa Tıp Fakültesi Hastanesi'nde, Sait Yılmaz da Gaziosmanpaşa'daki Özel Bahat Hastanesi'nde tedavi altına alındı. 
     Patlama nedeniyle, işhanındaki bazı işyerleri ile sokakta park halinde olan 2 araçta da maddi hasar oluştu. 
     Yetkililer, patlamanın LPG tüpünden sızan gazın çakmakla ateşlenmesiyle meydana geldiğini bildirdiler. 
     
</TEXT>
</DOC>
