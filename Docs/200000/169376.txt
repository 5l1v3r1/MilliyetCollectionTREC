<DOC>
<DOCNO> 169376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur15.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı... Memur zamları açıklanabilir... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     Başbakanlık Merkez Binası'ndaki toplantı, saat 11.30'da başladı. 
     Bakanlar Kurulu'nda memur maaş zammının da belirlenerek açıklanması bekleniyor. Gelen haberlere göre , kamu görevlilerinin maaşlarına 2003 yılı Temmuz ayı için 60 milyon lira seyyanen zam düşünülüyor. 
     Toplantıda, kanun tasarıları hakkında bilgi sunumu, dış ticaret, gümrükler ve yurtdışı müteahhitlik hakkında bilgi sunumu ile Yatırım Ortamını İyileştirme Koordinasyon Kurulu çalışmaları kapsamındaki yasal düzenlemelerin gözden geçirileceği bildirildi. 
     Toplantıya, Dışişleri Bakanı ve Başbakan Yardımcısı Abdullah Gül, Bayındırlık ve İskan Bakanı Zeki Ergezen, Enerji ve Tabii Kaynaklar Bakanı Hilmi Güler, Ankara dışındaki programları nedeniyle katılmıyorlar. 
     
</TEXT>
</DOC>
