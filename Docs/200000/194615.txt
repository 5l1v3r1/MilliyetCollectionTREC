<DOC>
<DOCNO> 194615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sonspo23.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe-Çaykur Rize kararı Federasyon'a kaldı 
</HEADLINE>
<TEXT>

     Birinci Süper Futbol Ligi'nde yapılan Fenerbahçe-Çaykur Rizespor maçında hakem Ali Aydın tarafından çift sarı kart gösterildiği halde kırmızı kartla oyundan atılmayan Rizesporlu oyuncu için Fenerbahçe Kulübü'nün maçın tekrar edilmesi yönündeki itirazını karara bağlamak üzere Futbol Federasyonu Hukuk Kurulu ve Merkez Hakem Kurulu Ankara'da toplandı. 
     Toplantı devam ederken Futbol Federasyonu Genel Sekreteri Aydın Torunoğlu, basın mensuplarına yaptığı açıklamada, her iki kurulun da herhangi bir açıklama yapmayacağını, nihai kararın çarşamba günü yapılacak olan Türkiye Kupası maçlarından önce Futbol Federasyonu Yönetim Kurulu tarafından açıklanacağını söyledi. 

     
</TEXT>
</DOC>
