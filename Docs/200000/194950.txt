<DOC>
<DOCNO> 194950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/yasam/yas02.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli hazineler görücüye çıkıyor 
</HEADLINE>
<TEXT>

   Sahiplerinin, gazetemizde yayımlanan haberden sonra değerlerini öğrenip tozlu raflardan gün ışığına çıkardığı 275 parça eser, bu pazar Swissotel'de satışa sunulacak 
      Serhat Oğuz 
   
   ANTİK A.Ş.'nin 220. müzayedesinde, tablolar, tombaklar, hilye - i şerifler, cam ibrikler, divitlerden oluşan çok sayıda eser, yeni sahiplerini arayacak. Ancak en büyük ilgi ve merak, gizli kaldığı köşelerde değeri bilinmemiş eserler üzerinde toplandı. Bu eserler, sahipleri tarafından evlerinin bir köşesine belki ucuz bir süs olarak konulmuştu. Ancak gazetemizde çıkan 'gizli hazineler'le ilgili haberden sonra gün ışığına çıktı. 
   
   2. Abdülhamit dönemi 
   BU pazar Swissotel'de yapılacak açık artırmada Osmanlı ve Alman imparatorlukları arasındaki görüşmeler için yaptırılan, üzerinde ay - yıldız ve Alman armaları bulunan, 2. Abdülhamit dönemine ait evrak kutusu da satışa sunulacak. Açılış fiyatı 15 milyar lira... İmzasının bir bölümü silindiği için zor teşhis edilen 2. Abdülhamit'in saray ressamı Fausto Zanaro'nun kağıt üzerine suluboya Salıpazarı tablosunun açılış fiyatı ise 30 milyar lira... 
   
   
</TEXT>
</DOC>
