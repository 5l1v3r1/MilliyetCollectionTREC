<DOC>
<DOCNO> 159180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/yazar/akyol.html </URL>
<DATE> 2003/05/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Lanetli' kışkırtma 
</HEADLINE>
<TEXT>

     Neydi onu bu kadar sinirlendiren 
     Neydi "lanetliyorum" diye tepki gösterdiği konu 
     "Genç subaylar rahatsız" manşeti 
     Org. Özkök, bu tür haber ve söylentilerin "ordu içine nifak sokucu" olduğunu vurguluyor... 
     Olayı hatırlayınız Başbakan'la Genelkurmay Başkanı konuşuyor sadece iki kişi... Birkaç gün sonra Cumhuriyet gazetesinde manşet 
     "Genç subaylar rahatsız .." 
     Org. Özkök bu habere tepkisini belirtiyor 
     "Yanlıştan öteye, yalan ve maksatlı haber..." 
     Org. Özkök, mesleğimizle ilgili haklı bir uyarıda da bulunuyor 
     "Keşke haberin kaynağını araştırıp yazsaydınız " 
     
     EVET bütün mesele 'haberin kaynağı'nın "maksadı"nın ne olduğu 
     Türkiye'yi siyasi istikrarsızlık, askeri müdahale, hatta darbe söylentilerine odak yapan bu "kaynak" acaba nasıl bir "maksat" güdüyor 
     Yoksa sıradan bir haber yanılgısı mı 
     Hasan Cemal'in "Kimse Kızmasın" adlı fevkalade değerli hatıra kitabında 1960'ların sonlarında böyle "maksatlı" haberlerle nasıl darbe kışkırtıcılığı yapıldığı çok güzel anlatılır. 
     27 Mayıs da böyle "maksatlı" haberlerle, fiskoslarla hazırlanmıştı... 
     "Genç subaylar" lafı o zamanlarda daima ordu hiyerarşisine uymayan 'devrimci' cunta eğilimlerini ifade ederdi. 
     O hatıralar sebebiyledir ki, bugün de "genç subaylar" lafı birden ortamı geriyor, Genelkurmay Başkanı'nın da haklı tepkisini çekiyor. 
     Şimdilerde Org. Özkök, marjinal bir kesimin boy hedefi oldu Org. Özkök, "sert" değilmiş .. Ardından "genç subaylar rahatsız" kışkırtması... 
     Hem ülkenin siyasi istikrarına, hem ordunun hiyerarşi ve disiplinine zarar verici bir tavır 
     
     ÖZKÖK Paşa dünyayı bilen geniş ufuklu bir komutan olarak elbette siyasi istikrarın Türkiye için ne kadar önemli olduğunu çok iyi biliyor. "Hiyerarşi ve disiplin"in bir ordu için hayat memat meselesi olduğunu da hepimizden iyi takdir edecek kadar donanımlı bir komutan... 
     Her iki açıdan, ordunun demokratik devlette ülkeyi ve rejimi savunma işlevini de elbette çok iyi biliyor ve diyor ki 
     "Ben demokratım... Demokrat olmak ne zamandan beri suç sayılıyor " 
     Evet maalesef marjinal bir kesim 1950'den beri demokrat olmayı suç sayıyor. Hatta bunlar İsmet Paşa'yı bile "karşı devrimci" ilan edecek kadar ölçüyü kaçırmaya başladılar 
     Türkiye'nin istikrarına ve ordunun "hiyerarşi ve disiplinine" zarar verecek her hareket, ülkeye büyük zarar verir. 
     Türkiye, tarihinin en büyük gerçek değişimini yaşıyor Kentleşme, dışa açılma, bireyleşme, alt kimliklerin kendiliğinden ortaya çıkışı, AB üyeliği... Zor, sancılı bir süreç... 
     Demokratik istikrara daha fazla sahip çıkmalıyız. 
     Ordunun iç hiyerarşi ve disiplinine daha fazla özen göstermeliyiz. 
     Özellikle AKP, "maksatlı" kampanyalara fırsat vermemek için daha dikkatli davranmalıdır. 
     
     

</TEXT>
</DOC>
