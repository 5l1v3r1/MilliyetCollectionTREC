<DOC>
<DOCNO> 194680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/magazin/amag.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Benden star olmaz iyi şarkıcı olur' 
</HEADLINE>
<TEXT>

   Jüri onu eledi ancak o, halkın oylarıyla 'Popstar' yarışmasına geri döndü. Serkül Kan, 'Duygu sömürüsü yapmıyorum' diyor 
      İlknur Gülmez 
   
   Kanal D'nin büyük ilgi uyandıran yarışması "Popstar"dan jürinin elediği, ancak halkın oylarıyla 13. yarışmacı olarak geri dönen Serkül Kan, starlık hayali kurmadığını söyledi, "Sadece şarkı söylemek istiyorum" dedi. 
   
   Halkın oylarıyla 13. finalist oldunuz, neler hissediyorsunuz    "Çok mutluyum. Bu kadar iyi tepkiler alacağımı tahmin etmiyordum. Ben star olmak istemiyorum, şarkı söylemek istiyorum. Şu an da popüler olan birçok sanatçıdan iyi bir yorumcuyum. Yarışmadan elendikten sonra sokakta insanlar benim önümü kesip, 'Bu işin peşini bırakma' diye destek oldu." 
   
   Engelli olduğunuz için duygu sömürüsü yaptığınız söyleniyor    "Hiçbir zaman duygu sömürüsü yapmadım. İnsana nereden bakıldığı çok önemli. İyi bakanlar sayesinde 13. finalist oldum. Destek verilirse iyi bir şarkıcı olabilirim. Benim gibi bir insanı ön plana çıkarmak tabii ki büyük risk. Jüridekiler bu riski almadı." 
   
   Tekrar elenirseniz yine mutsuz mu olacaksınız    "Elenip elenmemem artık önemli değil. Söylemek istediğimi milyonlara anlattım. Jürinin bana karşı önyargılı olmasına çok kırıldım. Bana yine aynı gözle bakmaya devam edecekler. Sadece Ercan Saatçi bana destek verdi." 
   
   
</TEXT>
</DOC>
