<DOC>
<DOCNO> 171819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/son/sontur07.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisler yaralı genci kan vererek kurtardı... 
</HEADLINE>
<TEXT>

     Bolu'da babası tarafından bıçaklanan ve kan kaybeden gencin hayatını, polisler kan vererek kurtardı. 
     Bolu'nun Yeniçağa İlçesi'nde Murat G. 23 , belirlenemeyen nedenle babası Tahsin G. ile tartıştı. Tartışma neticesinde babası tarafından 4 ayrı yerinden bıçaklandığı belirtilen Murat G., ilk müdahalenin yapıldığı Gerede Devlet Hastanesi'nden 112 Acil Yardım ekipleri tarafından Bolu İzzet Baysal Devlet Hastanesi'ne kaldırıldı. 
     
     ''BIÇAĞI ARABADA BULDULAR'' 
     Olayı öğrendikten sonra İzzet Baysal Devlet Hastanesi'ne gelen bıçaklanan gencin annesi Latife G.'nin kullandığı 34 TC 3361 plakalı otomobilin içerisinde arama yapan Bahçelievler Polis Karakolu ekipleri, araçta olayda kullanılan bıçağı ve kanlı bir şapka buldu. 
     Baba Tahsin G. ise firar etti. 
     Hastanede ifade veren anne Latife G.'nin polise, ''Olaydan sonra araba ile eşim yanıma geldi. Üzeri kan içinde idi. O esnada tepe lambası yanan bir polis arabası gördü ve arabayı bana bırakıp, içinde şoför bekleyen başka bir araçla kaçtı. Bende araba ile hastaneye geldim'' dediği öğrenildi. 
     
     ''POLİSLER HAYAT KURTARDI'' 
     İzzet Baysal Devlet Hastanesi'nde yapılan ilk müdahaleden sonra ameliyata alınan Murat G.'nin aşırı kan kaybetmesi nedeni ile hastanede mevcut olmayan 0 RH pozitif kanın bulunabilmesi için polis telsizinden anons yapıldı. 
     Yapılan anonstan sonra aralarında Bahçelievler Karakol Amir Yardımcısı Komiser Cem Kolcu'nun da bulunduğu çok sayıda polis, kan vermek için hastaneye geldi. 
     Polislerin kan vermesinden sonra saat 23.45'te ameliyata alınan ve yaklaşık 8 saat ameliyatta kalan Gümüş, yoğun bakım ünitesinde tedavi altına alındı. 
     Hastane yetkilileri, Murat G.'nin, hayati tehlikesinin sürdüğü kaydettiler. 
     
</TEXT>
</DOC>
