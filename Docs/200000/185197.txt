<DOC>
<DOCNO> 185197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/ekonomi/eko10.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ 
</HEADLINE>
<TEXT>

   
   Demirdöküm yatırım atağında 
   Demirdöküm eylül ayı başında Bozöyük tesislerinin kapasitesini yılda 1 milyon 800 bin metreye artıran tesisin açılışını gerçekleştirdi. Şirketin genel müdürü Melih Batılı, bin 500 ton panel presin açılışında yaptığı konuşmada, Panel AŞ tesislerinin sektörün en büyük tesisi olduğunu söyledi. Avrupa'da ise en büyük üç tesisten biri olduğunu dile getiren Batılı, kullanılan teknolojiye başta Almanya ve İngiltere olmak üzere Şili'den Çin'e kadar geniş bir ihracat potansiyelini de güçlendirdiğini kaydetti. 
   
   TAG Heuer'in yeni model saati piyasada 
   Spor saatleri alanında tanınmış bir marka olan TAG Heuer, Autavia Calibre 11 isimli modelini piyasaya sürdü. Özgün tasarımın bu modele de yansıtıldığı Calibre 11 modelin otomatik kronograf, 40 saatlik enerji rezervi, 50 metre basınca dayanıklı çelik gövde ve çizilmez safir cam gibi özellikleri bulunuyor. 
   
   Çetinkaya'dan Ümraniye'ye dev mağaza 
   Çetinkaya Şirketler Grubu, İstanbul Ümraniye'de en büyük mağazasını açtı. Açılışını Başbakan Erdoğan'ın yaptığı mağaza 30 bin metrekarelik bir alana kuruldu. Mağazada, restoran, kafeterya, giyim reyorları, hipermarket, hırdavat, ev tekstili, beyaz eşya, züccaciye, müzik, kitap, kırtasiye ve bahçe mobilyaları gibi bölümlerin yanı sıra 500 araçlık otopark ve çocuk oyun alanları bulunuyor. 
   
   Solo, BM özel ödülü için yarışıyor 
   Uluslararası Halkla İlişkiler Derneği'nin "Halkla İlişkilerde Mükemmellik 2003 Altın Ödülleri"nde yarışan Solo, Birleşmiş Milletler BM Özel Ödülü'nün altı finalistinden biri oldu. Solo'nun liderliğinde halkla ilişkiler şirketi MPR tarafından yürütülen "Solo İlköğretim Okulları Kişisel Hijyen Eğitimi Projesi"nin rakipleri Avusturalya'dan Socom, Almanya'dan Weber Shandwick, Çin'den Burson Marsteller, Amerika'dan APCO Worldwide ve İsrail'den Gitam Porter Novelli... Yarışmanın sonucu kasım ayı içinde açıklanacak. 
   
   
</TEXT>
</DOC>
