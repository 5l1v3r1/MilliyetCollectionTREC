<DOC>
<DOCNO> 154659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sontur05.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden kaçan eşini sokak ortasında öldürdü... 
</HEADLINE>
<TEXT>

     Adana'da, Hüseyin Gürkan, 8 ay önce kendini terk eden eşi Özlem Gürkan'ı sokak ortasında bıçaklayarak öldürdü. 
     Nevşehir'in Hacıbektaş İlçesi'nde oturan 2 çocuk annesi Özlem Gürkan 28 , 8 ay önce eşi Hüseyin Gürkan'ı 37 terk etti. Dedektif gibi iz süren Hüseyin Gürkan, Özlem Gürkan'ın Adana'da olduğunu öğrendi. Gürkan, telefonla ulaştığı eşini, konuşmak üzere ikna edip randevu verdi. Eşi ile buluşan Hüseyin Gürkan, evine dönmesi için ikna etmeye çalıştı. Ancak, genç kadın eşinin bu teklifini kabul etmeyerek, "Seni Nevşehir'de 2 arkadaşınla aldattım" dedi. Bu sözler üzerine 'şok' olan Hüseyin Gürkan belinde taşıdığı bıçağı çekerek, sokak ortasında Özlem Gürkan'a art arda sapladı. Ağır yaralanan Özlem Gürkan, kaldırıldığı Devlet Hastanesi'nde hayatını kaybetti. Olaydan sonra kaçmaya çalışan Hüseyin Gürkan ise yakalandı. 
     
</TEXT>
</DOC>
