<DOC>
<DOCNO> 169475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/yasam/yas07.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo uzay, burası İzmir 
</HEADLINE>
<TEXT>

     TURAN GÜLTEKİN İzmir DHA 

     Ege Serbest Bölgesi'nde ESBAŞ bulunan Türkiye Uzay Kampı ve Uzay Bilimleri Eğitimiyle Küresel Dostluk Vakfı tarafından düzenlenen "Küresel Dostluk Gençlik Uzay Zirvesi"ne katılan öğrenciler, telekonferans yöntemiyle dünya yörüngesinde bulunan Uluslarası Uzay İstasyonu'ndaki ISS astronotlarıyla konuştu. Dünyadan 400 kilometre uzaklıktaki ISS'in yörüngeye girmesiyle 14.06'da öğrenciler Johnson Uzay Üssü aracılığıyla kurulan bağlantı sayesinde uzay istasyonunda bulunan astronotlardan Ed Lu ile konuşmaya başladı. Toplam 20 dakika süren telekonferans sırasında gençler Lu'ya başta uzay istasyonundaki günlük yaşam olmak üzere çeşitli konularda 20 soruyu yöneltti. Lu, Didem Şairoğlu isimli gencin UFO görüp görmediklerine yönelik sorusuna "Ben hiç görmedim benden öncekiler de hiç görmedi" yanıtını verdi. 
     

</TEXT>
</DOC>
