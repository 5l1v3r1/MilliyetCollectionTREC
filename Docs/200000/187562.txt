<DOC>
<DOCNO> 187562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sonspo12.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takımda gol deyince Hakan Şükür... 
</HEADLINE>
<TEXT>

     Milli takımda gol deyince akla Hakan Şükür geliyor. 
     Milli takım kariyerinde 40 gol atan Hakan Şükür, Şenol Güneş döneminde de 12 gole imza attı. 
     Bu dönemde, Ay-yıldızlıların golleri biri yabancı 22 futbolcudan geldi. O tek golü ise Makedonya'dan Mitrevski kendi kalesine attı. 
     Hakan Şükür'den sonra 6'şar golle en golcü oyuncular Okan Buruk, Nihat Kahveci ve İlhan Mansız oldu. 
     A Milli Futbol takımı, teknik direktör Şenol Güneş döneminde 46 maç yaparken, bu karşılaşmaların 23'ünden galibiyet, 11'inden beraberlik ve 12'sinden de yenilgi ile ayrıldı. Ay-yıldızlılar bu dönemde 70 gol atıp, kalesinde de 46 gol gördü. 
     Ayrıca, FİFA'ya üye olmadığı için klasmana alınmayan Hong Kong ile 20 Mayıs 2002'de bir özel karşılaşma yapan Türkiye bu karşılaşmayı da Hakan Şükür'ün penaltıdan ve Hasan Şaş'ın golleriyle 2-0 yendi. 
     
     GOLLER 22 FUTBOLCUDAN GELDİ 

     A Milli Futbol Takımı Şenol Güneş döneminde yaptığı 46 karşılaşmada 70 gol atıp, kalesinde 46 gol görürken, Ay-yıldızlılar lehine goller 22 ayrı futbolcudan geldi. Bir gol de Makedonya ile yapılan karşılaşmada rakip oyuncu Mitrevski'den kendi kalesi atıldı. 
     Bu dönemde milli takımın en golcü oyuncusu 12 golle Hakan Şükür olurken, diğer golleri atan ve attıkları gol sayıları şöyle 
     Hakan Şükür 12 , Okan Buruk 6 , Emre Belözoğlu 3 , Tayfur, Ümit Davala 4 , Tayfun, Oktay, Alpay 3 , Emre Aşık, Nihat Kahveci 6 , İlhan Mansız 6 , Yıldıray Baştürk, Arif 5 , Hasan Şaş 2 , Bülent Korkmaz, Serhat 3 , Cihan, Gökdeniz 3 , Okan Yılmaz 5 , Tuncay 3 ve Tümer. 
     Milliler bu dönemde Tayfur, Hakan Şükür ve Okan Yılmaz'ın ayağından 3 de penaltı golü kaydetti. 
     
     KALECİLER 

     Türk Milli Takımı'nın yediği golleri ise 3 değişik kaleci kalesinde gördü. 
     Güneş döneminde 40 kez ''Milli eldiveni giyen'' Rüştü kalesinde 34, 15 kez forma bulan Ömer Çatkıç 11 ve 1 kez kaleye geçen Metin Aktaş da kalesinde 1 gol gördü. 

     
</TEXT>
</DOC>
