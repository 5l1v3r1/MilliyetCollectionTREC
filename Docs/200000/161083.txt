<DOC>
<DOCNO> 161083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sontur19.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İki öğrencinin cep telefonu gasp etti, 21 yıl hapis cezası yedi 
</HEADLINE>
<TEXT>

     Adana'da, bıçakla tehdit ederek ve vurarak iki öğrencinin cep telefonlarını gasp ettiği iddiasıyla yargılanan sanık, 21 yıl 6 ay ağır hapis cezasına çarptırıldı. 
     Adana 1. Ağır Ceza Mahkemesi'nde görülen davada, tutuklu sanık Arif Bahadır Göktay 20 hazır bulundu. 
     Göktay, Genç İşadamları Derneği İlköğretim okulu öğrencisi Emre Özdoğmuş'un cep telefonunu bıçak tehdidiyle aldığını kabul etti. 
     Kendisini bir arkadaşının suça teşvik ettiğini öne süren Göktay, ''Arkadaşım, bana okul bahçesinde arkadaşlarıyla konuşan Emre Özdoğmuş'u gösterip cep telefonunu gasp etmemi istedi. Ben de kendisinden aldığım bıçakla olayı gerçekleştirdim'' dedi. 
     Sanık Göktaş, Turgut Özal Bulvarı'nda, ilköğretim okulu öğrencisi Koray Çınar'ın başına yumrukla vurarak cep telefonunu gasp ettiği iddiasını ise kabul etmedi. 
     Koray Çınar ile karşılaşmadığını, tanımadığını belirten Göktaş, ''Olayla ilgim yok. Beraatimi istiyorum'' dedi. 
     Mahkeme heyeti, sanık hakkında, bıçakla gasp suçundan 12 yıl 10 ay, yumrukla gasp suçundan da 8 yıl 8 ay ağır hapis cezasına karar verdi. 
     
</TEXT>
</DOC>
