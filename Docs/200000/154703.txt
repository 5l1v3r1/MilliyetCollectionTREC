<DOC>
<DOCNO> 154703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/guncel/gun04.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nasıl uyuyabiliriz ki 
</HEADLINE>
<TEXT>

     Bingöl depreminin belki de en büyük acısını Çeltiksuyu İlköğretim Okulu'nun öğretmenleri yaşıyor. Hem 84 öğrencilerini kaybettiler hem de okulsuz kaldılar. Her gün gittikleri okuldan geriye koca bir enkaz kaldığına h l inanamadıklarını söyleyen öğretmenler, şimdi ne yapacaklarını bilemiyor. Son öğrenci de beton yığınının altından çıkarılana dek enkaz başında bekleyen öğretmenlerden Ali Anıl Yelken, deprem sonrası gördüklerini unutamadığını anlatırken, "Günlerdir uyuyamıyorum. Öğrencileri teşhise biz gittik. Dayanmak mümkün değil" dedi. 3-A sınıfı öğretmeni Erkan Konar ise, "Bir öğrencim ölü, biri yaralı ancak tüm ölen öğrenciler çocuklarımdı" diye konuştu. 2-A sınıfı öğretmeni Bahar Yılmaz da "Hayatımın en zor günleriydi. Hiç kimsenin böyle bir acıyı bir kere daha yaşamaya katlanabileceğini sanmıyorum" sözleriyle duygularını ifade etti. 
     

</TEXT>
</DOC>
