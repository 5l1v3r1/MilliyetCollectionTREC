<DOC>
<DOCNO> 198214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sontur04.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkol ve hatalı sollama 4 can aldı, 8 kişi yaralı... 
</HEADLINE>
<TEXT>

     Edirne'nin Havsa İlçesi yakınında meydana gelen trafik kazasında 4 kişi öldü, 8 kişi yaralandı. 
     Edinilen bilgiye gröe, D-100 Karayolu 18. kilometrede, Mehmet Çelik yönetimindeki 34 VF 4056 otomobil, karşı yönden gelen Murat Yoğurtçu'nun kullandığı 34 JMB 64 plakalı minibüsle çarpıştı. Kazada, otomobilde bulunan Sait Demir 38 , Hasan Çalık 46 ile sürücü Çelik olay yerinde, Remzi Durmuş 44 da kaldırıldığı Trakya Üniversitesi Tıp Fakültesi Hastanesi'nde yaşamını yitirdi. 
     Minibüste bulunan Nurdan Yoğurtçu, Sedat Yoğurtçu, Seda Nur Köseoğlu, Bünyamin Köseoğlu, Meryem Köseoğlu, Emin Köseoğlu, İbrahim Köseoğlu ile sürücü Murat Yoğurtçu, tedavi edilmek üzere Edirne SSK Bölge Hastanesi'ne sevk edildiler. 
     Nurdan Yoğurtçu, Saadet Yoğurtçu, Emin Köseoğlu ve Seda Nur Köseoğlu'nun tedavileri ayakta yapılarak taburcu edilirken, diğer 4 yaralının tedavisi ise Edirne SSK Bölge Hastanesi'nde sürüyor. 
     Minibüs şoförü Murat Yoğurtçu, Havsa'dan Keşan'a gittiklerini belirterek, ''2 aile olarak bayramlaşmadan dönüyorduk. Havsa ışıklı kavşağa yaklaştığımızda, karşı yönden gelen otomobil hatalı sollayarak üzerimize doğru geldi. Direksiyonu nereye kıracağımı şaşırdım. Otomobilde çok sayıda içki şişesi bulundu. Sürücülerin alkollü olduklarını öğrendik'' diye konuştu. 
     Edirne Emniyet Müdürlüğü Bölge Trafik yetkilileri de kazanın hatalı sollama nedeniyle meydana geldiğini belirterek, otomobildekilerin alkollü olduğunun doktor raporuyla belirlendiğini kaydettiler. 
     Bu arada olay yerinde ölen Demir, Çalık ile sürücü Çelik'in cesedi, Havsa'nın Karakasım Köyü'ne götürüldü. 
     
</TEXT>
</DOC>
