<DOC>
<DOCNO> 186215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/soneko10.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Seiko'nun yeni modelleri göz kamaştırıcı... 
</HEADLINE>
<TEXT>

     Dünya saat piyasasının önde gelen şirketlerinden Japon Seiko Watch Corporation, yeni tarzda ürettiği milyarlık saatlerini piyasaya sürdü. 
     Seiko'nun kadınlara yönelik ürettiği pırlantalı saatler 584 milyon, gençlere yönelik titanyum modeli saatler ise 1 milyar 272 milyon liradan satışa çıkarıldı. 
     Seiko Japonya Genel Müdürü Kazuyoshi Yanagisawa, Uzak Doğu Asya ve Pasifik Bölge Müdürü Hiroyi Ouchi, Avrupa Genel Müdürü Robert Wilson ile 200'e yakın bayiinin katıldığı ''Seiko 2003 Tanıtım Toplantısı'' Antalya'da yapıldı. 
     Seiko Watch Corporation Japonya Genel Müdürü Yanagısawa, toplantıda yaptığı konuşmada, dünyada saat pazarının çok değiştiğini ve teknolojiyle yönlendirildiğini söyledi. 
     Saat pazarının çok dinamik, çok kalabalık ve daha çok markayla dolu olduğunu belirten Yanagisawa, ''Önümüzdeki yıllar, daha zorlu bir rekabet ve beklentileri yüksek bir tüketici olacak. Saatler, cep telefonları ve diğer zamanı gösteren cihazlar taraf1ından tehdit edilecek. Hayatta kalmak için biz üreticilerin ve bayilerin bu değişikliklerin önünde bulunması gerekecek'' dedi. 
     Seiko Europa Ltd. Genel Müdürü Robert Wilson da, Seiko Watch Corporation'un bu yıl 1 milyar 17 milyon Euro üzerinden 72 milyon Euro ve Seiko Corporation'un da 2 milyar 267 milyon Euro tutarındaki satış üzerinden 124 milyon Euro kar elde ettiğini bildirdi. Wilson, şöyle konuştu 
     ''Bugün Seiko Grubu, 90 binin üzerinde çalışanı il 15 milyar ABD Doları üzerinde ciro gerçekleştirdi. Golf klüplerinden CADCAM sistemlerine, saatlerden mikro işlemci teknolojilere kadar uzanan bir üretim yapısına sahibiz.'' Seiko'nun yeni yüzünün yenilik ve rafinelik olduğunu anlatan Wilson, Seiko saatlerinin yeni bir felsefi anlayışla piyasaya çıktığını bildirdi. 
     Seiko tarafından üretilen kadınlara yönelik yeni Seiko Vivace, Seiko Arctura madellerinin bu aydan itibaren tüm dünyada aynı anda piyasaya çıkacağını söyledi. 
     Verilen bilgiye göre Türkiye'de, Aydın Saat İthalat ve Ticaret A.Ş tarafından piyasaya sürülecek Seiko'nun kadınlara hitap eden yeni Vivace modelinin pırlantalısı 584 milyon liradan, pırlantasız olanı da 424 milyon liradan satılacak. 
     Genç kesim ve yüreği genç kalanlara yönelik üretilen Arctura Kinetik Kronograf modelinin paslanmaz çelik ürünü 872 milyon liradan, titanyum modeli ise 1 milyar 272 milyon liradan satılacak. 
     Seiko, Avrupa pazarında reklam için 16 milyon Euro harcama yapacak. 
     
</TEXT>
</DOC>
