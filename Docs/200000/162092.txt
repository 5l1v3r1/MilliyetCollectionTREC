<DOC>
<DOCNO> 162092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur16.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz ve Hüsamettin Özkan, komisyonda dinlenecek 
</HEADLINE>
<TEXT>

     TBMM Yolsuzlukları Araştırma Komisyonu, Perşembe günü Hüsamettin Özkan'ı, Cuma günü de Mesut Yılmaz'ı dinleyecek. 
     Komisyon, yarın eski Devlet Bakanları Recep Önal ile Güneş Taner'in, Çarşamba günü de eski Maliye Bakanı Zekeriye Temizel'in bilgisine başvuracak. 
     Komisyon Başkanı Azmi Ateş, eski Devlet Bakanı ve Başbakan Yardımcısı Hüsümettin Özkan'ı 12 Haziran Perşembe günü saat 10.00'da, eski Başbakanlardan Mesut Yılmaz'ı da 13 Haziran Cuma günü saat 14.00'te dinleyeceklerini söyledi. 
     Ateş, Mesut Yılmaz'ın kardeşi işadamı Turgut Yılmaz'ın gazetelere verdiği ilan hatırlatılarak, komisyonun Turgut Yılmaz'ı dinleyip dinlemeyeceğine ilişkin bir soruya, ''Komisyonun gündemine Turgut Yılmaz'ın dinlenmesi talebi gelmedi'' karşılığını verdi. 
     Raporunu 5 Temmuz'da TBMM Başkanlığı'na vermesi gereken komisyonun, iddialarla ilgili olarak soruşturma komisyonları kurulmasını, bazı konuların da Meclis tarafından araştırılmasını önereceği ifade edildi. 
     
</TEXT>
</DOC>
