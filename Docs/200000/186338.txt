<DOC>
<DOCNO> 186338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/ekonomi/eko11.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Harrods'ta ilk Türk lokantası 
</HEADLINE>
<TEXT>

      LONDRA Milliyet 
   
   Londra'da çok sayıda restoranı bulunan Sofra - Özer Restoranlar zincirinin sahibi Hüseyin Özer, Londra'nın tanınmış mağazası Harrods'ta "Sofra Restoran" açmaya hazırlanıyor. 
   Harrods'da düzenlenen "Turkish Delight" Türk haftası etkinlikleri çerçevesinde önceki gün mağazanın ünlü restoranı Georgian'da verilen yemekte Hüseyin Özer'le bir araya gelen Harrods mağazasının sahibi Muhammed El Fayed, kendisine Harrods'da bir restoran açmasını teklif etti. Hüseyin Özer'in Harrods mağazasıyla yaptığı anlaşmaya göre Harrods'un üçüncü katında boş bir mek nda Sofra'nın yemekleri sunulacak. 
   
   Ülke tanıtımına katkı 
   Özer, bugüne kadar bir çok teklif aldığını, ancak Harrods'un teklifinin kendisini çok gururlandırdığını söyledi. Harrods'da bir Türk markasını yaşatmanın, ülke tanıtımına büyük katkısı olacağını da kaydeden Özer, birkaç ay içinde Özer - Sofra Restoran'ın Harrods'da hizmete girecegini belirtti. 
   
   
</TEXT>
</DOC>
