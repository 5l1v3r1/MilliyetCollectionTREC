<DOC>
<DOCNO> 172305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sondun06.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, gelecek yıl Türkiye'ye gelecek... 
</HEADLINE>
<TEXT>

     Türk-Amerikan Dernekleri Asamblesi ATAA , gelecek yıl Türkiye'de yapılması planlanan NATO zirvesine, ABD Başkanı George W. Bush'un da katılacağını bildirdi. 
     Washington'u ziyaretinde, Dışişleri Bakanı ve Başbakan Yardımcısı Abdullah Gül ile biraraya gelen Türk-Amerikan Dernekleri Asamblesi ATAA yetkilileri, yayınladıkları açıklamada, Başkan Bush'un, gelecek yıl Türkiye'de yapılacak NATO zirvesine katılacağını belirttiler. 
     ATAA, Gül ile Washington'da yapılan görüşmelerde, katılımcıların daha çok, Ermenistan ile yakınlaşma çabalarına yönelik soru işaretlerini dile getirdiklerini ifade etti. 
     ATAA'nın açıklamasında, Gül'ün, Bush'un yanı sıra bir grup ABD kongre üyesinin de Türkiye'deki toplantıya katılacağını söylediği kaydedildi. 
     
</TEXT>
</DOC>
