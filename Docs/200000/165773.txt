<DOC>
<DOCNO> 165773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yasam/yas01.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Taammüden' cinayet gibi 
</HEADLINE>
<TEXT>

Belek'te bir 'yol magandası', içinde iki kadın gördüğü arabayı sıkıştırıp yoldan çıkardı. İki kadın mühendisten biri öldü, diğeri ise can çekişiyor 
     SONER KOCAER - KEMAL KILINÇ DHA 

     Antalya, Kumluca'daki Turpeks firmasında çalışan Ziraat Mühendisi Esra Mungan 26 ile meslekdaşı Feray Tekin 25 , önceki akşam Belek'te bir arkadaşlarını ziyaretine gitti. 
     Ziyaret dönüşü Tekin yönetimindeki otomobili, saat 23.30 sıralarında siyah renkli Mercedes marka bir araç sıkıştırdı. Direksiyon h kimiyetini kaybeden Tekin, yol kenarındaki ağaçlara çaptı. Kırılan ağaçların gövdesi ve dalları ok gibi otomobile saplanırken, iki kadın demir yığınına dönen otomobilde sıkıştı. 
     
     'Bulun şu magandayı' 
     Yakındaki bir sitenin sakinlerinin kurtardığı Tekin, Devlet Hastanesi'ne sevk edildi. Ağaç gövdesiyle araç arasında sıkışan Mungan için ise itfaiye istendi. 
     Kaza yerine gelen itfaiye kurtarma ekibi, yaklaşık iki saat süren bir operasyonun ardından genç kızı sıkıştığı yerden çıkardı. Akdeniz Üniversitesi Tıp Fakültesi Hastanesi'ne kaldırılan Mungan, yolda hayatını kaybetti. Polis siyah Mercedes ve sürücüsünün peşine düşerken, yaşam savaşı veren Tekin'in ağabeyi Tevfik Tekin, kazadan siyah Mercedes'i sorumlu tutarak 'Bulun şu magandayı' dedi. Tekin, karayollarında her yıl birçok kadının magandaların neden olduğu kazalara kurban gittiğini belirtti. 
     
     

</TEXT>
</DOC>
