<DOC>
<DOCNO> 155086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/soneko15.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne Krueger, Hazine Müsteşarı ve BDDK Başkanı ile görüştü 
</HEADLINE>
<TEXT>

     Uluslararası Para Fonu IMF 1. Başkan Yardımcısı Anne Krueger, Ankara'daki temasları çerçevesinde Hazine Müsteşarı İbrahim Halil Çanakcı ile Bankacılık Düzenleme ve Denetleme Kurulu BDDK Başkanı Engin Akçakoca'yı makamlarında ayrı ayrı ziyaret etti. 
     Krueger, sabah ilk olarak Hazine Müsteşarı ile biraraya gelirken, daha sonra geçtiği BDDK'tan çıkışta, gazetecilerin sorusu üzerine, bugünkü temaslarının ardından bir açıklama yapacağını söyledi. 
     Görüşmelere IMF İcra Direktörü Willy Kiekens ile Juha Kahkonen'in yerine IMF Türkiye Masası Şefliği'ne getirilmesi beklenen Rıza Moghadam ve IMF Ankara Temsilcisi Odd Per Brekk de katılıyor. 
     Krueger, Merkez Bankası ziyareti sonrası, öğleden sonra Maliye Bakanı Kemal Unakıtan ile biraraya gelecek, akşam saatlerinde de Başbakan Recep Tayyip Erdoğan tarafında kabul edilecek. 
     
</TEXT>
</DOC>
