<DOC>
<DOCNO> 169148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sonspo19.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli gruplardan Hooijdonk transferine tepki... 
</HEADLINE>
<TEXT>

     Fenerbahçeliler Birleşik Grup Derneği, Kulüp Başkanı Aziz Yıldırım'a, Pierre van Hooijdonk ve Fabio Luciano transferleri nedeniyle tepki gösterdi. 
     Dernekten yapılan yazılı açıklamada, Aziz Yıldırım'ın her transfer döneminde olduğu gibi, bu sezon öncesi yapılan transferlerde de skandallar oluşturmaya devam ettiği öne sürülerek, ''Senelerdir yaptığı fahiş hatalar ve yarattığı skandallarla kulübü borç batağına sokan Aziz Yıldırım alışkanlıklarından asla vazgeçmeyecektir'' denildi. 
     Son iki transfere ödenen transfer paralarının eleştirildiği açıklamada, daha sonra şu görüşlere yer verildi 
     ''34 yaşındaki Van Hooijdonk'a 2 yıl için bonservisi dahil toplam 5.5 milyon Euro ödeyen Yıldırım, futbolcunun bu sezon ayaklarına yaptırmayı düşündüğü sigortayı, önümüzdeki sezon acaba bastonuna mı yaptıracaktır Öte yandan, bonservisi 130 bin dolar olan ve 6 ay sonra serbest kalacak Luciano'ya 6 milyon dolar ödemek, Yıldırım'a mahsus transfer hovardalığı değil de nedir Hemen her platformda şubat ayında başkanlıktan ayrılacağını açıklayan Aziz Yıldırım'dan, bıraktığı enkazın hesabı elbette sorulacaktır.'' 
     
</TEXT>
</DOC>
