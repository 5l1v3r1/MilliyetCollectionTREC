<DOC>
<DOCNO> 183430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sonspo17.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maçta ilk heyecan... 
</HEADLINE>
<TEXT>

     Galatasaray ile Fenerbahçe takımları arasında pazar günü yapılacak derbi maç öncesi, iki takımda da çok sayıda oyuncu, şimdiye dek takımlarının formasıyla ezeli rekabette sahaya çıkmadı. 
     Teknik heyetlerin görev vermesi durumunda, derbi maçta ilk kez, şimdiki takımlarının formasıyla ezeli rakibine karşı forma giymeye aday futbolcular şöyle 
     Galatasaray Ömer Erdoğan, Orhan Ak, Frank de Boer, Suat Usta, Murat Erdoğan, Aykut Erçetin, Elvir Baliç, Abdullah Ercan, Cesar Luis Prates, Gabriel Sebastian Tamas, Sabri Sarıoğlu, Florin Bratu ve Ovidiu Petre. 
     Fenerbahçe Recep Biler, Volkan Demirel, Fabio Luciano, İsmail Güldüren, Erhan Albayrak, Marco Aurelio, Mahmut Hanefi Erdoğdu, Pierre van Hooijdonk, Selçuk Şahin, Mehmet Alper Akıcı, Semih Şentürk, Ivaylo Rumenov Petkov, Servet Çetin ve Stejipan Tomas. 
     
     BALİÇ VE ABDULLAH'IN HEYECANI AYRI 
     Derbi maçta Galatasaraylı Elvir Baliç ile Abdullah Ercan, bir dönem formalarını giydiği eski takımları Fenerbahçe'ye karşı ilk kez sarı-kırmızılı formayla mücadele edecek olmanın heyecanını yaşıyor. 
     Galatasaray'a geçen sezon başında transfer olan Baliç, sarı-kırmızılı takımın ezeli rakibiyle yaptığı 2 maçta da sakatlığı nedeniyle forma giyememişti. Baliç, teknik heyetin görev vermesi durumunda, eski takımı Fenerbahçe'ye karşı Galatasaray formasıyla ilk kez sahaya çıkacak. 
     Deneyimli oyuncu Abdullah Ercan da geçen sezon kadro dışı bırakılarak yollarını ayırdığı Fenerbahçe'ye karşı, yine teknik heyetten görev alması durumunda ilk kez Galatasaray forması giyecek. 
     
     KADROLAR YENİLENDİ 
     Ezeli rakiplerin geçen sezon birbirleriyle yaptıkları 2 lig maçında forma giyen toplam 18 futbolcu, şu anda takımlarının kadrosunda bulunmuyor. 
     Geçen sezon Fenerbahçe'ye karşı Galatasaray'ın formasını giyen Ümit Davala, Vedat İnceefe, Christian Correa Dionisio, Abel Xavier, Emre Aşık, Haim Michael Revivo ve Suat Kaya Fenerbahçe'de ise Rüştü Reçber, Ogün Temizkanoğlu, Miroslav Steviç, Ariel Arnaldo Ortega, Cerqueria Washington, Zoran Mirkoviç, Abdullah Ercan, Samuel Johnson, Ceyhun Eriş, Vladimir Beschastnykh ve Erman Yıldırım, pazar günkü derbi öncesi kadroda bulunmuyor. 
     
</TEXT>
</DOC>
