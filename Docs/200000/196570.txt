<DOC>
<DOCNO> 196570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun44.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Yahudi Kongresi Başkanı'ndan açıklama 
</HEADLINE>
<TEXT>

     Avrupa Yahudi Kongresi Başkanı Cobi Benatoff, İstanbul'da iki sinagoga karşı düzenlenen bombalı intihar eylemlerini değerlendirirken, ''İstanbul, Yahudi ve Müslümanların barış içerisinde bir arada yaşamalarına en iyi örnek olduğu için hedef seçildi'' dedi. 
     Benatoff, Yahudi liderlerin bugün Avrupa hükümetlerinin başkanlarına Avrupa'daki anti-semitik yahudi karşıtı eğilimlerin büyümesine karşı önlem alınması için çağrıda bulunmalarının ardından gazetecilere açıklamalar yaptı. 
     Benatoff, Cenevre'de yaptığı açıklamada, ''yeni bir Avrupanın kurulması için çaba gösteriliyor. Ancak, eski çağlardan kalma bu virüsü de yahudi düşmanlığı bünyesinde taşırsa, yeni Avrupa doğmaz. Bu hastalık geçmişte bırakılmalı. Saldırıların böyle bir dönemde İstanbul'da düzenlenmesi bir tesadüf değil. Çünkü İstanbul, Yahudi ve Müslümanların barış içerisinde bir arada yaşamalarının en iyi örneği'' dedi. 
     
</TEXT>
</DOC>
