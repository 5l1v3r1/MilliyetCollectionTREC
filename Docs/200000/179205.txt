<DOC>
<DOCNO> 179205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sontur15.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Serin ve yağışlı hava geliyor... 
</HEADLINE>
<TEXT>

     Antalya Meteoroloji Bölge Müdürlüğü yetkilileri, eylül ayının ilk haftasından itibaren sıcaklıkların 7-8 derece düşeceğini, perşembe gününden itibaren ise özellikle iç kesimlerde yağışların başlayacağını bildirdiler. 
     Akdeniz sahillerinde 40 derecenin üzerindeki sıcaklıklar, yerini yavaş yavaş serin havaya bırakmaya başladı. 
     Antalya Meteoroloji Bölge Müdürlüğü yetkilileri, sıcaklıkların 2 eylül salı gününden itibaren 7-8 derece düşeceğini belirttiler. Sıcaklıkların sahilde 30-34 dereceye gerileyeceğine dikkati çeken yetkililer, 4 eylül perşembe gününden sonra ise özellikle iç kesimlerde yağış görülebileceğini ifade ettiler. 
     Yetkililer, sıcaklıkların önümüzdeki iki gün boyunca 33-38 derece civarında değişeceğini, nemin ise yaklaşık yüzde 63 oranında olduğunu bildirdiler. 
     
</TEXT>
</DOC>
