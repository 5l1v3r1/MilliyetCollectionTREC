<DOC>
<DOCNO> 191108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/magazin/amag.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuyan Güzel'in son şarkısı 'Sen' olacak 
</HEADLINE>
<TEXT>

   ABD'de babasının yanına defnedilecek Arbaş için Uyuyan Güzel masalındaki gibi tören düzenlenecek. Bordo elbise giydirilip başının altına pembe yastık konulacak olan Arbaş'ın çok sevdiği 'Sen' şarkısı da seslendirilecek 
      
   
   Los Angeles'taki evinde geçirdiği kalp krizi sonucu 35 yaşında hayata veda eden Derya Arbaş'ın annesi Zerrin Arbaş, San Fernando Vadisi'nde düzenlenecek cenaze törenine katılmak üzere dün ABD'ye gitti. 
   Atatürk Havalimanı'nda son derece üzgün olduğu görülen Arbaş, siyah giysilerin yanı sıra siyah gözlük taktı. Arbaş, kızının Oakwood Mezarlığı'nda, 15 yıl önce ölen kızılderili kökenli babası Dehl Berti'nin yanı başında toprağa verileceğini söyledi. Cenaze törenini kızının arkadaşlarının hazırladığını söyleyen Arbaş, "Uyuyan Güzel masalındaki gibi, meleğim de babasının kabilesinin geleneklerine göre tabutla toprağa verilecek. Tören sırasında Derya'nın çok sevdiği 'Sen' adlı şarkıyı da yakın arkadaşı Göktan seslendirecek" dedi. 
   Arbaş, töreni de şöyle anlattı 
   "Derya'nın son kez giyeceği bordo elbiseyi, büyük babası seneler önce Pakistan'dan almıştı. Çok sevdiği bir elbise olduğu için onunla gömülmesini uygun bulduk. Başının altına da Uyuyan Güzel masalındaki gibi pembe satenden yapılmış yastık koyacağız. Aynı Uyuyan Güzel'in tabutu gibi olacak. Yastığının altına çok sevdiği bazı eşyaları ile parmağından çıkarmadığı çiçek şeklindeki antika elmas yüzüğü ve bir de mektup koyacağım. O da bunları babası için yapmıştı. Derya, babası gömülürken tabutunun içine 'Canım babacığım' diye başlayan bir mektup yazmıştı. Ayrıca babasının her sabah Los Angeles Times gazetesinden çözdüğü bilmeceyi, okuma gözlüğünü, yatarken yediği çikolatayı, saçından kestiği bir parçayı, bir de babasını ölüme gönderen mentollü bir sigara paketini tabutuna bırakmıştı." 
   
   Sen...    Ne geceler ne gündüzler gördüm 
   En vazgeçilmez 
   yeminlerden döndüm 
   Görmedim senin gibi sevmedim hiç kimseyi 
   Yapayalnızım şimdi 
   unuttum gülmeyi 
   Sen vaktinden çok 
   sonra gelen 
   Sevdalı bir yağmur 
   gibisin 
   Çisil çisil gözlerimden 
   Sen çıldırmış şairlerin 
   Titreyen mısralarında 
   Bahsettiği o perisin 
   Pencereler önünde 
   çürürken 
   Senden kalan çiçekler 
   Hayalin gözlerimin 
   önünde 
   H l ağlıyorum 
   Pencereler önünde çürürken 
   O güzelim yılların hayali 
   Gözlerimin önünde 
   Bize ağlıyorum... 
   Güneş doğduğunda başka bir şehrin sabahında olacağım 
   Her insanın bir öyküsü 
   vardır ya 
   Benimki de böyle işte... 
   Bu sabah pencerene bak 
   Bu koca şehri sana bıraktım 
   Başka bir şehrin sabahından başka bir dilde Elveda... 
   
   Söz - Müzik Erhan Güleryüz 
   
   
</TEXT>
</DOC>
