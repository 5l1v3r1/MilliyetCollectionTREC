<DOC>
<DOCNO> 182177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/ekonomi/aeko.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hortumcunun adresine gidiyoruz, 1 gram mal yok' 
</HEADLINE>
<TEXT>

   Başbakan Erdoğan, 'Hortumcuların en büyük özelliği, adres değiştirmektir. Öyle adresler biliyoruz ki, bakıyorsunuz, üzerlerinde 1 gram mal yok' dedi 
      
   Başbakan Tayyip Erdoğan, yeni yasama döneminde bankaların Hazine garantisi kapsamından çıkarılacağını bildirdi. Erdoğan, Gemlik Belediyesi tarafından yaptırılan çok katlı otoparkın açılış töreninde yaptığı konuşmada, Türkiye'de pek çok belediyenin borçla hizmet vermeye çalıştığını anlattı. 
   Ancak Gemlik Belediyesi'nin hiç borcunun bulunmadığını kaydeden Erdoğan, "Hortumcu kasayı, keseyi işgal ettiyse, çıkar çevreleri belediye koltuklarını işgal ettiyse, hep 'para para' dersiniz" dedi. Daha önce 'yolsuzlukların damarına indiklerini' söylediğini anımsatan Erdoğan şunları söyledi 
   
   'Bankalara güvence kalkacak' 
   "Kimileri, bunu söylediğimde 'Adres ver' dedi. 'Adres verilirse, ulaşılması gereken adrese ulaşamazsınız' demiştim. Çünkü hortumcuların en büyük özelliği adres değiştirmek. Öyle adresler biliyoruz ki, bakıyorsunuz, üzerlerinde 1 gram mal yok. Ama baktığınızda hepsi marka. Vatandaşa sorduğunuzda, 'büyük zengin'. Bize, zedelerimiz geliyor, 'Halimiz ne olacak' diyor. Bunların güvencesi Hazine. Bedelini, niçin fakir fukara, garip gureba ödesin. Onun için buradan ilan ediyorum. Önümüzdeki yasama döneminde artık, Hazine bankalara güvence olmayacak." Bilindiği gibi İmar Bankası'na el konulmadan bir gün önce mevduata tam güvence getirilmiş, eskiden olduğu gibi 50 milyar sınırının bir yıl sonra yeniden uygulanacağı belirtilmişti. 
   Yüksek faiz verdikleri için bu bankalara paralarını yatıranları da eleştiren Erdoğan, ''H l bu zihniyette olanları gördüğümde 'millet olarak daha çok çekeceğimiz var' diyorum. Hortumculara, yolsuzluk yapanlara pirim verip, alkış tutarsak, o toplum iflah olmaz'' dedi. 
   
   Altın takı ihracatçısına destek    Erdoğan, altın takı ihracatının 5 yılda 5 milyar dolara çıkmasını isteyerek "Gelin Gazi Mustafa Kemal Atatürk'ün ruhunu da huzur içerisinde kılalım" dedi. Erdoğan, 15 gün önce Devlet Bakanı Kürşad Tüzmen'e "Altın takı ihracatçısından Darphane ekspertizi raporu istenmesin" talimatı verdiğini kaydederek, "22 Eylül'den itibaren bu sıkıntı ortadan kalkacak" dedi. 
   
   'Bakkaldan az vergi veren kuyumcu görmek istemiyorum'    ŞÜKRAN PAKKAN - ŞENOL DEMİRCİ İstanbul 
   Başbakan Recep Tayyip Erdoğan, kuyumcuların tüm işlemlerini kayıt altına alarak örnek sektör haline gelmeleri gerektiğini söyledi. Erdoğan, "Bakkal dükk nından daha az vergi veren kuyumcu görmek istemediklerini" dedi. 
   Erdoğan, TÜYAP'ın İstanbul Kuyumcular Odası'nın desteğiyle Beylikdüzü Tüyap Fuar ve Kongre Merkezi'nde düzenlediği Uluslararası Mücevher, Altın, Gümüş Takı, Saat ve Ekipman Fuarı'nın Gold İstanbul 2003 açılışını yaptı. Erdoğan, burada yaptığı konuşmada "Hükümet olarak vergi konusunda üstümüze düşeni yaptık, yapıyoruz, yapacağız. Artık bundan sonra kuyumcunun da hiçbir bahanesi kalmıyor. Bakkal dükk nından daha az vergi veren kuyumcu görmek istemiyoruz. Sektöre bunu yakıştıramıyorum. Anadolu'da güzel bir tabir var 'ağanın eli tutulmaz'' diye. Sizlerin de bunu göstermeniz lazım. Sizlerin artık bu bilinçle hareket edip, tüm işlemlerinizi kayıt altına almak suretiyle bu ülkede nasıl bir örnek sektör olduğunuzu ortaya koymanız lazım." 
   
   Berlusconi'ye rica 
   Bu arada, İtalya Başbakanı Berlusconi'ye, Vicenze Fuarı'nda "Türkiye'ye daha az yer ayrıldığı" konusunda daha önce bir uyarıda bulunduğunu anlatan Erdoğan, bu konuda bir gelişme olmadığını ancak Berlusconi'yi tekrar arayarak Türk standlarının artırılmasını isteyeceğini söyledi. 
   
   'Herkes görevini yaparsa hortumcu cirit atamaz'    FUAT KARS - ERDOĞAN PAÇİN Bursa DHA 
   Başbakan Erdoğan, Bursa'nın İnegöl ilçesinde belediyenin yaptırdığı Kültürpark'ın ve Mobilya Fuarı'nın açılışında yaptığı konuşmada, yürütme, yasama ve yargı organlarının görevlerini tam anlamıyla yapması halinde hortumcuların da ülkede cirit atamayacaklarını söyledi. 
   
   Kürsüye Dudu'yla çıktı 
   Erdoğan, memur sendikalarının istediği zammı vermenin mümkün olmadığını belirterek "Kimin malını kime veriyorsunuz Biz emanetçiyiz. Emaneti koruyamazsak geri alırsınız. Korumalarımın arabalarının yürüyecek hali yok. Ben bile araba alamıyorum" dedi. Açılış törenine katılan Erdoğan, kürsüye Tarkan'ın "Dudu" adlı parçasıyla çıktı. 
   
   
</TEXT>
</DOC>
