<DOC>
<DOCNO> 155830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sonspo04.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor İzmir'e umutlu gitti... 
</HEADLINE>
<TEXT>

     Samsunspor, deplasmanda Altay ile yapacağı maç için İzmir'e hareket ederken, teknik direktör Sakıp Özberk, ''Altay'dan puanla ayrılacağımıza inanıyorum'' dedi. 
     Nuri Asan Tesisleri'nde Altay maçı hazırlıklaranı tamamlayan Karadeniz ekibi uçakla İzmir'e haraket etti. Altay kafilesine sakatlığı nedeniyle sezonu kapatan Serkan Dökme, sakatlıkları süren Serkan Aykut, Junior ve cezalı olan Adnan ile Musa dahil edilmedi. 
     Haraket öncesi açıklama yapan teknik direktör Özberk, Lig'de yerlerini şu an garantilediklerini ancak kalan maçlara galibiyet için çıkacaklarını söyledi. 
     Özberk, oyuncularının Altay maçına kilitlendiklerini belirterek, şöyle konuştu 
     ''Altay maçından puanla ayrılacağımıza inanıyorum. İyi bir çalışma haftası geçirdik. Yakaladığımız bu iyi çıkışı Altay karşısında da sürdürmek istiyoruz. Sezonun son maçlarında ne kadar puan alırsak bizim için o kadar iyi. Güçlü bir kadroya sahibiz. Oyuncularıma güveniyor ve inanıyorum.'' Samsunspor'un Altay karşısında Shorunmu, Hakkı, Kenan, Osman, Müslim, Mutiu, Celil, Milton, Mehmet Nas, Sinan ve Oktay onbiri ile mücadele etmesi bekleniyor. 
     
</TEXT>
</DOC>
