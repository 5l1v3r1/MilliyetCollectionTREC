<DOC>
<DOCNO> 157580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/yasam/ayas.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Terlemeyle kaybedilen su ve mineralleri geri almanız şart 
</HEADLINE>
<TEXT>
Susuzluğun sonucu hastalık olmasın .. 
Günlük su ihtiyacının 2 - 2.5 litre olduğunu hatırlatan uzmanlar, "Sıvı eksikliği yorgunluktan kas kramplarına birçok soruna yol açar" diyor 
     AYŞEGÜL AYDOĞAN İstanbul 

     HAVALARIN ısınmasıyla birlikte karşımıza çıkan sorunlardan biri de terleme. Yüzde 65'i su olan insan vücudu için terleme, metabolizmanın sağlıklı çalıştığının ifadesi. Ancak terleme, önemli sağlık sorunlarının kaynağı da olabiliyor. Uzmanlar, terleme sonucunda kaybedilen sıvı ve minerallerin yerine konmadığı takdirde sağlığın olumsuz etkilenebileceğini belirtiyor. 
     SIVI eksikliği yorgunluktan, konsantrasyon bozukluğuna, sinirlilikten, kas kramplarına, baş dönmesi ve mide bulantısına kadar uzanıyor. Ancak sıvı ihtiyacını karşılamanın tek yolu su içmek değil. Uzmanlar, "Elmanın yaklaşık yüzde 84'ü, sütün yüzde 50'si, domates çorbasının yüzde 80'inden fazlasını su oluşturuyor" diyorlar. 
     
     Susuz kalmanın sonuçları 
     Rahatsızlık Derecesi 
     1. Derece Dehidrasyon vücutta su eksikliği 
     Belirtiler Susuzluk hissi, alışılmadık asabiyet, yorgunluk, aktivite esnasında performans düşüklüğü, kas krampları, mide bulantısı 
     
     Tedavi 
     Faaliyetlerinizi durdurun 
     Serin ve gölge bir yerde dinlenin 
     Sıvı için 
     
     2. Derece Isı tükenmesi 
     Belirtiler Baş ağrısı, bulantı, kusma, baş dönmesi, nabız hızlanması 
     
     Tedavi 
     Faaliyetlerinizi durdurun 
     Serin ve gölge bir yerde dinlenin 
     Sıvı için, kıyafet çıkartın 
     
     3. Derece Güneş çarpması 
     Belirtiler Yüksek ateş, bilinç kaybı 
     
     Tedavi 
     Acil tıbbi yardım isteyin 
     

</TEXT>
</DOC>
