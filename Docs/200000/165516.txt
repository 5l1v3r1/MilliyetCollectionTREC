<DOC>
<DOCNO> 165516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/spor/spo15.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Her stada nezarethane      İSTANBUL İl Spor Güvenliği Kurulu, yeni sezona yönelik statlarda alınacak güvenlik önlemleri konusunda dün toplandı. İstanbul'da bulunan Süper Lig temsilcilerinin başkanları, UEFA Asbaşkanı Şenes Erzik, İstanbul Emniyet Müdürü Celalettin Cerrah ile İl Jandarma Komutanı Hami Çakır dün İstanbul Valisi Muammer Güler ile biraraya gelerek, durum değerlendirmesi yaptı. Misafir seyirci sayısının yüzde 5 ile sınırlandırılacağını söyleyen Güler, her statta bir de nezaretlane tesis edileceğini belirtti. 
     
İmza ve topbaşı      GENÇLERBİRLİĞİ, Denizlispor'dan Ali Tandoğan'a 2, Hollanda 2. Ligi'nde yer alan Telstar'da kiralık olarak forma giyen, Sunderland'ın futbolcusu Baki Mercimek'e 3 yıllık imza attırdı. Kırmızı - Siyahlılar dün de kendi tesislerinde yeni sezon hazırlıklarına başladı. 
     
Bursaspor'da başkan Üstenci      BURSASPOR'UN Olağanüstü Kongresi'nde, 746 üyeden 644'ünün oyunu alan Fikret Üstenci, başkanlığa seçildi. 16 oyun geçersiz sayıldığı kongrede Üstenci, Bursaspor'un 20. başkanı olurken diğer aday AK Parti Bursa Milletvekili Şerif Birinç'e ise 86 oy çıktı. 
     

</TEXT>
</DOC>
