<DOC>
<DOCNO> 188949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/yasam/yas06.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık reklam almayacak 
</HEADLINE>
<TEXT>

   David Beckham, gelecek yıl tüm reklam tekliflerine "Hayır" deyip futbola konsantre olacağını açıkladı 
      DIŞ HABERLER SERVİSİ 
   
   İngiliz futbolcu David Beckham, bol k rlı tanıtım ve reklamlardan vazgeçtiğini, önümüzdeki yıl içinde sadece futbola kanalize olacağını söyledi. 
   Futbolunun yanı sıra yakışıklılığı, giyim tarzı ve saç biçimiyle de dünya çapında milyonlarca hayran edinen Beckham, önümüzdeki yıl içinde reklam ve tanıtım sözleşmelerine "Hayır" diyeceğini, futbola konsantre olacağını açıkladı. 
   Beckham'ın açıklaması, yıldız futbolcunun, futboldan çok 'imajını parlatmakla' ilgilendiği yönündeki eleştirilere yanıtı olarak değerlendirildi. Reklam bağlantılarını gerçekleştiren SFX ajansıyla ilişkisini kopardığını duyuran Beckham, mevcut sponsorluk sözleşmelerini iptal etmeyeceğini ancak önümüzdeki bir yıl içinde yeni sözleşme yapmayacağını da bildirdi. 
   David Beckham, bugüne kadar hatırı sayılır ücretler karşılığı otomobil, cep telefonu, alkolsüz içecek ve güneş gözlüğü gibi ürünler tanıtmıştı. 
   
   
</TEXT>
</DOC>
