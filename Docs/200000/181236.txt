<DOC>
<DOCNO> 181236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun29.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS Singapur'da yeniden hortladı... 2. testler de pozitif çıktı... 
</HEADLINE>
<TEXT>

     Singapur'da Akut Solunum Yetmezliği Sendromu'na SARS yakalandığı dün açıklanan kişiye uygulanan ikinci testler de pozitif çıktı. 
     Singapur Sağlık Bakanı Khaw Boon Wan, düzenlediği basın toplantısında, 27 yaşındaki vatandaşın hastalığa yakalandığının kesinleştiğini açıkladı. 
     Khaw Boon Wan, Singapur'da 4 ay sonra ilk kez görülen hastalığa laboratuvar teknisyeni olarak çalışan kişinin nasıl yakalandığının henüz bilinmediğini ifade etti. 
     Sağlık Bakanı, bu kişinin son zamanlarda seyahat etmediğini ve SARS hastalarıyla temasının olmadığını belirttti. 
     SARS'a yakalandığı belirlenen bu kişiyle temas kuran 25 kişinin de karantina altına alındığı açıklandı. 
     
     HALK SAĞLIĞINI TEHDİT ETMİYOR... 

     Dünya Sağlık Örgütü DSÖ , Singapur'da ortaya çıktığ ıbelirtilen SARS vakasının genel halk sağlığına tehdit oluşturmadığını bildirdi. 
     DSÖ bulaşıcı hastalıklar bölümünden Dick Thompson, Reuters'a yaptığı açıklamada, ''Halk sağlığı açısından bakıldığında, bu bir acil durum olarak görülmüyor'' dedi. 
     Thompson, Akut Solunum Yetmezliği Sendromu SARS vakaları konusunda belli tanımlamaları olduğunu belirterek, SARS olduğu söylenen kişinin buna uymadığını belirtti. 
     
</TEXT>
</DOC>
