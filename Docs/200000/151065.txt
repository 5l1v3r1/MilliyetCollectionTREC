<DOC>
<DOCNO> 151065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur19.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenyurt'taki yangında yaralılardan 2'si öldü... 
</HEADLINE>
<TEXT>

     Esenyurt Belediye binasında meydana gelen patlama ve ardından çıkan yangında hastaneye kaldırılmak istenen yaralılardan 2'si öldü. 
     Özel Uğur Hastanesi Başhekimi Dr. Cüneyt Ekinci, yaptığı açıklamada, Yaşar Türk ve Raif Karabacak adlı 30-35 yaşlarındaki 2 kişinin, hastaneye ölü olarak ulaştığını bildirdi. 
     Dr. Ekinci, hastaneye kaldırılmak istenirken yolda hayatını kaybeden bu kişilerin, patlama nedeniyle kafalarından ağır darbe aldıklarını kaydetti. 
     Kendilerine yaralı olarak getirilen 5 kişiden 3'ünün tedavisinin sürdüğünü anlatan Dr. Ekinci, vücudunda yüzde 40 oranında yanık olan bir hastanın yanık tedavi merkezine sevk edildiğini, bir yaralının da başka bir hastaneye gönderildiğini söyledi. 
     Bu arada, itfaiye yetkilileri, patlamanın ardından binada çıkan yangının söndürüldüğünü kaydettiler. 
     





</TEXT>
</DOC>
