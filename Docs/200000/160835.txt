<DOC>
<DOCNO> 160835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo23.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirspor, Galatasaray ile anlaşırsa tüm futbolcularını gönderecek 
</HEADLINE>
<TEXT>

     İkinci Futbol Ligi A Kategorisi'nde, Galatasaray'ın pilot takımı olmaya hazırlanan İzmirspor'un kulüp başkanı Cemal Dönmez, söz konusu anlaşmanın gerçekleşmesi halinde, mevcut oyuncularından kendilerine kulüp bulmalarını isteyeceklerini söyledi. 
     Cemal Dönmez, Galatasaray Teknik Direktörü Fatih Terim ile yarın ''pilot takım'' anlaşması için görüşeceklerini bildirdi. 
     Söz konusu anlaşmanın sağlanması halinde, kadrolarında yer alan hiçbir oyuncu ile anlaşmayacaklarını belirten Dönmez, şunları söyledi 
     ''Eğer Galatasaray ile anlaşırsak tüm oyuncularımızı göndereceğiz. Kendilerine kulüp bulamayan oyuncularımız olursa onlarla masaya oturabiliriz. Teknik direktör konusunda da Galatasaray ile yapacağımız anlaşmayı bekliyoruz. Galatasaray'dan oyuncu aldığımız gibi bir de teknik direktör alacağız.'' 
     
</TEXT>
</DOC>
