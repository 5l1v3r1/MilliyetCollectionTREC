<DOC>
<DOCNO> 150210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/soneko22.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstilbank'da Osman Tunaboylu yeniden başkan... 
</HEADLINE>
<TEXT>

     Tekstilbank Yönetim Kurulu Başkanlığı'na, Osman Tunaboylu yeniden seçildi. 
     Tekstilbank'tan Borsa'ya gönderilen açıklamaya göre, 2002 yılı Olağan Genel Kurulu'nda Yönetim Kurulu'na A grubu pay sahiplerini temsilen seçilen Osman Tunaboylu, Ergün Aral ve T. Tözün Tarman ile B grubu pay sahiplerini temsilen seçilen Akgün Türer ve A. Erdem Yörükoğlu'nun katılımıyla yapılan ilk toplantıda, görev bölümü gerçekleşti. 
     Osman Tunaboylu Yönetim Kurulu Başkanlığı'na, Ergün Aral ise Yönetim Kurulu Başkan Vekilliği'ne seçildi. Hazine eski Müsteşar Yardımcısı ve Ziraat Bankası eski Genel Müdürü Osman Tunaboylu, Tekstilbank Yönetim Kurulu Başkanlığı'na geçen yıl getirilmişti. 
     





</TEXT>
</DOC>
