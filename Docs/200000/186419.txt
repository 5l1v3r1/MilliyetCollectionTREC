<DOC>
<DOCNO> 186419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yazar/sazak.html </URL>
<DATE> 2003/10/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
PKK KADEK kartı 
</HEADLINE>
<TEXT>

   
   Irak'a asker gönderme tezkeresinin haftaya Meclis'te karara bağlanması bekleniyor. Hükümet bu defa kararlı gözüküyor. Askerler de .. 
   ABD ise bir son dakika golü yememek için PKK KADEK'in Kuzey Irak'tan tasfiyesine olanak sağlayıp tezkerenin önünü açmaya çalışıyor. Türkiye ile ABD Dışişleri yetkililerinin 1 Mart öncesinde gerçekleştirmeye çalıştıkları mutabakata benzer 'ortak eylem planı' çerçevesinde PKK KADEK, Kuzey Irak'tan tasfiye edilecek. 
   Türk askerini Irak'ta ateşe atmanın 'promosyonu' olarak ABD, Kandil Dağı'ndaki PKK'yı dağıtmayı üstleniyor. 
   Böylece Türkiye'nin Kuzey Irak'a girmesine de gerek kalmayacak 
   ABD tarafından Barzani ve Talabani'ye verilen 'söz'ler nedeniyle aslında bu yol baştan beri kapalıydı. Birinci Körfez Savaşı'nın bitiminde 36'ncı paralelin kuzeyi Kürt bölgesi ilan edildi. Saddam devrildikten sonra Iraklı Kürtler yalnız kuzeyde değil, Bağdat yönetiminde de etkili konuma geldiler. 
   Türkiye şimdi Iraklı Kürtler, tarihlerinde ilk kez federatif ya da bağımsız bir devlete bu kadar yaklaşmışken daha fazla avantajlı konuma gelmeden Bağdat'a asker göndererek yeni bir denge kurmaya çalışıyor. 
   KDP ve KYP liderleri bunun farkında, Washington'da 'lobi' yaparak Türkiye'nin Kuzey Irak'taki etkinliğini ABD üzerinden kırmaya çalışıyorlar. 
   Süleymaniye baskını bunun sonucuydu. 
   Dubai anlaşmasındaki 'Kuzey Irak koşulu' da Ankara üzerindeki baskının onur kırıcı örneğidir. 
   Başkan Bush'un Kongre'ye sunduğu Irak paketindeki Türkiye ödeneği Kuzey Irak ile ilişkilendirilmişti. 
   TBMM Dışişleri Komisyonu, bu tutuma, 'siyasi koşullu yardım kabul edilemez' diye karşı çıkmıştı. 
   Ne yazık ki hükümet kendi Meclisi'nin eğilimi yerine ABD Kongresi'nin kararına gönderme yapan bir anlaşmaya imza atarak 1 milyar dolarlık yardımın 8.5 milyar dolarlık krediye dönüşmesine 'evet' demek zorunda kaldı. 
   Türkiye'nin egemenlik haklarını hiçe sayan Dubai anlaşmasına CHP haklı olarak isyan ediyor. 
   1 Ekim'deki TBMM'nin açılış resepsiyonunda Genelkurmay Başkanı Hilmi Özkök, 'Bize bir şey sorulmadı' diyerek anlaşmayı internetten öğrendiklerini söyledi. Başbakan Erdoğan ise komutanların çıkışı üzerine 'iletişim sorunu' yaşandığını kabul etti. 
   Hükümet kredinin kullanılmayacağına dönük sinyaller veriyor. ABD ise ikinci tezkere şoku yaşamamak için PKK KADEK kartını masaya sürüyor. 
   Kuzey Irak'ın güvenliğini ABD'ye havale eden Türkiye, Bağdat'a asker göndermekle ne elde edecek Stratejik kazanım uğruna gençlerimizin kanı dökülürse bunun hesabını kim verecek 
   İkinci tezkere savaşını da TBMM'nin kazanmasını diliyoruz. 
   Irak'ta Amerikan işgaline omuz vermeye mecbur muyuz 
   
      
   
</TEXT>
</DOC>
