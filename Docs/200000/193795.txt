<DOC>
<DOCNO> 193795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sonspo06.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Elber'in Bayern'den intikamı acı oldu 1-2 
</HEADLINE>
<TEXT>

     Şampiyonlar Ligi A Grubu'nda Fransız temsilcisi Lyon'u Almanya'da ağırlayan lider Bayern Münih, eski forveti Elber'in attığı golle tuş oldu 1-2 Henüz 6. dakikada Pernambucano'nun attğı golle 1-0 yenik duruma düşen Bayern, bu gole 15. dakikada Elber'in yerine Deportivo'dan transfer ettiği Roy Makaay ile cevap verdi ve ilk yarı bu skorla bitti. 
     Maçın ikinci yarısında ise Bayern Münih formasıyla fırtına gibi esen ve bu yıl Lyon'a transfer olan Giovane Elber sahneye çıktı ve . dakikada attığı golle eski takımını adeta yıktı. Münih'e soğuk duş yaşatan Brezilyalı forvet maçın ilerleyen dakilarında oyundan çıkarken tüm seyirciler eski golcülerini ayakta alkışladı. 
     Bu skorla lider Bayern 3. sıraya düşerken, Devler Ligi'nde gecenin sürprizini yapan Olympique Lyon puanını 7'ye çıkardı ve liderlik koltuğuna oturdu. 
     CELTIC İŞİ İLK YARIDA BİTİRDİ 
     A Grubu'nun diğer maçında Belçika ekibi Anderlecht'i İskoçya'da konuk eden Celtic, maçı 3-1'lik galibiyetle tamamladı. 
     Yeşil-beyazlılar mücadelenin ilk yarısında 12'de Henrik Larsson, 17'de Liam Miller ve 29'da Chris Sutton'la bulduğu gollerle maçı bitirirken, Anderlecht 3 gole 77'de Dindane ile cevap verebildi. 
     A Grubu'nda 4. maçların ardından oluşan puan durumu şöyle 
     

TAKIMLAR O G B M A Y P 1-O. Lyon 4 2 1 1 4 4 7 2-Celtic 4 2 0 2 6 4 6 3-Bayern Munich 4 1 2 1 5 5 5 4-Anderlecht 4 1 1 2 3 5 4      Grupta 5. hafta maçlarında Anderlecht O.Lyon ile, Celtic ise Bayern Münih ile karşılaşacak. 
     
</TEXT>
</DOC>
