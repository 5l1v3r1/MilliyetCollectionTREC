<DOC>
<DOCNO> 199569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo25.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın isteği reddedildi... Chealse maçı Almanya'da... 
</HEADLINE>
<TEXT>

     Uluslararası Spor Tahkim Mahkemesi CAS , Beşiktaş'ın, Avrupa Şampiyonlar Ligi G Grubu'nda ertelenen FC Chelsea maçının İstanbul'da oynanması için yaptığı başvuruyu reddetti. 
     Beşiktaş yönetimi, İstanbul'daki bombalama olaylarını bahane ederek Şampiyonlar Ligi maçlarını tarafsız sahaya alan UEFA'yı Spor Tahkim Mahkemesi CAS 'ne şikayet etmişti. 
     Siyah beyazlıların talebini ele alan mahkeme, yürütmeyi durdurma kararı alıp Beşiktaş ile Chealse takımları arasındaki maçı İstanbul'da oynatmak yerine itirazı reddetmeyi seçti. 
     Böylece Türk takımlarına karşı UEFA'da başlayan haksız ve yanlı tutum Spor Tahkim Mahkemesi'ne de taşınmış oldu. 
     İsviçre'nin Lozan kentinde yaptığı toplantı sonunda nihai kararını veren mahkeme böylece, UEFA'nın maçın yapılacağı yer olarak belirlediği Almanya'nın Gelsenkirchen kentini onaylamış oldu. 
     Beşiktaş-FC Chelsea maçı, 9 Aralık Salı günü TSİ 21.45'te Gelsenkirchen kentinin Arena Stadı'nda oynanacak. 

     
</TEXT>
</DOC>
