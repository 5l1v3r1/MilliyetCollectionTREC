<DOC>
<DOCNO> 158635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/yasam/yas02.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'ın sebebi 'mönüdeki' misk kedisi 
</HEADLINE>
<TEXT>

     DIŞ HABERLER SERVİSİ 

     Hong Kong Üniversitesi bilim adamları, akut solunum yetmezliği sendromu hastalığı SARS virüsünün Uzakdoğu mutfağının gözdelerinden Misk kedisinden kaynaklandığını açıkladı. SARS'a yol açan 'coronavirüs'ün bir türünün, bazı Çinliler tarafından afiyetle yenen Misk kedilerinden bulaştığını saptadıklarını bildiren araştırmacılar, bu kedilerin yakından izlenebilmesi için çiftliklerde yetiştirilmesi, merkezi mezbahalarda kesilerek hijyenik biçimde satılması gerektiğini belirttiler. Yapılacak bir basın toplantısında konunun ayrıntılarının ortaya konacağını da sözlerine ekleyen araştırmacılar, SARS hastalığının bir hayvandan insanlara bulaştığını daha önce bulmuş, ancak bunun ne tür bir hayvan olduğundan emin olmadıklarını açıklamışlardı. 
     
     

</TEXT>
</DOC>
