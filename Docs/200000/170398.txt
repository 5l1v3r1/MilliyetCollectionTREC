<DOC>
<DOCNO> 170398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sondun07.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelly olayı yüzünden Blair istifa etmeli mi 
</HEADLINE>
<TEXT>

     İngiliz halkının yüzde 37'sinin, Başbakan Tony Blair'in ''Kelly olayı'' nedeniyle istifa etmesi gerektiğini düşündüğü bildirildi. 
     Sky televizyonunun yaptığı ankete göre, halkın yüzde 28'i de, Blair'in başdanışmanı Alastair Campbell'in istifa etmesi gereken kişi olduğuna inanıyor. 
     Halkın yüzde 11'i, Savunma Bakanı Geoff Hoon'u sorumlu tutarken, bakanın istifasını istiyor. Yüzde 24 ise kabineden kimsenin bu olay yüzünden istifa etmesi gerekmediği görüşünü savunuyor. 
     Savunma Bakanlığı çalışanı, mikrobiyolog Dr. David Kelly'nin, BBC'nin yayınladığı, ''hükümetin Irak savaşını haklı çıkarabilmek için istihbarat bilgilerini abarttığı'' yolundaki haberin kaynağı olduğu öne sürülmüş, bilim adamı bu iddiaları reddetmişti. 
     Ailesi Perşembe günü Kelly'nin kaybolduğunu bildirmiş, David Kelly'nin evinin yakınlarında dün bulunan bir cesedin, bilim adamına ait olabileceği belirtilmişti. 
     
</TEXT>
</DOC>
