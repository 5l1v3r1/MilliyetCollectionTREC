<DOC>
<DOCNO> 180793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/guncel/gun00.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Aksaray izlenimleri 
</HEADLINE>
<TEXT>

   SİZE GELİYORUZ 

   
      
      
   
   Yaz... Burası '68 Aksaray'    MUSTAFA BAKACAK 

      Aksaray, Milliyet TIR'ıyla ilk kez geldiğimiz illerden biriydi. Gelir gelmez yastık altında çok paralarının olduğunu öğrendik. Sorunlarının neler olduğunu merak ettik. Ancak, daha neler olduğunu soramadan başladılar anlatmaya "Kimlik problemimiz var. İstanbul'daki Aksaray ile karıştırılmak istemiyoruz." 
   Organize sanayinin gelmesi için demir yolunu isteyen, turizm kataloğundaki yerini yeniden almak isteyen, binasına kadar her şeyini hazırladıkları üniversitenin gelmesini isteyen Aksaray'da kimlik problemi üzerine konuştuk. "Nerelisin " sorusuna "Aksaraylıyım" karşılığını verdiklerinde hep İstanbul'daki Aksaray ile karıştırılmaktan rahatsız olduklarını söylediler. 
   Gazeteciler Cemiyeti eski Başkanı Abdülkadir Ay, İstanbul'daki Aksaray'ın yanı sıra, Laleli, Ortaköy ve Kurtuluş semtlerinin de hemşehrileri tarafından kurulduğunu savundu. Ay şöyle devam etti "Aksaray'ın, Ortaköy ilçesi ile Laleli ve Kurtuluş mahalleleri var. Bunların tarihleri çok eskilere dayanıyor. İstanbul'un fethinden sonra buradan götürülen insanlar oldu. O semtleri onlar kurdu. Aksaray'ı hemşehrilerimiz kurdu, ancak ilimiz adının önüne geçmesi bizi rahatsız ediyor. Kimlik problemini çözmek için çok çaba harcıyoruz. Bizi '68 Aksaray' diye yazın da il olarak tanısınlar." 
   
   İkinci kez il olan şehir 
   Vali Yardımcısı Bayram Yılmaz da, Aksaray'ın 1933'e kadar il olduğunu, sonra ilçe yapıldığını, 1989'da il unvanına yeniden kavuştuğunu hatırlatarak, "Burası ikinci kez il olan bir şehir. Buranın adının önde olması gerekir" dedi. 
   Aksaray'da herkesin övgüyle bahsettiği Emniyet Müdürü Mahmut Nas, şehit emniyet müdürü Gaffar Okkan'ın sınıf arkadaşı çıktı. Aksarayspor'un ikinci lige çıkmasında büyük katkısı olduğunu öğrendiğimiz Nas'ın öncülüğünde emniyet mensuplarının gönüllü katılımıyla yapılan parkı da ziyaret ettik. Bir tarafında huzurevi, diğer tarafında hastanenin bulunduğu parka 'Gaffar Okkan Polis Şehitleri Parkı' adı verilmiş. İçinde oyun sahaları, havuz ve fıskiye ile anıt bulunan park, yaşlılar ve çocukları şimdiden mutlu etmeye yetmiş. 
   
   İki Aksaray, bir Fatih    SERİN DURUŞ 

   Irak savaşı zamanında, içinde bulunduğumuz traji - komik durumu anlatabilmesi için, "Bir Gelen Olsa " başlığı altında, "Keşke Nasreddin Hoca gelseydi " demiştik. 
   Aksaray'dayız... "Keşke" diyoruz, Hoca'yla birlikte "Fatih Sultan Mehmet" de gelse O, Aksaray'ı Karamanoğullarından alıp Osmanlı'ya kattığı zaman, "Oooh, şuraları parseller satarız " dememiş. Şehrin ileri gelen aile, sanatçı, bilgin ve esnafını, İstanbul'a sürgün etmiş. O zaman şehrin yeniden yapılanmasında büyük katkısı olmuş bu insanların. Bu zamansa "Aıııksıraaaaay" şeklinde çığrılan dolmuşları sayesinde birçok filme... Bkz Zeki-Metin ve bilumum Türk Filmi ... 
   
   İstekler hep aynı 
   Burada duyduklarımız da, diğer yerlerden çok farklı değil. Hakan Çolak 19 , Erdoğan Kaya 44 , Ahmet Ateş 78 , Burak İrez 21 , Sinan Karabatak 32 , Orhan Durmaz 20 , Recai Okşar 43 ve daha yer azlığından ismini yazamadığımız onlarca kişi... İsimler, yaşlar, meslekler değişiyor, istekler hep aynı. 
   1- Gençler, televizyonlarda gördükleri renkli hayatın, şehirlerinde de olmasını... Öyle kapısında kameraların ve onlara görünmek "zorunda" olanların gittiği Laila, Reina, Anjelik Buz Bar değil, akşam 8'den sonra gidilebilecek 1 - 2 yer olsa yetecek. Afra Alışveriş Merkezi'ndeki sinema ve bowling salonları yeterli olmuyor demek ki 
   2- Orta yaşlılar, işsizlik ve pahalılığın azalmasını, yatırımların artmasını... Aksaray, "Kalkınmada öncelikli il" ilan edilince durum biraz düzelmiş, ama yeterli bulmuyorlar. Çünkü ilde işsizlik oranının 35 olduğu söyleniyor ve eğitime önem verilmesini... Aksaray Lisesi, kışla koğuşlarına dönmüş, 60'ar kişi varmış sınıflarda. 
   3- Yaşlılar da, gençlerin aylaklık yapmak yerine çalışmalarını istiyor. 
   Aksaray'da, diğerlerinden ayrı olarak iki kişi dikkatimizi çekiyor. ilki, orta yaşlı. İsmini vermiyor. Önce, Denizli Valisi Recep Yazıcıoğlu'na acil şifalar diliyor. Ve onun da çok savunduğu bir fikri dillendiriyor Valiler seçimle gelsin Gelsin ki, devletin buradaki temsilcisine şimdi soramadığım "Ekonomiyi geçtim, niye kültürel ve sosyal alanda geliştirmek için uğraşmıyorsun Aksaray'ı diye hesap sorayım seçim zamanında" diyor. Belki de nereye gitsek ekonomik isteklerden sonra ikinci sırada gelen kültürel ve sosyal gelişimin anahtarı bundadır. Merkezden değil, yerinden yönetim. Dibindeki Aksaray'ı kalkındıramamış devletimizin, Irak'a ne gibi bir faydası olacağını merak etmiyor da değiliz bu arada. Hem IMF de kızmaz buna. Bkz ABD'deki vali sistemi 
   Ve ikincisi. Toplantı bitimi aracımıza binerken kolumuzdan çekiyor 12 yaşındaki Mustafa Bozkurt. Milli Eğitim Bakanlığı'nın kitaplarının pahalılığından şik yetçi. "En ucuzu 2 milyon, alamıyorum. Lütfen ucuzlatsınlar " diyor. Herkes ama her şey boş geliyor bir anda. "Bekle Mustafa" diyoruz. Belki Fatih gelir, asırlar önce yaptığı gibi Aksaray'ın okumak, adam olmak isteyen gençlerini alır götürür. Sen de istediğin kitapları okursun ucuza " diyoruz. 
   
   Yazarlarımız Güngör Uras, Ece Temelkuran, Mustafa Bakacak ve Serin Duruş'tan Hüseyin Özcan bugün saat 10.00'da Kırşehir Ankara Caddesi'nde saat 14.30'da da Kırıkkale Cumhuriyet Meydanı'nda Milliyet okurlarıyla buluşacak. 
   
   9 Eylül Salı - Afyon - Cumhuriyet Meydanı - Saat 13.00 
   
</TEXT>
</DOC>
