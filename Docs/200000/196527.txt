<DOC>
<DOCNO> 196527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun01.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Türkiye'deki saldırılar Yahudi düşmanlığını gösteriyor 
</HEADLINE>
<TEXT>

     ABD Dışişleri Bakanı Colin Powell, İstanbul'da iki sinagoga yönelik bombalı saldırıların, anti-semitizmin Yahudi düşmanlığı halen dünyada ve Avrupa'da ''hayatta ve güçlü'' olduğunu gösterdiğini söyledi. 
     ABD Dışişleri Bakanlığı, Powell'ın, Fransa TV3 kanalına verdiği röportajın metnini yayınladı. Powell, Brüksel'deki bu röportajında, Türkiye'deki saldırıları da değerlendirerek şunları söyledi 
     ''Suudi Arabistan ve Türkiye'deki saldırılar, terörizmin şu sırada dünyanın yüz yüze olduğu en büyük tehdit olduğunu ve kimsenin dokunulmazlığının bulunmadığını gösteriyor. Bu demek oluyor ki, hepimiz, polis ve istihbarat bilgilerinin alışverişinde çabalarımızı ikiye katlamalı ve bu örgütlerin finansmanlarının, her türlü iletişimlerinin peşinden gitmek için her türlü kaynağı kullanmalıyız. Samimiyetle zaten bu yönde büyük bir işbirliği var.'' Colin Powell, sözlerinin devamında, ''Bu durum aynı zamanda, Türkiye'deki meseleye gelecek olursak, anti-semitizmin dünyada ve Avrupa'da hayatta ve güçlü olduğunu gösteriyor. Bununla mücadele için bütün çabalarımızı ikiye katlamalıyız'' görüşünü dile getirdi. 
     
</TEXT>
</DOC>
