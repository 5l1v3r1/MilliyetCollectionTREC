<DOC>
<DOCNO> 168489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/soneko09.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahoo, 50.8 milyon dolar gelir elde etti 
</HEADLINE>
<TEXT>

     Internet'in ünlü firması Yahoo, 2003'ün ikinci çeyreğindeki net cirosunu, bir yıl öncesine göre ikiye katladığını açıkladı. 
     Geçen yılın ikinci çeyreğinde 21.4 milyon dolar kar yapan firmanın, bu yıl aynı zamanda 50.8 milyon dolar net gelire ulaştığı bildirildi. 
     Yahoo'nun yılın ikinci çeyreğindeki toplam cirosu 321.4 milyon dolar, Geçen yıl ise bu rakam 225.8 milyon dolar olarak açıklandı. 
     Yahoo firmasında 3 bin 800 kişi çalışıyor. 
     Firma kazancını, Internet üzerinden aldığı reklamlar ve verdiği servisler ile elde ediyor. 
     Yahoo'nun bu yıl 1.26 milyar dolarlık ciroya ulaşacağı hesaplanıyor. Yılın başlarında bu rakamın 1.14- 1.21 milyar dolar olacağı tahmin ediliyordu. 
     Bu arada Yahoo, önümüzdeki Pazartesi günü, daha geliştirilmiş bir haber servisini faaliyete geçireceğini duyurdu. 
     Firmanın 236 kayıtlı kullanıcısının bulunduğu, geçen yıl 83 milyon olan aktif kullanıcı sayısının ise 116 milyona çıktığı bildirildi. 
     
</TEXT>
</DOC>
