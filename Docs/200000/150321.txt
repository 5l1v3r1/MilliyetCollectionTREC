<DOC>
<DOCNO> 150321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/guncel/agun.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam "en son" camide ağlarken görüldü .. 
</HEADLINE>
<TEXT>

Saddam Hüseyin ve oğlu Kusay'ı bir hafta önce Bağdat'ta bir camide gören 12 Iraklı görgü tanığı, "Kesinlikle oydu. Halkı selamlarken ağlıyordu" dedi 
     DIŞ HABERLER SERVİSİ 

     New York Times'ın görgü tanıklarının ifadelerine dayanarak verdiği habere göre, Saddam Hüseyin, yanında oğlu Kusay ve baş koruması Abid Hamit Mahmut ile birlikte Adhamiya camisinin bahçesinde halkla konuşurken görüldü. Sayıları 12'yi bulan tanıklara göre, üzerinde üniforması bulunan Saddam kesinlikle sahte değildi. Saddam Hüseyin, önce camiden çıkanlara, "Ben de sizlerle aynı siperlerde çarpışıyorum" diye seslendi. Daha sonra bir aracın üzerine çıkarak, "Irak halkını selamlıyor ve onlardan kendilerini, evlerini, eşlerini, çocuklarını ve kutsal yerleri savunmalarını istiyorum" dedi. 
     
SAVAŞ ŞAKALARI... Irak'tan işte böyle kaçtı      Saddam koltuk kılığına girmiş 
     Saddam Hüseyin'in nasıl ortadan kaybolduğu tartışılırken, bilgisayarla haşır neşir olanlar yukarıdaki gibi ilginç senaryolar geliştirmeyi ihmal etmiyor. 
     
Ve Irak ABD'yi fethetti      El Sahaf fanatiklerine ait 'eser'lerden birinde de Bakan, Irak'ın ABD'yi ele geçirdiği açıklıyor. Arka planda ise bu kez devrilen Saddam'ın heykelleri değil, ABD'nin ünlü Özgürlük Anıtı oluyor. 
     
El Sahaf İstanbul'u da ink r etti      El Sahaf'ın olan biten her şeyi yalanlaması üzerine türetilen esprilerden birinde Türkiye de geçiyor. El Sahaf, İstanbul lafı geçince, " Orası İstanbul değil, Konstantinapolis" diyor. 
     
Savaş sonrası Dinar      İnternet sitelerinde savaş sonrası Irak'ta kullanılacak para da düşünülmüş ve ortaya bu banknot çıkmış. Saddam resimlerinin yerini ABD Başkanı Bush almış. Ortada ise ABD'lilere teslim olan Iraklılar var... 
     
     BOMBARDIMAN BAŞLADI 
     Gazete, tanıkların, Saddam ve yanındakilerin üç arabayla geldiğini ve konuşurken Saddam'ın gözlerinden yaşlar aktığını söylediğini kaydetti. Olayın duyulması üzerine Amerikan uçaklarının bölgeyi yoğun biçimde bombaladığını yazan gazete, caminin arkasındaki mezarlığın bombardımanda kısmen tahrip olduğunu, Amerikan askerlerinin hücumu sırasında cami minaresine bir tank mermisi isabet ettiğini belirtti. Haberde, tüm aramalara rağmen Saddam'ın izine rastlanmadığı da vurgulandı. Camide Saddam Hüseyin ile konuştukları bildirilen Iraklılar, "onun nerede olduğunu bilmediklerini, ancak bilseler de Amerikalılara söylemeyeceklerini" ifade ettiler. 
     
Bush'tan BM'ye Irak ambargosunu kaldırın      ABD Başkanı George W. Bush, askeri harek tın 28. gününde, Birleşmiş Milletler'den BM Irak'a karşı 13 yıldır uygulanan ambargonun kaldırılmasını isterken, Saddam Hüseyin rejiminin artık tarih olduğunu ve örgütlü askeri direnişin bittiğini söyledi. Bush, dün F A - 18 Super Hornet savaş uçaklarını yapan Boeing şirketine ait bir fabrikada bin kadar askeri personel ve işçiye yaptığı konuşmada, "Ordumuzun cesareti ve gücü sayesinde Amerikan halkı şimdi güvende ve Irak halkı özgür" dedi. "Iraklıların hayatı kuşaklar boyu görmedikleri kadar iyi olacak" diyen Bush, "İşimiz daha bitmedi, güçlükler geçmedi, ancak Saddam Hüseyin rejimi tarih oldu. Bugün dün örgütlü askeri direniş tamamen sona ermiştir. Irak'ın başlıca kentleri kurtarıldı" dedi. 
     
Savaşın maliyeti 33.4 katrilyon lira      AMERİKA'nın Irak'taki savaş için şimdiye kadar 20 milyar dolar yaklaşık 33.4 katrilyon TL harcadığı bildirildi. ABD Savunma Bakanlığı Hesap Denetçisi Dov Zakheim, dün düzenlediği basın toplantısında, bölgedeki askerleri geri getirmek için de birkaç milyar dolar harcanacağını söyledi. 
     
Dost ateşi yine can aldı      ABD Merkez Komutanlığı'nın Centcom Katar'daki karargahı, bir Amerikan deniz piyadesinin önceki gün "dost ateşinde" vurularak öldüğünü duyurdu. Olayla ilgili soruşturmanın başlatıldığı açıklanırken, ölen askerin adı ya da olayın meydana geldiği yer hakkında bilgi verilmedi. 
     
     


GÜNCEL 





















</TEXT>
</DOC>
