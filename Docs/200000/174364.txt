<DOC>
<DOCNO> 174364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/ekonomi/eko09.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'ın satışı netleşiyor 
</HEADLINE>
<TEXT>

   Vakıfbank Genel Müdürü Ahmet Kaçar Bankanın özelleştirilme modeliyle ilgili yüzde 25 sandık, yüzde 30 halka açılma ve yüzde 45 stratejik ortaklık öneriyoruz 
   
   Vakıfbank Genel Müdürü Ahmet Kaçar, önümüzdeki haftalarda bankanın özelleştirme modeli konusunda Dünya Bankası yetkilileri ile oturup konuşacaklarını ve anlaşacaklarını söyledi. Reel sektöre destek ziyaretleri için Denizli'de bulunan Kaçar, Türkiye'de yüksek enflasyon nedeniyle bankalara devamlı sermaye koymak gerektiğine işaret etti. Bu durumun da sektördeki k rlılığı azalttığını vurgulayan Kaçar, şunları söyledi 
   "Artık, bir yabancı ve yatırımcı gelip bir bankanın yüzde 75'ini, yüzde 100'ünü almaz. Bu, çok büyük yatırım gerektirir. Sermaye yapısını parçalarsak o zaman banka satın almak ucuzlayacak." 
   Kaçar, "Önümüzdeki haftalarda Dünya Bankası ile konuşacağız ve özelleştirme modeli konusunda anlaşacağız. Biz yüzde 25 sandık, yüzde 30 halka açılma ve yüzde 45 stratejik ortaklık önereceğiz" dedi. 
   Havuz hesabı adında bir uygulama başlatacaklarını belirten Kaçar, müşterilerin her türlü yatırım ve mevduat hesabının bu hesapta toplanacağını bildirdi. 
   
   'Koordinasyon kurulmalı' 
   Dövizin düşmesinin arz fazlasından kaynaklandığını anlatan Kaçar, Merkez Bankası'nın döviz alımını koordinasyonsuz şekilde yaptığı zaman başarılı olamayacağını savundu. Kaçar, "Merkez Bankası geçenlerde 1 milyar dolar piyasadan çekmiş. Kamu bankaları olarak bizim haberimiz olsaydı ya da Merkez Bankası bize de satmayın deseydi, dövizi elimizde tutardık. Merkez Bankası da dövizi diğer bankalardan çekerdi" dedi. 
   
   
</TEXT>
</DOC>
