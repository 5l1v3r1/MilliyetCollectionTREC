<DOC>
<DOCNO> 151775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/spor/spo02.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
O KADAR DA DEĞİL 
</HEADLINE>
<TEXT>

Fenerbahçeli yönetici ve futbolcular, şampiyonlukta geriye düştüklerini ama UEFA Kupası'na katılmak konusunda şüphe taşımadıklarını vurguladı 
     YALÇIN TÜRK 

     Milat Samsunspor 
     SON üç maçta sadece iki puan alan Fenerbahçe'nin, UEFA Kupası'na katılıp katılamayacağı tartışmalarına Sarı - Lacivertliler son noktayı koydu. Avrupa'ya gitme konusunda şüphelerinin bulunmadığını belirten Asbaşkan Murat Özaydınlı'ya yönetici Mehmet Karasu da katıldı ve şunları söyledi "Samsunspor maçıyla birlikte galibiyetler başlar. Fenerbahçe de UEFA'ya kalır." 
     
     "4. de bitirebiliriz" 
     FUTBOLCULAR adına görüşlerini açıklayan Kaptan Ümit ise inanılmaz maçlarda puan kaybederek zirveden uzaklaştıklarını belirtti, "Fenerbahçe, ligi 4. sırada da bitirebilir. Bundan sonra sürekli kazanacağımıza inanıyorum" diye konuştu. Takımın en formda ismi Rüştü de bu tartışmanın yersiz olduğunu belirterek, "O kadar da değil. Benim öyle bir kaygım yok" dedi. 
     
'Hepinizin son şansı'      YUSUF DURSUN 

     SAMSUNSPOR maçı hazırlıklarını sürdüren Fenerbahçe'de futbolcularla bir toplantı yapan Teknik Koordinatör Tamer Güney, tüm futbolculara gözdağı verdi. Kalan 6 haftanın önemine dikkat çeken Güney, "Hepinizin son şansı. Bunu en iyi şekilde değerlendirin. Çünkü bundan sonra atacağınız her adım, gelecek sezon için kaderinizi çizecek. Artık Fenerbahçe takımı bundan sonra inmemeli, yukarılara tırmanmalı" diye konuştu. 
     GÜNEY, geçen hafta kadro dışı kalan Ceyhun ve Hakan'ı uyarıp, Samsunspor maçında oynatacağının sinyallerini verdi. Kulüp Doktoru İsmail Başöz ise, sakat futbolculardan Rebrov, Mirkoviç, Ali Güneş ve Kemal'in tedavilerinin sürdüğünü, bu 4 futbolcuyu da Samsunspor maçına yetiştirmek için uğraştıklarını açıkladı. Sarı - Lacivertli sakatların günden güne daha iyiye gittiği belirtildi. 
     
Fener, Rüştü'süzSarı-Lacivertliler'in başarılı kalecisi, boynundaki ağrılar nedeniyle bugün Almanya'ya gidiyor. Samsunspor karşısında kaleyi Volkan koruyacak 
     BOYNUNDAKİ ağrılardan şikayetçi olan Fenerbahçe kalecisi Rüştü tedavi olmak için bugün Almanya'ya gidiyor. Başarılı file bekçisinin yokluğunda, Samsunspor maçında kaleyi Volkan koruyacak. Rüştü'nün tedavisinin uzun sürmesi durumunda, milli takımın Çek Cumhuriyeti maçına doğrudan geçeceği belirtildi. 
     FUTBOL Şube Sorumlusu Sadettin Saran da, Rüştü'yü yakın markaja alıp, bu oyuncuya sözleşme imzalattırmak için uğraşacak. Milli kaleci, "Yıllardır Fenerbahçe formasını giyiyorum. Burada kariyer yaptım. Oturup konuşacağız. Gideceğim diye bir şartım yok. Herşey görüşmeden sonra belli olur" dedi. 
     
'Avrupa'ya gitsin'      FUTBOL kamuoyu, Rüştü'nün Avrupa'ya transfer olmasını istiyor. Sanal ortamda, "Sizce A Milli Takım ve Fenerbahçe'nin başarılı file bekçisi Rüştü Reçber, Avrupa'ya transfer olmalı mı " anketini hazırlayan "www.ajansspor.com"a gelen oylardan yüzde 87.8'i 1714 kişi Sarı - Lacivertli kalecinin gitmesini isterken, yüzde 12.2'si 239 kişi de karşı oy kullandı. 
     
Gol yağmuru      Samsunspor maçının öncesinde dünü tek idmanla geçiren Fenerbahçe'de evli futbolcuların çoğunlukta olduğu mavi takım, bekar ağırlıklı kırmızı takımı 10-4 yendi. Galip takımın gollerini Steviç 3 , Mustafa 3 , Vladimir 2 ve Hakan 2 atarken, kırmızı takımın golleri Erhan 3 ve Johnson'dan geldi. 
     


SPOR 


























</TEXT>
</DOC>
