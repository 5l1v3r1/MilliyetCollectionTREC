<DOC>
<DOCNO> 195920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sonspo07.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet sayı attı, Hidayet ribaunt aldı 
</HEADLINE>
<TEXT>

     ABD Profesyonel Basketbol Ligi'nde NBA 3. hafta mücadelesine, bu sabaha karşı yapılan 10 maçla devam edildi. 
     Geçen sezonun şampiyonu San Antonio Spurs, deplasmanda Washington Wizards'ı farklı skorla yenerek 11. maçında 6. galibiyetini aldı ve Ortabatı Grubu'nda 5. sıraya çıktı. 
     Bu maçta konuk ekipte 29 dakika forma şansı verilen Hidayet Türkoğlu, maçı 3 sayı, 10 savunma ribaundu ve 5 asistle tamamladı. Çok düşük bir şut yüzdesiyle oynayan milli basketbolcu, 3 sayılık atışlarda 1'de 0, 2 sayılık atışlarda 7'de 1 ve serbest atışlarda da 1'de 1 isabet buldu. 
     Takımda Malik Rose, 23 sayı ve 8 ribauntla en skorer oyuncu olurken, yalnızca ilk çeyrekte 4 top kaybı yapan geçen sezonun ''en değerli oyuncusu'' Tim Duncan, 17 sayı, 13 ribaunt ve 4 blok, Jason Hart da 12 sayı ve 5 asistle galibiyete büyük katkı yaptı. 
     Evsahibi ekipte ise 14 sayı ve 4 ribauntla oynayan Gilbert Arenas ve 11 sayı kaydeden Juan Dixon dışında skora katkıda bulunan çıkmadı. 
     Detroit Pistons'ın, deplasmanda Phoenix Suns'ı yenerek, son 4 maçındaki ilk galibiyetini aldığı mücadelede de Pistons'da forma giyen Mehmet Okur, 24 dakikalık sürede 9 sayı, 5 ribaunt 2 savunma ve 3 hücum ve 1 top çalma performansı gösterdi. 
     10. maçında 6. galibiyetini alan Pistons'da, Richard Hamilton 27 sayı, Chauncey Billups, 24 sayı ve 4 asist, Ben Wallace da 13 sayı ve 16 ribauntla galibiyetin mimarları oldu. 
     Suns'da ise Shawn Marion, 19 sayı ve 11 ribaunt, Stephon Marbury, 19 sayı ve 5 asist, Amare Stoudamire de 17 sayı ve 14 ribauntla oynamalarına karşın yenilgiye engel olamadı. 
     Bu arada Atlantik Grubu'nda son sırada yer alan ligin en başarısız ekibi görünümündeki Orlando Magic, deplasmanda bir yenilgi de Los Angeles Clippers'dan alırken, Magic'de Gürcü asıllı Türk vatandaşı Zaza Pachulia, 2 dakika forma şansı bulabildi ve maçı 2 sayı ve 2 savunma ribaunduyla tamamladı. 
     Lige, yarın sabaha karşı yapılacak 3 maçla devam edilecek. 
     NBA'de, günün maçlarında alınan sonuçlar şöyle 
     Atlanta Hawks 85 - New Jersey Nets 100. 
     Washington Wizards 71 - San Antonio Spurs 95. 
     Cleveland Cavaliers 91 - Philadelphia 76'ers 88 uzatmada . 
     New York Knicks 94 - Indiana Pacers 95. 
     Memphis Grizzlies 108 - Dallas Mavericks 101 uzatmada . 
     New Orleans Hornets 101 - Portland Trail Blazers 79. 
     Chicago Bulls 90 - Seattle Supersonics 98. 
     Milwaukee Bucks 100 - Utah Jazz 95. 
     Phoenix Suns 91 - Detroit Pistons 100. 
     Los Angeles Clippers 95 - Orlando Magic 92. 
     
</TEXT>
</DOC>
