<DOC>
<DOCNO> 197344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/guncel/gun06.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatronun beyefendisi alkışlarla uğurlandı... 
</HEADLINE>
<TEXT>

      İLKNUR GÜLMEZ 
   
   NTV'deki "Life Style" programının seslendirmesini yapmak üzere televizyon binasına giderken HSBC Genel Merkezi önünde meydana gelen patlamada hayatını kaybeden Kerem Yılmazer dün Harbiye Muhsin Ertuğrul Sahnesi'nde düzenlenen törenin ardından son yolculuğuna uğurlandı. 
   
   'Ölüm yeniden diriliştir' 
   Törene katılan Başbakan Recep Tayyip Erdoğan, "Ölüm bir yok oluş değil, aslında yeniden bir diriliştir. Bunu özgür yaşamımızın bir simgesi olarak görüyorum. Zira bu özgür yaşamımızı bu bombalar susturamayacak" dedi. 
   Törene Başbakan Erdoğan'ın yanı sıra, Kültür ve Turizm Bakanı Erkan Mumcu, İstanbul Büyükşehir Belediye Başkanı Ali Müfit Gürtuna, çok sayıda yazar ve sanatçı katıldı. Yılmazer'in eşi Göksel Kortay, taziyeleri kabul ederken güçlükle ayakta durdu. 
   Yılmazer'in son oyunu "Bizans Düştü"de giydiği ve bayramın ikinci günü oynayacağı "H kimiyet - i Milliye Aşevi" oyununda giyeceği kostümler, naaşının üstüne konuldu. 
   Şehir Tiyatrosu sanatçısı Orhan Alkaya, Yılmazer'in adının Şehir Tiyatroları'ndan birine verilmesini isterken "Hürrem Sultan"daki rol arkadaşı Ayşegül Devrim de "Türk tiyatrosu son beyefendisini kaybetti" dedi. 
   Yılmazer, öğlen Teşvikiye Camii'nde kılınan cenaze namazının ardından Zincirlikuyu Mezarlığı'nda toprağa verildi. 
   
   
</TEXT>
</DOC>
