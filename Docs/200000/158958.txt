<DOC>
<DOCNO> 158958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/yasam/ayas.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzak'a büyük ödül 
</HEADLINE>
<TEXT>

Eurovision'dan sonra dün de Cannes'da onurlandık. Cannes Film Festivali'nde Türk filmi Uzak, Jüri Büyük Ödülü'nü kazandı... 
     ALİN TAŞÇIYAN 

     Türk sineması 21 yıl aradan sonra ilk kez katılabildiği "Cannes Film Festivali"nde büyük ödül kazandı. Türk sinemasının yüzakı Nuri Bilge Ceylan, Yılmaz Güney'in 1982'de paylaştığı Altın Palmiye'nin yanına Juri Büyük Ödülü'nü de biri ölen kuzeni Mehmet Emin Toprak'a, diğer Muzaffer Özdemir'e ait olmak üzere "En İyi Erkek Oyuncu Ödülleri"ni ekledi. Ceylan, Uzak'ın olağanüstü başarısıyla dünya sinamasının Lars Von Trier, Clint Eastwood gibi ustalarını geride bıraktı. Merhum Toprak ve Özdemir ise amatör oyuncular olmalarına rağmen Seanpenn, Philippe Noiret ve Tim Robbins gibi dünyaca ünlü aktörleri geçti. Cannes Film Festivali'nde Altın Palmiye ve En İyi Yönetmen ödülünü ise Amerikalı bağımsız yönetmen Gus Van Sant, "Fİl" adlı filmi ile kazandı. 
     
     Favoriydi... 
     Festival boyunca gerek eleştirmenlerin, gerekse festivalcilerin gözdesi olan "Uzak"ın, juri tarafından mutlaka ödüllendirileceği tahmin ediliyor, ama genellikle daha popüler yapımlara prim veren Cannes Film Festivali'nde bu kadar büyük ödüller kazanacağına ihtimal verilmiyordu. Ancak genel kanı yalnız yarışmanın değil bütün festivalin en iyi filminin "Uzak" olduğuydu. Türkiye'nin Eurovision Şarkı Yarışması'nda önceki gün birinci olmasının ardından, "Uzak" adlı filminin Büyük Jüri Ödülü alması ve filmde iki kuzeni oynayan Muzaffer Özdemir ile Mehmet Emin Toprak'ın en iyi erkek oyuncu ödüllerini paylaşması, uluslararası ajanslar tarafından flaş haber olarak geçildi. 
     
     Altın Palmiye Fil'in... 

</TEXT>
</DOC>
