<DOC>
<DOCNO> 177809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sondun11.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Filistin'in ateşkes önerisini reddetti... 
</HEADLINE>
<TEXT>

     İsrail, Filistin yönetiminin ateşkes önerisini reddederek, barış sürecinin yeniden başlaması için Filistinli silahlı örgütlerin dağıtılmasının öncelikli olduğunu yineledi. 
     İsrail Hükümeti Sözcüsü Avi Pazner, AFP'ye yaptığı açıklamada, ''Bu öneri ciddi değildir. Terörist örgütler varolduğu sürece gerçek bir ateşkes mümkün olmayacaktır. Barış süreci, bu örgütler dağıtıldıktan sonra devam edebilir'' dedi. 
     Filistin Dışişleri Bakanı Nebil Şaat, dün yaptığı açıklamada, ''Filistin yönetiminin tamamıyla İsrail arasında bir ateşkes olmasını istiyoruz'' demiş ve ''İsrail'in de Filistin yönetimi gibi kendini buna adamasını beklediklerini'' söylemişti. 
     Filistinli bakanlardan Yaser Abdrabbo da ABD'nin bölgeye temsilci göndererek, ateşkesin yeniden sağlanması için yardımcı olmasını istemişti. 
     
</TEXT>
</DOC>
