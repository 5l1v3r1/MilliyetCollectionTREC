<DOC>
<DOCNO> 191334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/yasam/yas03.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Manyetik fırtına 'sinir' bozacak 
</HEADLINE>
<TEXT>

   Güneş'teki manyetik fırtına, Dünya'ya vardı. İki haftalık asabiyet bozukluğuna hazır olun 
      DIŞ HABERLER SERVİSİ 
   
   Güneş'in Dünya'ya normalin üzerinde enerji göndermesiyle oluşan 'manyetik fırtına', önceki gün dünyayı etkilemeye başladı. 
   Uzmanlar, Güneş'ten gelen ek enerjinin, yeryüzünün manyetik alanını elektromanyetik yüklü parçacıklarla bombardıman etmesinin elektrik hatlarını, yüksek frekansların kullanıldığı havayolu iletişim şebekelerini ve uydu haberleşmesini olumsuz yönde etkilediğini belirtiyor. Ayrıca bilim adamları, manyetik fırtınaların, insanların psikolojik durumları üzerinde de olumsuz etkiler yaratabileceği uyarısında bulunuyor. ABD'nin Colorado eyaletindeki 'Space Environment' adlı merkezden Joe Kunches, orta dereceli fırtınanın iki hafta süreyle etkili olacağını söyledi. 
   
   
</TEXT>
</DOC>
