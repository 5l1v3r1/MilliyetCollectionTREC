<DOC>
<DOCNO> 194056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sonspo14.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de hedef 3 puan... 
</HEADLINE>
<TEXT>

     Birinci Süper Futbol Ligi'nde yarın Çaykur Rizespor'u konuk edecek olan Fenerbahçe'de, teknik direktör Christoph Daum'un kadroda değişikliğe gitmesi bekleniyor. 
     Beşiktaş-Galatasaray derbisinin golsüz sonuçlanmasının ardından yakaladığı avantajı Akçaabat Sebatspor ile deplasmanda 1-1 berabere kalarak değerlendiremeyen sarı-lacivertlilerde Christoph Daum'un, Aurelio, Selçuk ve hafif sakatlığı bulunan Kemal'in yerlerine Yusuf, Ümit ve Semih'e görev verme olasılığı güçlendi. 
     Bu arada hafif sakatlığı bulunan kaleci Recep'in kaledeki yerine alabileceği öğrenildi. 
     Hazırlıklarını bu akşam FB Şükrü Saracoğlu Stadı'nda basına kapalı yapacağı idmanla tamamlayacak ve ardından kampa girecek olan Fenerbahçe'nin, Çaykur Rizespor karşısına şu muhtemel 11'le çıkması bekleniyor 
     Recep, Fatih, Luciano, Tomas, Petkov, Serhat, Yusuf, Ümit, Tuncay, Semih Mahmut Hanefi ve Hooijdonk. 
     FB Şükrü Saracoğlu Stadı'nda saat 20.00'de başlayacak ve hakem Ali Aydın'ın yöneteceği karşılaşma Digitürk LİG TV'den de naklen yayınlanacak. 
     Öte yandan sarı-lacivertlilerde 3'er sarı kartları bulunan Serhat, Kemal ve Van Hooijdonk, yarınki karşılaşmada da kart görmeleri durumunda 13. haftadaki Samsunspor mücadelesinde forma giyemeyecekler. 
     
</TEXT>
</DOC>
