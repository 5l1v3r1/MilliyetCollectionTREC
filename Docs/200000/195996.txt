<DOC>
<DOCNO> 195996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/magazin/amag.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bir teklif de Mehmetsiz gelsin artık ' 
</HEADLINE>
<TEXT>

   Tüm dizi ve film tekliflerinin, eşi Mehmet Aslantuğ'la oynaması için geldiğini belirten Arzum Onan, artık tek başına oyunculuk yapmak istiyor 
      DENİZ ALTUNTAŞ 
   
   Arzum Onan, eşi Mehmet Aslantuğ ile birlikte oynamalarının istendiği pek çok film ve dizi projesi için teklif aldığını söyledi. Ancak eşi olmadan da oyunculuk yapmak istediğini kaydeden Onan, "Her yaptığımız işte ikili olursak, kemikleşeceğiz. İnsanlar bizi bir arada görmek istiyor ama eğer sürekli birlikte oynarsak tek başına rol alacağımız projelere girmemiz zorlaşıyor" dedi. 
   
   Önemli olan.. 
   Eşinin şu anda 'Bir İstanbul Masalı' adlı dizide oynadığını anımsatan Onan şunları söyledi 
   "Ben de eşim gibi tek başıma, başka işlerde yer alabilirim. 'Bir şeyler yapmalıyım' ya da 'Gündemden düşmemeliyim' gibi sözler sarf etmiyorum. Benim böyle bir derdim yok. Önemli olan doğru zamanlarda doğru projelerde yer almak". 
   
   
</TEXT>
</DOC>
