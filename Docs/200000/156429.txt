<DOC>
<DOCNO> 156429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sonspo15.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol hakemleri de illallah dedi.. 
</HEADLINE>
<TEXT>

     Faal Basketbol Hakemleri Derneği, basketbol sahalarında artan olaylar nedeniyle yazalı bir açıklama yaptı. 
     Dernekten yapılan açıklamada, basketboldaki olayların Ankara'da doruk noktasına ulaştığı belirtilirken, şu ifadelere yer verildi 
     ''Geçtiğimiz ay bir hakem arkadaşımızın, genç takımlar arasında oynanan bir karşılaşma sonrası yumruklanması, bu saldırıyı yapan sporculardan birisinin babasının Gençlik Spor İl Müdürlüğü'nde şube müdürü olması, yumruk atan oyuncuların sadece 4 maç ceza alması, bahse konu şube müdürünün olaydan sonra hakem lokaliyle uğraşmaya başlaması, Atatürk Spor Salonu Amiri ve personeline baskı yaparak hakemler aleyhinde gerçek dışı ifadelerle tutanak tutturması, hakemler hakkında baştan sona gerçek dışı beyanlarla dolu bir şikayet dilekçesini görevli olduğu İl Müdürlüğü'ne hitaben yazması ve sürekli müsabakalarda hakemlere tacizlerde bulunması nedeniyle 12.05.2003 tarihinde Ankara'da görevli bulunan tüm hakemlerin İl Müdürlüğü'ne bir dilekçeyle başvurarak, bundan sonra Kırıkkale bölgesinde hakemlik yapmak istemeleri nedeniyle tüm bölge müsabakaları oynanamamıştır. 
     Gelişmeler üzerine devreye giren, geldiği günden itibaren sağduyulu çalışmalarıyla tüm Ankara spor kamuoyunun takdirlerini toplayan İl Müdürü Sayın Enver Oral'ın gayretleriyle ve kendisine olan inancımız neticesinde bugünden itibaren Ankara bölgesi basketbol müsabakalarındaki görevlerimize kaldığımız yerden devam edeceğimizi ve nüfus ticareti yapmaya gayret ederek bizleri sindirmeye çalışanların sonuna kadar takipçisi olacağımızı kamuoyunun bilgilerine sunarız.'' 
     
</TEXT>
</DOC>
