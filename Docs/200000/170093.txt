<DOC>
<DOCNO> 170093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/guncel/agun.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vuran polis kaza’ ailesi infaz’ diyor 
</HEADLINE>
<TEXT>

Bağcılar’da ekiplerden kaçan bir otomobili durduran polis memurunun tabancasından çıkan kurşun, İbrahim Demircan’ın ölümüne neden oldu... 

Polis memuru, ağlayarak verdiği ifadesinde "Kazaydı" derken, olayın infaz olduğunu savunan aile ve yakınları, polis ekiplerine taş ve sopalarla saldırdı 
     İstanbul Rami’de önceki akşam meydana gelen Kuveyt Türk Bankası soygununun ardından alarma geçen Bağcılar İlçe Emniyet Müdürlüğü ekipleri, olayda kullanılan araca benzeyen bir araca "dur" ihtarında bulundu. 11 oto hırsızlığı, 6 kapkaç olayının zanlısı olan ve hakkında gıyabi tutuklama kararı bulunan Kenan Aksakal’ın kullandığı otomobil, ihtara rağmen durmadı. Otomobil motosikletli bir ekip tarafından durdurulduğunda polislerden biri kaçmaya başlayan Aksakal’ın peşine düştü. Polis memuru Hayrullah Çapkın ise otomobildeki Demircan’a yöneldi. 
     
     SOL YANAĞINDAN VURULDU 
     İddiaya göre 24 yaşındaki Demircan, silahını çekmiş olan polisle boğuşmaya başladı. Bu sırada ateş alan tabancadan çıkan kurşun, Demircan’ın sol yanağına isabet etti. Polis ekipleri olay yerine gelirken, Aksakal’ın babası olduğu öne sürülen bir kişi tarafından aynı otomobille hastaneye kaldırılan Demircan hayatını kaybetti. Demircan’ın ailesi, polis ekiplerine taşlı saldırıda bulundu. Başına taş isabet eden bir polis memuru yaralandı. Gerginliğin artması üzerine bölgeye Çevik Kuvvet ekipleri ve panzerler sevk edildi. Cenaze, ambulansla Bakırköy Devlet Hastanesi morguna götürülürken, hastaneye gelen Demircan’ın yakınları, üç ekip otosuna saldırdı. 
     
     KEŞKE BANA GELSEYDİ’ 
     Gözaltına alınan Çapkın, görgü tanığı üç arkadaşıyla Asayiş Şube Müdürlüğü’ne götürüldü. Ağlayarak ifade veren Çapkın’ın "Devrilen motordan kalktım. Otomobilden inerek üzerime doğru yürüyen gençle boğuşmaya başladık. Bu sırada bana kafa attı. Elimdeki silah patladı. Kurşun başına isabet etmişti. Kurşun bana da gelebilirdi. Keşke öyle olsaydı" dediği belirtildi. Nöbetçi savcı tarafından sorgulanan Çapkın, tutuklanması istemiyle nöbetçi mahkemeye sevk edildi. Burada tekrar sorgulanan Çapkın, tutuklanarak Metris Cezaevi’ne gönderildi. 
     
Oğlum ne yapmış, suç mu işlemiş ’      İBRAHİM DEMİRCAN’ın cesedi Adli Tıp Kurumu’nda yapılan otopsinin ardından babası Hasan Demircan tarafından alındı. Polisin malı, canı korumak için var olduğunu söyleyen Hasan Demircan, "Oğlum ne yapmış Silahı mı varmış, suç mu işlemiş Devlet o polisi cezalandırmazsa, onu ellerimle öldüreceğim" dedi. Polis memurunun herkesin gözü önünde oğlunu infaz ettiğini iddia eden Demircan, "Elleriyle yakasına yapışmış. Sonra da silahını ateşleyerek öldürmüş. Suçlu olsa bile kafasından vurulması mı gerekiyordu " diye konuştu. Demircan’ın Türk bayrağına sarılı tabutu öğle saatlerinde Kazım Karabekir Mahallesi’ndeki evinin önüne getirildi. Annesi Cemile Demircan ve beş kardeşi bu sırada sinir krizi geçirdi. Cenazeyi taşıyan grup, "Ya Allah, bismillah, Allahekber" sloganları attı. Duanın ardından Sinop’a gönderilen cenazeyi uğurlamaya gelen yaklaşık 300 kişi, "Kahrolsun polis", "Katil Polis" diye bağırdı. 
     

</TEXT>
</DOC>
