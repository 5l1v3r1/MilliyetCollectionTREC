<DOC>
<DOCNO> 160546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/soneko27.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş hisseleri, en çok değer kaybeden hisse oldu... 
</HEADLINE>
<TEXT>

     Birinci Süper Futbol Ligi'nde 2002-2003 sezonu şampiyonluk kupasını dün alan Beşiktaş'ın hisselerindeki düşüş sürüyor. 
     Borsa'da geçtiğimiz haftayı 22,300 liradan kapatan Beşiktaş Futbol Yatırımları A.Ş'nin hisse senetleri bugün 1. seansta 1,500 lira gerileyerek, 20,800 liraya indi. 
     Beşiktaş A.Ş. hisseleri, yüzde 6.73'lük kayıpla ilk seansın en fazla değer yitiren hisse senedi oldu. 
     Geçtiğimiz haftalarda Birinci Süper Futbol Ligi'nde şampiyonluğun en büyük adaylarından biri olarak görülen Beşiktaş'ın hisseleri, yatırımcıların muhtemel şampiyonluğu satın almalarıyla yükselmiş, hisseler 12-16 Mayıs tarihleri arasında yüzde 30.32 değer kazanmıştı. 
     25 Mayıs tarihinde Beşiktaş'ın Galatasaray'ı yenerek şampiyonluğunu ilan etmesinin ardından BJK hisselerinde kar satışlarına yönelinirken, 23 Mayıs Cuma günkü kapanış değeri 29 bin 750 lira dikkate alındığında hisselerdeki kayıp yüzde 30.08'e ulaşmış oldu. 
     
</TEXT>
</DOC>
