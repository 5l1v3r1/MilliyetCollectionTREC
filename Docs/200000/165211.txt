<DOC>
<DOCNO> 165211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo30.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratez Cuma günü Cimbom için İstanbul'a geliyor 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, Beşiktaş'ın Temmuz ayında katılacağı ''Barış Kupası'' için öncelikle teklifin kendilerine yapıldığını, ancak bunu kabul etmediklerini söyledi. 
     Bu organizasyonu katılma teklifi geldiği tarihte kendilerinin sezon hazırlık programlarının belli olduğunu kaydeden Dürüst, ''Bu organizasyona katılma teklifi ilk olarak bize geldi. Ancak, programımız belliydi. Ayrıca Sars hastalığı gündemdeydi ve bu işte Moon örgütünün varlığını da biliyorduk. Bu nedenlerden dolayı kabul etmedik. Onlar da Beşiktaş'a yöneldiler'' şeklinde konuştu. 
     
     PRATEZ GELİYOR 
     Ali Dürüst, ön protokol imzaladıkları Brezilyalı futbolcu Cesar Pratez'in 27 Haziran Cuma günü İstanbul'a geleceğini ifade etti. 
     Futbolcuyla anlaştıklarını hatırlatan Dürüst, Pratez'in geldikten sonra resmi sözleşmeye imza atacağını söyledi. 
     
</TEXT>
</DOC>
