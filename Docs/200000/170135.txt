<DOC>
<DOCNO> 170135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/spor/spo07.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Babamı kurtarın’ 
</HEADLINE>
<TEXT>

Belçika’da oynayan Perulu Mendoza’nın babasının kalp ameliyatı masrafları, transfer olduğu takdirde Suudi Arabistan kulübü Al Ain tarafından ödenecek 
     Acil operasyon 
     BELÇİKA Birinci Ligi’nde geçen sezon şampiyonluğa ulaşan Club Brugge takımında, Perulu santrfor Andres Mendoza, transfer olmaya hazırlandığı Suudi Arabistan’ın Al Ain Kulübü’nden babasının ameliyat ücretini karşılamasını istedi. Mendoza, başkent Lima’da yaşayan kalp hastası babasının acilen ameliyat olması gerektiğini ve Al Ain Kulübü Başkanı’nın transfer olduğu taktirde ameliyat masraflarını ödeyeceğini açıkladı. 
     
     Al Ain hazır 
     MENDOZA, ABD’nin Miami kentinde dünyanın en ünlü doktorları tarafından babasının ameliyat edilmesi gerektiğine dikkati çekti, "Bu parayı ödeyemeyeceğim. Ancak transfer olduğum takdirde babam kurtulacak" dedi. Suudi kulübü yetkilileri ise hem ameliyata, hem de Perulu santrfora yüksek ücret ödemeye hazır olduklarını açıkladılar. Perulu futbolcunun transferiyle ilgili olarak Belçika Kulübü’nün henüz karar almadığı bildirildi. 
     

</TEXT>
</DOC>
