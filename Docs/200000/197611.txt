<DOC>
<DOCNO> 197611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/soneko06.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ekonomisi projeksiyonları... Merak edilen rakamlar... 
</HEADLINE>
<TEXT>

     Avrupa'nın önde gelen finans kuruluşlarından UniCredito Italiano Grubu tarafından yayınlanan New Europe Weekly Monitor'a göre, yılsonu itibarıyla Türkiye'de ekonomik büyüme yüzde 5.8 oranında gerçekleşecek. 
     New Europe Weekly Monitor tarafından yapılan ve önümüzdeki üç yılı kapsayan projeksiyon uyarınca, satınalma gücü paritesiyle fert başına Gayri Safi Yurtiçi Hasıla'nın GSYİH , 2004 yılında 5 bin 925 euro, 2005 yılında da 6 bin 520 euroya yükseleceği tahmin ediliyor. 
     GSYİH temelinde ekonomik büyüme, 2004-2005 ve 2006 yıllarında yüzde 5 olarak gerçekleşecek. Bu düzeydeki ekonomik büyümenin istikrarlı bir şekilde devam etmesi bekleniyor. 
     
     DİĞER MAKRO EKONOMİK TAHMİNLER... 
     Toptan eşya fiyatları endeksi TEFE cinsinden enflasyonun 2004 yılında yüzde 13.6, 2005 yılında yüzde 10.9, 2006 yılında da yüzde 8.7 olacağı tahmin ediliyor. 
     İşsizlik oranı için 2004 yılında yüzde 8, 2005 yılında yüzde 7.5, 2006 yılında yüzde 7 tahmini yapılıyor. 
     Referans faiz oranları için ise 2004 yılındaki beklenti yüzde 26.1, 2005 yılında yüzde 19.1, 2006 yılında ise yüzde 16.1 düzeyinde... 
     2004-2005 ve 2006 yıllarında yüzde 2 oranlarında cari işlemler açığı bekleniyor. 
     2004 yılında, GSYİH'nin yüzde 1'i oranında bir doğrudan yabancı sermaye girişi tahmin edilirken, bu oranının 2005'te yüzde 2, 2006 yılında da yüzde 3 olacağı tahmini yapılıyor. 
     Bütçe açığının, GSYİH'ye oranı itibarıyla, 2004 yılında yüzde 8, 2005 yılında yüzde 6, 2006'da da yüzde 5'e gerileyeceği tahmin ediliyor. 
     Kamu borcunun, GSYİH'ye oranı için ise 2004 yılında yüzde 92.4, 2005 yılında yüzde 85.6, 2006 yılında da yüzde 78.8 oranında olacağı tahmini yapılıyor. 
     Toplam dış borcun GSYİH'ye oranının, 2004 yılında yüzde 66, 2005 yılında yüzde 63, 2006 yılında da yüzde 60'a gerileyeceği öngörülüyor. 
     
</TEXT>
</DOC>
