<DOC>
<DOCNO> 190226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sontur01.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Naomi Campbell çıldırdı, çıldırttı .. 
</HEADLINE>
<TEXT>

     Ünlü manken Naomi Campbell, Atatürk Havalimanı'nda özel uçakta yaklaşık 4 saat bekleyişinin ardından havalimanı E Kapısı'ndan bir araçla ayrılarak kalacağı Swissotel'e gitti. 
     Sunset mayo firmasının katalog çekimleri için geldiği Atatürk Havalimanı'nda kendisini bekleyen gazetecileri görünce uçağa geri dönen Campbell, burada beklemeye başladı. 
     Bu arada, Sunset firması sahibi Kenan Güneş, havalimanında habercilere yaptığı açıklamada, ünlü mankenin Türkiye'den ayrılmaya karar verdiğini ve geri döneceğini söylediğini bildirdi. Güneş, bu durumda Campbell'e tazminat davası açacaklarını belirtti. 
     Naomi Campbell, kendisiyle görüşmeyi sürdüren Sunset firması yetkililerince bir süre sonra ikna edildi. Uçakta bekleyişini saat 24.00'e kadar sürdüren ünlü manken, daha sonra bindirildiği bir araçla havalimanı E Kapısı'ndan ayrılarak Swissotel'e gitti. 

     
</TEXT>
</DOC>
