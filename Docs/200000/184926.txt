<DOC>
<DOCNO> 184926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/yasam/yas03.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın kalbi, krize farklı sinyal veriyor 
</HEADLINE>
<TEXT>

   Erkeklerde göğüs ağrısıyla ortaya çıkan kalp hastalığı, kadınlarda erken yorulma ve halsizlikle kendini gösteriyor. Riski azaltmanın yolu, haftada 5 gün yarım saat yürüyüş 
   AYŞEGÜL AYDOĞAN 
   
   Sigara içmek riski katlıyor 
   28 Eylül Dünya Kalp Günü. Dünya Kalp Federasyonu'nca bu yılın konusu, "Kadınlarda kalp hastalığı ve inme". İstanbul Kalp Cerrahisi Vakfı Başkanı Prof. Dr. Tayyar Sarıoğlu, kalp hastalıklarının h l 'erkeklere özgü' olarak görüldüğünü belirterek, kadınların kalp hastalıklarını kendilerine yakıştıramadıklarını söyledi. Sarıoğlu, "Türk kadınının yüzde 35 - 40'ı şişman. Sigara içiminde de büyük bir artış var. Sigara özellikle doğum kontrol hapı kullanan kadınlarda riski katlıyor" dedi. 
   
   Başka hastalıkla karıştırılıyor 
   HAREKETSİZLİĞİN de kadınlar için büyük risk olduğuna dikkat çeken Sarıoğlu, "Riski sigara içmeyerek ve haftada 5 gün 30 dakika yürüyüş yaparak yarı yarıya azaltmak mümkün" diye konuştu. Sarıoğlu, kadınlarda kalp krizi ve kalp hastalıklarının erkeklerde olduğu gibi göğüs ağrısıyla ve nefes darlığıyla değil, çabuk yorulma, halsizlik ve isteksizlikle belirti verdiğini söyledi. Tüm bu belirtilerin hastalığın atlanmasına ve romatizma gibi başka hastalıklarla karıştırılmasına yol açtığını söyleyen Sarıoğlu, "Ayrıca tanıda örneğin talyum testinde meme dokusu yüzünden sağlıklı bilgi alınamıyor" diye konuştu. 
   
   
</TEXT>
</DOC>
