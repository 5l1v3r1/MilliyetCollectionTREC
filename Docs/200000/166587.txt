<DOC>
<DOCNO> 166587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun21.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yıldızlı umumi tuvalet... 
</HEADLINE>
<TEXT>

     Singapur'un başkenti Singapur'da, bir umumi tuvalete ilk kez 5 yıldız verildi. 
     Yıldızların verilme törenine katılan Çevre Bakanı Lim Swee Say, bu tuvaleti kullanmaktan ve mutlu ayrılmaktan sevinç duyduğunu söyledi. 
     Say, umumi tuvaletlere oteller gibi yıldızların verilmesi ''Happy Toilet'' kampanyasına öncülük yapıyor. 
     Tuvaletin tanıtım broşüründe, ''Ömrümüzün yaklaşık 3 yılını tuvalette geçiriyoruz'' ifadesi yer alıyor. 
     Girişinde büyük boy karikatürlerin bulunduğu tuvaletteki havalandırma sistemi odaların sürekli kuru kalmasını sağlıyor. 
     Tuvaletlere yıldızlar 1 yıllık süreyle veriliyor. Bir yılın sonunda tuvaletler tekrar denetleniyor. 
     Singapur'da, 2001 yılının sonunda dünyada ilk kez ''Dünya Tuvalet Zirvesi'' düzenlenmişti. 3 gün süren ve 17 ülkeden 200 uzman ile temsilcinin katıldığı zirvede, tuvaletler, çevre planlaması ve çevreyle ilgili sorunlar ele alınmıştı. 
     
</TEXT>
</DOC>
