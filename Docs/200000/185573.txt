<DOC>
<DOCNO> 185573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/soneko41.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekim ayı iç borçlanma stratejisi açıklandı... 
</HEADLINE>
<TEXT>

     Hazine, 22 Ekim 2003 ihraç tarihli 91 günlük referans bono ihalesi düzenleyecek. 
     Hazine'nin, 22 Ekim ihraç tarihli düzenleyeceği ihalede net 1 katrilyon 496 trilyon lira tutarında ihraç yapılacak. Bu miktar Ekim ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 15'ine denk geliyor. 
     Geri ödeme tarihi 21 Ocak 2003 olarak belirlenen bu ihalede ROT ve ihale sonrası teklif yoluyla satış yapılmayacak. 
     Bu arada, iç borçlanma ihaleleri genelde Salı günleri düzenlenecek ancak, Hazine piyasalar uygun olduğunda diğer günlerde de ihale düzenleyebilecek. 
     Düzenlenecek ihalelerin detayları ihale gününden en az bir gün önce kamuoyuna duyurulacak. 
     Ekim ayında halka arz, TAB, Geri alım ihalesi yapılabilecek olup söz konusu yöntemlerin kullanılması kararlaştırıldığında bununla ilgili bilgiler kamuoyuna ayrıca duyurulacak. 
     
     ÖDEMELER 

     Hazine, Ekim ayında 10.1 katrilyon lirası iç borç ödemesi, 1.2 katrilyon lirası dış borç servisi olmak üzere toplam 11.3 katrilyon lira ödeme yerine getirecek. 
     Ekim ayında piyasalara yapılacak 8.8 katrilyon lira tutarındaki ödemeye karşın, piyasalardan 7 katrilyon lira borçlanma yapılması öngörülüyor. 
     Ekim'de öngörülen 7 katrilyon lira tutarındaki piyasadan iç borçlanmanın 1.5 katrilyon lirası referans bono ihalesi, 5.5 katrilyon lirası da ihale yoluyla iç borçlanma şeklinde olacak. 
     
     İÇ BORÇ ÖDEMELERİ 

     Hazine, Ekim ayında, 8 katrilyon 754 trilyon lirası piyasaya olmak üzere 10 katrilyon 129 trilyon lira iç borç ödemesi yerine getirecek. 
     Bu dönemde Hazine, kamu kurumlarına yapılan satışların geri ödemesi için 1 katrilyon 220 trilyon lira, Merkez Bankası'na da 155 trilyon lira ödeme yapacak. 
     Ekim'de, Hazine'nin yapacağı 10.1 katrilyon lira tutarındaki iç borç ödemesinin 6 katrilyon 810 trilyon lirası Türk Lirası cinsinden, 3 katrilyon 159 trilyon lirası döviz cinsinden, 160 trilyon lirası dövize endeksli cinsinden oluşuyor. 
     Hazine, Ekim'deki en yüklü itfasını 4 katrilyon 900 trilyon lirası piyasaya olmak üzere 5 katrilyon 97 trilyon lira ile 22 Ekim 2003 tarihinde yapacak. Bu tarihte Hazine'nin kamu kurumlarına yapılan satışların geri ödemeleri çerçevesinde 197 trilyon lira ödemesi bulunuyor. 
     Hazine'nin Ekim'deki ikinci yüklü itfası ise 8 Ekim'deki 4 katrilyon 493 trilyon lira ile gerçekleşecek. 
     Hazine'nin yarın 12 trilyon lirası Türk Lirası, 148 trilyon lirası döviz cinsinden olmak üzere tamamı piyasaya 160 trilyon lira ödemesi bulunuyor. 
     
</TEXT>
</DOC>
