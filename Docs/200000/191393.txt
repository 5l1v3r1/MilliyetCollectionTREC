<DOC>
<DOCNO> 191393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/soneko11.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
G-20 Toplantıları Meksika'da başladı... 
</HEADLINE>
<TEXT>

     Aralarında Türkiye'nin de bulunduğu gelişmekte olan ve gelişmiş 20 ülke ve uluslararası kuruluşun üye olduğu G-20 toplantısı bugün, Meksika'nın Morelia kentinde başladı. 
     1999 yılında, küresel mali krizleri önleme ve dünya ekonomisini istikrar altında tutma amacıyla oluşturulan G-20 ve bu gurubu oluşturulan üyeler, Morelia'da, küresel ekonominin yeniden canlandırılması ve dünya ticaret görüşmelerinin yeniden başlatılmasını da ele alacak. 
     Uluslararası finans sistemlerinin kötüye kullanılması, şeffaflığın ve bilgi alışverişinin desteklenmesi, G-20'nin gelecekteki stratejik öncelikleri, küreselleşme, kurumsallaşma ve kalkınmanın finansmanı Morelia'daki toplantıların diğer gündem başlıklarını oluşturacak. 
     Terörizme giden finansal kaynakların kurutulmasını da görüşecek olan G-20 üyesi ülkelerin maliye ve ekonomi bakanları iki görüşmelerde de bulunacaklar. 
     Türkiye'yi Devlet Bakanı Ali Babacan'ın temsil ettiği Morelia'daki toplantılara, ABD Merkez Bankası Alan Greenspan ve Hazine Bakanı John Snow da katılıyorlar. 
     John Snow'un, Çin mallarını, ABD pazarında çok ucuz bir hale getiren Çin para birimi yuan'ın değerlenmesi için Çinli yetkililerle görüşmelere devam etmesi bekleniyor. 
     Meksika'nın Cancun kentinde, herhangi bir uzlaşmaya varmadan sona eren Dünya Ticaret Örgütü WTO görüşmelerinin, Morelia'ya katılan ve WTO içinde etkin konumda bulunan ülkeler arasında yeniden ele alınması da bekleniyor. 
     G-20'yi oluşturan üye ülke ve uluslararası kuruluşlar ise şöyle 
     ''Avrupa Birliği, Arjantin, Avustralya, Brezilya, Kanada, Çin, Fransa, Almanya, Hindistan, Endonezya, İtalya, Japonya, Meksika, Rusya, Suudi Arabistan, Güney Afrika, Güney Kore, Türkiye, İngiltere ve ABD'' G-20, dünya nüfusunun yüzde 60'dan fazlasını ve dünya gelirinin yüzde 80'ini oluşturuyor. 
     
</TEXT>
</DOC>
