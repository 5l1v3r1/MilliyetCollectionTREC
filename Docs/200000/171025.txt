<DOC>
<DOCNO> 171025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/astro/index.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimser enerjiler 
</HEADLINE>
<TEXT>

   
   
   Bugün başlayan Aslan burcu iyimser bir güne işaret ediyor. Özellikle sabah amaçlarımıza kolay erişebileceğiz. Gün içinde sosyal konular, ortaklaşa işler verimli olabilir. Koç'lar harcamalarını iyi planlamalılar. İlişkilerden yana ilginç gelişmeler mümkün. Yeni sorumluluklar almak gerekebilir. Şans onlardan yana. Boğa'lar kendileri için öncelikli olan konularda başarı elde edebilecekler. Duygusal hayatlarında da hareket ve heyecan söz konusu. İnatçılıktan kaçınmak gerekiyor. İkizler boş hayaller peşinde koşmamalı. Yeteri kadar hazırlanılmadan yapılan girişimler havada kalabilir. Gereksiz yere endişelenmemeli. Yengeç'ler verimli bir günlerindeler. Alacakları tavsiyeler sayesinde kendilerini iyi hissedecekler. Duygusal alanda da rahatlama var. Aslan'lar dikkat çekiciler ve artan iş yükleri nedeniyle iş hayatında daha kararlı ve dikkatli olmak durumundalar. Zaman alıcı işler ve üstlerden gelebilecek sözler baskı yaratabilir. Başak'lar akıcı bir gündeler. Maddi anlamda şansları var. Yeni kişilerle bir araya gelmek onları iyimser kılabilir. Yeni riskler için biraz daha beklemek gerekiyor. 
   Terazi'ler duygusal alanda kendilerini yeteri kadar açık anlatamamanın sıkıntısı içinde olabilir. Bu yüzden ortaklaşa konularda ılımlı olmak ve sert tepkilerden kaçınmak gerekiyor. Akrep gün içinde duygusal iniş çıkışlar sergilemekte. Yakın beraberlikler açısından hareketli bir gün olabilir. Abartıdan uzak durmalılar. Yay'lar onca işin arasında organize olmakta zorlanabilir. Hesapta olmayan işler, beklenmedik kişiler günlük hayata girebilir. Tutarlı olmak lazım. Oğlak'lar isterlerse rahat sonuç alabilecekleri bir gündeler. Duygusal konularda yeni gelişmeler söz konusu olabilir. Kova'nın farklı düşüncelerini yere indirmesi ve herkesle paylaşması lazım. Yeteri kadar pratik düşünememek yüzünden huzursuzluk çekebilirler. Balık'lar verimli hayal güçlerini ortaya koyabilecekleri bir gündeler. Kısa yolculuklar, hareket ve eğitime ilişkin konularda başarı var. 
   
   
</TEXT>
</DOC>
