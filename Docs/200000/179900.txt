<DOC>
<DOCNO> 179900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/guncel/gun06.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kan davası evlerinden etti 
</HEADLINE>
<TEXT>

   Erzurum'da kan davası nedeniyle MHP'li Belediye Başkanı Nihat Akbulut ile yeğeni ve kardeşini öldüren Han Ailesi'ni yeni olaylara neden olmaması için beldeden çıkarıldı 
   Erzurum DHA 

   
   Erzurum'un Narman İlçesi Şekerli beldesinde kan davası nedeniyle MHP'li Belediye Başkanı Nihat Akbulut ile kardeşi ve yeğenini pusu kurarak kururak öldüren Han ailesi, emniyet güçleri tarafından yeni bir olaya meydan vermemek için beldeden çıkarılarak Erzurum ve Narman'a nakledildi. Belediye Başkanı Akbulut, önceki gün kendi kullandığı makam otomobiliyle cezaevinde yatan oğlunu ziyarete giderken, otomobiline Han ailesi tarafından uzun namlulu silahlarla düzenlenen saldırı da, Belediye Başkanı Akbulut ile otomobilde bulunan kardeşi Tarık Akbulut, yeğeni Erkan Kılıç ölmüş ve diger yeğeni Vural Akbulut ise ölü numarası yaparak yaralı kurtulmuştu. 
   Yaşanan bu olaydan sonra Şekerli'ye sevk edilen Emniyet Özel Harek t Şube Müdürlüğü ile Jandarma ekipleri Han ailesiyle görüşerek, yeni bir olaya meydan vermemek belde dışına çıkmalarını istedi. 
   
   Geniş güvenlik önlemi alındı 
   Bunun üzerine dün gece saat 01.30'da güvenlik güçlerini nezaretinde beldeden çıkarılan 30 aile, Narman ve Erzurum'a nakledildi. Yaklaşık 900 hane ve 4 bini aşkın nüfusun yaşadığı Şekerli'de mahalle ve sokaklar, güvenlik kuvvetlerinin kontrolüne alındı. 
   Yapılan operasyonda ise saldırıya karıştığı bildirilen, aralarında eski Belediye Başkanı Canip Han'ın da bulunduğu 6 kişi gözaltına alındı. 
   
   
</TEXT>
</DOC>
