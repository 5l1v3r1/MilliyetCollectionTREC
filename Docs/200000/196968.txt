<DOC>
<DOCNO> 196968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/spor/spo15.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Haftanın hakemleri    22 Kasım Cumartesi 
   17.45 Denizli-G.Saray Metin Tokat 
   13.30 A.Gücü-G.Birliği Selçuk Dereli 
   13.30 Malatya-Gaziantep Yılnur Önen 
   20.30 Beşiktaş - Konya Z.Önder İpek 
   23 Kasım Pazar 
   19.00 Samsun - F.Bahçe Erol Ersoy 
   13.30 Ç.Rize - Adana Cüneyt Çakır 
   13.30 Trabzon - Elazığ Musa Eryılmaz 
   13.30 İstanbul - D.Bakır Ünsal Çimen 
   13.30 Bursa - A.Sebat Fırat Aydınus 
   
   Antep arayışta    GAZİANTEPSPOR, ara transfer döneminde takıma takviye yapabilmek için kolları sıvadı. Teknik Direktör Nurullah Sağlam, Slovenya-Hırvatistan maçını izleyerek, kendisine önerilen futbolcular hakkında bilgi topladı. 
   
   'Şiddete son'    MALATYASPOR Başkanı Hikmet Tanrıverdi, "Sporda Şiddet" paneline katılarak, çarpıcı açıklamalar yaptı. Tanrıverdi, "Sporu amacından saptırıyorlar. Sorun eğitimde. El ele şiddete son verelim" diye konuştu. 
   
   Tekel'de imza    BASKETBOL Ligi'nde üst sıraları hedefleyen Tekelspor, Kamerunlu Stephane Pelle ile anlaştı. Colorado Üniversitesi'nden geçen yıl mezun olan 23 yaşındaki oyuncunun sezon başında Lakers ile idmanlara çıktığı bildirildi. 
   
   Atletler gitti    ATLETİZM Milli Takımı, 15. Uluslararası Chiba Ekiden Yarışları için Japonya'ya gitti. Kafilede şu sporcular yer aldı Lale Öztürk, Binnaz Uslu, Arzu Berk, Türkan Bozkurt, Aslı Çakır, Birgül Özcan ve Duygu Polat. 
   
   Şansal inançlı    GÜREŞ Federasyonu Başkanı Osman Şansal, Olimpiyat Oyunları'nda en az iki altın hedeflediklerini açıkladı. Şansal şunları söyledi "Bu gerçekleşmezse, başarısızlığımızı kabul ederiz. Ancak özlenen zaferlere ulaşacağız." 
   
   Arıca köpürdü    SAMSUNSPOR Teknik Direktörü, Fenerbahçe maçının hazırlıklarını sürdüren futbolcularının isteksiz davranışları üzerine adeta küplere bindi. Erdoğan Arıca, "Kız gibi oynamayın, erkek gibi savaşın. Rakibe değil, topa sağlam basın. Top rakipten çok sizde kalsın" diyerek azarladı. 
   
   Değişim rüzgarı    İKİNCİ Lig A Kategorisi'nde yer alan 10 takım ligin ilk yarısı bitmeden hoca değişikliğine gitti. Ankaraspor, Erciyes, Sakarya, Sivas, Altay, Antalya, Y.Yozgat, Karşıyaka, Göztepe ve Mersin İ.Y. teknik kadrolarında değişiklik yaptı. 
   
   İspanya heyecanı    İSPANYA Ligi'ndeki heyecan fırtınasını CİNE 5 naklen ekranlara getirecek. Yarın saat 20.30'da Nihat'ın takımı R.Sociedad'ın, Mallorca ile oynayacağı maç ve 22.30'da da Villarreal - Barcelona sınavı şifresiz olarak yayınlanacak. 
   
   Eşfak Aykaç vefat etti    GAZETECİ ve spor adamı Eşfak Aykaç tedavi gördüğü Bakırköy Acıbadem Hastanesi'nde vefat etti. Gazeteciliğe 1948 yılında başlayan, Zafer, Milliyet, Akşam, Yeni İstanbul, Son Havadis, Cumhuriyet ve Hürriyet'te çalışan Aykaç, 17 yaşında Galatasaray formasını giymişti. Milli Takımlar'da da görev yapan Aykaç, Türk futbol tarihine "Macar zaferi" olarak geçen 3-1'lik Macaristan galibiyetinin de yaratıcısıydı. 85 yaşında ölen, Eşfak Aykaç'ın cenazesi, yarın Teşvikiye Camii'nde öğleyin kılınacak namazın ardından Zincirlikuyu Mezarlığı'nda toprağa verilecek. 
   
   
</TEXT>
</DOC>
