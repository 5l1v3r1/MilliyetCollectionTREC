<DOC>
<DOCNO> 172140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/soneko31.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarbank mudileri BDDK önünde... 
</HEADLINE>
<TEXT>

     Yönetim ve denetimi Tasarruf Mevduatı Sigorta Fonu'na TMSF geçen İmar Bankası'nda hesapları olan bir grup mudi, Bankacılık Düzenleme ve Denetleme Kurumu BDDK önünde eylem yaptı. 
     Öğle saatlerinde BDDK'nın önünde toplanan mudiler, BDDK'nın makam girişindeki kapısını zorlayarak içeriye girip, yetkililerle görüşmek istediler. 
     Güvenlik kuvvetlerince BDDK'ya girmesine izin verilmeyen mudiler bir süre BDDK ve hükümet aleyhine sloganlar attılar. 
     Güvenlik güçlerinin BDDK yetkililerinin mudiler arasında seçilecek temsilcilerle görüşebileceklerini belirtmelerine rağmen mudiler, yetkililerin kendilerine gelmesi talebinde bulunarak teklifi reddettiler. Ancak daha sonra mudiler, aralarında seçtikleri 10 kişilik bir heyetin TMSF yetkilileri ile görüşmesini kabul ettiler. 
     Mudi temsilcileri, görüşmede TMSF yetkililerinin kendilerine ''şubelerle merkezdeki kayıtların karşılaştırıldığını, mevduatın garanti kapsamında olduğunu, hazine bonosunda ise karşılık varsa ödenebileceğini'' söylediklerini kaydettiler. 
     
</TEXT>
</DOC>
