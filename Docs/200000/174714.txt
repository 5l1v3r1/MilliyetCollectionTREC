<DOC>
<DOCNO> 174714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur17.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Melih Gökçek İstanbul'dan aday olmayacağım" 
</HEADLINE>
<TEXT>

     Ankara Büyükşehir Belediye Başkanı Melih Gökçek, İstanbul Büyükşehir Belediye Başkanlığı'na aday olacağı yönündeki haberlerin kasıtlı olarak çıkartıldığını bildirerek, ''Taş yerinde ağırdır'' dedi. 
     Gökçek, yaptığı açıklamada bugün bazı gazetelerde çıkan ve kendisinin AK Parti'den İstanbul Büyükşehir Belediye Başkanı olacağı yönündeki haberlere tepki gösterdi. Bu tür haber ve söylentilerin, Ankara üzerinde hesapları olan bazı kişiler ve partiler tarafından kasıtlı olarak çıkarıldığını savunan Gökçek şunları söyledi 
     ''Benim, İstanbul Büyükşehir Belediye Başkanlığı için aday olacağımla ilgili iddialar tamamen hayal mahsulüdür. Taş yerinde ağırdır. Allah nasip ederse önümüzdeki dönem yeniden Ankaralılara hizmet etme arzusundayım.'' 
     
</TEXT>
</DOC>
