<DOC>
<DOCNO> 171533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/tv/ekran.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Suya düşen balayı 
</HEADLINE>
<TEXT>

   Cem Davran'la Neslihan Yeldan'ı bir araya getiren "Yuvam Yıkılmasın"da Demir'le Derya'ya yine rahat yok 
      Kanal D'nin yeni romantik komedisi "Yuvam Yıkılmasın", bugün ikinci bölümüyle ekrana geliyor. Başrollerini Cem Davran, Neslihan Yeldan ve Sezai Altekin'in paylaştığı dizide, evlenir evlenmez "akraba işgaliyle" karşılaşan genç çiftin öyküsü anlatılıyor. Bu bölümde gelişmeler şöyle 
   
   Çeyiz ve güreş krizi 
   Demir'le Derya'nın evliliği, önce çeyiz kriziyle sarsılır. Zira annesi, bazı eşyaları Derya'ya gönderecektir ve Zeynep buna karşıdır. Bu durumda olayı çözmek Demir'e kalır Öte yandan Sadi Bey'in memleketine gidip yağlı güreş izlemek istemesi, kahramanlarımızın balayı planını altüst eder. Demir yine arada kalmıştır 
   KANAL D 22.00 
   
   
   Su altı dünyası    TRT 2'de bugün başlayacak "Derindeki Sırlar" belgeseli, ülkemiz denizlerindeki yaşamı inceliyor. Vahit Özdemir'in yönettiği belgeselde Akdeniz fokları, Caretta Caretta'lar, orkinos ve kılıç balıklarının yanı sıra binlerce yıllık batıklar da ekrana gelecek. 
   TRT 2 20.30 
   
   
   Yine "Yeni Türkü"    Burhan Şeşen'in tekrarları yayınlanan konser programında Yeni Türkü var. Derya Köroğlu'nun grubu, "Koleksiyon" adlı "best of" albümünden şarkıları seslendirecek. 
   TV8 21.00 
   
   
   Yarışma zamanı    Pakİze Suda ile Mehmet Auf'un sunduğu "İnsan Sarrafı", beş milyarlık büyük ödülüyle yine izleyici karşısında. Yarışmacıların birbiri hakkında izlenim edinip tercihler kullanması üzerine kurulu yarışmada bu hafta ikisi öğrenci, ikisi çevirmen ve biri hemşire, toplam beş yeni konuk var. 
   KANAL D 23.15 
   
   

   Kısa kısa...    Kıyıdan Ece Temelkuran, "yerli Ally McBeal"leri bir araya getirmeye çalışan Oya Ebru Topaç'ı konuk ediyor. TV8 15.30 
   Gündem Dışı Gani Müjde, Ferhan Şensoy'la Bodrum ve TV dizilerini konuşacak. NTV 18.10 
   Beyaz Perde Sinema programında "Daha Hızlı Daha Öfkeli", "Tanrıkent" ve "Onlar" filmleri tanıtılıyor. TRT 2 21.10 
   Meşin Yuvarlağın Türkiye Serüveni Dördüncü bölümde şu konular var İngiltere'ye 8 - 0 yenilen Türkiye'de futbolcular neye güldü 12 Eylül dönemi Kenan Evren hangi F. Bahçeli futbolcuyu Ali Şen'e şikayet etti CNN TÜRK 22.00 
   
   
</TEXT>
</DOC>
