<DOC>
<DOCNO> 162184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/yazar/akyol.html </URL>
<DATE> 2003/06/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ulaştırma deyince... 
</HEADLINE>
<TEXT>

     Evet bu bir slogan... Asıl modernleşmeyi ekonomik ve sosyal gelişmede görmemiz gerektiğini hatırlatan güzel bir slogan... 
     Ankara ile İstanbul arasında hızlı tren projesi için pazar günü yapılan temel atma törenini TV’den izlerken bunu düşündüm. 
     Yeni proje tamamlandığında Ankara - İstanbul arası 3 saat 20 dakikaya inecek... 
     Hava ve karayollarına rakip Rekabet iyidir. Trafik kazalarının azalacağını da kolayca tahmin edebiliriz. 
     Fakat benim üzerinde durmak istediğim, asıl başka bir konu Toplumsal hareketlilik... 
     
     TEMELİ atılan projenin asıl mimarı, geçen dönemde DDY Genel Müdürü olan Vedat Bilgin’dir. Kendisi sosyoloji doçentidir. AKP tarafından kaba bir şekilde görevinden alındı ve üniversitesine döndü. 
     Dün kendisine sordum, şunları söyledi 
     - Şu anda Ankara ile İstanbul arasında trenle yılda yaklaşık 1 milyon yolcu taşınıyor toplam yolcu sayısının yüzde 9’u... 
     Proje en geç üç yılda tamamlanacak ve o zaman 
     - Ankara ile İstanbul arasında tren yolcu sayısının üçüncü yılda 5 milyona çıkacağı hesaplandı. Hedef, İstanbul ile Ankara arasındaki toplam olan yolcu trafiğinin yüzde 25’ini demiryollarına çekmek... 
     İstanbul ile Ankara daha bir "bölünmez bütün" oluyor. 
     Köylü toplumunda bu kadar yolcu düşünmek mümkün müydü 
     Türkiye’nin ne nispette bütünleştiğini, yani modern anlamda bir "millet" bütünlüğüne ne ölçüde ulaştığını düşünürken, ulaştırma rakamlarına da bakarım ben. 
     Diyarbakır’da 1950 yılında 211 olan kamyon sayısının şimdi 5 bini bulması da aynı sosyal hareketlilik, entegrasyon ve modernleşme sürecinin daha da hızlandırılması gereken bir örneği... 
     
     İSPANYOL kredisiyle yapıyoruz bu projeyi. İşte bir küreselleşme’ örneği... 
     Vedat Bilgin’den aldım rakamları 
     "Proje tutarı 437 milyon euro, 37 yıl vadeli, binde 2.5 faizli ve 13 yıl ödemesiz Yılda 55 milyon dolar tutarında ilave yük ve yolcu taşınacak." 
     Düşünelim Avrupa’nın sanayileşmede en gecikmiş ülkelerinden biri olan İspanya, nasıl oldu da sermaye ihraç eden bir ülke haline geldi Devletçilik ve kapalı ekonomi ile mi 
     Dikkat edelim Ülke içinde bölgeler, dünyada ülkeler birbirine daha çok bağlanıyor Zihinlerimizi de ona göre açmamız lazım. 
     Bu kredi Türkiye krizde iken sağlandı Hem de bürokrasimizin korkunç direnişleriyle çarpışarak İspanyol büyükelçisinin o zaman Vedat Bilgin’e söyledikleri 
     - Böylesine fevkalade iyi bir yatırımı bir ülkeye kabul ettirmede bu kadar zorlukla karşılaşacağım hiç aklıma gelmemişti 
     Hazır projenin temel atma şerefi AKP’ye nasip oldu. Tabii "devlette devamlılık esastır". 
     Ama en azından "devlette devamlılık" gereği Vedat Bilgin’i törene davet etmek ve hizmetlerinden dolayı teşekkür etmek gerekmez miydi 
     THY’yi kriz dönemlerinde bile atılım içinde yürüten Cem Kozlu’ya ve Yusuf Bolayırlı’ya yapılan kadirbilmezlik Bilgin’e de yapıldı maalesef... 
     Kim bilir daha kimlere .. 
     Yatırım çok iyi... Biraz da kibarlık lazım. 
     
     

</TEXT>
</DOC>
