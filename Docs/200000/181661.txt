<DOC>
<DOCNO> 181661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sondun17.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İş ve İşçi bulma Kurumu'ndan çıplak fotomodellik teklifi... 
</HEADLINE>
<TEXT>

     Almanya'nın Gotha kenti İş ve İşçi Bulma Kurumu, işsiz kalan fırıncı kadın Birgit W.'ye 23 çıplak fotomodellik işi teklif etti. 
     Birgit W.'ye gelen iş teklifinde, ''Size aşağıda belirtilen iş imkanını sağlamaktan mutluluk duyuyorum. İş Fotomodellik, İstenilen Çıplak fotoğraflar için modellik, Ücret 20 euro. Fotoğrafçı ile görüşmeniz rica olunur'' şeklinde ifadeye yer verildi. 
     Birgit W., iş teklifini aldığında ''şoke olduğunu'' belirterek, ''İşsiz kaldığım için ailemin yanına döndüm ve iş aradığımı bildirdim. Satıcı ya da santral memuresi olarak çalışmak istediğimi söyledim. Soyunmam ve model olmam konusunda hiç konuşmamıştım. Bunu istemiyorum. Şimdi ne yapacağım Bu işi reddedersem İş ve İşçi Bulma Kurumu'ndan bir daha destek alamayacağımdan korkuyorum'' dedi. 
     Kurumun bir sözcüsü ise söz konusu iş teklifinin bağlayıcı olmadığını söyleyerek, Birgit'i rahatlattı. 
     
</TEXT>
</DOC>
