<DOC>
<DOCNO> 173793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sontur04.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haraç çetesine operasyon... Beş polis gözaltına alındı 
</HEADLINE>
<TEXT>

     ERDAL KILINÇ İstanbul 

Çete lideri olduğu öne sürülen Muzaffer Dağdeviren'in arkadaşları ve aralarında polis memurlarının da bulunduğu 19 kişi gözaltına alındı. Çete üyelerinin, "haraç", "tehdit" ve "adam yaralama" olaylarına karıştıkları öne sürüldü. 
     Halen cezaevinde bulunan Dağdeviren'in adamları oldukları öne sürülen kişilere yönelik operasyonlar düzenlendi. Operasyonlar sırasında bir başkomiser ve dört polis memurunnun da aralarında bulunduğu 19 kişi gözaltına alındı. Yapılan aramalarda da dört adet ruhsatsız silah ele geçirildiği belirtildi. 
     Yetkililerden alınan bilgiye göre, çete üyelerinin, "Fakir halkın vergisini almaya geldik" diye bir belediye başkanının da aralarında bulunduğu bir çok kişiyi tehdit ettikleri öne sürüldü. Çetenin ilişkide bulunduğu öne sürülen polis memurlarının bazı tehditlerin sonuç vermemesi üzerine araya girerek, karşı tarafı ikna ettikleri ve haraç toplattıkları öne sürüldü. Sorgusu süren zanlıların bugün adliyeye çıkartılacağı öğrenildi. 
     
</TEXT>
</DOC>
