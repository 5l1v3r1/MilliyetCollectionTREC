<DOC>
<DOCNO> 170668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/yasam/yas01.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula'yı yaya bastı 
</HEADLINE>
<TEXT>

   Formula 1'in İngiltere'deki yarışında piste dalan bir çılgın son sürat giden otomobillerin arasından geçti 
      
   Formula 1 sezonunun 11. yarışı olan İngiltere Grand Prix'si Ferrari pilotu Rubens Barrichello'nun bu sezon kazandığı ilk zaferle noktalanırken, tüm dünya yarıştan çok 12. turda piste fırlayan protestocuya odaklandı. 
   İskoç kıfayetiyle hangar düzlüğünde üzerinde 'İncil her zaman haklıdır' yazılı pankartla piste giren 56 yaşındaki protestocu, araçların yanından 300 kilometrelik süratle geçtiği pistten şans eseri ölmeden kurtulurken, büyük şaşkınlık yaşayan pilotlar da soğukkanlılıklarıyla muhtemel bir kazayı önledi. 
   Yarışa pole pozisyonda başlayan Brezilyalı Rubens Barrichello, 12. turda yaşanan karmaşayla alt üst olan sıralamada gerilere düşmesine rağmen, bu sezon ilk, kariyerindeki 6. Grand Prix zaferine ulaştı. 
   İkinciliği Williams'tan Montoya elde ederken, McLaren'in genç yeteneği Kimi Raikkonen üçüncü oldu. Ferrari'nin şampiyona lideri pilotu Michael Schumacher ise yarışı dördüncü olarak tamamladı. 
   
   
</TEXT>
</DOC>
