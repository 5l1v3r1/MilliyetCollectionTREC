<DOC>
<DOCNO> 180799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/guncel/gun90.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Dev Hizmet No 2    30 Ağustos'ta dün ne yediğini hatırlamayan, hele hele tarihimizdeki önemli günleri hiç hatırlamayan ve kendisinin bildiği meçhul magazin muhabirleri sorduğu zaman bilemeyerek rezil olan bilumum popçu, manken vs. için önemli günleri ve bazı güncel bilgileri kısa bir listede toparlamıştık. O liste, "Kesilme ve Çantada Saklanma Rekoru" kırdı. 
   Şimdi de ikinci listeyi yayınlıyoruz. Selülitlerine, kocaman popolarına, göbeklerine bakmadan her fırsatta "Amerika'da mankenlik yapıcam, ajanslar peşimden koşuyor" diyen mankenlere şaşırırdık. "Yahu, taş yerinde ağırdır. 2 magazin programı her hafta ağızlarına mikrofonu dayayıp kendilerini önemli hissetmelerini ve bu sayede eşşek yüküyle para kazanmalarını sağlıyor. Fashion Tv'de görüyoruz, bunların hiç şansı yok ki, nedir bu Amerika sevdası Vardır bir sebebi ama nedir acep " diye merak edip dururduk. Ama artık etmiyoruz. Amaç belli oldu. Şimdi, 40 yaşın altındaki Amerikalı dolar milyarderlerinin listesini, Amerika'da çalışmak isteyenler için yayımlıyoruz. Kesin, çantanızda saklayın, hedefiniz belli olsun.... 
   Bizim de sonumuz iyi değil valla, ona buna iyilik yap, karşılığında koca bir hiç Neyse... 
   
   1 Michael Dell 38 17 milyar dolar 
   2 Pierre Omidyar 36 7 milyar dolar 
   3 Jeffrey Bezos 39 4.8 milyar dolar 
   4 Jeff Skoll 38 3.8 milyar dolar 
   5 David Filo 37 1.4 milyar dolar 
   
   Gaz Salınımı...    Tam bütçeyi denkleştiriyoruz, bankanın biri gümlüyor, hooop ozon deliğine rahmet okutacak kadar büyük bütçe deliklerini yamamak için, kaynak arayıp duruyoruz... Zaman zaman buradan hükümetimize sesleniyor, yeni kaynaklar konusunda yardımcı olmaya çalışıyoruz. 
   Orhan Veli'nin şiirinden esinlenerek "Su değil ama hava bedava. Hiç hava bedava olur mu Kötü örnek teşkil ediyor " diyerek, vergi alınmasını önermiştik. Bizi dinleyen oldu mu Hayır... Her felaketten sonra deprem, Irak savaşı çekilen acı yetmiyormuş gibi, bir de üstüne özel vergi ödemek zorunda kaldık. Sesimizi kim duydu Yeni Zelanda... 
   Bir vergi koymuşlar ki, biz de konsa, ne açık kalır ne bir şey, ilaç mübarek Yeni Zelanda hükümeti çiftlik hayvanlarının "Gaz Salınımı"nın yarattığı sera gazı için vergi alma girişiminde bulunmuş. Ulusal Parti milletvekili Shane Arden de, protesto için parlamento merdivenlerini traktörle çıkmaya çalışmış. Pis komünist n'olucak .. 
   Arada bir yakınıyoruz ya hani "Ne bu benzindeki vergi, yuh .. Otomobil alım vergisi bu kadar olur mu, oha .. Depremin üzerinden 4 yıl geçti, hala deprem vergisi alınır mı, ayıptır be .." diye. Meğer beterin beteri varmış. Kuru fasulye, nohut, mercimek gibi yiyeceklere bayılan ve dolayısıyla "Gaz Salınımı" korkunç boyutlarda olan bir ülkeyiz. Ardından sokakta sümkürme, tükürme, hapşırma, öksürme... Valla oturup halimize şükredelim... 
   
   Psikologum sende kişilik bölünmesi var dediğinde tedavi olmalıydım, valla bu kadar ileri gideceğini tahmin etmedim... 
   Voltran 
   
   Zarar En Az 5000 Dolar 
   "Camiamız sadece manevi olarak zarar görmedi, gururumuz kırıldı .." 
   
</TEXT>
</DOC>
