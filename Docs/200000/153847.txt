<DOC>
<DOCNO> 153847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sontur40.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'deki depremin derinliği 10 kilometre, süresi 20 saniye... 
</HEADLINE>
<TEXT>

     Boğaziçi Üniversitesi BÜ Kandilli Rasathanesi ve Deprem Araştırma Enstitüsü Müdürü Prof. Dr. Gülay Barbarosoğlu, Bingöl'deki depremin 10 kilometre derinlikte meydana geldiğini ve 17-20 saniye sürdüğünü söyledi. 
     
     BOMBALAR DEPREMİ TETİKLEYEMEZ 

     Prof. Dr Mustafa Aktar da, ''Irak Savaşı'nda atılan bombaların depremleri tetiklediği söyleniyor. Bu doğru olabilir mi '' sorusu üzerine, ''Irak savaşında atılan bombaların depremi tetiklemesi imkansız diyebileceğimiz kadar çok küçük bir ihtimal. Bombaların enerjileri depremleri tetiklemeleri için yeterli değil'' diye konuştu. 
     Prof. Dr. Niyazi Türkelli de, Türkiye'nin iki ana fay hattı olan Kuzey Anadolu Fay Hattı ile Doğu Anadolu Fay Hattı'nın her zaman büyük deprem yapma potansiyeline sahip olduklarını anlattı. 
     Prof. Dr. Türkelli, deprem potansiyeli olan yerleri bildiklerini ancak depremlerin yeri ve zamanını önceden belirlemenin mümkün olmadığını belirtti. 
     




</TEXT>
</DOC>
