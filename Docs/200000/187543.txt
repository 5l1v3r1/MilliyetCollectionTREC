<DOC>
<DOCNO> 187543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko46.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar Eylül'de Borsa'da rekor kırdı... 
</HEADLINE>
<TEXT>

     Borsa'da yabancı yatırımcıların yaptığı hisse alımları, Eylül ayında net 310.7 milyon dolarla yılın en yüksek değerine ulaştı. 
     İstanbul Menkul Kıymetler Borsası İMKB verilerine göre, Eylül'de yabancı banka aracı kurum veya şahıs nam ve hesabına, 1 milyar 249 milyon 683 bin 511 dolarlık alım, 939 milyon 23 bin 681 dolarlık satış işlemi yapıldı. 
     Yabancı yatırımcıların işlemlerindeki net alım tutarı 310 milyon 659 bin 830 dolar olarak hesaplandı. 
     Eylül'de gerçekleştirilen alım ve satım işlemleri yılın en yüksek değerleri oldu. 
     Yabancıların Ocak ayındaki net alım tutarları 118.9 milyon dolar, Şubat'ta 52.2 milyon dolar olarak gerçekleşti. Mart ayında 119.2 milyon dolarlık, Nisan ayında da 41.9 milyon dolarlık net satış oluştu. 
     Mayıs ayından itibaren yabancı işlemleri alım yönünde fazla vermeye başladı. İşlemlerde alım yönünde oluşan fazla Mayıs'ta 9.1 milyon dolar, Haziran'da 47.9 milyon dolar, Temmuz'da 77.4 milyon dolar, Ağustosta ise 174.4 milyon dolar olarak gerçekleşti. 
     
</TEXT>
</DOC>
