<DOC>
<DOCNO> 189630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/spor/spo15.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   İnönü Kupası Seven'in    BİNİCİLİK Federasyonu tarafından düzenlenen Kupalar Haftası'nda dün İnönü Kupası'nı Ankara Atlıspor Kulübü'nden "Accent" isimli atıyla Serkan Seven kazandı. Bedri Böke açık manejinde yapılan müsabakada parkurunu 86.98'lik derecesiyle hatasız tamamlayan Seven birinciliği aldı. Parkuru 86.01'lik derece ve 4 hata puanıyla bitiren "Forban" isimli atıyla Nergis Zaim ve "Hilltop" ile Kerim Çarmıklı ikinciliği elde etti. Fotoğraf Selçuk Mumcu 
   
   Zafer Pisak'ın    TBMM Kupası'nı İstanbul Atlıspor Kulübü'nden "Ravel" isimli atıyla yarışan İskender Pisak aldı. Bedri Böke Açık manejinde yapılan müsabakada parkuru 32.97'lik derecesi ve hatasız tamamlayan Pisak'ı, 34.91'lik derecesi ile "Deja Vu" isimli atıyla Ülkan Delikan takip etti. Sencer Horasan ise "İndira" ile 38.11'lik derece yaparak üçüncü oldu. Yarışmada dereceye girenlere kupalarını TBMM Başkan Yardımcısı Sadık Yakut verdi. 
   
   Avrasya'ya koş    
   Start 09.30'da 
   KITALARARASI Avrasya Maratonu, bugün 25. kez start alacak. Yurtdışı ve ülkemizden elit atletlerin katılacağı maraton ve 15 kilometre koşuları saat 09.00'da Boğaz köprüsü gişelerine 800 metre mesafedeki park alanından başlayacak. 75 bin kişinin kayıt yaptırdığı halk koşusu ise Acıbadem Köprüsü'nden saat 09.30'da start alıp, Taksim Meydanı'nda tamamlanacak. 
   
   En iyi derece Terzi'nin 
   BUGÜNE kadar 11'i Türk, 13'ü yabancı atletlerin kazandığı maratonda en iyi derece 2.12.50 ile Mehmet Terzi'ye ait. Bu yıl toplam 130 bin dolar ödül dağıtılacak maratonu kazanacak erkek ve bayan atletler 20'şer bin doların sahibi olacak. Maraton ve Halk Koşusu sonrası İnönü Stadı'nda Yıldız Tilbe ve İbrahim Tatlıses'in katılacağı konser yapılacak. 
   
   TV'de bugün    CNN TÜRK 14.10 Pivot 
   CNN TÜRK 23.05 Süper Lig Pazar 
   NTV 16.30 Korsika Rallisi Bant 
   NTV 17.10 Avrupa'dan Futbol 
   NTV 18.00 Everton - Southampton Canlı 
   TV 8 19.15 Chievo - Sampdoria Bant 
   TV 8 21.00 Roma - Parma Bant 
   TV 8 00.45 Milan - Lazio Bant 
   LİG TV 12.00 Sivas - Yimpaş Yozgat Canlı 
   TRT 2 17.00 Efes Pilsen - Galatasaray Canlı 
   
   
   
   
</TEXT>
</DOC>
