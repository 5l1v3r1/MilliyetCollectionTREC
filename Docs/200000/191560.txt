<DOC>
<DOCNO> 191560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sondun21.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta ölü sayısı 37'ye yükseldi... 
</HEADLINE>
<TEXT>

     Irak'ın başkenti Bağdat'ta, bu sabahtan itibaren aralarında Kızılhaç binasının da bulunduğu çeşitli yerlerde düzenlenen bombalı saldırılarda ölenlerin sayısının 37'ye yükseldiği bildirildi. 
     Irak polisi ve ABD ordu sözcülüğü, Ramazan'ın ilk gününe kanlı başlayan Bağdat'ta, Kızılhaç binasına düzenlenen saldırıda yaklaşık 10 kişinin, diğer saldırılarda da 27 kişinin öldüğünü kaydetti. 
     Yetkililer, ölenler arasında bir Amerikalı askerin bulunduğunu belirtti. Ancak, bu haber Amerikalı yetkililer tarafından henüz doğrulanmadı. 
     Hastane ve Amerikan askeri kaynakları, Bağdat'ta bu sabah saatlerinde birbiri ardına 5 patlama meydana geldiğini, patlamalarda 19 kişinin öldüğünü, 68 kişinin de yaralandığı bildirmişti. 
     
</TEXT>
</DOC>
