<DOC>
<DOCNO> 164748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/soneko08.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon BJK'ye jest mi Awacslar 'Barış Kartalı' oldu 
</HEADLINE>
<TEXT>

     Savunma Sanayii Müsteşarlığı kamuoyunda Awacs uçakları olarak bilinen ''Havadan erken ihbar ve kontrol uçağı tedarik programında, ''HİK'' kısaltması için daha çarpıcı ve etkili bir isim buldu. 
     Savunma Sanayii Müsteşarlığı'nın internet sayfasında kamuoyunda Awacs olarak bilinen ''Havadan Erken İhbar ve Kontrol Uçağı HİK tedariki program isminin ''Barış Kartalı'' olarak değiştirildiği bundan böyle HİK ismine ilave olarak Türkçe dokümanlarda 'Barış Kartalı'', İngilizce dokümanlarda ise ''Peace Eagle'' olarak kullanılacağı duyuruldu. 
     Tusaş Havacılık ve Uzay Sanayii A.Ş'nin TAİ üretimini gerçekleştirdiği F-16 savaş uçakları ''Savaşan Şahin'' olarak savunma literatüründe benimsenirken, yine ortak imalatı gündemde bulunan ve dünyanın en gelişmiş savaş uçakları arasında gösterilen Taaruz-Taktik savaş helikopterleri de kamuoyunda ''Atak'' adı ile anılıyor. 
     
</TEXT>
</DOC>
