<DOC>
<DOCNO> 159382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/siyaset/siy11.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Firariler de 'af' kapsamına alındı... 
</HEADLINE>
<TEXT>

     ANKARA Milliyet 

     Anayasa Mahkemesi, firarilere de af yolunu açtı. Yüksek Mahkeme, dünkü toplantısında Zile Ağır Ceza Mahkemesi'nden gelen Şarla Salıverilme Yasası'nın "firarda bulunan kişilerin, yasa yürürlüğe girdikten sonraki üç ay içinde başvuru yapmamaları halinde cezalarının ertelenmeyeceğine" ilişkin 9. bendinin iptali istemini görüştü. Görüşme sonunda Anayasa Mahkemesi, söz konusu düzenlemeyi Anayasa'ya aykırı bularak iptal etti. 9. bendin iptaliyle, yasa kapsamında olup da yasa yürürlüğe girdikten sonra başvuruda bulunmayan firariler, iptal kararı yürürlüğe girdikten sonra mahkemelere başvuruda bulunma hakkını kazandı. RTÜK Yasası'nın 13. maddesinin ikinci fıkrası ile Vergi Barışı Yasası'nın 14. maddesinin iptalini de görüşen mahkeme, her iki davanın da esastan görüşülmesine karar verdi. 
     

</TEXT>
</DOC>
