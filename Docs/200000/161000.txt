<DOC>
<DOCNO> 161000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/soneko23.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz indiriminin ardından dolar geriledi... 
</HEADLINE>
<TEXT>

     Merkez Bankası'nın gecelik borçlanma faizlerinde 3 puanlık faiz indiriminin ardından döviz fiyatlarında gerileme kaydedildi. 
     İstanbul serbest piyasada güne 1 milyon 434 bin lira alış, 1 milyon 440 bin lira satış fiyatıyla başlayan dolar, saat 13.10 itibariyle 1 milyon 424 bin liradan alınıp 1 milyon 428 bin liradan satılıyor. 
     Kapalıçarşı'da güne 1 milyon 684 bin liradan başlayan Euro ise 1 milyon 672 bin liradan el değiştiriyor. 
     Bankalararası piyasada ise dolar alış kotasyonları 1 milyon 419-423 bin lira, satış kotasyonları 1 milyon 426 bin 500-429 bin lira arasında değişiyor. 
     Altın ve para piyasaları uzmanı Mehmet Ali Yıldırımtürk, piyasaların faiz indirimi beklentisini daha önce satın alması nedeniyle, dövizde bir miktar gerileme olduğunu bildirdi. 
     Yıldırımtürk, gerilemenin bir diğer nedeninin, Hazine'nin bugünkü döviz cinsinden iç borç geri ödemesi olduğunu kaydetti. 

     
</TEXT>
</DOC>
