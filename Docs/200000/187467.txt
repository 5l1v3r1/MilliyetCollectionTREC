<DOC>
<DOCNO> 187467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sondun12.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamlarına özel telefon "Voq"... 
</HEADLINE>
<TEXT>

     Sierra Wireless adlı Kanada firması, özellikle işadamlarına hitap edecek yeni kuşak bir cep telefonunu piyasaya çıkardı. 
     ''Voq'' adıyla sunulan yeni cep telefonu, Microsoft'un Windows Mobile işletim sistemiyle çalışıyor ve telefon numaralarının yer aldığı kapak kaldırıldığında altından klavye çıkıyor. 
     Ekranı normal cep telefonlarından daha geniş olan ve klavyesi bulunan ''Voq''larla, kısa mesaj alışverişinin çok kolaylaşacağı bildirildi. 
     Yeni cep telefonlarının hem GSM, hem de GPRS sistemlerine uyumlu olduğu, dolayısıyla Avrupa ülkelerinde de kullanılabileceği belirtildi. 
     Voq cep telefonlarının, normal taşınabilir telefonlardan daha pahalı olduğu, ancak el bilgisayarlarından ucuza satılacağı kaydedildi. 
     Sierra firması, dizüstü bilgisayarların kablosuz olarak internete bağlanmalarını sağlayan modemleri de üretiyor. 
     
</TEXT>
</DOC>
