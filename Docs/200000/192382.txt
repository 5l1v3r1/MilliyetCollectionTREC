<DOC>
<DOCNO> 192382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/spor/spo15.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Cumhuriyet Kızları kortta    TED ile Fıratpen'in ortaklaşa düzenledikleri Uluslararası Kapalı Kort Tenis Turnuvası'na dün de devam edildi. TED'in B.Rusyalı oyuncusu Alena Yarsyshka, Ukraynalı Polunina'yı 6 4, 6 1 yenerek tek bayanlarda çeyrek finale çıktı. TED kortlarında yarın 14.30'da tekler yarı finalleri ile 16.30'da çiftler yarı finali oynanacak. Pazar günü 15.00'de yapılacak tekler finalinin ardından ödül törenine geçilecek. 
   
   Haftanın hakemleri    Denizli - Diyarbakır Yılnur Önen 
   Samsun - Gençlerbirliği Serdar Tatlı 
   İstanbulspor - Trabzon Kuddusi Müftüoğlu 
   Ankaragücü - Gaziantep Bülent Uzun 
   Malatyaspor - Elazığspor Erol Ersoy 
   Bursaspor - Adanaspor Orhan Erdemir 
   Ç.Rizespor - Konyaspor Mustafa Çulcu 
   A.Sebat - Fenerbahçe Metin Tokat 
   
   Necati'ye af    ADANASPOR'DA Fenerbahçe maçı öncesi disiplinsiz davranışlarından dolayı süresiz kadro dışı bırakılan Necati affedildi. Yıldız golcü, Teknik Direktör Yılmaz Vural ile görüşmesinin ardından Bursa hazırlıklarına katıldı. 
   
   Alpay baskısı    ALMANYA'DA haftalık spor dergisi Kicker, Werder Bremen'in Alpay'ın peşinde olduğunu iddia etti. Alpay'ın transfer koşullarını uygun görüldüğünü belirten Menajer Klaus Allofs'un bu şekilde beklenen performansından uzak kalan Ümit Davala'yı da baskı altında tuttuğu bildirildi. 
   
   Ronaldo'dan şikayet    REAL Madrid'in yıldızı Ronaldo, bu sezon ligde 8 maçın altısında oyundan alınmasını eleştirdi. Teknik Direktör Queiroz'in genelde maçların son çeyreğinde oyundan çıkardığı Ronaldo, "Değiştirilmek hoşuma gitmiyor" dedi. 
   
   Uyanık kızgın    SAMSUNSPOR Başkanı İsmail Uyanık, Gençlerbirliği maçının cezaları nedeniyle Yozgat'a verilmesine tepki gösterdi. Uyanık, "Bu karar, federasyonu sezon başından bu yana bize karşı dostane olmayan tavırlarının devamıdır. Çorum'u istiyorduk" dedi. 
   
   Sociedad dağıldı    İSPANYA Ligi'nde Nihat'ın 75 dakika forma giydiği maçta Real Sociedad deplasmanda Atletico Madrid'e 4 - 0 mağlup oldu. Ev sahibi ekibin golleri Torres 2 , Nikolaidis ve Simeone'den geldi. Nihat son 15 dakikada yerini Lee'ye bıraktı. 
   
   Ünlülerden yardım    BREZİLYALI Ronaldo ve Fransız Zinedine Zidane, Birleşmiş Milletler Gelişim Programı çerçevesinde yoksullara yardım amaçlı İsviçre'de yapılacak özel bir maçta forma giyecek. 15 Aralık'taki maçı Collina yönetecek. 
   
   
</TEXT>
</DOC>
