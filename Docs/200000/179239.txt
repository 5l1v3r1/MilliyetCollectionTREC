<DOC>
<DOCNO> 179239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/guncel/gun00.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Malatya izlenimleri 
</HEADLINE>
<TEXT>

   SİZE GELİYORUZ 

   
      
      
      
   
   Çevre yolu şehri ikiye bölüyor...    AHMET TULGAR 

      Anadolu kentleri geniş yenlerdir kırık kolların içlerine çekildiği, gizlendiği. Ne kadar zorlasanız da, üstelik ortam bu kadar da müsaitken bir yere kadardır yakınmaları. Hele bir de biraz palazlanmışsa sevgili şehirleri artık dertlerden söz etmek adaba aykırıdır bir yerde. O zaman buyur ederler sizi de kızılcık şerbeti sofrasına. 
   Meydanların dili ekonomik mucizesini gerçekleştirmiş, caddelerinde "kaplanların" turaladığı şehirlerde baskıcıdır. Duyurmaz, engeller derdin sesini. O zaman, buyrun buradan yakın, biraz Malatyaspor, biraz da Tema Vakfı işte size. 
   
   UTANIRLAR MI ACABA 
   Malatya'da Milliyet TIR'ını çektiğimiz Kernek Meydanı kentin çevre yoluna ne kadar uzaktır acaba Krokiye bakmak lazım. Kalksak şimdi, gitsek, bulur muyuz Adıyaman'dan Malatya'ya gelen mevsimlik kayısı işçilerini. Buyur ederler mi bizi çadırlarına günlüğüne altı milyon aldıkları işin ortasında Utanır da kapanırlar mı çadırlarına bu gururlu insanlar, sırf görmeyelim diye sefaletlerini, susuzluklarını 
   Malatya'daki Adıyamanlı işçiler sadece mevsimlik değil. Kendi kentlerindeki Tekel fabrikası kapanınca bine yakın işçi aileleriyle beraber Malatya'ya göçmüş. Şimdi buradaki fabrika da özelleşince burada da işsiz kalmışlar. Bakalım daha neler olacak onlara 
   Malatya'da çevre yolu şehri ikiye bölüyor. Coğrafi olarak değil, toplumsal olarak. Çevre yolu üstü zenginlerin semtleri, çevre yolu altı fakirlerin. 
   
   YOL KENARI PALAS 
   Çevre yolunun kenarları ise yine işçilerin. Göçmen işçiler otel parası vermemek için yaz geceleri yol kenarlarında uyuyorlar. Amele yanığı bedenlerini bırakıyorlar oracığa. Ruhlar takılıp yolun uğultusuna doğruca memlekete. 
   Biz ise geceyi kentin en konforlu otellerinden Altın Kayısı'da geçiriyoruz. Acaba şu yan masadaki iri kıyım, çakır keyif adam onlardan biri midir Tebasını yazı geçirsinler diye kayısı tarlalarına gönderen, kendisi de burada korucubaşı ödeneğini yiyen Kürt aşiretlerinden birinin beyi. 
   Biz ise masada birbirimize sevgililerimizle tanışmalarımızı, hik yelerimizi anlatıyoruz, dinliyoruz. 
   Çünkü bu ülke bizi her yerde evimize götürüyor, kendimizi evimizde hissettiriyor. 
   
   BUGÜN 
   Adıyaman - Hükümet Konağı önü - Saat 13.00 
   
   YARIN 
   Kahramanmaraş - Hafız Ali Efendi Meydanı - Saat 13.00 
   Adıyaman, Kahramanmaraş, Gaziantep, Adana etabında yazarlarımız Güneri Cıvaoğlu, Tuba Akyol, Yaman Törüner, Ali Eyüboğlu, Mehmet Demirkol, çizerimiz Ercan Akyol ve fotomuhabirimiz Yurttaş Tümer Milliyet okurlarıyla buluşacak. 
   
   
   
</TEXT>
</DOC>
