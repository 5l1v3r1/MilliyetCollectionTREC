<DOC>
<DOCNO> 175346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/guncel/gun02.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Filozoflar düğünde 
</HEADLINE>
<TEXT>

      FRANKFURT Milliyet 

   
   Başbakan Tayyip Erdoğan'ın oğlu Necmeddin Bilal Erdoğan'ın nik hı, Almanya'nın önde gelen gazetelerinden "Süddeusche Zeitung"da da geniş yer buldu. "Gelini şaşırtan el öpücüğü" başlığıyla verilen haberde, İtalya Başbakanı Silvio Berlusconi'nin gelin Reyyan Uzuner'in elini öpme girişimi ayrıntılarıyla anlatıldı. 
   
   GELİNİN YAŞI HABERDE 
   Gelinin 17 yaşında olduğunu vurgulayan haberde bazı Türk gazetelerinin, düğünü "AB düğünü" olarak gördüğü belirtildi. Haberde, düğünün genel olarak başarılı olduğu kaydedilerek, "Sadece Berlusconi faka bastı" denildi. Dünya Felsefe Konferansı'nın da düğünle aynı mek nda düzenlendiğini hatırlatan haberde, güvenlik görevlileri yabancı dil bilmediği için yollarını şaşıran bazı filozofların kendilerini nik hın ortasında bulduğu ifade edildi. 
   
   'Kabul ettin mi ' tartışması    Bilal - Reyyan Erdoğan'ın nik hını kıyan İstanbul Büyükşehir Belediye Başkanı Ali Müfit Gürtuna'nın genç çifte "Eş olarak kabul ediyor musunuz " yerine "Eş olarak kabul ettin mi " diye sorması farklı yorumlara neden oldu. Gürtuna'nın, çiftin imam nik hı kıyıldığından, zaten evli olduğunu varsayarak soruyu bu şekilde yönelttiği iddiası ortaya atıldı. 
   
   'İKİSİ DE AYNI' 
   Gürtuna, soruyu böyle sormasının özel bir nedeni olmadığını belirterek, "Bazen 'ediyor musunuz' bazen de 'ettiniz mi' diye soruyorum. Hukuki farklılığı yok" dedi. Şişli Evlendirme Dairesi memuru Arif Aktaş da, "20 yıldır hiç 'ettiniz mi' diye sormadım" diye konuştu. n İSTANBUL Milliyet 
   
   
</TEXT>
</DOC>
