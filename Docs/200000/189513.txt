<DOC>
<DOCNO> 189513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sondun22.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
8 Amerikan ihtiyat deniz piyadesi hakkında dava açıldı 
</HEADLINE>
<TEXT>

     ABD'de, 8 Amerikan ihtiyat deniz piyadesi hakkında savaş esirlerine kötü muamele iddiasıyla dava açıldı. 
     Kaliforniya'daki bir Deniz Piyade üssünde görevli sözcü, Haziran'da bir savaş esirinin ölmesiyle ilgili olaya karışan Binbaşı Clark Paulus ve kıdemsiz onbaşı Christian Hernandez'in, ihmal yoluyla cinayete neden olmakla suçlandıklarını söyledi. 
     Tamamı Irak'ta kara savaşına katılan diğer ihtiyat deniz piyadelerinin nerede olduklarının tespit edildiğini belirten sözcü, , bu kişilerin suçlu olup olmadıklarına mahkemenin karar vereceğini ifade etti. 
     Sözcü, Binbaşı Paulus'un ayrıca görevi ihmal, vahşilik ve kötü davranma, yanlış resmi açıklama yapma ve saldırı, onbaşı Hernandez'in de görevi ihmal, vahşilik ve kötü davranma ve saldırı ile suçlandığını kaydetti. 
     Diğer 6 deniz piyadesinin de benzer eylemlerle suçlandığı belirtildi. 
     
</TEXT>
</DOC>
