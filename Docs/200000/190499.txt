<DOC>
<DOCNO> 190499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sonspo31.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter'de aşağılayıcı facia... Emre girdiğinde iş işten geçmişti 
</HEADLINE>
<TEXT>

     Futbolda Avrupa Şampiyonlar Ligi'nde mücadele eden İtalyan takımlarından FC Juventus, Real Sociedad karşısında 4-2'lik bir galibiyetin sevincini yaşarken, FC Inter ise Moskova'dan 3-0'lık bir hezimetle döndü. İtalyan basını FC Inter'i adeta yerden yere vururken, bugün göreve resmen başlayan yeni teknik direktör Alberto Zaccheroni'nin işinin hayli zor olacağı belirtildi. 
     
     ÇOK AĞIR MANŞETLER 

     Corriere dello Sport gazetisi, ilk sayfadaki manşetinde FC Inter'in Lokomotiv Moskova'ya 3-0 yenilmesini ''facia'' olarak nitelerken, ''Inter'de facia. Lokomotiv Moskova'ya 3-0 yenildiler'' La Gazzetta dello Sport ve Tuttosport gazeteleri ise ilk sayfa manşetlerinde, Moskova'daki yenilgiyi bir ''aşağılanma'' olarak ifade ettiler. La Gazzetta dello Sport, ''İnter aşağılandı'' manşetini kullanırken, Tuttosport ise ''Moratti aşağılandı'' dedi. 
     Hector Cuper'in görevine son verilmesinin ardından yapılan ilk karşılaşmada, FC Inter'in adeta darmadağın olduğuna dikkat çekiliyor. Corriere dello Sport'un değerlendirmesinde, ''Mavi-siyahlılar hata üstüne hata yaparak darmadağın oldular. Recoba dışında herkes kötüydü'' ifadeleri dikkati çekti. 
     
     EMRE'NİN CANLANDIRMASI KOLAY DEĞİLDİ 

     İtalyan basını FC Inter'in 61. dakikadan itibaren oyuna aldığı Emre Belözoğlu'na verilen notlar bu kez 5 ile 5.5 arasında değişiyor. La Gazzetta dello Sport, ''Emre, sahaya girdiğinde oyun bitmişti. Ama yine de daha fazla bir şeyler ortaya koyabilirdi'' diyor. Corriere dello Sport'un ifadeleriyle, ''Emre oyuna girdiğinde takımı canlandırması hiç de kolay değildi. Nitekim Türk oyuncu bunu başaramadı.'' 

     
</TEXT>
</DOC>
