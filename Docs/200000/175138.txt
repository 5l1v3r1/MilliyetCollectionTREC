<DOC>
<DOCNO> 175138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/siyaset/siy04.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye aleyhtarları yenilgiye uğrayacak 
</HEADLINE>
<TEXT>

   Değişim Sürecindeki Demokrasiler Projesi'nin Başkanı Bruce Jackson, "Türkiye'nin AB'ye alınmaması büyük hata olur" dedi 
      İHSAN DÖRTKARDEŞ DHA 

   
   Merkezi ABD'de bulunan düşünce kuruluşu Değişim Sürecindeki Demokrasiler Projesi'nin Başkanı Bruce Jackson, Ankara'da 3 Kasım seçimlerinden sonra büyük aşama kaydedildiğini belirterek, "Türkiye'nin AB'ye alınmaması tarihi hata olur" dedi. 
   Amerika'nın Sesi Radyosu'nun sorularını yanıtlayan ve bir dönem ABD Savunma Bakanlığı'nda üst düzey görevlerde bulunan Jackson, Türkiye'nin son dönemde reformlar konusunda gösterdiği hız ve kararlılıktan oldukça memnun olduğunu, Aralık 2004'teki AB zirvesine kadar kriterleri yerine getireceğine inandığını söyledi. Türkiye'nin NATO'nun doğal bir üyesi ve Avrupa tarihinin önemli bir parçası olduğunu dile getiren Jackson, bu nedenle tüm Avrupa ve Atlantik kurumlarında yer alması gerektiğini savundu. 
   Jackson, "Türkiye ait olduğu yerden uzaklaştırılırsa bu hem ahlaki, hem de stratejik bir hata olur. Bu tür haksız bir karar, AB'nin değerleri açısından da yaralayıcı bir nitelik taşır. Ayrıca Batı Avrupa'daki gençlerle aynı fırsatlara sahip olması gereken Türk gençlerine ve gelecek kuşaklara haksızlık olur" diye konuştu. 
   
   Irkçılık yapan var 
   Türkiye'nin AB üyeliğinin kabul edilmemesinin, modern Türk tarihinin ink rı anlamı taşıyacağını vurgulayan Jackson, şu yorumu yaptı "Bazı kesimler, Türkiye'ye önyargılı oldukları ya da ırkçılıkları nedeniyle ayrımcılık uyguluyor. Amerikalılar bundan son derece rahatsız. Bu sesler, gerçek görüşleri yansıtmıyor. Yakın zamanda yenilgiye uğrayacaklardır." 
   
   
</TEXT>
</DOC>
