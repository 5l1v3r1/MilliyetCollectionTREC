<DOC>
<DOCNO> 191030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo09.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Renna öldü, Brack yasta 
</HEADLINE>
<TEXT>

     Motorsiklet yarışçısı Tony Renna'nın ölümü, Teksas'ta 12 Ekim'de yapılan yarışlarda geçirdiği kazada ağır yaralanan arkadaşı Kenny Brack'i yasa soktu. 
     Arkadaşının ölümünden çok etkilendiğini belirten Kenny Brack, hastanedeki tedavisinin tamamlandığını ve şu anda Indianapolis'teki rehabilitasyon merkezinde tedavisine devam edildiğini söyledi. 
     1998 IRL ve 1999 Indianapolis şampiyonu Brack, her geçen gün kendini daha iyi hissettiğini, tedavisinin uzun bir zaman alacağını bildiğini, eski durumunu alabilmek için de çok çalışması gerektiğini açıkladı. 
     Brack, Teksas'taki sezonun son yarışında, tıpkı Renna gibi toz bulutuna girince bir başka yarışçının aracına çarpmış, kazada kalça, bel, ayak bilekleri ve kaburgaları kırılmıştı. 
     Bu arada dün Indianapolis'teki test yarışlarında yaşamını yitiren Renna'nın ölümüne neden olan kazanının nedenlerinin araştırıldığı bildirildi. 
     
</TEXT>
</DOC>
