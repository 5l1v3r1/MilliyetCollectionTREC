<DOC>
<DOCNO> 168970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sonspo10.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Hooijdonk'un transferi için Cimbom'a kızgın 
</HEADLINE>
<TEXT>

     Fenerbahçe, Hollandalı golcü Van Hooijdonk'un transferinde devreye girerek fiyatı yükselten Galatasaray'a öfkeli. 
     Bugün kulüp binasında Brezilyalı Luciano'nun imza töreninde konuşan yönetim kurulu üyesi Mahmut Uslu Pierre van Hooijdonk'un transferinde Galatasaray'ın devreye girmesini ima ederek şunları kaydetti 
     ''Türk kulüplerinin ekonomik durumları ortada. İçeride rekabet var. Tabii ki mücadele de olacak. Ancak bunların hepsinin etik olması gerekiyor. Centilmenlik sadece mağlup olduğunda alkışlamak değildir. Biz şimdiye dek herhangi bir kulübün talip olduğu futbolcuya gitmedik.'' Basın mensuplarının, ''Siz, Galatasaray'ın van Hooijdonk transferinde devreye girmesini mi kastediyorsunuz '' sorusuna Mahmut Uslu, ''Ben herhangi bir isim veya kulüp telaffuz etmiyorum. Ancak bir kulübün talip olduğu bir futbolcuya başka bir kulübün talip olması doğru değildir diyorum'' şeklinde yanıt verdi. 
     Galatasaray'ın devreye girmesiyle Van Hooijdonk transferinde maddi zarara girip girmedikleriyle ilgili bir soru üzerine de Uslu, ''Hayır, maddi zarara girmedik. Biz zaten 5 Temmuz'da imza atmıştık'' diye konuştu. 
     Ancak Fenerbahçe kulübüne yakın çevreler, Galatasaray'ın da devreye girmesi yüzünden Hooijdonk'un transferinde Fenerbahçe'nin kasasından yaklaşık 1 milyon Euro fazla para çıktı. 
     
</TEXT>
</DOC>
