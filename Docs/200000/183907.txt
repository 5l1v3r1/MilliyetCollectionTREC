<DOC>
<DOCNO> 183907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/soneko16.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 14 bin 98 puanda tamamladı... 
</HEADLINE>
<TEXT>

     İMKB Ulusal-100 Endeksi, 1. seansı yılın en yüksek seviyesi 14,097.66 puandan tamamladı. 
     Haftanın ilk seansında endeks önceki kapanışa göre 434.13 puan artışla 14,097.66 puana çıkarken, hisse senetlerinin ortalama değer kazancı yüzde 3.18 olarak gerçekleşti. 
     Cuma günü 13,663.53 puandan kapanan endeks, ilk seansa 53.18 puan artışla 13,716.71 puan seviyesinde başladı. Endeks, seansın ilk yarısını 14 bin puanın üzerinde 14,027.92 puandan geçti. 
     Endeks, seans içinde en düşük 13,686.12 puanı, en yüksek 14,148.20 puanı gördü. 
     Seans kapanışında mali endeks 611.75 puan artışla 18,130.70 puana, sanayi endeksi 327.93 puan artışla 13,231.61 puana, hizmetler endeksi 250.26 puan artışla 8,188.42 puana yükseldi. 
     Böylece, önceki kapanışa göre mali grup hisseler ortalama yüzde 3.49, sanayi grubu hisseler ortalama yüzde 2.54, hizmetler grubu hisseler ortalama yüzde 3.15 değer kazandı. 
     1. seansta işlem gören toplam 286 hisse senedinden 255'i değer kazanırken, 12 hisse senedi değer kaybetti, 19 hissenin fiyatında ise değişiklik olmadı. 
     Seansta, 749 trilyon 470 milyar 88 milyon liralık işlem hacmi oluştu. 
     1. seansta, İş Bankası C , İhlas Holding, Doğan Holding, Yapı Kredi Bankası ve Sabancı Holding en yoğun işlem gören hisseler oldu. 

     
</TEXT>
</DOC>
