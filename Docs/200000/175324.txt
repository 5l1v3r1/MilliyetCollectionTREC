<DOC>
<DOCNO> 175324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/dunya/adun.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyücüsü konuştu Saddam öldürülecek 
</HEADLINE>
<TEXT>

   Geçmişte devrik lider için sayısız büyü yaptığını ileri süren Iraklı bir büyücü, 'cinlerden aldığı bilgiye göre' Saddam'ın Duhuliye köyünde ölü ele geçirileceğini iddia etti 
      DIŞ HABERLER SERVİSİ 

   
   Uluslararası ajanslara açıklamalarda bulunan ve kendisini Saddam'ın büyücüsü olarak tanıtan bir Iraklı, cinlerle kurduğu temaslar sonucu devrik liderin Bağdat'ın 85 km. kuzeyindeki Duhuliye köyünde ölü ele geçirileceğini öğrendiğini iddia etti. 
   Saddam h l hayatta olduğu için onun korkusundan ismini açıklamayan büyücü, Saddam'ın kehanete ve büyüye derinden inandığını, hatta kendisinin de bu tür işlerle uğraştığını söyledi. Saddam'ın büyücü ve kahinlere itibar ettiğini kaydeden Iraklı büyücü, özellikle Türkiye'den gelen bir büyücünün Saddam üzerinde çok büyük etkisi olduğunu anlattı. Iraklı kahine göre, Saddam Türk büyücünün yanı sıra Arap asıllı bir Fransız, bir Hintli ve Fas'tan gelen bir Yahudi büyücüye sık sık başvuruyordu. Saddam ve ailesi için birçok kez gelecekle ilgili kehanetlerde bulunduğunu iddia eden büyücü, AP muhabiri Niko Price'ın önünde cinlerle temasa geçerek devrik diktatörün yerini sordu. AP'ye göre, cinlerle büyücü arasında şu diyalog geçti 
   Büyücü Saddam bulunacak mı 
   Cin Evet. 
   Büyücü Ölü mü, diri mi 
   Cin Ölü. 
   Büyücü Nerede 
   Cin Duhuliye'de. 
   Iraklı büyücü, geçmişte Saddam'ın da büyüye merak sardığını, hatta kum falına bakarak cin çağırmayı başardığını söyledi. Iraklı büyücü, Saddam'ın halen sihirli güçlere sahip 2 altın heykel tarafından korunduğunu, devrik liderin cinler padişahı ve sultanı ile her gün konuştuğunu iddia etti. 
   Iraklı büyücü, müşterileri arasında Ortadoğu ülkelerinden çok sayıda zengin ve ünlünün bulunduğunu da iddia etti. 
   
   
   
</TEXT>
</DOC>
