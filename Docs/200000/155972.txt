<DOC>
<DOCNO> 155972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sondun28.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
The Observer PKK halen, Irak'ın kuzeyinde, ABD'nin kontrolünde 
</HEADLINE>
<TEXT>

     Pazar ekinde terör örgütü PKK'nın kadın üyeleriyle Irak'ın kuzeyinde Kandil dağlarında yapılan röportaja yer veren İngiliz The Observer gazetesi, terörle savaşın göbeğinde olan ABD'nin, bu varlığı ortadan kaldırması için harekete geçmesinin zaman meselesi olduğunu yazdı. 
     ''Irak'ın kuzeyinde 5 bine yakın kadın teröristin silahlı beklediğini'' belirten gazete, PKK'nın terörist bir örgüt olarak kabul edildiğini hatırlattı. 
     Terör örgütü PKK'nın, doğrudan ABD'nin yönetimindeki bir bölgede varlığını sürdürdüğünü belirten gazete, Amerika'nın halen terörle mücadelenin göbeğinde olduğunu hatırlatarak, ''Türkiye ve bölgedeki diğer Kürt grupları ise ABD'nin stratejik müttefiki konumunda, yani kısacası ABD'nin PKK ve KADEK'i yok etmek için harekete geçmesi zaman meselesi'' ifadesine yer verdi. 
     
</TEXT>
</DOC>
