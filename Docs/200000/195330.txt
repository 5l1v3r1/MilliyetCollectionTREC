<DOC>
<DOCNO> 195330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sonspo31.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de Ekrem Al'ın lisans sorunu çözüldü 
</HEADLINE>
<TEXT>

     İkinci Futbol Ligi A Kategorisi ekiplerinden Göztepe'de teknik direktör Ekrem Al'ın lisans sorunun çözüldüğü ve Kayserispor maçında kulübede olacağı bildirildi. 
     Kulüp başkanı İskender Tuğsuz, yaptığı açıklamada, Ekrem Al'ın lisans işlemlerinde gerekli işlemleri tamamladıklarını ve sorunun çözüldüğünü kaydetti. 
     Tuğsuz, ''Teknik direktörümüz bugün maç olsa sahaya çıkabilir. Lisans işlemlerini tamamladık' dedi. 
     
     ATİLLA ''TEDBİRLİ'' PFDK'YA SEVK EDİLDİ 
     Altay ile yapılan Türkiye Kupası 1. Kademe maçı sonunda çıkan olaylar nedeniyle Atilla'nın ''tedbirli'' olarak PFDK'ya sevk edildiğini kaydeden Tuğsuz, şöyle konuştu 
     ''Altay'ın genç oyuncusu Tuna, takım kaptanımız Atilla'ya maçın son dakikasında dirsek attı. Hakem bu pozisyonu görmeden, maçı bitirdi. Burada Atilla'nın hiçbir suçu yok. Görüntüler de bunu kanıtlıyor. Oyuncumuz bu olaydan dolayı ceza kuruluna sevk edilmiş. Biz savunmamızı maç görüntülerini de ekleyerek göndereceğiz.' ' Öte yandan, sarı-kırmızılıların, deplasmanda yapacakları karşılaşma için yarın Kayseri'ye hareket edeceği bildirildi. 
     
</TEXT>
</DOC>
