<DOC>
<DOCNO> 175886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sondun16.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hambali'nin yakalanmasında istihbarat Malezya'dan... 
</HEADLINE>
<TEXT>

     Malezya, Endonezya'nın Bali adasında Ekim 2002'de düzenlenen saldırılardan sorumlu olduğu sanılan Endonezyalı terörist Hambali'nin Tayland'da yakalanmasını sağlayan istihbaratı verdiklerini bildirdi. 
     Malezya emniyet genel müdürü Norian Mai, Hambali'nin yakalanmasına ilişkin olarak düzenlediği basın toplantısında, ''İstihbaratı paylaştık, daha fazla bir şey söylemek istemiyorum'' dedi. 
     Hambali'nin, İslam Cemaati örgütü üyesi ve El Kaide'nin güneydoğu Asya'daki baş temsilcisi olarak kabul edilmesi, ayrıca karısının Malezyalı olması nedeniyle bu konuyla ilgilendiklerini belirten Norian, terör zanlısının ya da eşinin, Malezya'da yürütülen soruşturmalara ışık tutmalarını beklediklerini kaydetti. 
     Endonezya'nın Bali adasında Ekim 2002'de düzenlenen saldırılardan sorumlu olduğu sanılan Endonezyalı terörist Hambali, Tayland'ın orta kesimlerindeki Ayuthaya bölgesinde yakalanmış ve Endonezya'ya götürülmüştü. 
     
</TEXT>
</DOC>
