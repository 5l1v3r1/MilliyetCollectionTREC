<DOC>
<DOCNO> 174092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/astro/index.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Heves ve coşku var 
</HEADLINE>
<TEXT>

   
   
   Bugün daha rahat hareket edebileceğiz. Akşam uyumlu açı içine giren Güneş ve Ay yeni girişimler için şans getiriyor. Bu arada aşırı riskler içeren konularda sağduyulu davranmalıyız. Koç'lar akıcı enerjiler altındalar. Pek çok konuda zahmetsiz ilerleme söz konusu. Bu arada yolculuklar ve değişiklik içeren konularda da başarı kazanma olanağı var. Boğa'lar günlük işlerinde verimli olabilirler. Başkalarından destek görmek de zor olmayacak. Ortaklaşa konularda fırsatlar var. İkizler için yakın ilişkilerde bazı riskler olmasına karşın başkalarından öğrenebilecekleri çok şey mevcut. Sabırlı olmaları onlara çok şey kazandıracak. Yengeç'ler eldeki işleri tamamlamak ve günlük işlerini yola koymak için elverişli bir gündeler. Bu arada yakınlarla olan ilişkiler de hareketlenebilir. Aslan'lar kendinden emin hareket edebilecek. Duygularını coşkulu ve enerjik biçimde ortaya koyabilirler. Aşkta hareket ve macera saklı. Başak'lar ayaklarını yere sağlam basmak zorundalar. Aceleci olmamalılar. Atacakları adımlar ilerisi için temel teşkil edebilir. Yeni başlangıçlar söz konusu. 
   Terazi'nin karlı çıkacağı şartlar var. Bu arada kendilerini iyi ifade edebilirler. Eğitim, hareket ve yakınlarla ilişkiler olumlu biçimde vurgulanıyor. Akrep'ler kazançlarını artırabilecekleri bir gündeler. Gerek anlaşmalar yoluyla gerekse eve ait işlerden fayda sağlamak mümkün. Yay'lar iyimser enerjilerine başkalarına aktarabilecekler. Hareket ve kişisel planlarını rahatça kullanabilecekleri şartlar vurgulanıyor. Oğlak'lar çok huzurlu olmamakla birlikte, başkalarından destek bulabilecekler. Olayların arkasında yatan nedenleri görebilirler. Şimdiye kadar fark edemedikleri detayları da görebilecekler. Kova'lar olumlu bir günde. Hevesli ve yeniliğe açık olmaları onları kazançlı kılıyor. Yakın ilişkiler ve dostluklardan da fayda görebilirler. Balık'lar kendilerine çekidüzen vermeliler. İş ortamında verimli çalışmak sayesinde üstlerinden destek alabilirler. İş hayatına yoğunlaşmalılar. 
   
   
</TEXT>
</DOC>
