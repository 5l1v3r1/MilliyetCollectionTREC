<DOC>
<DOCNO> 169852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sontur24.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan'a jakuzili kral dairesi... 
</HEADLINE>
<TEXT>

     Antalya'nın Kemer İlçesi'nde 19 Temmuz Cumartesi günü konser verecek ünlü pop sanatçısı Tarkan'a, konaklayacağı otelde jakuzili kral dairesi ayrıldı. 
     Tarkan'ın konaklayacağı Kemer Resort Oteli Halkla ilişkiler Müdürü Elif Şandan A.A muhabirine yaptığı açıklamada, yeni hizmete giren otelin kral dairesinin ilk ünlü konuğunun Tarkan olacağını söyledi. 
     Şandan, Tarkan'ın kalacağı kral dairesinin yeni olmasına rağmen dekorasyonunun yeniden yapıldığını belirterek, odanın duvar kağıtlarının yenilendiğini, jakuzi yerleştirildiğini ve pencerelere de kalın perdeler takıldığını bildirdi. 
     Ünlü sanatçı Tarkan'ın yiyecek konusunda kendilerinden herhangi bir talebi bulunmadığını ve mütevazı davrandığını anlatan Şandan, Tarkan için özel yemekler hazırladıklarını kaydetti. 
     
</TEXT>
</DOC>
