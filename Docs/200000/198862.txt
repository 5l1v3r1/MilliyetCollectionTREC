<DOC>
<DOCNO> 198862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo23.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Futbol Ligi'nde görünüm 
</HEADLINE>
<TEXT>

     Birinci Süper Futbol Ligi'nde 14. hafta maçları da geride kalırken Beşiktaş, liderliğini sürdürdü. 
     28 gol atılan ligin bu haftasında yapılan derbi maçta, haftaya lider olarak giren Beşiktaş, Fenerbahçe ile FB Şükrü Saracoğlu Stadı'nda yaptığı zorlu mücadelede 2-2'lik beraberlik alınca puanını 34'e çıkardı ve en yakın rakibinin 6 puan önünde yine zirvede yer aldı. 25 puanlı Fenerbahçe ise 5. sıraya indi. 
     2. sıradaki Trabzonspor, bu hafta bu kez de deplasmanda bir başka Güneydoğu ekibi Diyarbakırspor ile berabere kalarak zirve yarışında çok önemli 2 puan daha yitirdi ve 28 puanda kaldı. 
     Trabzonspor gibi 28 puana sahip 3. sıradaki Galatasaray ise sahasında, yaş ortalaması düşük bir kadroyla çıktığı Malatyaspor karşısında da 2-0 öne geçmesine karşın 2-2'lik beraberlikle 1 puanla yetindi ve liderle olan puan farkını kapatamadı. 
     3 maçı evsahibi, 2 maçı da evsahibi takımların kazandığı 14. haftada 4 maç da berabere bitti. 
     Gol krallığı yarışmasında, bugün 1 gol daha atan Fenerbahçeli Tuncay, 10 golü bularak Samsunsporlu Serkan Aykut ile ilk sırayı paylaştı... 9 golle Fenerbahçeli Van Hooijdonk, 8'er golle de Beşiktaşlı İlhan ve Ahmed Hassan ile Gaziantepsporlu Lazarov izliyor. 
     
</TEXT>
</DOC>
