<DOC>
<DOCNO> 174209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sondun20.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Lopez nişan yüzüğünü attı 
</HEADLINE>
<TEXT>

     Ünlü Amerikalı oyuncu Jennifer Lopez'in nişan yüzüğünü attığı belirtildi. 
     Alman Bild gazetesindeki habere göre, sevgilisi oyuncu Ben Affleck'in hediye ettiği nişan yüzüğünü artık takmayan Lopez'in bu kararının nedeni, Affleck'le birlikte rol aldığı ve ABD'de beklenen ilgiyi görmeyen ''Gigli'' filmi. 
     Lopez'in yüzüğü çıkardıktan sonra her fırsatta sevgilisinin olmadığını dile getirdiği belirtilen haberde, Affleck'in Lopez'i en az iki striptizciyle aldattığı iddiaları hatırlatıldı. 
     Haberde, çiftin ayrılması halinde, ABD'de yayımlanan ''National Enquirer'' gazetesinin Affleck'i yalan makinesine bağlama çağrısının önemini yitireceği kaydedildi. 
     Gazete, Affleck'in ''striptizci kızlar'' hikayesinin uydurma olduğu yönündeki açıklamasını yalan makinesinde tekrarlamasını istemişti. 
     

     
</TEXT>
</DOC>
