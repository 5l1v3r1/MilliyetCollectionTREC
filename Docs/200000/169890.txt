<DOC>
<DOCNO> 169890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/guncel/gun06.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere perişan etti 
</HEADLINE>
<TEXT>

Hasta oğlu için ordudan özel tedavi kartı alan Maruf Mengutay, erken terhis olunca yıkıldı... 
     ALİ ŞEN MUSTAFA ERCAN 

     Mersin'de beyin iltihabı rahatsızlığına yakalanan ve askerdeki babasının çıkardığı "Muhtaç erbaş ve er aileleri tedavi kartı"yla tedavisi sürdürülen 5 yaşındaki Faruk Mengutay, erken terhis kararıyla bu haktan mahrum kaldı. İki yıl önce geçirdiği ateşli bir hastalık sonrası vücudunda kasılmalar meydana gelen, el ve ayaklarını açamayan Faruk, konuşma yeteneğini de kaybetti. Aile tedavi için çaba gösterirken, inşaat işçisi baba Mengutay, 2001 sonunda askere gitti. Mengutay'a "Muhtaç erbaş ve er aileleri için tedavi kartı" çıkarıldı. Bu kartlahastaneye götürülen çocuğa "beyin iltihabı" teşhisi konuldu. İlaçları da kart sayesinde alınan Faruk'un tedavisi, babası tezkere aldığı için yarım kaldı. En ucuz ilacın 750 milyon lira olduğunu kaydeden Mengutay, "Oğlum gözlerimin önünde eriyor" dedi. 
     

</TEXT>
</DOC>
