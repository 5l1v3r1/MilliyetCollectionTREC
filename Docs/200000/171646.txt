<DOC>
<DOCNO> 171646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sonspo17.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakipleri tanıyalım... İşte CSKA Sofya ve Piyonik... 
</HEADLINE>
<TEXT>

     Avrupa Şampiyonlar Ligi 3. ön eleme turunda Galatasaray'ın rakibi, 2. ön eleme turunda eşleşen Bulgaristan'ın CSKA Sofya ile Ermenistan'ın Pyunik takımlarından biri olacak. 
     Galatasaray'ın muhtemel rakiplerinden Bulgaristan'ın CSKA Sofya takımının kadrosunda 7 yabancı oyuncu bulunuyor. 
     Bulgar ekibi, yeni sezon öncesi Brezilyalı orta saha oyuncusu Leonardo Lima da Silva'yı transfer etti. 
     Bu arada, geçen sezon CSKA Sofya'da forma giyen Makedon oyuncu Şakiri, bu sezon başında İngiltere'nin West Bromwich Albion ekibine transfer oldu. 
     Teknik direktörlüğünü Bulgar Stoytcho Mladenov'un yaptığı CSKA Sofya'nın kadrosunda şu oyuncular bulunuyor 
     Kaleciler Ivailo Ivanov, Stoian Petrov. 
     Defans Gueorgui Georgiev, Galin Ivanov, Marcos Charras, Alexandre Tomovski, Yordan Varbanov, Joao Carlos, İbrahima Gueye. 
     Orta Saha Todor Yanchev, Hristo Yanev, Metodi Deyanov, Svetoslav Stefanov, Joao Paulo Brito, Emil Gargorov, Leonardo Lima da Silva. 
     Forvet Velizar Dimitrov, Agnaldo, Petar Zlatkov, MacDonald Mukasi. 
     
     AVRUPA KUPALARINA 40 KEZ KATILDI 
     Avrupa kupalarına bugüne dek 40 kez katılan CSKA Sofya, oldukça deneyimli bir ekip. 
     Bulgar ekibi, Avrupa kupalarında toplam 158 maç yaparken, 65 galibiyet, 29 beraberlik ve 64 yenilgi aldı. 
     Geçen sezon Bulgar Ligi'nde sadece 2 yenilgi alan CSKA Sofya, 26 maçta 21 galibiyet, 3 beraberlikle 66 puan topladı ve ligi şampiyon olarak tamamladı. 
     1948 yılında kurulan ve 29 kez lig şampiyonu olan Bulgar ekibi, maçlarını 24 bin kişilik stadında yapıyor. 
     
     PYUNİK 
     Ermenistan'ın Pyunik takımı ise Avrupa kupalarında oldukça deneyimsiz bir takım. 
     Şampiyonlar Ligi birinci ön elemesinde İzlanda'nın Reykjavik takımını kendi evinde 1-0 yenen Ermenistan takımı, rövanş maçında 1-1 berabere kalarak turu geçti. 
     Erivan kentinin takımı mavi-beyazlıların teknik direktörü Oscar Perez. 
     Ermenistan Ligi'nde son 4 maçını da kazanan FC Pyunik, son maçında deplasmanda Dinamo'yu 4-0 yendi. Ligde 12. maçlar sonunda 9 galibiyet, 3 beraberlik aldı, hiç yenilmedi. 38 gol atıp, sadece 5 gol yedi. 30 puanla, en yakın takipçisinin 4 puan önünde lider durumda bulunuyor. 
     Avrupa kupalarında bundan önce sadece 1 kez yer aldı. Toplam 6 maç yaptı. 3 galibiyet, 2 beraberlik, 1 yenilgi aldı. 10 gol atıp, 7 gol yedi. 
     Kadrosunda 6 milli futbolcu bulunan Pyunik, 1992 yılından bu yana düzenlenen Ermenistan Ligi'nde geçen sezon 3. şampiyonluğunu aldı. 
     
</TEXT>
</DOC>
