<DOC>
<DOCNO> 185945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/yazar/cetiner.html </URL>
<DATE> 2003/10/02/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Bir Alman ailenin tatil k busu 
</HEADLINE>
<TEXT>

   
   Alman öğretmen Stefan Göttker ve eşi Manuela üç çocuğu ile tatilini geçirmek üzere Alanya'ya geliyor. Biliyorsunuz Antalya'nın bu güzel ilçesi genellikle Alman turistlerle dolu hatta birkaç ay değil bütün yılını orada geçiren 2 bin Almanlar var. Bu yüzden aslen Alanyalı gurbetçilerimiz de Almanya'da yıllarca çalıştıktan sonra dönmüşler Alanya'da işyerleri açmışlar. Almanca konuşuyorlar ya 
   Kısacası Alanya sanki şimdi küçük Almanya. İskandinav ülkelerinden gelenler de bir hayli. İşte, öğretmen Stefan Türkiye'yi sevenlerden. Tatilini geçirmek için toparlamış ailesini Alanya'ya gelmiş. 
   Güneş, deniz, kum, başka satabildiğimiz ne var ki Haa bir de dürüm, kebap ve lahmacun ayran ile Ama adamlar memnun. 
   İki milyonu aşkın Alman, Almanya'da ekonomik kriz olsa bile bunun için geliyor Türkiye'ye. 
   
   Taş, meğer antikaymış    Her neyse... çocuklardan biri Philippe 9 yaşında. Bir taş parçası görüyor plajda kumların arasında. 20 santim boyunda bir taş. Denizden çıkmış güzel ilginç birtakım taşları toplamaz mıyız Alman çocuk da, almış çantasına koymuş, kim bilir ne hayallerle 
   Şimdi bu anlattıklarım onların ifadeleri. Akla yakın geliyor. Taşı Alanya'da bu gibi ilginç parçaları satan yerden almış da olabilirler. 
   Meğer taş antika değil miymiş... Böyle değerli arkeolojik taşların yurtdışına çıkartılması yasakmış. O da gayet isabetli. Ama 9 yaşında Philippe arkeolog değil ki nereden bilsin Alman aile çok tatlı bir tatilden ülkelerine dönerlerken Antalya Havaalanı'nda valizleri kontrol edilmiş. Bunun da şanssızlık veya bir ihbar olması mümkün yüz binlerce turist geçiyor, gümrüklerde çantaları açılanlar yok gibi. Vayy kocaman bir taş parçası Herhalde gümrük memurunun arkeoloji ile ilgisi var, antika olduğunu anlıyor. Haydii zabıt, karakol, savcılık ve mahkeme. Çocuk hapse atılamayacağına göre öğretmen baba doğru cezaevine. 
   İstenen ceza 5 yıldan 10 yıla kadar. Göttker'in avukatı Bilal Kalaycı, "Stefan gibi tecrübesi olmayan bir kişi oğlunun sahip olduğu bir taşın antika olabileceğini düşünemez" filan diyor ama yasa yasadır. 
   
   Çocuk çete elemanı mı    Şimdi Alman basınında aleyhimize yazılar çıkıyor. İnsafsızca saldırıyorlar fırsat bu fırsat. Olayı insanlık dışı görüyorlar. Alman milletvekilleri harekete geçiyor, ateş püskürüyor. Sırası mıydı sırat köprüsünden geçtiğimiz şu günler böyle olayları yaratmanın. 
   Taş eğer eski eserse gümrükte alıkorsun, ifadelerini alır adamları gönderirsin. Uyuşturucu filan değil ki yakalanan. Bu bir takdir sorunudur, görev başarısı filan değil. Yasalar bence günümüze uygun koşullarda değişmeli, pire için yorgan yakılmamalı, insanlara boş yere eziyet edilmemeli. 
   Yahuu... Koskoca Bergama'yı kaçırdılar Berlin'e Kimse yakalanmadı, içeriye tıkılmadı. Venüs'ler, Apollon'lar daha neler hepsi dışarıda. Sakın bu Alman öğretmen bütün bu işleri yapan kaçak eski eser şebekesinin elemanı olmasın Veya sakın bu taş hiç önemsiz bir taş olmasın 
   Bütün bu yazdıklarımız yazılıp anlatılanlardır. Doğru değil de Alman aile, Philippe eğer kaçakçıysa, çete elemanıysa özür dileyeceğim, aldatıldık diyeceğim. Ama eğer Göttker ailesi masum tatilciler ise utancımdan yerin dibine girerim. 
   İnşallah bir süre sonra Alanya Hapishanesi'nden şişirilmiş korkunç manzaraları okumaz bütün dünya 
   
</TEXT>
</DOC>
