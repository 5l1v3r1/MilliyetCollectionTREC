<DOC>
<DOCNO> 165537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/yazar/cetiner.html </URL>
<DATE> 2003/06/26/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Polis aracına günde 3.5 litre benzin 
</HEADLINE>
<TEXT>

     Asayişin temel göstergesi gasp, soygun, mal ve can güvenliğidir ki, bunların hepsi birbirine bağlı olaylar. Kapkaç deyimi veya fiili ise, masum bir kelime fantezisi 
     Yahu, adam elinden kolundan çantasını kapmak için gerekirse öldürmeye kadar getiriyor işi, o zaman bu, cana, mala cinayet değil mi Toplum, yasaların ona göre ağır ceza vermesini beklemiyor mu 
     Hayır, bizde tam tersi oluyor, sokak ortasında insanlara saldıranların çoğu serbest kalıyor veya çok hafif cezalarla geçiştiriyorlar. 
     
     Güvenlik devriyeleri 
     Londra, Paris, New York'ta bu gibi büyük şehirlerde ana caddelerde iri yapılı temiz giyimli devriye polisler gezer. Bunlar sigara filan içmezler, halkla laubali sohbet edemezler Orada devletin otoritesini temsil ederler, halka güvence, hırsıza uğursuza gözdağı verirler 
     Ara sokakların başında gözleri hep çevreyi tarayan polislerin devriye otomobilleri durur. Onlar da sigara içmezler, laubali tavırlarla dalgalarını geçip uyuklayamazlar. Onları da kontrol edenler vardır. İşte bu manzara halka güven verir, huzur verir. Ama orada hiç gasp, hırsızlık, soygun olmaz mı Olur elbet, olur ama bizdeki gibi vahşiyane ve de çok sayıda olmaz. Hiç değilse adamlar önlemlerini almışlardır. 
     Polis nasıl izlesin 
     Bizim devriye polislerimiz her gün hepimizin gözleri önünde. Çoğu hayatından bezgin, yorgun, bıkkın, gölge ağaç altı, tenha bir sokak arası buldular mı aracını oraya park ediyor, kimi sigarasını tellendiriyor efkarını dağıtmak için, kimi uyukluyor Geçim sıkıntıları, özellikle mesken sorunlarıyla yoğrulmuş bu genç adamların başka yapabilecekleri bir şey de yok 
     Soyguncunun, teröristin altında son model otomobiller var, silahları da öyle. Polisin ise aracı perişan, silahı güçsüz. Çok daha acısı, o göstermelik araçların benzini yok benzini, kurşunu olmayan tabanca gibi Evet, polis otomobillerine ne kadar benzin veriliyor biliyor musunuz Günde 3.5 litre Komik değil, rezalet Polis bu benzinle yerinden kıpırdayabilir mi Bırakın soyguncuyu, teröristi takip etmeyi 
     Birkaç ay önce 7 litre benzin veriliyormuş. Tasarruf diye 3.5 litreye indirmişler Rezalete bakın siz 
     
     Polise benzin mi alsak 
     Polis muhabirimiz Serdar Ünal'a sordum o anlatıyordu geçen gün. Öyle zamanlar oluyormuş ki, polisler otomobillerini arkadan iterek benzincinin önüne veya yol kenarına çekiyorlarmış. Hazin bir manzara. 
     Yine Serdar Ünal'dan duydum Eyüp ilçe amirliği dernek yardımı ile 120 adet bisiklet satın almış polislere. Sanki İstanbul İsviçre'nin köyü İyi güzel ama diyor Serhat gülerek 
     - Teröristlerin, gaspçıların altlarında sağlam arabalar var 
     Adana'nın Karataş'ında benzinsiz ambulansın hastaları hastaneye götürebilmesi için yaralı vatandaşlar para toplamışlar da benzin alınmış Aksi halde insanlar yol ortasında ölüme terk edilecek İstanbul'un birçok semtinde de aynı olaylar yaşanıyor, yalnız Karataş'ta değil. 
     Huzur ve güvenliğimiz için acaba vatandaşlar aralarında para toplasalar da devriye otomobillerine benzin mi alsalar Haydi eller cebe Evet ama, kuzum bizim her fırsatta ödediğimiz vergiler nereye gidiyor 
     

</TEXT>
</DOC>
