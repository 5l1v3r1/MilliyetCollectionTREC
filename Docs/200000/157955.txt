<DOC>
<DOCNO> 157955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/yasam/yas05.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyar uğruna trilyon kaçırdı 
</HEADLINE>
<TEXT>

İngiliz antikacının 72 milyara sattığı 800 yıllık kalem kutusu 2.7 trilyona alıcı buldu 
     DIŞ HABERLER SERVİSİ 

     İngiltere'de bir antikacı, hayatının hatasını yaptığını geç anladı. Stephen Birbeck adlı antikacı, geçtiğimiz yıllarda bir Avrupa ülkesinde, 2 bin sterline 4 milyar 800 milyon TL 800 yıllık bir kalem kutusu satın aldı. 
     
     Hayatının hatası 
     Ve İngiliz antikacı, Moğol İmparatorluğu kurucusu Cengiz Han'ın torunlarından Hülagü'nün, 13. yüzyılda İlhanlı devlet adamı Şemsettin Muhammet bin Muhammet Cüveyni'ye hediye ettiği sanılan altın, gümüş, mücevher işlemeli pirinç kalem kutusunu, İngiltere'de 30 bin sterline 72 milyar TL sattı. 
     Müthiş k r elde ettiği satışından büyük mutluluk duyan Birbeck, sadece bir ay sonra ise hayatının en büyük hatasını yaptığını anladı. 
     Çünkü Birbeck'in sattığı antika kalem kutusu, Londra'da Sotheby's müzayede evi tarafından 200 bin sterlin 480 milyar TL başlangıç fiyatıyla açık artırmaya çıkarıldı. Müzayede, Katar Emiri ile Brunei Sultanı gibi dünyanın en zengin iki kişisi arasında kızıştı ve kutu, sonunda tam 1.125 milyon sterline yani yaklaşık 2.7 trilyon liraya Katar Emiri'nde kaldı. 
     

</TEXT>
</DOC>
