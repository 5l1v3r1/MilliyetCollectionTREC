<DOC>
<DOCNO> 180664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/spor/spo02.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'den zeytin dalı 
</HEADLINE>
<TEXT>

   Sarı - Lacivertli camiada bir maçlık saha kapatma cezasının Tahkim Kurulu'ndan dönmesi büyük sevinç yarattı. Başkan Yıldırım, Futbol Federasyonu ile ilişkileri sıcak tutma kararı aldı 
      YUSUF KOBAL 

   
   Yıldırım'dan adım 
   TRABZONSPOR maçındaki olaylar nedeniyle verilen bir maçlık saha kapatma cezasının Tahkim Kurulu'nca affedilmesi Fenerbahçe'de yüzleri güldürdü. Bu gelişmeler, Ortega davasında da işbirliği yapan yönetim ile Futbol Federasyonu arasındaki buzları tamamen eritti. Başkan Aziz Yıldırım'ın, federasyonla ilişkileri daha olumlu duruma getirmek için çaba harcayacağı ifade edildi. 
   
   Ağırlama yarışı 
   FENERBAHÇE, her platformda federasyon ile sıcak ilişki kurmaya özen gösterecek. İyi niyetli çalışmalarla bir barış köprüsü kurulup, aradaki bağın güçlenmesi sağlanacak. Bu arada 11 Ekim'de Şükrü Saracoğlu Stadı'nda oynanacak olan İngiltere milli maçı için şimdiden hazırlıklar yapılmaya başlandı. Fenerbahçe, bu maçta federasyon üyelerini en iyi şekilde ağırlamaya hazırlanıyor. 
   
   Ortega uzadı    FENERBAHÇE Başkanı, dün avukatlarla birlikte FIFA'da görülecek Ortega davasına katılmak için İsviçre'ye gitti. Aziz Yıldırım, burada Arjantin kulübü River Plate ile uzlaşmaya çalıştı ancak sonuç alamadı. Öte yandan Ortega konusunda nihai karar verecek olan 11 Eylül'deki CAS'ın toplantısı 18 Eylül'e erteledi. 
   
   Gol yağmuru    DEREAĞZI Tesisleri'nde lige verilen arayı PAF takımı ile maç yaparak değerlendiren Fenerbahçe, karşılaşmadan 7 - 2 galip ayrıldı. As takımın sayılarını penaltıdan Yusuf, Ali Güneş, Aurelio 3 ile Semih 2 kaydederken, PAF'ın golleri Tolga ve Zafer'den geldi. 
   
   
</TEXT>
</DOC>
