<DOC>
<DOCNO> 187647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/magazin/mag01.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Orient'in korsanı 'yabancı' 
</HEADLINE>
<TEXT>

      Ali'ce 
Ali Eyüboğlu 
   
   İstanbul Kadıköy'deki korsan tezg hının üstünde yüzlerce müzik CD'si. 'Yerli'lerle 'yabancı'ları ayrı tablalara dizen korsan CD'ci, 'En yeni, en hit şarkılar burada ' diyor. Eskiden korsan CD'ciler, kasedi 100 binden az satanın tarafına bile bakmaz, 'Piyasası yok' diye korsanını çıkarmazdı. Artık onlar da çıtayı indirdi, her şarkıcının korsanını basıyorlar. 
   
   'Ne yerlisi abi ' 
   'Şu sıralar en çok Yıldız Tilbe, İbrahim Tatlıses, Davut Güloğlu ve Tarkan satıyoruz' diyen korsanın yerlilerden 500 bin lira pahalı sattığı 'yabancı CD' bölümünde ise bir ilginçlik dikkat çekiyor. 
   Laila'nın işletmecisi Şefik Öztek'le DMC'nin Genel Müdürü Ercan Saatçi'nin 'Bu albüm sadece Türkiye'de değil, Avrupa'da birçok ülkede de satılacak' dedikleri 'Laila Orient', 'yabancı CD'ler' tablasının ön sıralarında. Korsan CD'ciye, 'Laila Orient'in yerli olduğunu hatırlatıyoruz, kızıyor. 'Ne yerlisi abi, Laila Orient Türk olur mu Yabancı, yabancı... Al dinle de bak' diyor. 
   
   
</TEXT>
</DOC>
