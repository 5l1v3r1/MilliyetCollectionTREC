<DOC>
<DOCNO> 164438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sonspo23.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebatspor'da 7 imza... 
</HEADLINE>
<TEXT>

     Birinci Süper Futbol Ligi'nin yeni takımı Akçaabat Sebatspor'da, dış transferde daha önce prensipte anlaşılan 7 futbolcu ile sözleşme imzalandı. 
     Akçaabat Sebatspor Tesisleri'nde, asbaşkan Veli Sezgin'in bulunduğu imza töreninde, Trabzonsporlu Metin Aktaş, Selahattin, Macit, Feridun, Mustafa Ramazan, Burak ve Erzurumspor'dan Muhammet kendilerini 2 şer yıllığına kırmızı-beyazlı renklere bağlayan sözleşmeye imza attılar. 
     Kırmızı-beyazlı takımın yeni transferleri Akçaabat Sebatspor'un yeni sezonda başarısı için ellerinden geleni yapacaklarını ve ligde misafir takım olmayacaklarını belirttiler. 
     Akçaabat Sebatspor Kulübü Asbaşkanı Veli Sezgin ise 6'sı Trabzonspor'dan olmak üzere 7 sporcu ile sözleşme imzalamanın sevincini yaşadıklarını ifade ederek, ''6 oyuncuyu bize veren Trabzonspor'a teşekkür ediyoruz. Bizden hiçbir bedel talep etmediler'' dedi. 
     Sezgin, yeni transferlerinin kendilerini büyük katkı sağlayacaklarına inandıklarını da belirterek, ''Akçaabat Sebatspor bu sezon Süper Lig'de ilk 10 takım içerisinde yer alacaktır. Ligdeki ilk sezonumuzda hedefimize ulaşacak güçteyiz'' diye konuştu. 
     Öte yandan Akçaabat Sebatspor Teknik Direktörü Ekrem Al'ın yarın sabah futbolcu izlemek üzere Macaristan'a gideceği bildirildi. 
     
</TEXT>
</DOC>
