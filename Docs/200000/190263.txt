<DOC>
<DOCNO> 190263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sontur38.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derik'te yaralı polis sayısı 4'e çıktı 
</HEADLINE>
<TEXT>

     Mardin'in Derik İlçesi'nde teröristlerin taciz ateşinde yaralanan polis sayısı 4'e yükseldi. 
     Edinilen bilgiye göre, bir grup teröristin Şeytanpazarı mevkiinden polis noktası, Emniyet Müdürlüğü binası ve polis aracına yönelik taciz ateşi sonrasında çıkan çatışmada yaralanan polis sayısı 4'e çıktı. Yaralanan 4 kişiden birinin başkomiser Faik Kahraman, polis memurları Nazif Özel ve Mehmet Erol olduğu öğrenilirken, diğer polis memurunun kimliği ise henüz açıklanmadı. 
     Yaralı polisler, Derik Devlet Hastanesi'ndeki ilk müdahaleden sonra Mardin Devlet Hastanesi'ne kaldırıldı. 
     İlçenin değişik yerlerinden silah seslerinin gelmeye devam ettiği ve vatandaşların oturdukları yerlerde ışıkları açmadığı bildirildi. 
     
</TEXT>
</DOC>
