<DOC>
<DOCNO> 168393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/magazin/mag02.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftar Serhat'ı henüz affetmedi 
</HEADLINE>
<TEXT>

     YAŞAR ÇAKMAK 

     FENERBAHÇE'DE kadro dışı bırakılan ve affedilmesi beklenen Serhat Akın ile sevgilisi Esra Eron stres atmak için bir günlüğüne İstanbul dışına çıktı. 
     Sevgililer, Club Varuna Kerpe'ye tatile gittiler. Mangal yapmak isteyen çiftin yanına gelen Fenerbahçeli dört taraftar, Serhat'a "Bizi bir Esra'ya sattın. Yazıklar olsun sana. Fenerbahçe formasını hak etmiyorsun" diye laf attı. 
     
     Sevgilimin suçu yok 
     ÖFKELİ taraftarları güvenlik görevlileri yatıştırdı. Taraftarlara kızan Serhat Akın ise "Sevgilimin hiçbir suçu yok. Suçu olanlar kendilerini bilir" dedi. Sevgilililer, bu tatsız olay sonrası tatil köyünü terk etti. Geçtiğimiz yıl da Pascal Nouma, Çağla Şıkel'in peşinden aynı tatil köyüne gitmişti. Çağla Şıkel, sinirlenip Nouma'yı yanından kovmuştu. 

</TEXT>
</DOC>
