<DOC>
<DOCNO> 194879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur27.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, PKK KADEK'in kendini fesh kararını yorumladı... 
</HEADLINE>
<TEXT>

     Başbakan Recep Tayyip Erdoğan, PKK KADEK'in adını değiştirerek yeni bir yapılanmaya gideceği yolundaki haberlerle ilgili olarak, ''Farklı isimlerle yoluna devam edebilir. Bu, örgütlerin yapılarında, kimliklerinde var'' dedi. 
     Erdoğan, TBMM'den ayrılırken, gazetecilerin Genelkurmay Başkanı Orgeneral Hilmi Özkök'ün Kıbrıs ile ilgili açıklamalarını sorması üzerine, Cumartesi günü KKTC'ye gideceğini belirterek, ''Kıbrıs'a gittiğimde neler konuşacağımı sizler de göreceksiniz'' diye konuştu. 
     24 Kasım Öğretmenler Günü nedeniyle öğretmenlere bir zam müjdesi olup olmadığı sorusuna Erdoğan, ''Hayır'' karşılığını verdi. 
     Erdoğan, PKK KADEK'in adını da değiştirerek yeni bir yapılanmaya gideceği yönünde bilgiler alındığının hatırlatılması üzerine de ''Daha önce PKK'ydı, sonra KADEK oldu. Farklı isimlerde yoluna devam edebilir. Örgütlerin kimliğinde, yapısında var bu'' dedi. 
     Erdoğan, AK Parti TBMM Grup toplantısının ardından TBMM'den ayrılarak, Başbakanlığa geçti. 
     
</TEXT>
</DOC>
