<DOC>
<DOCNO> 155741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/siyaset/siy06.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan’ın KKTC’yi ziyareti yasadışı 
</HEADLINE>
<TEXT>
Rum lider saçmaladı... 
     Kıbrıs Rum Yönetimi lideri Tasos Papadopulos, Başbakan Recep Tayyip Erdoğan’ın KKTC’ye yaptığı ziyaretin "yasadışı" olduğunu iddia ederek, "Erdoğan, Kıbrıs konusundaki genel açıklamaları bir yana bırakarak, söylemlerini somut politika ve eyleme dönüştürmeli" dedi. 
     Rum haber ajansına göre, Papadopulos, Erdoğan’ın ziyaretiyle ilgili yaptığı açıklamada, şunları söyledi "Eğer Türkiye Başbakanı Sayın Erdoğan gerçekten Kıbrıs’ta adil ve yaşayabilir bir çözümü ve BM Genel Sekreteri’nin iyi niyet hizmetlerini destekliyorsa, genel nitelikteki açıklamalarını somut bir politika ve eyleme dönüştürerek Sayın Denktaş’ı Annan Planı’nı müzakerelere zemin olarak kabul etmeye ve özlü müzakerelere dönmeye ikna etmelidir." 
     
Welcome, how are you      Kuzey ve Güney Kıbrıs arasında geçişlerin sağlandığı Ledra Palas sınır karakolunu ziyaret eden Başbakan Recep Tayyip Erdoğan, Rumlara İngilizce olarak "Hoş geldiniz, nasılsınız " anlamına gelen "Welcome, how are you " dedi. Bazı Rumlar ise Erdoğan’a "Buralarda en meşhur adamsınız" diye iltifat etti. Rum çocuklara iyi futbol oynayıp oynamadıklarını soran Erdoğan, olumlu yanıt aldı. 
     
Rum öğrencilere burs      KKTC, Rum tarafına yönelik bir paket açıkladı. Pakette yer alan belli başlı maddeler şöyle 

</TEXT>
</DOC>
