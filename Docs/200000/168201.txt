<DOC>
<DOCNO> 168201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/spor/spo09.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Son süre 5 Ağustos 
</HEADLINE>
<TEXT>

Kulüpler Birliği dün İstanbul'da yaptığı toplantıda geciken naklen yayın ücretleri için yayıncı kuruluşa bir şans daha verdi 
     'İşlem yapılacak' 
     KULÜPLER Birliği Vakfı'nın aylık olağan toplantısı dün İstanbul'da yapılırken, yayıncı kuruluş Digiturk'ten, geciken haziran ayı ödemesini 5 Ağustos'a kadar yapması istendi. Vakıf Başkanı Cemal Aydın, üç saat süren toplantı sonrası yaptığı açıklamada, "Yayıncı kuruluş temmuz sonuna kadar süre istemişti. Ancak biz buna süre ekledik ve haziran ödemeleri için 5 Ağustos'a kadar izin verdik. Bu sıkıntı sürerse federasyon gerekli işlemleri yapacak" dedi. 
     
     '6 aya indirildi' 
     AYDIN, futbolcuların 1 yılı dolmadan ikinci kulüple anlaşamayacakları yönündeki uygulamayla ilgili, birçok şikayet geldiğini belirtti. Başkan bu nedenle, kulüplerinde 6 ayını doldurmuş futbolcuların, sözleşmelerinin karşılıklı feshedilmiş ve transfer dönemi içinde olması koşuluyla, istedikleri kulüple anlaşabilecekleri kararını aldıklarını söyledi. Cemal Aydın, destek vermeyen Spor - Toto ile ilgili hukuki çalışma da başlatacaklarını açıkladı. 
     

</TEXT>
</DOC>
