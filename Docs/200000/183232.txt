<DOC>
<DOCNO> 183232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sontur28.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşusu 80 yaşındaki kadına tecavüz etti, 14 yıl hapis yedi 
</HEADLINE>
<TEXT>

     Eskişehir'de 80 yaşındaki komşusuna tecavüz edip, parasını gasp ettiği iddiasıyla yargılanan kişi 14 yıl hapis cezasına çarptırıldı. 
     Ağır Ceza Mahkemesi'nde görülen davanın duruşmasında, tutuklu sanık Suat Çalış 36 hazır bulundu. 
     Suat Çalış savunmasında, olayın meydana geldiği gece aşırı derecede alkollü olduğunu belirterek, mağdure Fethiye Demircan ile kendi rızasıyla ilişkiye girdiğini, ancak parasını almadığını iddia etti. 
     Mahkeme heyeti, Suat Çalış'ı ''zorla ırza geçmek suçundan'' 14 yıl hapis cezasına çarptırdı. 
     Zafer Mahallesi Nurlu Sokak'ta oturan işsiz ve eski sabıkalı Suat Çalış, 6 Temmuz'da ilaç getirdiğini söyleyerek yalnız yaşayan komşusu Fethiye Demircan'ın evine girmişti. 
     Fethiye Demircan'ın 50 milyon lirasını zorla alıp tecavüz ettiği iddiasıyla evinde uyurken yakalanan Suat Çalış, tutuklanmıştı. 
     
</TEXT>
</DOC>
