<DOC>
<DOCNO> 150624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/spor/spo01.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hep destek, tam destek 
</HEADLINE>
<TEXT>

Yönetim, Diyarbakır yenilgisini kaza olarak değerlendirdi, Serdar Bilgili, "Taraftarın İstanbul'a dönüşte verdiği destek en büyük güvencemiz" dedi 
     ORHAN YILDIRIM 

     'Bugünler geçecek' 
     BEŞİKTAŞ yönetimi Diyarbakır karşısında kaybedilen üç puan ve şampiyonluk yarışında yitirilen avantajı ilginç yorumlarla değerlendirdi. Başkan Serdar Bilgili, "Futbolda böyle şeylerde oluyor. Kaza yaptık. Ancak her işte bir hayır vardır. Bugünleri de geride bırakacağız. Kaybedilen birşey yok, yolumuza devam ediyoruz. Ayrıca taraftarın dönüşte takıma verdiği destek en büyük güvencemiz" dedi. 
     
     'Stres kalktı' 
     İKİNCİ Başkan Hüsnü Güreli ise olaya farklı bir boyuttan yaklaşıp, "Bir anlamda iyi oldu. Karşımıza çıkan her takım namağlup unvanımızı bozmak için olmadık işlere, akla hayale gelmeyen yöntemlere başvuruyordu. Şimdi bir elektrik boşalması oldu. Stres kalktı, rahatladık" diye konuştu. Yıldırım Demirören de "Hesapta olmayan bu kayıba rağmen şampiyon olacağız" ifadesini kullandı. 
     
Sergen'den garantiDiyarbakır'da forma giyemeyen yıldız futbolcu, "Bu yenilgi fazla sorun çıkarmaz" diye konuştu 
     KART cezalısı olduğu için Diyarbakır'da forma giyemeyen Sergen Yalçın, taraftarların gönlüne su serpti. Kaybedilen üç puanın şampiyonluk yolunda fazla sorun çıkarmayacağını kaydeden yıldız oyuncu, "Küçük bir avantaj kaçtı, o kadar. Kalan maçları kazanacağız. Kupayı kimseye bırakmayız" dedi. 
     KAPTAN Tayfur ise "Takım olarak kötü oynadık. Orta alanda üstüste iki pas bile yapamadık. Çok üzgünüz, bunu kendi aramızda değerlendirip önlemleri alacağız" diye konuştu. Pancu da "Tek sorumlu bizleriz. Gol için acele ettik ve strese girdik. Aramızda uyum kuramadık. Bu da rakibin işine yaradı" yorumunu yaptı. 
     
6 bin iddiası      YENİLMEZLİK unvanını Diyarbakır'da bırakan Beşiktaş yine teşvik primi iddialarıyla çalkalanıyor. Siyah - Beyazlı camiada, Diyarbakırsporlu futbolculara galibiyet için 6'şar bin dolar prim vaadedildiği haberleri konuşulurken, yönetici Kıvanç Oktay, "Kulağımıza inanmak istemediğimiz söylentiler geliyor" ifadesini kullandı. 
     
'Galatasaray'dan forma isteyin'      KARŞILAŞMA sonrası koridorlarda ilginç bir olay yaşandı. Diyarbakırspor kalecisi Şenol ile Hasan Yiğit, Siyah - Beyazlı takımın soyunma odasının önüne gelerek forma istediler. Bunun üzerine Beşiktaşlı futbolcular içeriden fırlayarak iki oyuncuyu hemen kovdular ve "Defolun gidin buradan. Galatasaray'dan hem forma, hem de harçlıklarınızı almışsınızdır" diye bağırdılar. 
     
Demirören'den futbolculara uyarı      BEŞİKTAŞ, Fenerbahçe maçının hazırlıklarına dün başlarken antrenman öncesi Yıldırım Demirören, Lucescu ve oyuncularla toplantı yaptı. Futbolcuları uyaran Demirören kalan maçların kazanılmasını istedi. Kartal uzun bir aradan sonra tam kadro halinde çalışırken idmana maskeyle çıkan İbrahim'in Tamer ile girdiği bir ikili mücadele sonrası burnu kanadı. Yapılan çift kalede sertlik yüzünden Sergen ile Tolga tartıştı. Sergen hafif bir sakatlık geçirdi bunun üzerine Lucescu idmanı bitirdi. 
     
Bu da eğitim antrenmanı      KARTAL'IN Kolombiyalı kalecisi Oscar Cordoba ile Antonio Zago, çocuklarının okuduğu British İnternational Okulu'nun, Belgrad Ormanı'nda düzenlediği koşuya katıldı. Geliri Zekeriyaköy İlköğretim Okulu'na bırakılacak olan etkinliklerde Cordoba, eşi Monica, kızları Tatiana 13 ve Vanessa 8 ile Zago da eşi Sonia, çocukları Giancarlo 3 , Giovonna 6 ve Natalia 13 ile birlikte yer aldı. Öğrenciler Cordoba ve Zago ile fotoğraf çektirip, imza aldılar. 
     
Kartal'a prim dopingi      SİYAH - Beyazlı yönetim, futbolcu ve teknik heyetin transfer ve prim alacaklarını dün dağıttı. Böylece Fenerbahçe derbisi öncesi Diyarbakır'da yaşanan yenilgi ile bozulan moraller biraz olsun düzeldi. Futbolcular şampiyonluk için büyük bir özveri gösteren yöneticileri artık üzmeyeceklerini söylediler. Yönetici Hüsnü Güreli, "Biz bu takıma inanıyoruz. Sonuna kadar hepsinin arkasındayız" dedi. 
     
Kart alarmı      FENERBAHÇE maçı öncesi kart sınırında bulunan altı futbolcu teknik heyet tarafından uyarıldı. Üçer sarı kartı bulunan Ahmet Dursun, Tayfur, İlhan, Ahmet Yıldırım, Pascal Nouma ve İbrahim, derbi de de kart görmeleri halinde Elazığ deplasmanında forma giyemeyecekler. 
     
3. sınavı      ALİ Aydın, kariyerindeki üçüncü derbi maçına çıkacak. Aydın geçen sezon dört kırmızı kart çıkardığı Fenerbahçe - Galatasaray karşılaşmasında düdük çalmış, ilk yarıda oynanan Fenerbahçe - Beşiktaş derbisinde de görev almıştı. Ali Aydın bugüne dek Beşiktaş'ın 16, Fenerbahçe'nin ise 14 maçını yönetti. Kartal 15 galibiyet, bir beraberlik, Sarı - Laciverliler ise 11 galibiyet, 3 yenilgi aldı. 
     
Uçakta sorgu      DİYARBAKIRSPOR maçının hakemi Bülent Demirlek, İstanbul'a Beşiktaş ile birlikte döndü. Asbaşkan Kıvanç Oktay, Demirlenk'e, "Hiçbir şeyi kafama takmadım ancak Deniz, yardımcı ve dördüncü hakemin önünde Zago'nun yüzüne tükürüp, küfürler yağdırdı. Böyle terbiyesizlik olmaz. Hele hele bir takımın kaptanlığını yapan bir oyuncunun bu saygısızlığını asla affetmeyeceğiz" dedi. Genç hakem ise, olay topsuz alanda olduğu için kendisinin görmediğini söyledi. 
     


SPOR 



























</TEXT>
</DOC>
