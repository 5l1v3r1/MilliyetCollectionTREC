<DOC>
<DOCNO> 177943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/tv/ekran.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel çaresiz 
</HEADLINE>
<TEXT>

   "Serseri"de Sibel, babasının iflas ettiğini ve tek çıkar yolun Bülent'le evlenmesi olduğunu öğreniyor 
      Başrollerini Okan Yalabık ve Gamze Özçelik'in oynadığı "Serseri"de Sibel, babasından gerçeği öğreniyor. Tüm mahalle halkı Kemaller'in mahallede kalmasını kutlamak için pikniğe gider. Bu arada Bülent de adamlarını toplayıp peşlerinden gidince iki grup arasında kavga çıkar. 
   
   Tek yol Bülent 
   Diğer yanda Mustafa, kızı Sibel'e iflas ettiğini ve Bülent'le evlenmesinin tek çıkış yolu olduğunu anlatır. O sırada Sibel'le buluşmaya gelen Ömer her şeyi duyar. 
   KANAL D 22.00 
   
   
   Özel ile 'SoruCevap'    İsmet Özel, 1975 yılında o güne kadar ön saflarında yer aldığı soldan kopmuş ve İslami harekete katılmıştı. Ünlü şair, kısa sürede bu kesimin yıldızı oldu. Sonra günlük ideolojik yazılar yazmaya başladı. 26 yıl sonra yani içinde bulunduğumuz ayın başında, Milli Gazete'de yazdığı "Bir Zamanlar Bir İsmet Özel Vardı" başlıklı yazısı ile bu kesimle olan bağlarını kopardığını ilan etti. Milliyet'te Ahmet Tulgar'a yaptığı açıklamaları da olay yarattı. Özel Tulgar'a, "İslami kesimin önceliği, çıkar" diyordu. Özel, canlı yayında Yavuz Baydar'ın bu konudaki sorularını yanıtlayacak. 
   CNN TÜRK 19.10 
   
   
   Şimdi de aşk iksiri    Mehmet Ali Erbil'in gençlik iksiri içen orta yaşlı bir eczacıyı canlandırdığı "Büyümüş de Küçülmüş"te Tarcan'ın başı bu kez de "aşk iksiri" ile dertte. Tarcan, Maksut'un yaptığı aşk iksirini içtiğine pişman oluyor. 
   KANAL D 20.30 
   
   
   Karanfilin sırrı    Magazİne farklı bir yorum getiren "Gala"ya işadamı Rahmi Koç konuk oluyor. Koç, Rıza Öziş'e müzecilikten, antika tutkusuna, yemek zevkinden, tam 30 yıldır yakasından hiç çıkarmadığı kırmızı karanfile kadar bilinmeyenleri anlatacak. 
   KANAL D 00.10 
   
   

   KISA... KISA...    Yeni Dünya Toprakla insan arasındaki ilişkiyi anlatan belgeselin çıkış noktası, Anadolu kültüründe toprağın yeri. TRT 2 20.30 
   İngiltere Premier League Tugay'lı Blackburn Rovers'la, Manchester City'nin maçı naklen yayınlanıyor. NTV 22.05 
   Yankılar Fatih Erkoç'un kaliteli müzik programına bu hafta keman virtüözü Cihan Aşkın konuk oluyor. Programın bir de süprizi var vokalde Şevval Sam olacak. TRT 1 23.10 
   
   
</TEXT>
</DOC>
