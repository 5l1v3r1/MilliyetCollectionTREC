<DOC>
<DOCNO> 176819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur24.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu minibüsünün üzerine ağaç devrildi... 
</HEADLINE>
<TEXT>

     Zonguldak kent merkezinde, üzerine ağaç devrilen minibüsteki 14 yolcu yara almadan kurtulurken, araçta maddi hasar oluştu. 
     Kent merkezinden Asma Mahallesi'ne yolcu taşımacılığı yapan Ertan Sarı yönetimindeki 67 M 0036 plakalı minibüsün üzerine, Merkez Garajı'nın karşısında seyir halinde olduğu sırada, bir ağacın rüzgarın etkisiyle kopan bölümü devrildi. 
     Sürücünün, kontağı kapatarak aracı durdurmasının ardından, yolcular, panik içinde dışarı fırladı. Yolcuların yara almadığı olayda, araç maddi hasar gördü. 
     Minibüs sürücüsü sarı, ağacın bazı kısımlarının çürük olmasından dolayı aracın sadece ön camlarının patladığını, yolculardan herhangi bir kimseye zarar gelmemesinin sevindirici olduğunu belirterek, şöyle dedi 
     ''Bu bölgedeki bazı ağaçlar artık çürümeye başlamış. Zaman zaman ufak tefek ağaç parçaları araçların üzerine düşüyordu. Ancak, bu kez böyle bir şey yaşandı. Başkalarının da canının yanmaması için, yetkililerin bir an önce ağaçlara gereken bakımı yapmalıdır. Çünkü rüzgarın da etkisiyle bunlar devriliyor.'' 
     
</TEXT>
</DOC>
