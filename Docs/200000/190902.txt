<DOC>
<DOCNO> 190902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/spor/spo05.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK'ye son şans 
</HEADLINE>
<TEXT>

   Haluk Ulusoy, hakem hatalarına isyan etti, "Verdiğimizin karşılığı bu olmamalı. Asıp kesmekle işin içinden çıksak, bunu da yapacağım" dedi 
      CEMAL ERSEN 

   
   Çılgına döndü 
   SÜPER Lig'de son dönemlerde artan hakem hataları ve MHK Başkanı Bülent Yavuz'a yönelik suçlamalar Futbol Federasyonu Başkanı Haluk Ulusoy'u adeta çılgına çevirdi. İstanbul'da dün öğleden sonra yapılan yönetim kurulu toplantısında rahatsızlığını dile getiren Ulusoy'un, "Ne istedilerse yaptık. Para, eğitim, malzeme her şeyi verdik. Ancak karşılığı bu olmamalı. Artık hata yapmalarına dayanamıyorum. Bunu hak etmiyorum" dediği öğrenildi. 
   
   Kerhen destek 
   ULUSOY'UN, son haftalardaki hatalara çok sinirlendiği ve "Asıp kesmekle işin içinden çıksak, bunu da yapacağım" dediği ifade edildi. Eski hakem Sadık İlhan'ın iddiaları sonrası Bülent Yavuz'un görevden alınması yolundaki haberleri değerlendiren Federasyon Başkanı'nın, "Başkalarının isteği ile hareket etmem. Sonra bu işin sonu gelmez" diyerek, MHK Başkanı'na kerhen de olsa destek vermeyi sürdüreceği mesajını verdiği bildirildi. 
   
   
   
</TEXT>
</DOC>
