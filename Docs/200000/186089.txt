<DOC>
<DOCNO> 186089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/astro/index.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaklaşa işler başarılı 
</HEADLINE>
<TEXT>

   
   
   Bugün de Oğlak burcunda kalan Ay çok parlak bir atmosfer yaratmıyor ama öğlen ortaklaşa konularda yapıcı enerjiler ve yeni girişimler var. Kendimizi gereksiz yere kısıtlamamalıyız. Koç'lar çabuk karar almak durumundalar. İş ve evi ilgilendiren konularda bazı çatışma ve huzursuzluklar olabilir. Olayları etraflıca görmeye çalışmalılar. Boğa'lar hareketli ve renkli bir gündeler. Sürprizlere açık olmalılar. Bazı görüşleri ters tepse bile, yeni girişimlerde şans onlardan yana olacak. İkizler ortaklaşa alanda dikkatli olmak zorundalar. Hızlı harcamalar, ortaya çıkabilecek ani gelişmeler parasal durumlarını riske sokabilir. Yengeç'ler esnek ve uzlaşıcı olmaya çalışmalılar. Ortaklaşa alanda önemli adımlar söz konusu ama bu arada daha sakin ve sabırlı olmalılar. Aslan'ın sağlığına özen göstermesi gerekebilir. Kendilerine yeteri kadar önem vermeyen Aslan'lar için bu daha önemli olacak. İş ortamında da sıkı çalışmak gerekiyor. Başak'lar rahat hareket edebildikleri bir gündeler. Yaratıcı çalışmalar, hareket ve keyif doğuran olaylar söz konusu. 
   Terazi'ler özellikle huzursuz ve gergin bir gündeler. Aciliyet gerektiren işler, eve ait ya da ailevi konular onların çabuk davranmalarını gerektirecek. Akrep'lerin yapacağı çok şey var ve planlı olduğu takdirde son derece verimli olabilir. Yakınlarla işbirliği, kısa yolculuklar ve hareket günü yönlendirecek. Yay'ların parasal konulara özen göstermesi gerekecek. Özellikle öğle saatlerinde ortaklaşa konulardan doğabilecek gerginlikler yüzünden kayıplara uğrayabilirler. Oğlak ise sabırlı olmak ve planlı davranmak zorunda. Kafasında çok sayıda plan olmakla birlikte sürekli değişiklik yapmamak gerekiyor. Kova da dikkatli olması gereken bir günde. Çevrelerinde dönen dedikodular ya da konuşmalara kulak asmamalılar. Endişeli olmak yarar sağlamayacak. Balık'lar biraz önlemci ve akılcı davranarak çok şeyi yoluna koyabilirler. Arkadaşlar ve gruplardan gelebilecek destek sevindirici olabilir. 
</TEXT>
</DOC>
