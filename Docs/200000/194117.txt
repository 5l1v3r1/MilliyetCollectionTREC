<DOC>
<DOCNO> 194117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/ekonomi/eko02.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'THY'de özelleştirme bu şartlarda zor' 
</HEADLINE>
<TEXT>

   THY Genel Müdürü Abdurrahman Gündoğdu, özelleştirmede hisse satışının yüzde 40 ile sınırlandığını hatırlatarak, yabancıların yüzde 51'de ısrarlı olduklarını söyledi 
      BARIŞ ERGİN 
   
   THY Genel Müdürü Abdurrahman Gündoğdu, THY'nin "bayrak taşıyıcı" olma özelliğinden dolayı özelleştirmede yabancılara hisse satış üst sınırının yüzde 40 olarak belirlendiğine dikkat çekerek, ''Yabancıların talebi var ama yüzde 51'inden fazlasını alamadıkları sürece ciddi anlamda talip olmuyorlar'' dedi. 
   Ekonomi Muhabirleri Derneği'nin EMD İstanbul Şubesi'nin bu ayki konuğu an Gündoğdu, "Özelleştirmede k rlılığı göstermeyince şirkete talep olması zor" dedi. 
   THY'nin piyasa değerinin 800 milyon dolar düzeyinde olduğunu belirten Gündoğdu, bunun da k rlılığın düşük olmasından kaynaklandığını söyledi. 
   
   'Vergi dedik zam geldi' 
   Gündoğdu, "Ulaştırma ve Maliye Bakanlığı ile görüştüğümüzde ne zaman vergiler konusunu dile getirdiysek mutlaka bir zam yedik. Bir gittik ÖTV'ye zam geldi. Tekrar gittik 'terör ve savaş sigortası yolcu başına 1 dolar ödeyeceksiniz' dediler, yine borçlu çıktık. 1 dolar küçük bir rakam ama 10 milyon yolcuyla 10 milyon dolar ediyor. IMF programı nedeniyle vergilerde indirim yapmak zor gözüküyor. Ama önümüzdeki yıl için zannediyorum havaalanı vergilerinde yüzde 5 - 10 indirim gelebilir'' dedi. 
   
   TÜRK HAVA YOLLARI 
   1.5 milyar dolar ciro hedefi    2003 yolcu sayısı 10.5 milyon 2003 6 12.3 trilyon TL zararPiyasa değeri 800 milyon Personel sayısı 10.000Uçak sayısı 65 
   
   
</TEXT>
</DOC>
