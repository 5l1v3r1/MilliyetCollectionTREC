<DOC>
<DOCNO> 195587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sontur09.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Komiserim' dedi, karakolluk oldu... 
</HEADLINE>
<TEXT>

     Adana'da, bir kişi, birlikte yaşadığı kadının birahaneye gitmesini engellemek için kendisini ''komiser'' olarak tanıtınca karakolluk oldu. 
     Emniyet Müdürlüğü Yankesicilik ve Dolandırıcılık Büro Amirliği'nden alınan bilgiye göre, bir süredir Yurt Mahallesi'ndeki Star Birahanesi'ne giderek bazı taleplerde bulunduğu ihbarı üzerine, kendisini komiser olarak tanıtan Ayhan Y. 29 gözaltına alındı. 
     Sahte komiser Ayhan Y, karakoldaki ifadesinde, birlikte yaşadığı kadının söz konusu birahaneye gittiğini öğrendiğini, bunu engellemek için kuru sıkı tabanca ve kelepçe temin ederek bu yönteme başvurduğunu söylediği belirtildi. 
     Yetkililer, soruşturmanın sürdürüldüğünü kaydettiler. 
     
</TEXT>
</DOC>
