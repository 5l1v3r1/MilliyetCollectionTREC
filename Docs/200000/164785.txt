<DOC>
<DOCNO> 164785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sontur06.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün salonundaki kartonpiyerler düştü, 3 kişi yaralandı... 
</HEADLINE>
<TEXT>

     Zeytinburnu'nda bir düğün salonunun tavanındaki kartonpiyerlerin bir bölümünün düşmesi sonucu 3 kişi yaralandı. 
     Sümer Mahallesi Depo Durağı yakınında bulunan Simge Düğün Salonu'nda, Şehnaz Karnal 23 ile Göksel Akyüz'ün 25 düğün töreni yapılırken, salonun tavanındaki kartonpiyerlerin bir kısmı düştü. 
     Kartonpiyerlerin düşmesi ve bu sırada yaşanan arbede nedeniyle davetlilerden Seval Alaçam 17 , Kaya Yüzüak 30 ve Metin Türkücü 26 yaralandı. 
     Yaralılar, düğüne katılanlarca Haseki Eğitim ve Araştırma Hastanesi'ne kaldırıldı. Bu kişilerden sağlık durumunun ciddi olduğu belirtilen Türkücü, ilk müdahalenin ardından Özel Alman Hastanesi'ne sevk edildi. 
     Gelin ve damadın ise olayı yara almadan atlattığı öğrenildi. 
     Yetkililer, olay sırasında bazı kişilerin de çıkan arbedede hafif yaralandığını belirttiler. 
     
</TEXT>
</DOC>
