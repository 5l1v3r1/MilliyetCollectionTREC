<DOC>
<DOCNO> 193922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/spor/spo03.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepimiz suçluyuz 
</HEADLINE>
<TEXT>

   Cim-Bom'un yıldızı Hakan Şükür, Olympiakos maçındaki hataları nedeniyle eleştiri oklarına hedef olan Frank de Boer'e sahip çıktı, "Fatura herkese kesilmeli" yorumunu yaptı 
      HALİL ÖZER 

   
   Kral tepki gösterdi 
   GALATASARAY'IN gol yollarındaki etkili ismi Hakan Şükür, Olympiakos hüsranının tek sorumlusunun Frank de Boer olmadığını açıkladı. Herkesin anlamsız bir şekilde De Boer'e yüklendiğini iddia eden Hakan, "Yapılanlar çok ağır. Kimse De Boer'i günah keçisi ilan edemez. Başarı kadar hatalar da ortak. Ortada bir yenilgi varsa, bu hepimizin suçudur" diye konuştu. 
   
   'Çok kopuk oynadık' 
   HAKAN Şükür, takımda kimsenin görevini yerine getiremediğini söyledi. Yıldız futbolcu sözlerini şöyle sürdürdü "Tek hatalı Frank de Boer ise Hasan Şaş'ın kaçırdığı goller ne olacak. Takım olarak çok mi iyiydik Bu işte hepimizin rolü var. Olympiakos'a De Boer ile değil, hep birlikte yenildik. En büyük gerekçe kopuk oynamamızdı. Kimse suçlu aramasın." 
   
   Galatasaray hocalarının Avrupa karnesi Sezon Sıra O G B M A Y P T.D. 1993 - 1994 4. 6 0 2 4 1 10 2 Hollmann 1994 - 1995 4. 6 1 1 4 3 9 3 Saftig 1997 - 1998 4. 6 1 1 4 4 11 4 Terim 1998 - 1999 2. 6 2 2 2 8 8 8 Terim 1999 - 2000 3. 6 2 1 3 10 13 7 Terim 2000 - 2001 Ç.F 14 6 3 5 19 24 21 Lucescu 2001 - 2002 2. Tur 12 3 6 3 10 10 15 Lucescu 2002 - 2003 4. 6 1 1 4 5 10 4 Terim 2003 - 2004 - 4 1 0 3 3 7 3 Terim 
   
   Mondragon tepkisi    KOLOMBİYALI kaleci Mondragon'un Olimpiyakos maçında rakibine bilerek kafa atması hem Teknik Direktör Fatih Terim, hem de yönetimi bir hayli kızdırdı. Maç sonrasında medyanın sorularını pozisyonu göremediği gerekçesiyle geri çeviren Fatih Terim, olay anını dün videodan izledi. 
   TECRÜBELİ hocanın, Mondragon ile bir görüşme yaptığı ve bu tür davranışlardan uzak durmasını istediği öğrenildi. Sarı - Kırmızılı yöneticiler ise Kolombiyalı eldivene ceza verilip verilmemesinin teknik heyetten gelecek rapor doğrultusunda kesinleşeceğini açıkladı. 
   
   Uykusuz geceler    Galatasaraylı futbolcular, Yunanistan dönüşü sabaha kadar oturup, videodan maç kasetini izledi. Fatih Terim, kötü futbolu eleştirdi, "Hiçbirinizi tanıyamadım" dedi 
   ERHAN TELLİ 

   Tesislerde kaldılar 
   CİM - Bom, Olympiakos yenilgisinin ardından kabus gibi bir gece geçirdi. Yunanistan'da oynanan maçın hemen ardından İstanbul'a dönen Sarı - Kırmızılılar, evlerine dağılmadan Florya Tesisleri'nin yolunu tuttu. Beklenmedik derecede kötü oynayan futbolcuların gözünü uyku tutmazken, Fatih Terim sabahın ilk saatlerine kadar Olympiakos maçının kasetini izlettirdi. 
   
   'Sizi tanıyamadım' 
   TEKNİK Direktör Fatih Terim'in, oyuncularına tek tek hatalarını anlattığı ve sergilenen kötü futbol nedeniyle hesap sorduğu öğrenildi. Tecrübeli teknik adamın, "Ben sizi tanıyamadım. Acaba siz kendinizi tanıyabildiniz mi Yaptığımız hatalar basit ve komik. Bu futbol ve sonuç kesinlikle bize yakışmıyor. Kendinize çeki düzen verin" dediği iddia edildi. 
   
   'Bu ne hal böyle ' 
   TERİM'İN, Kaptan Bülent ve Frank de Boer'e, "Bu ne hal böyle. Adamların elini kolunu sallaya sallaya geçmesini seyrettiniz" sözleriyle sitem ettiği bildirildi. Galatasaray Teknik Direktörü, Hakan Şükür ve Hasan Şaş'a son vuruşlarda beklenen üretkenliği gösteremedikleri, Cihan ve Ergün'e ise saha içinde dolaştıkları gerekçesiyle tepki gösterdiği öğrenildi. 
   
   Mağlubiyetin faturası Fatih Terim'e    GALATASARAYLI taraftarlar, Olympiakos yenilgisinin sorumluluğunu Teknik Direktör Fatih Terim ve oyuncuların bireysel hatalarına bağladı. Galatasaray ile ilgili haberler yayınlayan "www.galatasaray.com" adlı web sitesinde "Olympiakos karşısında alınan yenilgiyi hangi nedene bağlıyorsunuz " sorusuna 1442 kişi Terim, 1457 kişi ise oyuncuların bireysel hataları yanıtını verdi. 
   
   YUNANİSTAN BASINI    TO VİMA "Olympiakos, Galatasaray'ı ezdi geçti. Olympiakos kasırgası Galatasaray'ı yerle bir etti. Galatasaray tüy sıkletti."TA NEA "Zafere imza attılar. Sihirbaz Giovanni, Türkler'e çiftetelli oynattı. Mondragon, Giovanni'nin maçın bitiminde attığı golü uzun süre uykusunda kabus olarak görecek."ELEFTEROTİPİA "Oympiakos'un en az üç gol daha atabilirdi. Kırmızı - Beyazlılar, Yunan futbolunun Avrupa Kupaları'ndaki şerefini kurtardı."FOS "Sihirli gece... Türkler'e ders verdik. Giovanni sen büyüksün"FİLATHLOS "Türkler'e pantolonlarını indirttiler. Protasov "Bu patlamayı bekliyordum. Galatasaray'a kısmet oldu."SPORT TİME "İşte Yunan ruhu. Olympiakos'un büyük gecesi"ORA SPOR "Olympiakos, Galatasaray'ın işini 45 dakikada bitirdi. Türkler'i gol yağmuruna boğduk." 
   
   İSPANYA BASINI    AS GAZETESİ "Olympiakos, Uruguaylı genç futbolcusu Nery Alberto Castillo sayesinde Şampiyonlar Ligi'ndeki ilk galibiyetini aldı. Ama 2006 Dünya Kupası elemeleri için milli takıma çağırılan Castillo, Şampiyonlar Ligi'ndeki diğer maçlarda olmayacak. Galatasaray çok bayağı bir oyun sergiledi."MARCA GAZETESİ "Sonunda bir Yunan takımı da siftah yaptı. Real için iyi bir sonuç. Real Sociedad'ın Juventus ile berabere kalmasından daha iyisi Olympiakos'un Galatasaray'ı yenmesi." 
   
   İTALYAN BASINI    MARCELLO LİPPİ Juventus Teknik Direktörü "Real Sociedad üst tura çıkmak için kağıt üzerinde her şeye sahip. Galatasaray ve Olympiakos'un daha üstünde olduğunu gösterdi. Gruptan onlar çıkar."LA GAZZETTA DELLO SPORT "Olympiakos, Terim'i çığ gibi ezdi. Olympiakos bu galibiyetle, en azından UEFA Kupası'nda yoluna devam edebilme şansını yarı yarıya garantilemiş oldu. Galatasaray çok kötüyü."CORRİERE DELLO SPORT "Olympiakos altüst etti, Türkler nakavt. Mavrogenidis'ten 6. dakikada gol geldi. İkinci golü Castello, üçüncüsünü ise ikinci yarıda Giovanni imzaladı. Terim'in ekibi Yunanlılar'a teslim oldu. Maç sonunda kavgaya ramak kaldı ve 2 oyuncu atıldı."TUTTOSPORT "Terim'e Yunanlılar'dan acı ders. Galatasaray Atina'da küçük düştü." 
   
   
</TEXT>
</DOC>
