<DOC>
<DOCNO> 152694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/ekonomi/eko04.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Kotasyon indirimi borsada planı bozdu 
Savaşın bitmesiyle 12.000'lere doğru hareketlenen borsada oyuncular, geçen hafta k r realizasyonuna oynadı. Ancak, zamanlaması sürpriz olan MB'nin kotasyon indirimi borsada satış baskısı yaratıp, ucuzdan hisse toplamak isteyen oyuncuların hareket planını bozdu 
     SONGÜL HATISARU 

     Borsadaki yükseliş, haftanın son günü Merkez Bankası'nın sürpriz kotasyon indiriminin ardından alternatif piyasalardaki olumlu gelişmelere paralel ivme kazandı. İMKB 100 Endeksi yüzde 2 yükselerek 11.341 puana yükseldi. 
     Endeksi 9.000'den 11.000 seviyesinin üzerine taşıyan ve bu seviyelerde k rlarını realize etmek isteyen oyuncuların planı, Merkez Bankası'nın kotasyon indirimiyle bozuldu. Oyuncuların amacı bu hafta yapılacak ve gergin geçmesi beklenen MGK Toplantısı nedeniyle borsayı satış baskısı altında tutmak ve düşük seviyelerden mal toplamaktı. 
     Ancak, cuma günü yapılan kotasyon indirimiyle oyuncular, borsaya gelen yeni alıcılarla karşılaştı. 
     Piyasanın yönünü çarşamba gününe kadar spekülatörlerin alacağı tavır ve MGK'dan çıkacak kararlar belirleyecek. Eğer bu haftada piyasaya yeni alıcılar gelirse, mallarını satan spekülatörlerin yeniden hisse almak zorunda kalacakları konuşuluyor. Mart ayı sonunda banka bono portföylerinin 60-65 faiz oranlarından değerlenecek olması nedeniyle ilk üç aylık banka bilanço performanslarının çok yüksek olması beklenmiyor. 
     Nisan ayında yaşanan faiz düşüşünün etkisi bankaların 6 aylık bilançolarında daha iyi görülecek. 30 Nisan'da yapılacak MGK öncesinde veya sonrasında tedirgin edici gelişmeler yaşanmazsa borsa yükseliş yönünde bir hareket daha yapabilir. Borsanın hedefi olağanüstü durumlar olmadıkça önce 0.80, sonra 1 sent olacak. 
     
     Yabancı da değişti 
     Geçmiş yıllarda borsanın yönü üzerinde etkili olan yabancı yatırımcıların tarzı değişti. Önceki yıllarda uzun vadeli yatırımcı niteliğindeki yabancılar, artık daha çok trader gibi davranıyorlar. 
     Borsada hafta boyunca yaşanan olumlu hava faiz ve dövizdeki düşüşten kaynaklandı. Faizler düştüğü sürece borsa yükseliş eğiliminde olacak. Bu hafta ayrıca, şirket bilonçoları gelmeye başlayacak. Bilançosu iyi gelen hisselerde kağıt lazında hareket olacak. 
     
'Birlik'te kıyasıya rekabetÖnümüzdeki dönemde önemli kamusal görevler üstlenecek olan Birlik, yeni yönetimi belirlemek için seçime gidiyor. Seçimde şu andaki Başkan Toprak'ın listesiyle, muhalefetin listesi çarpışacak 
     Türkiye Sermaye Piyasası Aracı Kuruluşlar Birliği TSPAKB yönetim ve denetim kurulunun seçimi için bu hafta 29 Nisan Salı günü olağan genel kurulunu yapıyor. TSPAKB'nin mevcut yönetimi iki yıllık görev süresini doldurdu. Seçim nedeniyle, kulis çalışmaları hızlandırılırken, her iki tarafta tek tek aracı kurumları ziyaret etti, otellerde yemekli toplantılar düzenledi. 
     Seçimde iki listenin çarpışacağı görülüyor. Birincisi, mevcut durumda Başkanlığı sürdüren Yusuf Ziya Toprak'ın oluşturduğu liste. Diğeri ise daha çok küçük ve orta boy aracıları temsil eden muhalefetin listesi. Yusuf Ziya Toprak'ın yönetime yeniden talip olduğu biliniyor. Seçilecek yeni yönetim kurulu kendi içinden başkanını belirleyecek. 
     
     Komisyon sorunu çözülemedi 
     Karşı grubun mevcut yönetime muhalefet ettiği konuların başında komisyonların h l serbest bırakılmaması geliyor. Mevcut yönetim bu öneriyi SPK'ya ilettiklerini ancak, SPK'nın ortamın uygun olmadığı düşüncesiyle konuyu 30 Haziran'a ertelediğinin altını çiziyor. Mevcut yönetim lisanslama, mesleki düzenmeler ve sektörde uygulanacak komisyonların tespiti ve benzeri mesleki konularda SPK'dan tam yetki devri isterken, buna da hazır olduğu iddiasında. 
     
     Muhalefetin söylemi 
     Muhalefet ise öncelikle sektörde birlik ve beraberliğin sağlanması için çalışacağını söylüyor. Haksız rekabetin önlenmesi, devlet ve özel kesim arasındaki eksik diyaloğun sağlanması, sermaye piyasasının büyütülmesi gibi unsurları öne çıkarıyor. 
     Birlik'in kararlarını kendi alan bağımsız bir yapıya kavuşturulması isteniyor. Birlik, önümüzdeki dönemde SPK'nın yapacağı yetki devirleri nedeniyle önemli bir kamusal işlevler yüklenen bir kurum olarak sermaye piyasasında çok önemli bir yer tutucak. 
     
     Yusuf Ziya Toprak'ın listesi 
     Yönetim Kurulu Adayları 
     A grubu İş Yatırım Yönetim Kurulu Başkanı Yusuf Ziya Toprak, Koç Yatırım Genel Müdürü Belma Öztürkkal 
     B grubu Garanti Yatırım icra Kurulu üyesi Nevzat Öztangut, Eczacıbaşı Yatırım Genel Müdürü Salih Reisoğlu 
     C grubu Acar Menkul Değerler Genel Müdürü Hüseyin Cemal Acar, Başkent Menkul Değerler Genel Müdürü Cavidan Konuralp, Denizbank Genel Müdür Yardımcısı Bora Böcügöz 
     Denetim Kurulu Adayları 
     A grubu Ak Yatırım Genel Müdürü Türkay Oktay, 
     B grubu Es Menkul Değerler Genel Müdürü Berra Kılıç, 
     C grubu Henüz belli değil 
     Muhalefetin çıkardığı liste 
     Yönetim Kurulu Adayları 
     A grubu TEB Yatırım Genel Müdürü Halis Erenoğlu, Finans Yatırım'dan Sarper Öztan, 
     B grubu Alternatif Yatırım Genel Müdürü Metin Ayışık, Ekinciler Menkul Değerler Genel Müdürü Alp Tekince 
     C grubu Bumerang Menkul Değerler Yönetim Kurulu Bakanı Müslüm Demirbilek, Dundas Ünlü Yatırım Genel Müdürü Atilla Köksal, Censa Menkul Değerler Yönetim Kurulu Başkanı Selim Ünver 
     Denetim Kurulu Adayları 
     A grubu Halk Yatırım Genel Müdürü Hasan Sezer, 
     B grubu inter Yatırım Genel Müdürü Oktay Aydın, 
     C grubu MNG Yatırım Genel Müdürü Alper Nergis 
     
Yönü kritik MGK belirleyecek      Bu hafta borsanın yönünü belirleyecek en önemli gündem maddesi MGK olacak. MGK'da sert uyarılar yapması beklenen askerlerin, türban, milli görüş genelgesi ve kadrolaşmaya hareketine yönelik tepkilerini dile getirmesi bekleniyor. Hafta sonunda İran Heyeti'nin Babacan'ı ziyaretinde devlet konukevinde haremlik selamlık uygulamasının da yine MGK'nın gündeminde yer alması bekleniyor. Borsada yöne bilanço beklentileri kadar MGK'dan çıkacak sonuçlar etkileyecek. 
     


EKONOMİ 



















</TEXT>
</DOC>
