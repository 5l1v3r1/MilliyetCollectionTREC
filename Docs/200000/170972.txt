<DOC>
<DOCNO> 170972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sonspo21.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Parası ve vakti olan yönetici aranıyor.. 
</HEADLINE>
<TEXT>

     İkinci Futbol Ligi A Kategorisi takımlarından Kayserispor'a, 2 Ağustos'da yapılacak genel kurul öncesi parası ve vakti olan yönetici aranıyor. 
     Kayseri Büyükşehir Belediye Başkanı Mehmet Özhaseki, yaptığı açıklamada, Mete Eke ve yönetim kurulunun istifası nedeniyle yönetimi geçici olarak devralan ekibin, yeni yönetim kurulunu oluşturmak için çalışmalarını sürdürdüğünü söyledi. 
     Daha önce 22 olan yönetim kurulu üye sayısının azaltılacağını ifade eden Özhaseki, kulübe vakit ayırabilecek ve maddi açıdan destek olacak yöneticiler arandığını, kendisinin de her türlü desteği vereceğini kaydetti. 
     Öte yandan, daha önce anlaşma sağladığı 9 futbolcuyu gönderen Kayserispor, transfer için Süper Lig takımlarının kampının sona ermesini bekliyor. 
     
</TEXT>
</DOC>
