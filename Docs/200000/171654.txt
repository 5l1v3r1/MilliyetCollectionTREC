<DOC>
<DOCNO> 171654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sonspo25.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Finli Mikkka Mato Harju Denizlispor'a imza attı... 
</HEADLINE>
<TEXT>

     Denizlispor, yeni sezon hazırlıklarını Bolu'nun Gerede ilçesinde sürdürürken, futbolcu transferlerine de devam ediyor. 
     Yeşil-siyahlılar, Kabat'ın takımdan ayrılmasıyla boşalan mevkiiye Finlandiya'dan Mikka Mato Harju'yu transfer etti. Orta sahada görev yapan Finli oyuncu ile 2 yıllık sözleşme imzaladıklarını açıklayan futbol şube sorumlusu Turgut Dalaman, Brezilyalı Paulinho'yu denemeye de devam edeceklerini bildirdi. 
     Paulinho ile anlaşılsa bile bir santrfor daha alarak, transferi kapatacaklarını belirten Dalaman, ''Paulinho umut veriyor. Oynadığı maçlarda umut veren bir performans sergiledi. Bu konudaki son karar kamp sonunda teknik direktörümüz Giray Bulak tarafından verilecek'' dedi. 
     Bu arada, Denizlispor'un Gerede kampında bir de şansızlık yaşandı. Antrenman sırasında ayak bileğinde kırık meydana gelen Bülent Ertuğrul, Denizli'ye döndü. Genç futbolcunun 4-5 hafta takımdan uzak kalacağı bildirildi. 
     
</TEXT>
</DOC>
