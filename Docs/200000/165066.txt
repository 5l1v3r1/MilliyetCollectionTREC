<DOC>
<DOCNO> 165066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/siyaset/siy20.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Erdoğan Teklifi aynen geçireceğiz      AKP, MYK dün Başbakan Recep Tayyip Erdoğan'ın başkanlığında toplandı. "Kamu Reformu Yasa Tasarısı"nın bugünkü grup toplantısında görüşülmesinin kararlaştırıldığı basına kapalı MYK'da Genelkurmay'dan gelen askerliğin kısaltılmasıyla ilgili teklifin aynen benimsendiğini belirten Erdoğan, "Öneriyi Meclis'ten aynen geçireceğiz. İyi bir düşünce" dedi. Erdoğan, GP Genel Başkanı Cem Uzan'la ilgili partide kimsenin konuşmamasını da istedi. 
     
Kapusuz Kısaltmayı olumlu karşılıyoruz      AKP Grup Başkan Vekili Salih Kapusuz, Genelkurmay'ın askerlik süresinin 15 Temmuz'dan itibaren kısaltılmasına ilişkin önerisinin isabetli ve olumlu olduğunu söyledi. Bedelli askerlik konusunda toplumda bir beklenti olduğunu belirten Kapusuz, "Ya bedelli askerlik ya da sürenin kısaltılması kararı alınabilirdi. Bir adım atılacağını bekliyorduk. Olumlu karşılıyoruz" dedi. Kapusuz, öneriyi toplumun genelini kapsadığı için olumlu ve isabetli bir karar olarak gördüğünü vurguladı. 
     
Diyanet'ten Yaşar Nuri'ye yeşil ışık      Diyanet İşleri Başkanlığı, İslama çağdaş yaklaşımıyla bilinen CHP İstanbul Milletvekili Yaşar Nuri Öztürk'ün kaleme aldığı 40'ı aşkın eserin Diyanet Vakfı'na ait mağazalarda satışına izin verdi. Öztürk, yıllar sonra eserlerinin satışına yeşil ışık yakıldığını geçen pazar Diyanet İşleri Başkanı Ali Bardakoğlu'ndan öğrendiğini belirterek, "Olmaması gereken bir durumdu. Diyanet İşleri Başkanı beni arayarak, kitaplarımı basan yayınevine sipariş verdiklerini söyledi. Bu son derece sevindirici bir gelişme" diye konuştu. 
     
Aile boyu soruşturma      Köşk'te çalışırken zimmetine para geçirerek yolsuzluk yaptığı iddiasıyla mahkemelik olan Gülizar Baysal'ın Başbakanlık İdari Mali İşler Bölümü'nde memur olarak çalışan kızı Buket Baysal'ın da Başbakanlık'ta işe aldırma vaadiyle para topladığı ve sahte belge düzenlediği öne sürüldü. Baysal'ın sahtecilik girişimi şöyle gelişti "Baysal 2002'de üst yöneticilerin telefon faturalarını ödemeyerek çekmecesine kilitledi. Banka borçlarını kefil yaptığı arkadaşlarına ödettirdi." Çekmecesinden 'gizli' evrakı ile ödenmeyen telefon faturaları çıkan Baysal'ın ihracı istendi. 
     
Ulusal Program önce kamuoyuna      Bakanlar Kurulu gündemine taşınan AB'ye ilişkin yol haritasını çizen Ulusal Program UP hafta sonunda başta CHP olmak üzere muhalefet partileriyle sivil toplum örgütlerine sunulacak. Adalet Bakanı ve Hükümet Sözcüsü Cemil Çiçek, UP'nin Milli Güvenlik Kurulu'nda ele alınmayacağını ancak kurulun bilgi istemesi durumunda hükümetin gerekeni yapacağını belirtti. Bakanlar Kurulu'nun birinci gündem maddesi Dışişleri Bakanlığı'nca sunulan UP oldu. Dört aydan bu yana hazırlıkları süren ve 88 yeni kanun, 52 kanun değişikliği, 383 yeni idari düzenleme, 81 idari düzenlemede değişiklik içeren UP'a ilişkin açıklama yapan Çiçek, programın hayata geçirilmesinin önem taşıdığını vurguladı. 
     
'AB konusunda çok eksik var'      Kopenhag kriterlerini yerine getirip getirmediğini araştırmak için Türkiye'ye gelen heyetin üyesi Danimarka Parlamentosu Avrupa Birliği AB Komisyonu Başkanı Claus Larsen Jensen, beklediğinden çok daha fazla oranda Türkiye'de eksik göründüğünü söyledi. İstanbul valisini ziyaret eden Jensen, doğudakı birkaç ili de ziyaret edeceğini söyledi. Jensen şöyle konuştu "Kopenhag kriterleri AB'ye giriş biletini teşkil ediyor. Türkiye'de kriterleri tamamlamak için toplumun her kesiminde birçok şey değişmiş. Benim beklediğimden çok daha fazla oranda Türkiye'de birçok şey eksik görünüyor." Jensen, "Türkiye'deki sorunlardan birisinin de Kürt sorunu, olduğunu ifade etti. 
     
Hafızamı mı kontrol ediyorlar      DSP Genel Başkanı ve 57. hükümetin başbakanı Bülent Ecevit, TBMM Yolsuzlukları Araştırma Komisyonu'nun yazılı sorularına gönderdiği yanıtta, "Yolsuzluklarla mücadele en fazla bizim dönemimizde yapıldı" dedi. Af yasasından pişman olup olmadığı ve Başbakanlık'ta yapılan dalgalı kur toplantısı tutanağına ilişkin sorularsa Ecevit'i sinirlendirdi. 
     Yakın çevresine, "Bana bir toplantının tutanağını soruyorlar, af çıkardığımız için pişman olup olmadığımızı soruyorlar. Böyle şey olur mu Herhalde hafızamı kontrol ediyorlar" diye tepki gösteren Bülent Ecevit, 21 soruya ayrı yanıt vermek yerine, yolsuzlukla mücadele için yaptıkları çalışmaları anlattı. 
     

</TEXT>
</DOC>
