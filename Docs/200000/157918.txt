<DOC>
<DOCNO> 157918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/magazin/amag.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali'yle Sumru böyle kurtuldu 
</HEADLINE>
<TEXT>

Kınalı Kar'ın çekimlerinde Emrah ve Aslı Elmas, rolleri uğruna buz gibi sulara dalıp ecel terleri döktü... 
     ERDOĞAN PAÇİN DHA 

     KANAL D'nin reyting rekorları kıran dizisi Kınalı Kar'ın çekimleri, İnegöl'e bağlı Süle Şelalesi'nde sürüyor. Dizide, Kahveci Yusuf ile evlendirildiği için bunalıma giren Sumru'nun intihar girişimi ve Ali Öğretmen'in kendisini kurtarması canlandırıldı. Uludağ'daki karların erimesiyle Süle Şelalesi'nin sularının soğuması, sette korku dolu anlar yaşattı. 
     
     Tehlike atlattılar 
     SULARDA çırpınan Sumru'nun Nihan Aslı Elmas imdadına yetişip kucağına alan Ali Öğretmen Emrah , bu sırada ayağı kayınca dengesini kaybederek düştü. Tehlikeyi anlayan set görevlileri, çekimi bırakıp iki yıldıza yardımcı oldu. Emrah, "Kınalı Kar için her şey değer" derken, Elmas, "Boğulma tehlikesi geçirdim. Su yuttum, çok üşüdüm. Ama rolümüzü tamamladık" diye konuştu. 
     

</TEXT>
</DOC>
