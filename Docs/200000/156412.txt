<DOC>
<DOCNO> 156412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/soneko38.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street günü düşüşle açtı... 
</HEADLINE>
<TEXT>

     Suudi Arabistan'daki intihar saldırılarının gerginliği yeniden tırmandırırken, New York menkul kıymetler borsası Wall Street günü düşüşle açtı. 
     Borsanın bugünkü açılışında Dow Jones Endeksi 35 puan yüzde 0.41 kayıpla 8,690 puana, Nasdaq Bileşik Endeksi de 7 puan yüzde 0.51 değer kaybıyla, 1,3 puana indi. 
     Suudi Arabistan'daki saldırılar petrol fiyatlarının yükselmesine neden olurken, yatırımcıların Batılıları hedef alan daha fazla saldırılar olabileceği endişesi büyüdü. 
     
     ABD'NİN TİCARET AÇIĞINDA YENİ REKOR 
     Bu arada, ham petrol dahil, ithalattaki artış, ithal malı petrol fiyatlarının Irak savaşı öncesindeki yükselmesi sonucu, ABD'nin ticaret açığı martta ikinci rekorunu kırdı. 
     ABD Ticaret Bakanlığı'nın verilerine göre, Şubat ayında 40.4 milyar dolar olan ticaret açığı, Mart ayında yüzde 7.6 artışla 43.5 milyar dolara çıkarak, şimdiye kadarki en yüksek ikinci aylık artışını kaydetti. 
     
</TEXT>
</DOC>
