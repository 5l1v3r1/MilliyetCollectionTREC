<DOC>
<DOCNO> 157746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/spor/spo03.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FEDAK RLIK YAPACAĞIZ 
</HEADLINE>
<TEXT>

Teknik Direktör Fatih Terim, kulübü maddi açıdan zor durumda bırakmamak için yeni sezonda maliyeti ucuz futbolcuların peşine takılacak, transferi bizzat kendi yürütecek 
     ERHAN TELLİ 

     Özveri zamanı 
     GALATASARAY Teknik Direktörü Fatih Terim, yeni sezonda kulübü maddi açıdan zora sokmamak için, teknik heyet olarak, gereken her türlü fedak rlığı ve özveriyi yapacaklarını söyledi. Kulübün içinde bulunduğu maddi durumu gözönünde bulunduran teknik adamın, transfer çalışmalarında maliyeti sıfır olan bonservis bedelsiz oyuncular üzerinde durduğu öğrenildi. 
     
     Tek tek izleyecek 
     HER yıl olduğu gibi gelecek sezonda da genç, yetenekli ve aynı zamanda ucuz oyuncuları takıma kazandırmaya çalışacak olan Terim'in, bu sezon başında yapılan transfer yanlışlarını tekrarlamamak için alacağı her oyuncuyu bizzat kendisinin izleyeceği belirtildi. Futbolcu transferi konusunda tek yetkili olan Terim'in, yönetimin kendisine ayıracağı bütçeyi de yöneteceği bildirildi. 
     
Rakamlar aynı ama      ASLIHAN ÇİL 

     DÖRT yıl üst üste şampiyonluğa ambargo koyan ve 32. haftalar sonunda 74.75 puanlık bir ortalamaya ulaşan Fatih Terim, bu sezon aynı dönemde yine 74 puana ulaştı. Terim önceki dört sezondan daha az gol attı. Gol ortalaması dört sezon boyunca 80.25 olan deneyimli çalıştırıcı bu sezon ise aynı dönemde 59 gole ulaştı. Galibiyet ortalaması ise dört sezonluk dönemde 22.75 olurken, bu sezon Cim - Bom'un 23 galibiyeti bulunuyor. 
     
Terim'li Galatasaray'ın istatistiği 32.HAFTALAR SEZON G B M A Y P 96-97 23 7 2 82 27 76 97-98 21 6 5 79 40 69 98-99 23 7 2 84 29 76 99-00 24 6 2 76 21 78 02-03 23 5 4 59 25 74      
     
Antalya'da ilginç zirve      HALİL ÖZER 

     SARI - Kırmızılı kulübün eski yönetimi Antalya'da biraraya geldi. Antalya'da bir otelin açılışına katılan eski Başkan Mehmet Cansun ve yönetiminin etkili isimleri Abdürrahim Albayrak, Yiğit Şardan, Eren Talu ve Celal Erkut tatilden de yararlanarak son gelişmeleri değerlendirdiler. Bu ilginç toplantıda Mehmet Cansun'un yeniden aday olması konusunda herhangi bir karara varılmadı. 
     ESKİ başkan Mehmet Cansun ise burada yaptığı açıklamada kulübün büyük bir bütçe sıkıntısı içinde olduğunu belirtti. Cansun, "Gözle görülür bir sıkıntı var. Ama bunu yine sayın Özhan Canaydın'dan başkası çözemez. Böyle günlerde kendisine destek olacağız. Sayın Canaydın'ın 43 milyon dolarlık teminatın altında imzası var. Şu anki ortamda parayı da bulabilir" ifadesini kullandı. 
     
Sakatlıklar belini büktü      SON iki ayda yaşanan sakatlıklar nedeniyle Ankaragücü maçına PAF takımından aldığı takviyelere rağmen 17 kişi ile çıkmak zorunda kalan Galatasaray'a bu sorunlu dönem pahalıya maloldu. Batista, Berkant sezonu kapattı , Xavier, Hasan Şaş sezonu kapattı , Ümit Davala, Baliç sezonu kapattı , Ayhan, Lukunku, Pinto, Ergün ve Bülent gibi oyuncuların problemleri Aslan'ı yarışta geride bıraktı. 
     
Güvenlik toplantısı      BEŞİKTAŞ ile Galatasaray arasında pazar günü oynanacak derbi maçı öncesi bugün İstanbul Valiliği'nde güvenlik toplantısı yapacak. İki kulüp yöneticilerinin de katılacağı toplantıda karşılaşma için alınacak önlemler tartışılacak, İstanbul emniyeti uyulması gereken kuralları bildirecek. 
     
Kaptan kupa verdi      SAİM BOZER 

     Milli takımlarının resmi sponsoru Shell'in düzenlediği "Shell Cup" Futbol Turnuvası, Ataköy Spor Tesisleri'nde yapılan final maçlarıyla sona erdi. Adana Çardakspor'u 4 - 2 mağlup eden İzmir Ayyıldız şampiyon oldu. Turnuvada birinci ve ikinci olan takımlara kupalarını Galatasaray kaptanı Bülent Korkmaz ile Fenerbahçeli Tuncay Şanlı verdiler. Birinciliği alan İzmir Ayyıldız'ın sekiz futbolcusu Slovakya - Türkiye milli maçını tribünden izleme şansını yakaladı. 
     

</TEXT>
</DOC>
