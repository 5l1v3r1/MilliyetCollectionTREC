<DOC>
<DOCNO> 180531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo04.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
A milliler 389. randevuya çıkıyor... 
</HEADLINE>
<TEXT>

     A Milli Futbol Takımı, Liechtenstein ile yarın başkent Vaduz'da yapacağı 12. Avrupa Şampiyonası 7. Eleme Grubu 7. maçıyla birlikte, 389. karşılaşmasına çıkacak. 
     Türk Milli Takımı, 80 yıllık tarihinde bugüne dek yaptığı toplam 388 maçtan 130'unu kazanırken, 172'sini yitirdi, 86 maçta da eşitliği bozamadı. 
     A Milli Futbol Takımı, bu maçlarda toplam 477 gol atarken, kendi kalesinde 626 gol gördü. 
     Milliler son yaptıkları maçta, 20 Ağustos'ta Ankara'da özel karşılaşmada Moldova'yı, Nihat Kahveci ve Okan Yılmaz'ın golleriyle 2-0 yenmişti. 
     
     LIECHTENSTEIN İLE 2. KEZ 
     A Milli Futbol Takımı, yarınki rakibi Liechtenstein ile 2. kez karşı karşıya gelecek. 
     Ay-yıldızlı ekip, 80 yıllık tarihinde daha önce 1 kez karşılaştığı rakibini 5-0 yenmişti. 
     16 Ekim 2002'de İstanbul Ali Sami Yen Stadı'nda yapılan 12. Avrupa Şampiyonası Eleme Grubu maçını Türkiye, Serhat Akın 2 , Okan Buruk, Ümit Davala ve İlhan Mansız'ın golleriyle 5-0 kazanmıştı. 
     
     YAPILAN MAÇLAR 
     7. Grup'ta daha önce yapılan maçlarda alınan sonuçlar şöyle 
     
     
Türkiye-Slovakya 3-0 Liechtenstein-Makedonya 1-1 Slovakya-İngiltere 1-2 Makedonya-Türkiye 1-2 Türkiye-Liechtenstein 5-0 İngiltere-Makedonya 2-2 Liechtenstein-İngiltere 0-2 Makedonya-Slovakya 0-2 İngiltere-Türkiye 2-0 Slovakya-Liechtenstein 4-0 Slovakya-Türkiye 0-1 Makedonya-Liechtenstein 3-1 İngiltere-Slovakya 2-1 Türkiye-Makedonya 3-2 
     
     KALAN MAÇLAR 
     Grupta kalan maçlar ise şöyle 
     
     
6 Eylül Cumartesi Liechtenstein-Türkiye, Makedonya-İngiltere 10 Eylül Çarşamba İngiltere-Liechtenstein, Slovakya-Makedonya 11 Ekim Cumartesi Türkiye-İngiltere, Liechtenstein-Slovakya 
     
</TEXT>
</DOC>
