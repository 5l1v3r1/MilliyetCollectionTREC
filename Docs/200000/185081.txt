<DOC>
<DOCNO> 185081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/yasam/yas04.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç haftalık Ozan'ı sünnet öldürdü... 
</HEADLINE>
<TEXT>

   İncirlik Üssü'nde ABD'li doktorun sünnet ettiği 3 haftalık Ozan, kan kaybından öldü. Olayı savcılık soruşturmaya başladı 
   ADANA DHA 
   
   Adana İncirlik Üssü'nde Amerikalı doktorun sünnet ettiği 3 haftalık Ozan Johnathan Williams, aşırı kan kaybından öldü. 
   Üste itfaiye eri olarak görev yapan Earal Williams 33 ile Türk eşi Bengü Williams 29 , 3 hafta önce dünyaya gelen çocukları Ozan'ı sünnet ettirmek için üsteki Amerikan Hastanesi'ne götürdü. Burada Tabip Yüzbaşı Sassions, tarafından sünnet edilen minik bebek, ailesiyle birlikte evine döndükten sonra sünnet yaraları kanamaya başladı. 
   
   Savcılık el koydu 
   Williams ailesi kanaması durmayan bebeği tekrar Amerikan Hastanesi'ne götürdü. Burada kanaması durdurlamayan bebek, götürüldüğü Özel Universal Hospital'da yaşamını yitirdi. Hastane görevlilerinin bebeğin yanlış sünnet edilip, aşırı kan kaybı sonucu öldüğü raporu üzerine olaya Cumhuriyet Savcılığı el koydu. 
   
   "Sorumluları cezalandırın" 
   Adli Tıp Kurumu'nda otopsi yapıldıktan sonra ailesine teslim edilen bebek, Kabasakal Mezarlığı'nda toprağa verildi. Sünneti gerçekleştiren doktor hakkında da soruşturma başlatıldı. Acılı anne ise, "Amerikan Hastanesi'nde gerekli müdahaleyi yapmayan hastane ve doktordan şik yetçiyim. Sorumluların bulunup, cezalandırılmasını istiyorum" dedi. 
   
   
</TEXT>
</DOC>
