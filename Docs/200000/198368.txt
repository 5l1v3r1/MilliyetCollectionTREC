<DOC>
<DOCNO> 198368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sondun23.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist Abdürrezzak Almanya'da yakalanmış 
</HEADLINE>
<TEXT>

     İtalya'da yakalanan terör zanlılarının arasında bulunduğu belirtilen Cezayirli Mahcub Abdürrezzak'ın İtalya'da değil, Almanya'da yakalandığı bildirildi. 
     Almanya'nın Hamburg kenti polisi sözcüsü, Cezayirli Abdürrezzak'ın İtalyan adli makamlarının talebi üzerine Alman polisi tarafından bugün yakalandığını söyledi. 
     İtalya'nın Milano kenti savcılığı, daha önce aralarında Abdürrezzak'ın da bulunduğu 5 kişinin yakalandığını duyurmuştu. Bu kişilerin Irak'ta intihar saldırıları düzenlemek amacıyla intihar komandosu bulmakla suçlandıkları belirtilmişti. 
     İtalyan yetkililerin Usame Bin Ladin'in terör örgütünün önemli bir üyesi kabul ettiği Abdürrezzak'ın Temmuz'da Almanya'da yakalandığı, ancak delil yetersizliği yüzünden serbest bırakıldığı da kaydedilmişti. 
     
</TEXT>
</DOC>
