<DOC>
<DOCNO> 165799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sondun03.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Google'den internet kullanıcılarına yeni bir hizmet... 
</HEADLINE>
<TEXT>

     İnternet arama motorlarının başında gelen Google, İnternet Explorer tarayıcısına bağlı olarak çalışan araç çubuğuna toolbar yeni özellikler eklediğini açıkladı. 
     Google'un web sayfasından ücretsiz olarak indirilebilen yeni yazılımın özellikleri arasında, gereksiz reklamları pop-up ads frenleyen bir mekanizma ile internet formlarını otomatik olarak dolduran bir program da bulunuyor. 
     Form doldurma programının, kullanıcının kredi kartı bilgileriyle ilgili bölümü ise Google sitesinde değil, her kullanıcının kendi bilgisayarının ana belleğinde, şifrelenmiş olarak saklanıyor. Google yetkilileri, bu yöntemin güvenlik ve mahremiyet gerekçeleriyle geliştirildiğini bildirdiler. 
     Yeni araç çubuğunu IE tarayıcısına ekleyenler, arama yapmak için Google'un web sitesine bağlanmak zorunda kalmayacaklar. 
     Google'un arama motoru alanındaki en büyük rakipleri ise Yahoo ve MSN.com. 
     
</TEXT>
</DOC>
