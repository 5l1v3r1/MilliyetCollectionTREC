<DOC>
<DOCNO> 195324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sonspo25.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta istifa... Demirören, futbol şubesini bıraktı... 
</HEADLINE>
<TEXT>

     Beşiktaş Kulübü Asbaşkanı Yıldırım Demirören, futbol şubesi başkanlığı görevinden istifa ettiğini açıkladı. 
     Yıldırım Demirören, yaptığı yazılı açıklamada, herşeyin iyiye gittiği ve Beşiktaş lehine geliştiği bir sırada meydana gelen olayların, her Beşiktaşlı gibi kendisini de fazlasıyla üzdüğünü belirterek, ''Sayın başkanımız Serdar Bilgili ile yaptığım ikili görüşme sonucu, Beşiktaşımızın yararı için kulübün ocak ayında yapılacak genel kuruluna kadar yönetim kurulu üyeliğine devam etmeye, ancak Futbol Şubesi Başkanlığı görevinden istifa etmeye karar vermiş bulunuyorum'' dedi. 
     Kulüplerin yönetimlerinde görev almanın bazı egoları tatmin edici olmadığını, tersine omuzlarına büyük sorumluluklar yüklediğine inandığını ifade eden Demirören, bugüne dek Beşiktaş için en iyisini yapmaya çalıştığını, önünde Beşiktaş'a hizmet için daha çok zaman bulunduğunu bildirdi. 

     
</TEXT>
</DOC>
