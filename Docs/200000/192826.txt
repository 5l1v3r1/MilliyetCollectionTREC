<DOC>
<DOCNO> 192826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/soneko12.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kullanılabilir su rezervi azalıyor... 
</HEADLINE>
<TEXT>

     Devlet Su İşleri DSİ verilerine göre, Türkiye'de kişi başına düşen, kullanılabilir su potansiyelinin 1642 metreküp civarında olduğu, gerekli önlemlerin alınmaması halinde 2025 yılından itibaren ciddi su krizinin yaşanılabileceği belirtildi. 
     Türkiye su sıkıntısı olan ülkeler arasında yer alıyor. 2003 yılını ''Uluslararası Tatlı Su Yılı'' olarak ilan edilen Birleşmiş Milletler BM verilerinde, tatlı su krizi yaşayacak ülkeler arasında Türkiye'nin de bulunduğuna dikkat çekildi. 
     Tarım ve Köyişleri Bakanlığı'nın verilerinde de 2025 yılında ülke nüfusunun 80 milyon olacağına dikkat çekilip, kişi başına düşen yıllık tatlı su miktarının yüzde 37 oranında azalacağı vurgulandı. 
     DSİ Vakfı'nın aylık yayın organı ''Su Dünyası'' dergisinde BM raporunun Türkiye ile ilgili bölümü irdelendi. Dergide yer alan BM raporunda, 2025 yılının Türkiye'de kuraklık için bir yıldönümü olacağına dikkat çekilip, su sıkıntısının yaşanacağına yer verildi. 
     
</TEXT>
</DOC>
