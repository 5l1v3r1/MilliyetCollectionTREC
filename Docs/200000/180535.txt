<DOC>
<DOCNO> 180535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo08.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sant'anna R.Carlos ve Ronaldo hazır değil.. Asya turu boş... 
</HEADLINE>
<TEXT>

     Brezilya Milli Futbol Takımı Kondisyoneri Moracy Sant'Anna, ''Roberto Carlos ve Ronaldo'nun performansları hakkında endişeliyim'' diyerek, bu 2 yıldız futbolcunun oynadığı Real Madrid takımının hazırlık dönemi programını eleştirdi. 
     Moracy Sant'Anna, Real Madrid'in Uzakdoğu turundan sözederek, ''Çok kötü bir hazırlık dönemi programları var, Asya turuna çıkarak hazırlık dönemlerinin büyük kısmını boşa geçirdiler'' diyen Sant'Anna, bacağındaki ağrılardan yakınarak önceki günkü antrenmana katılmayan Ronaldo'nun formda olup olmadığından son derece şüpheli olduğunu bildirdi. 
     Brezilyalı kondisyoner, ''Daha fazla zamanımız olsaydı O'nunla özel olarak çalışırdık, çünkü Ronaldo en fazla dikkat edilmesi gereken sporcu'' diye konuştu. 
     Sant'Anna, ''Henüz sezona hazır olmayan oyuncularımız var ve çoğu, sezonların farklı tarihlerde başladığı değişik Avrupa ülkelerinden geliyorlar'' dedi. 
     Brezilya, 2006 Dünya Kupası Güney Amerika elemelerinde ilk 2 maçını Kolombiya ve Ekvador ile 7 Eylül Pazar ve 10 Eylül Çarşamba günleri yapacak. 
     
</TEXT>
</DOC>
