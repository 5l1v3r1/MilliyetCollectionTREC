<DOC>
<DOCNO> 180966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/spor/spo15.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Karatede 37 madalya    16. Uluslararası Boğaziçi Karate Şampiyonası'nda ümit ve genç karetecilerimiz toplam 13 altın, 9 gümüş ve 15 bronz madalyayla birinci oldu. İkinciliği İran 3 altın, 5 gümüş, 10 bronz , üçüncülüğü Rusya 3 altın, 4 gümüş, 5 bronz kazandı. 
   
   Altına yolculuk    12- 14 Eylül tarihleri arasında yapılacak Dünya Şampiyonası'na katılacak olan Serbest Güreş Milli Takımımız bugün ABD'ye gidecek. Kafilede Ramazan Demir 55 kg , Tevfik Odabaşı 60 kg , Ömer Çubukçu 66 kg , Hakkı Ceylan 74 kg , Gökhan Yavaşer 84 kg , Hakan Koç 96 kg , Recep Kara 120 kg ve bayanlarda Nadir Uğurun Perçin 51 kg , Zeynep Yıldırım 55 kg , Safiye Eroğlu 63 kg ve Zarife Yıldırım 72 kg bulunuyor. 
   
   Estonya'ya çarpıldık    OLİMPİYAT Oyunları ön elemesinde Estonya ile deplasmanda karşılaşan Erkek Milli Voleybol Takımımız, ilk maçında 3-0 mağlup oldu. 25-16, 25-21, 25-18 gibi farklı setlerle karşılaşmayı kaybeden takımımız, 20 Eylül'de Bursa'da yapılacak rövanş için tur umudunu iyice azalttı. 
   
   Minikler beşinci    PARİS'TE yapılan "Petit Danone Uluslararası Futbol Kupası'nda" Türkiye, dün yaptığı iki maçı da kazanarak 32 takım arasında 5. sırayı elde etti. Rıdvan Dilmen'in teknik direktörlüğünü yaptığı minik takım, ilk maçta İngiltere'yi penaltılarla 6 - 5'le geçti ardından Cezayir'e 4 - 3'lük üstünlük sağladı. Portekiz'i 2 - 0 yenen Güney Afrika birinci olurken Özkan Karabulut, turnuvanın en iyi kalecisi seçildi. 
   
   Pedallara basıyorlar    39. Uluslararası Cumhurbaşkanlığı Bisiklet Turu bugün Çanakkale'de başlıyor. 14.00'te Çan yolu ile vilayet arasındaki 5 kilometrelik şehir içi prolog yarışıyla start alacak tura katılacak 86 bisikletçi, Çanakkale ile Marmaris arasındaki 898 kilometrelik parkurda 8 gün boyunca pedal basacak. 
   
   
</TEXT>
</DOC>
