<DOC>
<DOCNO> 191406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sonspo07.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'siz Inter keskin Roma virajında 
</HEADLINE>
<TEXT>

     Inter, Zaccheronili ilk sınavını, bu akşam AS Roma karşısında verecek. FC İnter'de Emre Belözoğlu sakatlık nedeniyle kadroya giremedi. 
     Inter, bu akşam TSİ 21.30'da San Siro'da sezonun flaş ekibi Roma'yı konuk edecek. Son haftalarda taraftarlarını hayal kırıklığına uğratan mavi-siyahlıların sahaya yeni teknik direktör Alberto Zaccheroni ile çıkacakları bu ilk maçta ne yapacakları merakla bekleniyor. 
     Maç öncesinde ekibine moral veren Zaccheroni, ''Duruma göre hareket etmesini bilen, esnek bir takım istiyorum'' dedi. Oyuncuları sahada 4-4-2 sistemiyle dizmesi beklenen Zaccheroni, ileride Recoba ve Vieri ikilisinin atak anında Kily tarafından desteklenmesini öngörüyor. Zaccheroni, ''Takımla üç gün boyunca yaptığımız antrenmanlar gayet olumlu. Tek sorun pek çok oyuncumuzun fiziki sorunları olması'' diye konuştu. 
     Roma karşısında Emre Belözoğlu görev yapamayacak. Emre, kaslarındaki sakatlık nedeniyle kadro dışı kaldı. FC İnter'deki diğer milli oyuncumuz Okan Buruk da kadroya alınmadı. 
     
</TEXT>
</DOC>
