<DOC>
<DOCNO> 196944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/guncel/gun20.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Terör korkusu okulları tatil etti    P atlamaların ardından yurt genelinde panik havası h kim olurken, Amerikan tesisleri ile HSBC Bank şubelerinde güvenlik önlemleri üst seviyeye çıkarıldı. NATO'nun kararg hı bulunan İzmir'de personelin yıllık izinleri kaldırıldı. İzmir'de Hilton Oteli'nin alt katında bulunan ABD Hastanesi, Türk - ABD Ortak Savunma Tesisi TUSLOG ile Montrö Meydanı'nda ABD'lilerin alışveriş yaptığı PX Mağazası'nda çalışanlar tahliye edildi. ABD tesislerindeki görevlilerin ikinci bir emre kadar "izinli" oldukları tebliğ edildi. Bazı veliler çocuklarını okudukları Özel Amerikan Lisesi'nden aldı. Özel SEV İlköğretim Okulu, Özel Saint Joseph Fransız Lisesi, Özel Pirireis İlköğretim okulları ile İtalyan Anaokulu'nda öğretim programında bir değişikliğe gidilmedi. 
   
   'Canlı bombaların' kimlikleri belirlendi    HSBC Genel Müdürlüğü ve İngiltere'nin İstanbul Başkonsolosluğu'na yönelik saldırıları gerçekleştiren intihar komandolarının kimlikleri belirlendi. Polisin yaptığı operasyon çerçevesinde çok sayıda kişi de gözaltına alındı. Ancak, İstanbul DGM'nin koyduğu yayın yasağı nedeniyle bu konudaki gelişmeleri veremiyoruz. 
   
   'Araç ve bomba tipi hemen hemen aynı'    İçişleri Bakanı Abdülkadir Aksu, Levent ve Beyoğlu'nda meydana gelen patlamalarla cumartesi günü gerçekleşen patlamaların büyük benzerlik gösterdiğini belirterek, "Her ikisinde de kullanılan araç, bomba tipi hemen hemen aynı" dedi. Olay yerinde incelemelerde bulunan ve hastanede yaralıları ziyaret eden Aksu, Vali Muammer Güler ve Emniyet Müdürü Celalettin Cerrah ile Emniyet Müdürlüğü'nde gazetecilere açıklamalarda bulundu. Aksu, "Olaylar büyük benzerlik arz ediyor. Ancak bunlar ilk belirlemeler. Bütün ekiplerimiz çalışıyor" diye konuştu. Aksu, cumartesi günüyle dünkü patlamaların bağımsız hücreler tarafından gerçekleştirilmiş eylemler olup olmadığı" sorusu üzerine de, henüz bu konuda yorum yapmak için erken olduğu yanıtını verdi. Cumartesi gerçekleşen bombalı saldırıların görülmemiş hızla çözüldüğünü söyleyen Aksu, "saldırıların art arda meydana gelmesinin güvenlikle ilgili bir sıkıntıyı ortaya çıkarıp çıkarmadığı" sorusu üzerine de şu açıklamayı yaptı "Güvenlikle ilgili bir şeyden bahsedemeyiz. Bunlar intihar saldırısı. Adam geliyor, kamyonlarla büyük bir hızla kapıları açmak suretiyle içeri girmiş ve patlatmış, kendisi de parçalanmış. Bütün bunların hepsi inceleniyor." 
   
   İngiliz hükümeti İstanbul'a gitmeyin    İngiltere Dışişleri Bakanlığı, vatandaşlarından, çok acil olmadıkça İstanbul seyahatlerini durum açıklığa kavuşuncaya kadar ertelemelerini istedi. Bakanlığın internet sitesinde "Türkiye'nin her tarafına yaptığınız seyahatler sırasında dikkatli ve duyarlı olmanızı, özellikle potansiyel hedefler konusunda dikkatinizi yoğunlaştırmanızı tavsiye ederiz" denildi. İngiltere, Dışişleri Bakanlığı ve Scotland Yard'ın ilgili birimlerinden oluşan bir uzmanlar ekibini de Türkiye'ye gönderecek. İngiliz Dışişleri, saldırılarla ilgili olarak bilgi almak isteyen vatandaşları için acil danışma hattı da açtı. Hattın numaralarını ulusal yayın yapan kanallar aracılığıyla duyuran bakanlık, Londra merkezli HSBC bankasıyla İngiltere'nin İstanbul'daki başkonsolosluk binasının saldırılarda hedef alınması nedeniyle, yakınlarıyla ilgili kaygı duyan vatandaşların bu numaradan bilgi alabileceğini bildirdi. Bu arada, Başbakan Recep Tayyip Erdoğan, İstanbul'daki saldırılarda ölenlere başsağlığı dilemek için arayan İngiltere Başbakanı Tony Blair'e Dışişleri Bakanı Jack Straw'ı şik yet etti. Erdoğan, "Straw'ın 'Mecbur kalmadıkça Türkiye'ye gitmeyin' açıklaması bizi üzdü" derken, Blair bu açıklamadan haberi olmadığını söyledi. 
   
   ABD'den vize faaliyetlerine 'dur'    ABD, İstanbul Başkonsolosluğu'ndaki vize faaliyetlerini askıya aldı. ABD Büyükelçiliği'nden yayımlanan mesajda, İstanbul'daki konsolosluğa yönelik acil bir tehdit olmadığı belirtildi, ancak ABD vatandaşlarına konsolosluğa gitmemeleri tavsiye edildi. Mesajda, ABD'lilere Batılılara ait işyerleri, dini kurumlar, alışveriş merkezleri, restoran ve barlardan, yeni bir bilgi gelinceye kadar uzak durmaları da tavsiye edildi. 
   
   
   
</TEXT>
</DOC>
