<DOC>
<DOCNO> 164543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/spor/spo15.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Pota davası yine ertelendi      TÜRKİYE Basketbol Federasyonu Başkanı Turgay Demirel aleyhine görevi kötüye kullanma iddiasıyla açılan davaya dün Zeytinburnu 3. Asliye Mahkemesi'nde devam edildi. Demirel'e seçim döneminde TRT'den alınan naklen yayın gelirlerini dağıtarak usulsüz muamele yaptığı gerekçe gösterilerek açılan davanın dünkü duruşmasında ödeme makbuzları mahkemeye sunuldu. Demirel'in kulüplere dağıttığını söylediği para ile mahkemeye verilen belgelerin miktarının birbirini tutmaması dikkat çekti. Delillerin incelenmesi için dava Eylül'ün 23'üne ertelendi. Fotoğraf Ufuk Tuncaelli 
     
Cim-Bom şampiyon      DEPLASMANLI Sutopu 1. Ligi'nde, Heybeliada'yı final serisinin ikinci maçında da 12-6 yenen Galatasaray şampiyon oldu. Adalar Su Sporları Kulübü'nü 5-3 mağlup eden İYİK ise ligi üçüncü sırada tamamladı. 
     
Hagi hazırlığı      BURSA halkı, takımın başına getirilmesi düşünülen teknik direktör Hagi'nin heyecanını yaşamaya başladı. Yeşil - Beyazlı taraftarlar şehir merkezinde Rumen efsane için özel pankartlar astı. 
     
Başkent'te imza      TRANSFER çalışmalarını sürdüren Ankaragücü, Paraguaylı Oscar Sanabria ile 3 yıllık sözleşme imzalandı. 29 yaşındaki orta saha oyuncusu, "Türkiye, Avrupa pazarına açılan en büyük pencere" dedi. 
     
Dünya turu      YASİR KAYA 

     Beckham ve Raul 
     REAL Madrid'de başlamadan biten 7 numaralı forma tartışması iki farklı futbolcu portresini gündeme getirdi. Beckham, Manchester United'da, Raul da Real Madrid'de ilk kez 16 yaşında A takımda oynadı. İkisi de bulundukları kulüplerde taraftarın sevgilisi haline geldi. Beckham, İngiltere Milli Takımı'nın, Raul ise İspanya Milli Takımı'nın en önemli oyuncusu. Birçok ortak noktası bulunan iki yıldızın farklılıkları özel yaşamlarında. Beckham her ay saç stilini değiştiriyor, Raul'un saç şekli 10 yıl öncekiyle aynı. David ve eşi Victoria özel üretim olmayan kıyafetler giymiyor, Raul ve eşi Mames Madrid'deki sıradan mağazalardan alışveriş yapıyor. Beckham yanında reklam ajansından yetkililer olmadan basınla ve taraftarlarla konuşmuyor, Raul herkesin diyalog kurabildiği son derece mütevazı bir yapıda. 
     
     Futbol gündemi 

</TEXT>
</DOC>
