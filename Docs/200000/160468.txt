<DOC>
<DOCNO> 160468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/spor/ygokberk.html </URL>
<DATE> 2003/06/02/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Efes, 'Clark' attı 
</HEADLINE>
<TEXT>

     Ül - Ef'in 'ÜL'üne, 'EF'ine seyirci gelmiyor, peki ULEB'in son 16'sına kalan Efes ve Ülker'i birbirleriyle oynarken görmeye niye gelmiyor Belki megafon lazım "Yaa mega star Hido ve mega star Memo da içerdeler yaa... Bari onlar için gelin yaa" 
     Evet biz hakikaten acccaipiz. Daha doğrusu siz acccaipsizin... Bu pazar bu maçtan daha renkli ne buldunuz yaa... Nerdeydiniz yaa 
     Ve maç tabii... Melvin yine aynı saniyelerde verdi, tıpkı bir önceki maçı o aynı saniyelerde verdiği gibi... Blair'dan ve diğer uzunlardan içeride hiç katkı gelmiyordu. Melvin de dışarıdan zorluyordu. Belki bu da Ülker'i zorluyordu. 
     Ülker, Efes'e ligde hep aynı şeyi yapıyordu... Kalın Kambala'yı, kalın Zaza ile yoruyor, sonra Blair ile vuruyordu İki maçtır Blair ile vuramıyor . 
     Mesala son maçta Zaza çabuk üçlemişti... Ülker'in de planları tutmamıştı. Dün Zaza'sızdılar. Ama Efes, her ihtimali düşünmüştü. 'Clark'lanmıştı... İlk periyotta, o da tam tabiriyle 'Clark'lar attı. 18 - 18 idi. Clark'ın 11 sayısı vardı Kambala da 4 . Zaten maç sonunda Granger'ın 15, Brown'un 19, Clark'ın da 20 sayısı vardı Kambala'nın bile 8 sayısı vardı . Yani Efes'in hem benchinden hem de yabancılarından müthiş bir katkı vardı. 
     İkinci periyot Zaza'lıydılar. Efes, Kambala'yı Kaya ile dinlendiriyordu. Adeta maç içinde bir maç daha vardı coachlar arasında . 
     '1 no'larda Kerem sakattı. Melvin ve Tutku ağır basar deniyordu. 4 ve 5'lerde Blair'den beklenen katkı gelmiyor, Efes lehine dengeler bozuluyordu. Ülker umutları '2 ve 3 no'larına bağlamıştı. Tabii sakat Marcus'un da böyle bir final yapacağını hesaplamamıştı. 
     Gerçi Haluk maça asıldı. Goljoviç maçı uzattı. Ama Harun olması gereken anlarda yoktu, Serkan hiç yoktu. 
     Şöyle bağlayalım Kerem'siz, Ömer'siz, yarım Marcus ile, Ülker'le başabaş oynamak bile... O bile zordu. Hele 2 defa yenmek... Bravo Efes'e diye bağlayalım. 
     
     

</TEXT>
</DOC>
