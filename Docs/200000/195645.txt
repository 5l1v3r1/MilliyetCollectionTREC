<DOC>
<DOCNO> 195645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/siyaset/siy06.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AB büyükelçileri Derviş muhafazak r 
</HEADLINE>
<TEXT>

   AB büyükelçileri, Kemal Derviş'i "Sosyal demokrat muhalefet partisinin üst düzey bir yetkilisi olarak oldukça muhafazak r" buldu 
      ANKARA ANKA 

   
   CHP Genel Başkan Yardımcısı Kemal Derviş, AB Büyükelçilerine İlerleme Raporu'nun bazı konularda fazla eleştirel olduğunu, Türkiye'nin attığı olumlu adımların daha çok vurgulanması gerektiğini söyledi. AB büyükelçileriyse, reform uygulamalarındaki eksikliklere işaret ederek, "CHP, reformların uygulanması için hükümete baskı yapmada daha aktif olmalı" mesajını verdi. 
   Derviş, AB Dönem Başkanlığı'nı yürüten İtalya'nın büyükelçiliğinde AB üyesi ülkelerin Ankara büyükelçileriyle yemekte buluştu. Arı Grubu'nun temsilcilerini de yemeğe götüren Derviş, Türkiye'nin Helsinki Zirvesi'nde resmen aday ilan edildiğini, bu nedenle AB'de Türkiye'nin üyeliğine ilişkin tartışmaların artık son bulmasını istedi. 
   AB büyükelçileri de çıkarılan reformların uygulamasında zayıf kalındığı yanıtını verdi. Bunun üzerine Derviş, CHP'nin, hükümetin AB reformlarının TBMM'de onaylanmasına verdiği desteği hatırlattı. Büyükelçilerin, reformların uygulanmasında hükümete daha çok baskı yapılması yönündeki isteğine de Derviş, "Tecavüzcülere uygulanan cezaların artırılması talebi"ni örnek verdi. 
   Kimi diplomatlar da, yemek boyunca hükümetin uygulamaları konusunda dikkatli bir tutum sergileyen Derviş'in "sosyal demokrat bir muhalefet partisinin üst düzey bir yetkilisi" olarak "oldukça muhafazak r" davrandığını savundu. 
   
   
   
   
   
</TEXT>
</DOC>
