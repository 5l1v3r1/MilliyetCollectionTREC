<DOC>
<DOCNO> 190632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/yazar/cetiner.html </URL>
<DATE> 2003/10/23/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kadın eşini vezir de eder ama... 
</HEADLINE>
<TEXT>

   
   Bir vatandaş poturunu çekse, kuşağını toplasa, başına kasket değil de silindir şapkayı oturtsa, eşini, çocuğunu alıp Çankaya Köşkü'nün kapısına dayansa. 
   - Cumhuriyet Bayramı kutlanıyormuş, l ben de bu bayramı kutlamaya geldim. Çocuğumu da getirdim dese... 
   Çankaya'da yapılan Cumhuriyet Bayramı kutlama törenine kabul edilebilir mi 
   Bizim allı güllü, rengarenk türbanlarıyla o meşhur tesettür modası kıyafetleriyle eşlerini de götürmek isteyen vekillerin böyle bir davetsiz misafirden farkları kalır mı 
   Bir defa davetiyeler isme yazılı. İkincisi ne kıyafet giyileceği uluslararası örf, detlere göre, davetiyenin altında yazılı. Koyu renk elbise veya smokin, kadınlar için de ona uygunu. 
   Bu giyim kuralı devletin başkanına değil Cumhuriyet'e, yani devlete saygıyı gösterir. 
   
   Eşleri de istiyormuş    Şimdi bizim bazı AKP'li vekillerimiz, bu kez kuralları delemediler ya Kızıyor, küplere biniyorlarmış, tabii eşleri de bastırıyordur 
   - Biz de Çankaya'ya gitmek istiyorduk 
   Yahu vekil bey kardeşlerim. Siz koskoca bir vekil seçilmişsiniz. İlla 80 yıllık bir geleneği yıkma hırsı, iştihası niye 
   E peki siz Avrupa, Avrupa Birliği demiyor musunuz 
   Korkarım, Ortadoğu'nun şeyhlerine özenenler de vardır içinizde. Tepsi içinde pilav gelir ortaya, misafirler ellerini daldırıp kuzudan parçalar... Sonra da baş parmaklarıyla işaret parmağı arasındaki çukura pilavı yerleştirip yutarlar, işte böyle 
   Yok bu kadarına sanırım sadece ufak bir azınlık hasrettir. 
   
   Yağcı vekil    Cumhurbaşkanı Sayın Sezer'in eleştirdiğimiz yönleri var. Ama bu işi sağlam tutuyor, böyle bir ayırım yapmaya mecbur kalacağı ortada. 
   Hale bakın siz bazı yazarlarımız öyle ileri gidiyor, "Matrak Cumhurbaşkanı" diyebiliyor ki Türkiye Cumhurbaşkanı matrak olamaz, herhalde sürçülisandır diyorum. 
   Bir hanım milletvekili, partisine yağ çekmek için "Cumhurbaşkanı'na böyle davet yakışmıyor" demiş. Bu laf da bir kadının ağzına yakışıyor, politikacı da olsa 
   Elbette eleştirilecek, ona daha nazik, ince ve etkili kelime mi yok 
   
   Haydi yıkın    Kısacası her yere gidişin, ziyaretin usulü, adabı var. Başbakan Tayyip Erdoğan'ın dediği gibi "Konuşmalar edepli olmalı, edep dışına çıkılmamalı". İşte bu durumlara düşmemek için davetiyelerin altında yazılı uygarca kurallara uymak zorunluğu var. 
   - Aa ben kızımı da götürecektim... Oğlumu da götürecektim ama türbanlı . 
   Haa ille de eşinizle beraber Çankaya Köşkü'nde o ulvi günü kutlamak mı istiyorsunuz O zaman Suudi Arabistan'ın Cidde'sinin Belediye Başkanı Abdullah Muallimi'in eşi gibi açarsınız başınızı, bütün Türkiye'yi rahatlatır Türkiye'nin gönlünü kazanırsınız 
   Cidde Belediye Başkanı'nın eşi başörtüsünü İstanbul'da çıkardı diye Müslümanlıktan mı atacaksınız. 
   Haydi, Emine Hanım, haydi Hayrünnisa Hanım sıra sizde, çıkartın o türbanları 
   Kocalarınızı vezir ettiniz, yetmez mi 
   
   
</TEXT>
</DOC>
