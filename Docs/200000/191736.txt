<DOC>
<DOCNO> 191736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/spor/spo02.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kluivert işinde Hooijdonk aracı 
</HEADLINE>
<TEXT>

   Barcelona'nın golcüsüne göz diken Fenerbahçe, bu futbolcuyu razı etmek için, takımdaki diğer Hollandalı yıldızı devreye sokacak 
      YUSUF KOBAL 

   
   Seçim yatırımı 
   MART kongresinde yeniden aday olacağı belirtilen Fenerbahçe Başkanı Aziz Yıldırım, Kluivert konusunda Teknik Direktör Daum'dan gelecek cevabı bekliyor. Kongre öncesinde üyelere mutlaka iyi bir santrfor alacağının sözünü veren Yıldırım, bu oyuncunun transferi için Pierre Van Hooijdonk'u aracı olarak kullanmayı düşünüyor. Sarı - Lacivertliler, Hooijdonk kanalıyla golcünün şartlarını ve düşüncesini öğrenecek. 
   
   Barça'da mutsuz 
   BARCELONA'DA mutsuz görünen ve ara transferde Katalan kulübünden ayrılmak isteyen Kluivert'ın da Hooijdonk'un telkiniyle Fenerbahçe'ye sıcak bakabileceği belirtiliyor. Yıldırım'ın bu transferi gerçekleştirip, Hollandalı golcüyü devre arası kampına yetiştirmek için çalışmalara başladığı belirlendi. Transfer için ciddi adımlar atacak olan Fenerbahçe Başkanı, Brezilyalı Fabiano'yu da hazırda tutuyor. 
   
   Fenerbahçe son çeyrekte vurdu    FENERBAHÇE, rakibinin guardını son çeyrekte çökertiyor. Ligin ilk 10 haftasında 25 gol kaydeden Sarı - Lacivertliler, bunların 15'ini son 30 dakikada atarken, 10 tanesi de son 15 dakikaya sığdı. Fener, bu periyotta sadece bir gol gördü. Fenerbahçe, ikinci yarının başında ise 46-60. dakikalar arasında 6 gol yedi, sadece bir gol atabildi. 
   
   Sandığa gömeceğim    Divan Kurulu'nda olumlu bir hava yakalayan Yıldırım'ın, "Bu seçim, grupların sonu olacak. Onları da, Saran'ı da sandığa gömeceğim" dediği iddia edildi 
   Karşı kampanya 
   FENERBAHÇE olağan kongresine üç aydan fazla süre olmasına rağmen Başkan Aziz Yıldırım ile muhalefet arasında için için kapışma yaşanıyor. Yıldırım adaylığını açıklamamasına rağmen, çok ciddi kongre çalışmaları içine girdi. Karşısına aday olarak çıkması beklenen, muhalefetin de desteklediği Sadettin Saran'a karşı da yoğun bir kampanya başlatan Yıldırım, son yapılan Divan toplantısında moral buldu. 
   
   'Şen konuşamadı' 
   YILDIRIM'IN söylediği iddia edilen, "Bu seçim, grupların da son seçimi olacak. Çünkü, grupları da, Saran'ı da bu seçimde sandığa gömeceğim" şeklindeki sözleri herkesin diline düştü. Hafta sonu düzenlenen Yüksek Divan Kurulu toplantısından sonra çevresine, "Ali Şen geldi ama konuşamadı. Hele bir konuşsaydı ona bir sürprizim olacaktı" diyen Yıldırım'ın grupları topa tuttuğu öğrenildi. 
   
   Yardım koalisyonu    HÜSEYİN YAVUZ 

   BAHÇELİEVLER Belediyesi'nin muhtaç öğrenciler için düzenlediği kıyafet dağıtımına katılan Fenerbahçe Kaptanı Ümit Özat, Galatasaray'ın iki yıldızı Hasan Şaş ve Cihan ile Bursaspor'da idmanlara çıkan Erol Bulut, öğrencilerin gönlünü aldı. Dört hayırsever futbolcudan Hasan Şaş, en çok ilgi gören isim oldu. 
   BEŞİKTAŞ ile bu hafta karşılaşacak olan Hasan Şaş ile Cihan, bu maça büyük bir fırsat gözüyle bakıyor. Hasan, "Kazanmak için her şeyi yapacağız" dedi. Beş puanlık farka dikkat çeken Cihan ise, "Bu bizde büyük bir stres yaratmıyor ama bizim daha fazla puana ihtiyacımız var" diye konuştu. 
   
   Mekke'den özel hurma    YUSUF DURSUN 

   Fener'de oruç serbest 
   SARI - Lacivertliler'in Teknik Direktörü Daum, futbolcularına orucu serbest bırakırken, yönetim de ilginç bir uygulamaya imza attı. Başkan Aziz Yıldırım, kulübün tüm tesislerinde görev yapan personel ve sporcular için ay boyunca özel Ramazan sofrası hazırlanmasını istedi. Kulüp ayrıca bu sofralar için Mekke'den özel hurmalar getirtti. 
   
   Yusuf yetişiyor 
   DAUM'UN da iftar yemeklerine katılacağı belirtildi. Bu arada Sarı - Lacivertliler, Akçaabat Sebat maçının hazırlıklarına dün başladı. İftar sonrasında sahaya çıkan futbolculardan sakatlığı süren Yusuf'un Sebat maçına yetişeceği açıklandı. Öte yandan Fenerium'da kışlık kreasyonlar piyasaya sürüldü. 
   
   
</TEXT>
</DOC>
