<DOC>
<DOCNO> 154898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo39.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Aybaba ile devam ediyor... 
</HEADLINE>
<TEXT>

     Trabzonspor Kulübü Başkanı Özkan Sümer, bordo-mavili kulübün teknik heyet konusunda bir sorununun olmadığını söyledi. 
     Oyuncu izlemek üzere gittiği yurtdışından dönen ve daha önce ''Bu hafta içerisinde Samet Aybaba ile sözleşme imzalayacağız'' açıklaması yapan Sümer, Samet Aybaba ile ilgili bir probleminin olmadığını belirterek, ''Trabzonspor'un gündeminde bir teknik adam sorunu yok'' dedi. 
     Sümer, Samet Aybaba'nın bordo-mavili takımla anlaşmayacağı yönünde yapılan spekülasyonlarla ilgili olarak da ''Bu söylentilerin nereden kaynaklandığını bilemiyorum. Aybaba ile ilgili bir sorun yaşamıyoruz. İnsanların ağzını büzmek gibi bir şey yok'' diye konuştu. 
     Yurtdışında oyuncu arayışlarının nedeninin ihtiyaçlara dönük oyuncu bakmak ve tanımak olduğunu da kaydeden Sümer, bu konuda somut bir gelişme sağlanmadığını ifade etti. 
     
</TEXT>
</DOC>
