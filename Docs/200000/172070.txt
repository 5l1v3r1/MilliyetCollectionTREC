<DOC>
<DOCNO> 172070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/yasam/yas05.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayanılmaz acılara tek ameliyatla son 
</HEADLINE>
<TEXT>

Bir türlü giderilmeyen dayanılmaz ağrılar, İngiltere'de geliştirilen ve beyne elektrot takılarak uygulanan yöntemle dindirilecek 
     DIŞ HABERLER SERVİSİ 

     İngiltere'de, Oxford Üniversitesi Nöroşirurji Profesörü Tipu Aziz'in geliştirdiği yeni yöntemin temeli, hastanın kafasına açılan iki küçük delikten içeri sokulan elektrotların, acı merkezlerine temas ettirilmesine dayanıyor. İki saat süren ameliyat sırasında hastaya, elektrotların hangi noktaya temas edince acıyı dindirdiklerini söyleyebilmesi için, sadece kafatası bölgesinde lokal anestezi uygulanıyor. 
     
     66 milyar lira 
     Elektrotların acı merkezlerine yerleştirilmesinden bir hafta sonra, köprücük kemiği ya da karın bölgesine konulan 'pil' aracılığıyla, acı merkezlerine düşük voltajlı elektrik akımı veriliyor. Hasta, bir çubukla, voltajı istediği gibi ayarlayabiliyor. Ameliyat ise, hastaya 30 bin pound'a 66 milyar lira mal oluyor . 
     
     40 hastaya uygulandı 
     Profesör Tipu Aziz, operasyonun bugüne kadar 40 hastaya uygulandığını ve yüzde 80 oranında başarı sağladıklarını söyledi. Aziz'in ameliyat ettiği hastalardan İngiliz Martin Priddle, ameliyat öncesinde sağ bacağında dayanılmaz ağrılar olduğunu ve artık acıdan kurtulduğunu söyledi. 
     
     
     

</TEXT>
</DOC>
