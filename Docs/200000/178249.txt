<DOC>
<DOCNO> 178249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sonspo13.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Odom'a Miami Heat yolu açıldı... 
</HEADLINE>
<TEXT>

     NBA Ligi takımlarından Los Angeles Clippers, Lamar Odom için Miami Heat'in önerdiği 63 milyon doların üstünde bir teklif veremeyeceğini bildirince, Odom için Miami Heat yolu da iyice açılmış oldu. 
     Transfer sezonunda Miami Heat ile anlaşan Lamar Odom'un, Los Angeles Clippers ile olan sözleşmesindeki ''sınırlı serbest kalma'' maddesi gereğince, oyuncunun Clippers'da kalabilmesi için Odom'a 63 milyon doların üstünde bir teklif götürmesi gerekiyordu. 
     Los Angeles Clippers Kulübü İkinci Başkanı Elgin Baylor, konuyla ilgili olarak ''Düşündük ve bonservis için bu riske giremedik'' diye konuştu. 
     Böylelikle Miami Heat'e transferi büyük ölçüde gerçekleşen Odom, pivot Michael Olowokandi ve oyun kurucular Andre Miller ve Eric Piatkowski ile birlikte takımdan bu sezon ayrılan 4. oyuncu olacak. 
     23 yaşındaki Odom'un, son sezonda oynadığı 49 maçta, 14.6 sayı, 6.7 ribaunt ve 3.6 asist ortalamaları bulunuyor. 
     
</TEXT>
</DOC>
