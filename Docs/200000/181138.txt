<DOC>
<DOCNO> 181138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/ekonomi/eko09.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirket olimpiyatları başlıyor 
</HEADLINE>
<TEXT>

   
   Dünyanın her yerinden binlerce çalışanın firmalarını temsil ettiği şirket olimpiyatları Corporate Games'in kıtasal organizasyonu Euro Asia Corporate Games 2003, 26 - 28 Eylül tarihleri arasında İstanbul'da gerçekleşecek. 1988'de San Francisco'da doğan oyunlar golf, basketbol, futbol, plaj voleybolu, plaj futbolu, karting, dağ bisikleti, patenque, koşu, yüzme, tenis, masa tenisi ve bowling olmak üzere 13 spor dalından oluşacak. Herkese açık olan oyunlara Türkiye'den Turkcell, Pepsi, Reebok, DMG, IBM, Microsoft gibi büyük firmaların yanı sıra tek kişiden oluşan küçük işletmeler de katılabiliyor. Olimpiyatların Türkiye ayağını Sport For Life şirketi adına Sportworks gerçekleştiriyor. Lisans ya da ön eleme şartı olmayan oyunlarda amaç, katılımcılara takım ruhu ve kurum kültürü aşılamak. 
   
   
</TEXT>
</DOC>
