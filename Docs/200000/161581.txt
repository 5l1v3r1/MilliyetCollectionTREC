<DOC>
<DOCNO> 161581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/guncel/gun04.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar hayal kurmayı unutmuş 
</HEADLINE>
<TEXT>

     ŞAHİSMAİL GEZiCi Elazığ DHA 

     Palu Kaymakamı İrfan Demiröz'ün ilçedeki 1061 öğrenci arasında yaptırdığı "Görünmez biri olsaydınız ne yapardınız" konulu ankete cevap verenlerin yüzde 5'i "teknoloji hırsızlığı" yanıtını verdi. Öğrencilerin yüzde 25'i "zenginden alıp yoksullara dağıtma", yüzde 70'i "ekonomiyi düzeltme, muhtaçlara yardım, çevreyi güzelleştirme, barış getirme, doğal afetlerde yardım etme, seyahat etme, işini yapmayan milletvekillerine ders verme" gibi yanıtlar verdi. Yüzde 5'lik bir grupsa, "ABD teknolojisini çalma, ABD başkanını tutuklama, petrol kaynaklarını yok etme" gibi yanıtları tercih etti. 
     Anketi sonuçlarını değerlendiren Demiröz ise, "Anket sonuçları gençlerimizin nelerden nasıl etkilendikleri, eğitim sistemimizin düzeyi ve yeterliliği hakkında ipuçları veriyor. Bunu tartışmaya açmalı ve yetkilileri uyarmalıyız" dedi. 
     

</TEXT>
</DOC>
