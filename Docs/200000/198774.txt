<DOC>
<DOCNO> 198774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/tv/ekran.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
En gösterişli Batman 
</HEADLINE>
<TEXT>

   Gotham kenti, Zehirli Sarmaşık ve Mr. Freeze'in tehdidi altında ama Batman'in onlarla mücadelesinde Robin ve Batgirl de yanında 
      
   Önce televizyona sonra sinemaya aktarılan "Batman" dizisi çizgi roman uyarlamalarının en popüler olanlarından biri. George Clooney de sinemaya uyarlanan en ideal Batman aktörü olarak "Batman ve Robin"de karşımıza çıkıyor. 
   Yönetmen Joel Schumacher, dördüncü Batman'de çareyi "en"lerde aramış. Batman Robin, en ileri teknoloji ürünü efektler, en gösterişli sanat yönetimi, en görkemli yapım tasarımı ve en müthiş "kötü"lerle anılıyor. 
   Filmden çok sirki andıran "Batman ve Robin" izleyici için katıksız bir eğlencelik. Gözün takip etmekte zorlandığı bazı aksiyon sahnelerinin Schumacher'i oldukça gururlandırdığı muhakkak. 
   
   "Batman ve Robin Batman and Robin" 
   Yön Joel Schumacher Gör Stephen Goldblatt Sen Akiva Goldsman Müz Elliot Goldenthal Oyn George Clooney, Chris O'Donnell, Alicia Silverstone, Uma Thurman, Arnold Schwarzenegger, Elle MacPherson 
   TGRT 22.30 
   
   
   Gözler Saracoğlu'nda    Bugün tüm Türkiye'nin gözü Süper Lig'in kaderini değiştirecek derbinin oynanacağı Şükrü Saracoğlu Stadı'nda olacak. Çünkü Fenerbahçe ve Beşiktaş, şampiyonluk yarışındaki en önemli karşılaşmalardan birine çıkacak. Ligin zirvesini yakından ilgilendiren maç, Lig TV'den naklen yayınlanacak. 
   Günün spor programı 
   16.30 Basketbol Beşiktaş-Tuborg TRT 2 17.00 İtalya Ligi Milan-Modena TV8 18.00 Premier Lig Chelsea-M. United NTV 19.00 Fenerbahçe-Beşiktaş LİG TV 19.00 İtalya Ligi Roma-Lecce TV8 20.00 İspanya Ligi şifresiz Barcelona-Valladolid CINE5 21.30 İtalya Ligi Brescia-Udinesa TV8 
   
   
   Kuran'ın şifresi yeniden    TEKE TEK "Kuran-ı Kerim'in Şifresi" adlı kitabıyla tartışma yaratan Ömer Çelakıl, bir kez daha "Teke Tek"te Fatih Altaylı'ya konuk olacak. Canlı yayınlanacak programda yeni çalışmasını anlatacak olan Çelakıl, ilk kitabında yazdıklarıyla son dönemde yaşanılan hangi olayın birbirini tuttuğunu açıklayacak. 
   KANAL D 23.00 
   
   
   Sadık ve Betüş'e rahat yok    Sİhİrlİ Annem Kanal D'nin fantastik dizisinde sular hiç durulmuyor. Başrollerini İnci Türkay, Nevra Serezli, Şahap Sayılgan, Gül Onat, Mümtaz Sevinç, Defne Joy Foster, Suat Sungur, Zuhal Topal'ın paylaştığı dizinin bu bölümünde Dudu, Perihan'ın sihir yapamamasını fırsat bilip Betüş ve Sadık'ı ayırmaya çalışıyor. Ve planında başarılı oluyor. 
   KANAL D 19.50 
   
   
</TEXT>
</DOC>
