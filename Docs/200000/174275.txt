<DOC>
<DOCNO> 174275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sonspo17.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter Vieri'nin Chelsea'ye gideceğini yalanladı... 
</HEADLINE>
<TEXT>

     İtalya'nın FC Inter kulübü, İtalyanlar'ın ünlü milli golcüsü Christian Vieri'nin İngiliz FC Chelsea'ye verildiği yolundaki haberleri yalanladı. 
     İngiliz gazeteleri dün, FC Chelsea'nin, SS Lazio ve FC Juventus'un da formasını giyen Vieri için FC Inter'in 20 milyon paundluk 32.31 milyon dolar önerisini kabul ettiğini bildirmişti. 
     Fakat kulübün sözcüsü yaptığı açıklamada, ''Hiçbir kulüple görüşmemiz ve anlaşmamız yok. Vieri, bizim oyuncumuzdur ve gelecek sezon Inter'in formasını giyecektir. Bundan kimsenin kuşkusu olmasın'' dedi. 
     Vieri, Rus işadamı Roman Abramovich'in FC Chelsea'yi satın almasından sonra transfer listesinde yer alıyordu. 
     İspanya'nın Athletico Madrid takımında da top koşturan 30 yaşındaki Vieri, 1999'da SS Lazio'dan FC Inter'e 50 milyon dolara giderek, o zaman dünyanın en pahalı transferini gerçekleştirmişti. 
     Gençlik yılları Avustralya'da geçen Vieri, şimdiye dek 9 ayrı kulübün formasını giydi. 
     Bu arada Abramovich'in almasından sonra FC Chelsea, şu ana dek transfere 58 milyon paund harcadı. 
     
</TEXT>
</DOC>
