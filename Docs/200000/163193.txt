<DOC>
<DOCNO> 163193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/sonspo09.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayfun Korkut Real Sociedad'tan Espanyol'a gidiyor 
</HEADLINE>
<TEXT>

     İspanya'nın Real Sociedad takımında oynayan milli futbolcu Tayfun Korkut, Espanyol takımına transfer oluyor. 
     İspanya'da yayımlanan gazetelere göre, bu ayın sonunda Real Sociedad ile sözleşmesi bitecek olan Tayfun, ligde 15. sırada yeralan Espanyol takımıyla 2 yıllık kontrat imzalamayı kabul etti. 
     Gazetelerde yeralan haberlerle ilgili kulüpten henüz bir açıklama gelmedi. 
     İspanya'da ilk 2 sezonunda 56 lig maçında oynayan Tayfun, bu sezon yalnızca 6 lig maçında ilk 11'de yer aldı. Ligde 1 puan farkla lider olan Real Sociedad, bitime 2 hafta kala, yarın Celta De Vigo'yu yener, Real Madrid de Atletico'ya yenilirse, 21 yıl aradan sonra ilk lig şampiyonluğunu yaşayacak. 
     Espanyol takımının Teknik Direktörü Javier Clemente, Tayfun'un İspanya Ligi'ndeki ilk sezonunda Real Sociedad'ın başındaydı. Clemente, İspanya Milli Takımı'nı da çalıştırmıştı. 
     
</TEXT>
</DOC>
