<DOC>
<DOCNO> 173005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/soneko24.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz Köprüsü temmuz ayının zam rekortmeni.. 
</HEADLINE>
<TEXT>

     İstanbul'da geçen ayın zam rekortmeni, yüzde 25'lik artışla Boğaz Köprüsü geçiş ücreti oldu. Yıllık bazda ise fiyatı yüzde 200.1 artan patates, en çok zamlanan ürün oldu. 
     İstanbul Ticaret Odası İTO , Temmuz ayında ve yıllık bazda fiyatları en fazla artan maddeleri açıkladı. 
     Yüzde 25 zam gören köprü geçiş ücretini, yüzde 14.5'lik artışla biber, yüzde 14'lük artışla çay, yüzde 11.5'lik artışla elma fiyatı izledi. 
     Temmuz ayında en düşük fiyat artışları ise yüzde 1 ile koyun eti, sucuk ve defterde yaşandı. 
     Yıllık bazda ise en fazla fiyat artışı patateste gerçekleşti. Patatesin kilogram fiyatı yüzde 200.1 arttı. İkinci sırada yüzde 140 zamlanan domates yer aldı. Ameliyat ücreti yüzde 129.2 ve kabak yüzde 99.3 ile rekortmenler arasına girdi. 
     Yıllık fiyat artışları örgü yününde yüzde 97.1, kıvırcık salatada yüzde 88.6, taze fasulyede yüzde 76.1, iç çamaşırında yüzde 77.2 ve erikte yüzde 70 olarak gerçekleşti. 
     
</TEXT>
</DOC>
