<DOC>
<DOCNO> 177776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/yasam/yas04.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenlerin 'meleği' 
</HEADLINE>
<TEXT>

      DIŞ HABERLER SERVİSİ 
   
   Beyazperdede 'Lara Croft' kimliğiyle boy gösterdiği 'Tomb Raider' serisinde kötülere karşı savaşan Amerikalı güzel yıldız Angelina Jolie, bu kez bir mülteci kampında, yurtlarından olmuş evsizlere ve çocuklara şefkat dağıttı. Birleşmiş Milletler Mülteciler Yüksek Komiserliği'nin BMMYK İyi Niyet Elçisi Jolie, önceki gün Rusya - Çeçenistan sınırındaki İnguş Cumhuriyeti'nde bulunan Çeçen mülteci kamplarını ziyaret etti. Korumaları eşliğinde mültecilerle konuşan ve çocukları seven ünlü yıldız, bugün Rusya'dan ayrılmadan önce bir basın toplantısı düzenleyecek ve izlenimlerini anlatacak. Rus yanlısı yönetime göre, İnguş Cumhuriyeti'ndeki kamplarda yaklaşık 10 bin Çeçen yaşıyor. BMMYK'ye göre ise İnguşya'da yaklaşık 98 bin Çeçen var ve bunların 17 bin kadarı da çadır kamplarda barınıyor. 
   
   
</TEXT>
</DOC>
