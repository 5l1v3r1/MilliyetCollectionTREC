<DOC>
<DOCNO> 178666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sondun18.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair, Kelly soruşturması için mahkemeye gelirken protesto edildi 
</HEADLINE>
<TEXT>

     İngiltere Başbakanı Tony Blair, bilim adamı David Kelly'nin ölümüyle ilgili soruşturma için Yüksek Mahkeme'ye gelişi sırasında, 250-300 kişilik bir grup tarafından protesto edildi. 
     Protestocuların büyük bölümünün, Blair'in geldiği yol üzerinde ön saflarda yer tutabilmek için mahkeme binası önünde sabahladığı dikkat çekti. Bazı göstericilerin geceyi geçirmek için çadır kurduğu mahkeme binası çevresinde, polis de geniş güvenlik önlemleri aldı. Başbakan'ın Yüksek Mahkeme binasına gelişi sırasında polis helikopterleri de havadan koruma görevi yaptı. 
     Blair'in yaklaşık 1 saat sonra başlayacak ifadesiyle ilgili yayınlar yapan TV kanalları, bugün vereceği yanıtların Başbakan'ın siyasi geleceğini belirleyeceği yorumunda bulunuyor. 
     Bu arada MORI tarafından yapılan son araştırma, Blair'e İngiliz halkının çeyreğinden azının güven duyduğunu ortaya koydu. 
     
</TEXT>
</DOC>
