<DOC>
<DOCNO> 159471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/soneko11.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü ve paralı otoyol geçişlerinden 42.5 trilyon liralık gelir... 
</HEADLINE>
<TEXT>

     Köprü ve işletmedeki paralı otoyol geçişlerinden, bu yılın üç ayında toplam 42.5 trilyon liralık gelir elde edildi. 
     Karayolları Genel Müdürlüğü yetkililerinden edinilen bilgiye göre Ocak-Mart dönemini kapsayan yılın üç ayında her iki köprüden geçiş yapan araçlardan toplam 22.5 trilyon lira gelir elde edildi. Aynı dönemde 5 otoyolun araç geliri ise 20 trilyon lira olarak gerçekleşti. 
     Mart sonu itibariyle İstanbul boğaziçi köprüsünden geçiş yapan 16 milyon 308 bin araçtan 12 trilyon 137 milyar 159 bin lira gelir elde edilirken, aynı dönemde Fatih Sultan Mehmet köprüsünü kullanan 12 milyon 907 bin araçtan ise 11 trilyon 858 milyar 141 milyon lira gelir sağlandı. 
     
     2002 YILI RESMİ RAKAMLARI 
     Bu arada İstanbul boğaziçi, Fatih Sultan Mehmet köprüleri ile paralı otoyol geçişlerinden 2002 yılında elde edilen toplam gelir de, 224 trilyon 981 milyar 308 bin lira olarak açıklandı. 
     Bu gelirin 52 trilyon 212 milyar 398 milyon liralık kısmı 1. Boğaziçi köprüsünden elde edilirken, Fatih Sultan Mehmet köprüsünden ise geçen yıl 48 trilyon 807 trilyon liralık gelir sağlandı. 122 trilyon liralık gelir de, 5 ayrı bölgede paralı geçiş olarak faaliyet gösteren otoyollardan geldi. 
     
</TEXT>
</DOC>
