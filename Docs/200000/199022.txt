<DOC>
<DOCNO> 199022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko23.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Madenciler, Mars'a göz dikti... 
</HEADLINE>
<TEXT>

     Dünya madencileri Mars'a göz dikti. ABD Ulusal Havacılık ve Uzay Dairesi NASA ile Avrupa Uzay Ajansı'nın ESA Mars'a gönderdiği ''İkiz Mars Gezgini''nin, 1 Ocak 2004'te gezegenin yüzeyine inmesi bekleniyor. 
     Gezgin, hemen akabinde maden varlıklarıyla ilgili aramalara başlayacak. 
     Edinilen bilgilere göre, 18 gün boyunca mars gezegenin jeolojisiyle ilgili genel yapı hakkında araştırmalar yapacak olan gezginin elde edileceği bilgiler, uydular aracılığı ile dünyaya ulaştırılacak. 
     Yerüstü ve okyanuslardaki maden arama faaliyetlerini gezegenlerle çeşitlendirerek uzayda muhtemel madenleri keşfetmeyi amaçlayan teknoloji devi ülkelerin bu konudaki ilk somut projesi, dünyaya milmyonlarca ışık yılı uzaklığındaki Mars gezegeninde uygulamaya alınacak. 
     1-5 Kasım 2003 tarihlerinde Hindistan'ın Başkenti Yeni Delhi'de biraraya gelen dünyanın önde gelen ülkelerinin madencilik şirketlerinin bu konudaki çalışmaları, katılımcı ülke yetkililerine hazırlanan cd ve raporlarla sunuldu. 
     Buna göre, dev madencilik firmalarının finansman ve teknolojisi katkısı ile ESA tarafından uzaya gönderilen Bucket wheet technology ''İkiz Mars Arama Gezgini'nin'', Marstaki maden varlıkları ile ilgili aramalarına, yıl başından itibaren başlayacağı bildirildi. 
     ABD, İtalya, Çin, Hindistan gibi dünyanın önde gelen şirketlerinin ortak çalışmaları sonrasında, Avrupa Uzay Ajansı tarafından Ocak ayında mars gönderilen aracın, yılbaşında Mars'a ulaşması bekleniyor. Maden aramaları ile ilgili ilk araştırma bilgilerinin, Ocak ayından itibaren dünyaya ulaştırılması planlanıyor. Mars'tan bu konuda gelecek bilgiler, NASA ve ESA birimleri tarafından değerlendirilecek. 
     18 gün boyunca Mars yüzeyindeki bilgileri alarak ilgili uzay istasyonlarına ulaştıracak İkiz Mars Arama Gezgini ile bu gezegendeki maden varlığı konusunda kapsamlı araştırma yapılacak. İkiz Mars Arama Gezgin'i, bilimsel cihazlar taşıyor. Her türlü yeraltı maden aramalarının tespiti için, ilgili gelişmiş bir çok cihazla donatılmış olan gezginde, kaya aşındırıcı cihazlar matkaplar , termal kameralar, mikroskopik kameralar, kaya analiz cihaarı ile diğer araştırma için gerekli olan ilgisayar sistemleri de bulunuyor. 
     
     BİLGİLER DÜNYAYA ULAŞTIRILCAK 
     Mars gezegeninin atmosferi ve yüzeyinde araştırmalar aypacak olan gezgin, henüz keşfedilmemiş olan Mars'ın jeolojisi ile ilgili genel yapı hakında da araştırmalarda bulunacak. Gezgin'in bu araştırmadan elde edeceği tüm bilgiler, uzay istasyonlarına aktarılarak, bundan sonra yapılacak çalışmalara veri oluşturacak. 
     
</TEXT>
</DOC>
