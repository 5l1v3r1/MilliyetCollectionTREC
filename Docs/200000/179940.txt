<DOC>
<DOCNO> 179940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/spor/spo07.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD yağmur altında 
</HEADLINE>
<TEXT>

   New York'ta devam eden ABD Açık Tenis Turnuvası'nda favori raketler çeyrek final vizesi kaparken, aşırı yağmur nedeniyle bazı maçlar yine yarıda kaldı 
      
   Henin zorlanmadı 
   TENİSTE sezonun son Grand Slam Turnuvası olan ABD Açık'ta, tek bayanların favorilerinden Belçikalı Justine Henin - Hardenne ve ev sahibi ülkeden Jennifer Capriati çeyrek finale yükselirken, bazı maçlar yağmur nedeniyle tamamlanamadı. Turnuvanın iki numaralı seribaşı olan Henin - Hardenne, dördüncü turda Rus Dinara Safina'yı 6 - 0 ve 6 - 3'lük setlerle kolayca geçti. 
   
   Capriati tam yol 
   ALTI numaralı seribaşı olarak mücadele eden ABD'li Jennifer Capriati ise dördüncü tur karşılaşmasında Rus Elena Dementiva'yı 6 - 2 ve 7 - 5'lik setlerle mağlup etti. Japon Ai Sugiyama'nın İtalyan Francesca Schiavone ile yaptığı mücadele ve Rus Anastasia Myskina - Fransız Mary Pierce karşılaşması yağmurun başlaması sonucu yarım kaldı. 
   
   Ergüden de tutunamadı    AKBANK Private Banking sponsorluğunda düzenlenen TED Open Tenis Turnuvası'nda genç yetenek Barış Ergüden de tutunamadı. Ergüden, turnuvanın seribaşlarından İsveçli Soderling'e 6 - 2, 6 - 4'lük setlerle yenilerek elendi. İlk gün de diğer temsilcimiz Haluk Akkoyun havlu atmıştı. Günün diğer maçlarında Slovak Beck, İsrailli Okun, İsveçli Rehnquist, Slovak Svarc, Alman Phau, Fransız Ascione, İsviçreli Kratochvil, Kanalı Larose tur atladılar. Turnuvada bugün Haluk Akkoyun - Barış Ergüden, çiftlerde İsrailli Hadad - Levy ikilisine karşı mücadele edecek. 
   
   
</TEXT>
</DOC>
