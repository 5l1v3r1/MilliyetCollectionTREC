<DOC>
<DOCNO> 150631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/spor/spo15.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Altına doğru      18. Uluslararası Ahmet Cömert Boks Turnuvası'nda dün ringe çıkan 11 Türk boksörden 7'si yarı finale yükseldi. Erkekler 51'de Ramazan Ballıoğlu, 54'te Hakan Doluay ve Muhammed Çat, 64'te Kadir Koroğlu, 91'de Mustafa Genç, bayanlar 50'de Hasibe Özer ve 52'de de Sümeyra Kaya rakiplerini devirerek finale yaklaştı. 
     
Emre'den eleştiri      İNTER'DE forma giyen Emre, Teknik Direktörü Cuper'in ayrılacağı iddialarının çirkin olduğunu söyledi. Emre, "Onun tartışılması beni rahatsız ediyor. Çok iyi bir insan ve hoca. Suçlamaları içime sindiremiyorum" dedi. 
     
Yüzmede rekor      PRAG'DA yapılan Uluslararası Multinations Yüzme Turnuvası'nda Genç Milli Takım'da mücadele eden Kaan Tayla, 100 metre serbestte 14 yıldır kıralamayan rekoru kırdı. Tayla, 52.21 ile Hakan Eskioğlu'na ait rekoru 51.81'e çıkardı. Genç Milli Takım ise 4x100 bayrakta 3.31 ile Türkiye rekorunu kırdı. 
     
Tribün yasağı      DENİZLİ-Fenerbahçe maçında sahaya giren ve Rüştü'ye tacizde bulunan taraftar Özcan Kılıç'ın bundan sonra stadlara giremeyeceği açıklandı. Emniyet Müdürlüğü, Kılıç'ın fotoğraflarının kapılara dağıtılacağını bildirildi. 
     
Grev bitti      İZMİR'DE açlık grevi yapan Vücut Geliştirme ve Fitness Federasyonu Başkanı Eryetiş Kurtaral, dün İzmir Emniyeti Güvenlik Şube Müdürlüğü'ne götürüldü. Kurtaral, zorlukla ikna edildi ve grevine son verdi. 
     
Sars alarmı      ASYA Futbol Konfederasyonu AFC , SARS virüsü yüzünden olimpiyat elemelerine dahil olan beş tane ikinci tur maçını süresiz erteledi. AFC, erteleme talebinin Dünya Sağlık Örgütü'nden yapıldığını bildirdi. 
     
Kosova'ya destek      KOSOVA Futbol Federasyonu Başkanı Sabri Hashani'nin eğitim desteği çağrısına Haluk Ulusoy olumlu yaklaştı. Ulusoy, Türkiye'de yapılacak olan ilk hakem seminerine Kosova'dan gelecek heyetin de davet edileceğini bildirdi. 
     
İhraç kararı      3. Lig'de mücadele eden Çorumspor'da yönetimi protesto etmek için idmana çıkmayan ve basın toplantısı düzenleyen 11 futbolcu kulüpten ihraç edildi. Yönetim Kurulu, futbolcuların sözleşmesini fesh ederek yollarını ayırdı. 
     


SPOR 



























</TEXT>
</DOC>
