<DOC>
<DOCNO> 171316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/yasam/yas07.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şakacıktan ömrü çürüdü 
</HEADLINE>
<TEXT>

      FRANKFURT Milliyet 
   
   Kanada'nın başkenti Ottowa'da, 1967'de bir itfaiyeciyi öldürmek suçundan ömür boyu hapse mahk m edilen Romeo Phillion'un yıllarını 'bir şaka yüzünden' hapiste geçirdiği anlaşıldı. 
   Şimdi 64 yaşında olan Phillion'un 31 yılını hapiste geçirmesine neden olan "şaka"nın öyküsü şöyle İtfaiyecinin katilinin peşine düşen polis, hafif suçtan gözaltına alınan Phillion'dan şüphelendi. Phillion, sorgusunda önce cinayeti üstlendi, daha sonra "Şaka yaptım" dedi. Ama iş işten geçmiş, ömür boyu hapse mahk m olmuştu. 
   Yıllarca hapis yatan Phillion'ın, birkaç yıl önce aldığı belgede, cinayet sırasında olay yerinden 240 kilometre uzakta olduğu anlaşılıyordu. 
   Bu arada York Üniversitesi Hukuk Fakültesi'nden bir grup öğrenci, yürüttükleri proje kapsamında Phillion'un durumunu incelemeye başladı. Çalışma sonunda Phillion'un suçsuzluğunu gösteren başka deliller de bulan öğrenciler, Adalet Bakanlığı'na bir rapor sundular. Ontorio Yüksek Mahkemesi de, sanığı 50 bin dolar kefaletle serbest bıraktı. 
   
   
</TEXT>
</DOC>
