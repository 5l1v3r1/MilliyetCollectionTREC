<DOC>
<DOCNO> 155057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun27.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Afrika kıtasının ilk kopya hayvanı "Fut" doğdu... 
</HEADLINE>
<TEXT>

     Afrika kıtasının ilk kopya hayvanı olan bir buzağının, Güney Afrika'da doğduğu bildirildi. 
     Güney Afrikalı veteriner Morne de la Rey, ülkenin kuzeyinde bir araştırma merkezinde 19 Nisan'da, Holstein türü ilk kopya buzağının doğduğunu açıkladı. De la Rey, ''Bu doğum, Danimarka ve Güney Afrikalı veterinerlerin işbirliğiyle yürütülen program çerçevesinde yapılmıştır'' dedi. 
     ''Fut'' adı verilen kopya buzağının 32 kilo doğduğu ve sağlık durumunun iyi olduğu belirtildi. 
     Bilim adamları, günde 78 litre süt vererek bu alanda rekor kıran bir ineğin DNA'sı kullanılarak kopyalanan buzağının, beyaz ve siyah lekelerinin bu inekle hemen hemen aynı olduğuna dikkat çektiler. 
     
</TEXT>
</DOC>
