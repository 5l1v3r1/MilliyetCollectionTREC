<DOC>
<DOCNO> 172053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/spor/spo00.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BURSA'YA DİKKAT 
</HEADLINE>
<TEXT>

Hagi ile iyi bir hava yakaladılar. İsabetli transferler yaptılar. Hazırlık maçlarında zayıf rakiplerle oynayarak kaybolan güven duygusunu yeniden kazandılar 
     SÜPER LİGE SÜPER ANALİZ RIDVAN DİLMEN - 8 

     BURSASPOR 
     Herhangi bir antrenöre bu yıl Bursaspor için teklif yapılsa balıklama atlardı. Çünkü tabana vurmuştu. Geçen yıl büyük sıkıntılar yaşadılar. İlk hafta da çok iyi takım dendi, 30. hafta da. "Çok iyi" diye diye küme düşüyorlardı. 
     Hagi geldi. Hem de kredisi yüksek geldi. Bursa mükemmel taraftarı olan bir şehir. Baktığımız zaman iyi transferler yapıyorlar. Hagi'nin ülkesinden aldığı oyuncular mutlaka yeteneklidir. Avrupa'nın en süratli defans oyuncusunu da renklerine bağladılar Erman Güraçar. Geçen yıl göbekten çok gol yediler. Erman ile bu zor olur. Gol kralı Okan'ı takımda tutmayı becerdiler. Hazırlık maçlarında rakipler zayıf da olsa - ki bu doğru karardı - kazanmayı unutan takıma kazanma ruhu aşılandı. Güven geri geldi. Dikkat Bursa bu sene çok ciddi çıkış yapabilir. 
     
     DENİZLİSPOR 
     Yusuf, Ümit, Bülent Akın transferleri sayesinde iki üç yıl ayakta kaldılar. Bundan sonra işleri pek kolay değil. Denizli büyük ve futbolu seven bir şehir. Hatta bildiğiniz gibi tel örgüsüz oynuyorlar. Ama hep heyecan arayan bir seyircisi vardır. 
     İkinci ligde yıllarca maçlarını izledim. Şampiyonluğa oynarken stat hep full. Hedefe vardıktan sonra büyük maçlar haricinde yarısı boş stadın. Denizli yöneticilerine, Denizli halkının yardımcı olması lazım. Hem antrenör, hem oyuncu açısından güzel bir kent. Geçen yıl UEFA'da tarihe geçildi, taraftar yine başarı isteyecek. Ekonomik olarak toparlanırlarsa yine ortalarda yer bulurlar, yoksa işleri zor. 
     
     DİYARBAKIRSPOR 
     Halkın tek hobisi futbol. İki haftada bir maç oynadıkları için o iki hafta şehir için geçmiyor. Tek eğlence futbol. Bu yüzden Diyarbakır'da yöneticilik yapanlar çok sorumluluk alıyorlar. Geçen yıl sezon sonunda ciddi sıkıntılar yaşandı. Çok kişinin bilip de beyan edemediği sıkıntılar. Mutlak surette iyi bir kadro oluşturulmalı. Şu ana kadar da çok şey yapılmadı. Ama Anadolu takımlarının başarılı hocası Sakıp Özberk, Diyarbakır'da da başarılı olur. Geçen yıl Ümit Kayıhan'ın sıkıntılara rağmen başarılı olduğu gibi. Ancak istikrar için ülkenin her yerinden Diyarbakırlı işadamlarının kulübe yardımda bulunması şart. Aksi halde tehlike kapıda. 
     
     ADANASPOR 
     Avrupa Şampiyonlar Ligi finalini git o stadda oyna. Ülkenin en güzel zemini orada. Ülkenin en güzel soyunma odası orada. Tribünler orada. Ortalama 15 - 20 bin seyircisi var. Tesisleri mükemmel. Bu kadar mükemmelliğin yanında geçen yıl çıktığı ligde son 3 - 4 haftada kümede kaldı. 
     Yılmaz Vural geldikten sonra ciddi bir değişim gösterdi. Bu yıl transferde suskun kalındı. Kadroda fazla boşalma olmamasına rağmen yeterli takviye yapılmadı. Eski oyuncuları Hayati geri alındı. Ali Asım sezon sonunda sakatlandı, en az beş ay yok. Cafer sezon başı hazırlıklarına katılamadı sakat. Necati, Gökmen, Cafer üçlüsü etkili oyuncular. Ancak yeterli bir kadro gözükmüyor. Belki de şirketin durumundan. 
     Çok büyük bir avantajı var. Sporculuktan gelme mükemmel bir başkana sahipler. Her antrenör Çağdaş Ergin ile çalışmalı. Rahatı açısından. Yalnız tehlike yaşamamak için takviye şart. Ekonomik olarak da Çağdaş Ergin'e ve oyunculara yardımcı olunmalı. 
     
     ELAZIĞSPOR 
     Geçen yıl son anda kümede kaldı. Yönetim bu yıl transfer yapmaya çalışıyor. Hoca olarak Ümit Turmuş getirildi. O da tanıdığı isimleri alıyor. Meszaros'u kaybettiler. Şu anda kapalı kutu bir takım. Ekonomik durumunu mutlak daha iyi duruma getirmesi lazım. Yine hedefleri ligde kalmak olmalı. 
     
     KONYASPOR 
     Futbola aşık bir şehrin takımı. Özel, resmi farketmez. Seyirci hep vardır. Yaş grubunu da 15'den 60'a kadar bulursunuz. Yıllardır hep bu lig için çaba sarfedildi, ciddi rakamlar harcandı. Sonunda amaca ulaşıldı. Önemli bir avantajı da diğer şehirler gibi değil. Yönetim dışında kalan iş adamları da kaynak yaratıyorlar. Konyalı şehrini ve takımını sever. Yola geçen yıl takımı birinci lige çıkaran takımla devam edilmesi büyük avantaj. İyi de oyuncular aldılar. Hepsi tecrübeli. "En azından bu yıl ligde kalıp önümüzdeki yılları düşünürüz" amacındalar. Sadece kaleci sorunları kaldı. 
     
     ÇAYKUR RİZE 
     Artık yeter. Asansör takım olmaktan halk da sıkılmıştır. Bir yıl aradan sonra tekrar lige dönmesi başkanları Ekrem Cengiz'in başarısıdır. Düştükten sonra yabancı oyuncular dahil takımı bozmadı. Oyuncuları satıp "lanet olsun" diyebilirdi. Ama gurur meselesi yaptı, kadroyu korudu ve tekrar döndü. 
     Saha zeminini iyi tuttukları süre içinde içeride çok maç kazanırlar. Oturmuş iyi bir kadrosu var. Bildiğim kadarıyla sadece Recep'i kaybettiler. Yöresel hırs arzu, takıma da yansıyor. Kaleci arayışı varmış. Benim de öğrencim olan Murat hem iyi kalecidir, hem de geçen yıl büyük başarı elde etmiştir. Takım kaptanıdır, tahmin ediyorum alternatif olarak kaleci aranıyor. Bu yıl Rizespor'un kalıcı olacağını düşünüyorum. 
     
     AKÇAABAT SEBAT 
     İki yıl önce de direkten döndüler. Son beş haftaya çok avantajlı girdikleri halde çıkamadılar. Bu yıl biraz da hazırlıksız yakalandılar. İkinci Lig ile Birinci Lig arasında ciddi fark var. En azından bu yıl için uzun vadeli genç oyuncular yerine hazır, bu ligi kaldıracak tecrübeli isimlere ihtiyaç var. Şu ana kadar yeterli transfer yapılmadı. Maçlarını kendi sahasında oynuyorlar. Zaten Avni Aker'de oynamaları handikaptı. Ev sahibi avantajını kaybedecekti. 
     Zamanları yok. Öncelikle bu yılı kurtarmak zorundalar. Futboldan gelme Barbaros bey, Futbol Şube Sorumlusu. Takım için avantaj. Bu yıl için hedef ne yapıp kümede kalmak olmalı. Sebatlılar kümede kalmanın başarı sayılacağını bilmeli. 
     
     İSTANBULSPOR 
     Seyirci avantajı hiç yok. Türkiye'de her maçını deplasmanda veya tarafsız oynayan tek takım. Git Güngören'e Diyarbakır, Malatya, Gaziantep maçlarında hep rakip takım seyircisi var. Ataköy'de çalışıyorsun, dinlenme şansı bile bulamıyorsun. Oyuncu kontrolü çok zor. Oyuncunun motivasyonunu sağlamak için için Güzin abla olmak lazım. 
     Yine şirketin bir takım problemlerinden dolayı sıkıntı yaşadıkları gerçek. Ama Aykut Kocaman'ları var. Futbol görüşüne en çok inandığım insanlardan bir tanesidir. Haddini ve hedefini bilir. Transferlere baktığımız zaman yaşla başla uğraşmaz. 35 yaşındaki Uche'yi alır, takımın en faydalı oyuncusu yapar. Eskişehir'den gencecik Faruk'u alır, onu da Türk futboluna kazandırır. Kafasında futbolun dışında bir şey yoktur. Sistemle uğraşır, oyuncuyu nasıl formda tutacağım diye kafa yorar. Ucuz ama akıllı transferler yapmaya çalışır. Herhangi bir vatandaşa sorduğunuz zaman "İstanbulspor bana zevk veriyor" der. Bu da İstanbulspor için başarıdır. 
     
BURSASPOR      ALINANLAR 
     Sertan Eser Malatyaspor 
     Erman Güraçar Trabzonspor 
     Bogdan Vintila National Bükreş 
     Cornel Frasineanu Dinamo Bükreş 
     Ialian Miu Baceu 
     Ioan Ganea Stuttgart 
     GİDENLER 
     Murat Sözkesen Çaykur Rize 
     Erkan Özbey Gençlerbirliği 
     Marian Kelemen Konyaspor 
     Erkan Gençlerbirliği 
     
A.SEBAT      ALINANLAR 
     Metin İstanbul B.B. 
     Metin Aktaş Trabzonspor 
     Macit Güven Trabzonspor 
     Feridun Trabzonspor 
     Selahattin Trabzonspor 
     Mustafa Trabzonspor 
     Burak Trabzonspor 
     Muzaffer Trabzonspor 
     Erman Özgür Trabzonspor , Bencik Denizlispor 
     Korhan Gençlerbirliği 
     Yasin Karaca Anderlecht , Marek Polonya - Zagledie 
     Erman Engin Beşiktaş 
     Orhan Kaynak Kayseri 
     GİDENLER Yok 
     
ADANA      ALINANLAR 
     Mezsaros Elazığ-S.Bratislava 
     Hayati Kayseri 
     Berkant Hamburg 
     Mehmet Budak Eskişehir 
     Ergin Diyarbakır 
     GİDENLER 
     Ümit Beşiktaş 
     Timko Ülkesine döndü 
     Pachola Ülkesine döndü 
     Mevlüt, M.Ali, Ali Yılmaz, Alparslan serbest bırakıldı. 
     
ÇAYKUR RİZE      ALINANLAR 
     Murat Sözkesen Bursaspor 
     Ahmet, Özgür Altay 
     Rasim Yenibosna 
     Levent Rapid Wien 
     Carlos Alberto Botafago-Brezilya 
     Atilla Dragona Ferancvaros-Macaristan 
     Yasin PAF 
     Mesut Çayspor 
     Zafer Demiray Beşiktaş 
     GİDENLER 
     Recep Trabzonspor 
     Turan İstanbulspor 
     
DİYARBAKIR      ALINANLAR 
     Ahmet Şahin Kocaelispor 
     Can Emre Erzurum 
     Tayfun Yüngül Göztepe 
     Cumhur Bozacı Göztepe 
     Birkan Budak Zonguldak 
     Goran Stavreski Makedonya 
     Çetin Güner Yimpaş Yozgatspor 
     Hikmet Murat Salar Gençlerbirliği 
     Redi Juppi Arnavutluk 
     GİDENLER 
     Evren Samsunspor 
     Deniz Vestel Manisaspor 
     Ömer Galatasaray 
     Celalettin Malatyaspor 
     
DENİZLİSPOR      ALINANLAR 
     Ali Akdeniz Fenerbahçe 
     Timuçin Malatyaspor 
     Ömer Rıza Cambridge - İngiltere 
     Souleymanou Kamerun 
     Göksel Göztepe 
     Veli Acar Denizli Belediyespor 
     Alper Telli Denizli Belediyespor 
     Sercan Duisburg 
     GİDENLER 
     Heinen Stuttgart 
     Mustafa Özkan Gençlerbirliği 
     Ali Tandoğan Gençlerbirliği 
     Hakan Çimen Vestel Manisaspor 
     Bencik Çaykur Rizespor 
     Olcay İstanbulspor 
     
ELAZIĞSPOR      ALINANLAR 
     Mustafa Gaziantepspor 
     Halit Gaziantepspor 
     Sedat Gençlerbirliği 
     Sedlak Slavia Bratislava 
     Depnar Ondrej Almedia 
     Effa Altay 
     GİDENLER 
     Mezsaros Adanaspor 
     Erhan Namlı Gaziantepspor 
     Ferdi Göztepe 
     Mert Meriç Kocaelispor 
     
İSTANBULSPOR      GELENLER 
     Hakan Sakaryaspor 
     Güven Beykoz 
     Rahmi İzmirspor 
     Cem Ankara Demirspor 
     Musa Zeytinburnu 
     İbrahim Almanya 
     Pini Balili H.Tel Aviv 
     Olcay Denizlispor 
     Boliç R.Vallecano 
     GİDENLER 
     Selçuk Fenerbahçe 
     Cenk Konyaspor 
     Kona Futbolu bıraktı 
     Zeki Futbolu bıraktı 
     İlker Futbolu bıraktı 
     Niyazi Malatya 
     
KONYASPOR      ALINANLAR 
     Ogün Fenerbahçe 
     Cenk İstanbulspor 
     Şenol Göztepe 
     Zafer Göztepe 
     Ersin Göztepe 
     Özden Kayserispor 
     Zafer Kayserispor 
     Tayfun Kayserispor 
     Altan Kocaelispor 
     Kelemen Bursaspor 
     Cem Karaca Fenerbahçe 
     Niyazi Beşiktaş 
     Ernani Perreria Villa Nova 
     GİDENLER 
     İlker Kayserispor 
     Metin Mert Belirsiz 
     Hamza Belirsiz 
     Muharrem Belirsiz 
     Faruk Belirsiz 
     Serdar Belirsiz 
     Ulaş Belirsiz 
     Fikret Belirsiz 
     
Herkese yeni sezonda başarılar diliyorum.      
     

</TEXT>
</DOC>
