<DOC>
<DOCNO> 176204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/guncel/agun.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet bugün Yalova'da 
</HEADLINE>
<TEXT>

   Bu yıl üçüncü kez Milliyet TIR'ıyla Türkiye turuna çıkan yazarlarımız, bugün saat 10.00'da Yalova'da, 14.00'te ise Sakarya'da sorunlarınızı dinleyecek... 
      MUSTAFA BAKACAK İstanbul 

   
   Milliyet'in "Size Geliyoruz" sloganıyla iki yıl önce başlattığı dev kampanya bir kez daha start aldı. Milliyet yazarları bir kez daha Türkiye ile buluşacak. Milliyet TIR'ı, sekiz parkurdan oluşan Türkiye turuna Doğan Medya Center önünden uğurlandı. Bu yıl, ilk durak 17 Ağustos depreminin yıldönümünde Yalova olacak. 
   
   8 ETAP OLACAK 
   Yazarlarımız Hasan Pulur, Melih Aşık, Serpil Yılmaz, Ahmet Tulgar ve İsmet Badem saat 10.00'da Yalovalılar, saat 14.00'de ise Sakaryalılar ile buluşup dertlerini, sorunlarını, şikayetlerini dinleyecek. Ercan Akyol da izlenimlerini çizgileriyle aktaracak. Yazarlarımızın Türkiye ile buluşmasında ilk etap Bartın, Çankırı ve Çorum ile tamamlanacak. Diğer yedi etapta yer alan il ve ilçeler şöyle Amasya, Tokat, Ordu, Bayburt, Artvin, Erzurum, Muş, Bingöl, Elazığ, Malatya, Adıyaman, Kahramanmaraş, Gaziantep, Adana, Niğde, Karaman, Aksaray, Kırşehir, Kırıkkale, Afyon, Kütahya, Uşak, Kuşadası, İzmir, Muğla ve Bodrum. 
   
   ANLATIN, YAZALIM 
   "Size geliyoruz" sloganıyla ilk kez 17 Ağustos 2001'de yola çıkan Milliyet TIR'ı 36 günde 7 bin 300 kilometre yol katetti. Milliyet'in usta kalemleri 34 ilde binlerce vatandaşla kucaklaşıp sorunlar, şikayetler ve istekler dinlendi. Çözüm önerileri tartışıldı. Her gün Milliyet sayfalarında yer alan sorunlar, şikayetler, istekler ve çözüm önerileri ayrıca yetkililere de iletildi. Geçen yıl ise 36 ilden oluşan dokuz ayrı parkur halinde gerçekleşen 6 bin 548 kilometrelik Türkiye turu, 33 gün sürdü. 
   
   
</TEXT>
</DOC>
