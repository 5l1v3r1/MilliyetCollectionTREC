<DOC>
<DOCNO> 173288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/tv/ekran.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüren hırs 
</HEADLINE>
<TEXT>

   Nicole Kidman, "Sonsuz İhtiras"ta kariyer hesaplarını dişiliğiyle yapan bir TV sunucusunu canlandırıyor 
      ALİN TAŞÇIYAN 

   
   Amerikan bağımsızlarının ustalarından Gus Van Sant bu yıl Cannes Film Festivali'nde Altın Palmiye kazanan ve kendisine de En İyi Yönetmen Ödülü kazandıran "Elephant Fil" ile gündeme geldi. Van Sant'in 1995 tarihli başarılı filmi "Sonsuz İhtiras" bu akşam ekranda. Filmde, bu yıl "Saatler"deki Virginia Woolf rolüyle En İyi Kadın Oyuncu Oscar'ı alan Nicole Kidman, gelecekte olacakları bilircesine kendinden emin bir oyunculuk sergiliyor. Gus Van Sant'in, yeteneğine ve güzelliğine rağmen Hollywood çocuğu Tom Cruise'un 'karısı' olarak perdelenen Kidman'ın potansiyelini değerlendirmiş olması sürpriz değil. 
   İhtiras oyunlarıyla izleyiciyi konunun içine alan film, pazar gecesi uykusuz kalmaya değer bir seyirlik. Televizyon dünyasında yükselmeyi kafasına koyan Suzanne Stone Maretto Kidman fazlasıyla hırslı bir haber sunucusudur. Susan, kariyerinde yükselmek uğruna gereken herşeyi yapmaya hazırdır. Bu aşamada mütevazı bir yaşamı tercih eden kocası Larry'nin Dillon ve yaşadıkları küçük kasabanın kendisine engel olduğunu düşünür. Artık hayatındaki fazlalıklardan kurtulma zamanı gelmiştir 
   İşe öncelikle liseli öğrenciler arasında psikolojik testler yaparak suça eğilimli üç genci seçmekle başlar. Sonra bu gençlerle vakit geçirip her birinin eğilimlerinden faydalanarak onları nihai amacına ortak etmeye çalışır. 
   Kidman'a filmde Matt Dillon ve Joaquin Phoenix gibi iki seçkin aktör eşlik ediyor. 
   
   "Sonsuz İhtiras To Die For" 
   Yön Gus Van Sant 
   Gör Eric Alan Edwards 
   Sen Buck Henry 
   Müz Danny Elfman 
   Oyn Nicole Kidman, Matt Dillon, Joaquin Phoenix, Casey Affleck, Illeana Douglas, Alison Folland 
   
   CNBC-e 00.30 
   
   
   Çalmak ya da çalmamak    "Hırsızlar Arasında", tempolu bir kaçışı ekranlarımıza taşıyor 
   Hollywood'un aile boyu sinemacılarından Baldwin'lerin en büyüğü Alec'i bu akşam azılı bir hırsız rolünde izleyeceğiz. "Hırsızlar Arasında", yönetmenlik ve senaristlik deneyimi de bulunan Baldwin'in filmografisinde yer alan elliyi aşkın filmden biri. Baldwin'e filmde 15 Ağustos'ta gösterime girecek olan "Kimlik"te rol alan Rebecca De Mornay eşlik ediyor. "Hırsızlar Arasında", yer yer mizah içeren tempolu bir film. Baldwin, filmde Mackin adında talep üzerine iş yapan kiralık bir hırsız rolüyle karşımızda. Mackin'in milyonlarca dolarlık fişi çalma planı tutmayınca başı feci şekilde derde girer. 
   
   "Hırsızlar Arasında Thick As Thieves" 
   Yön Scott Sanders 
   Gör Christopher Walling 
   Sen Scott Sanders, Arthur Krystal 
   Müz Christophe Beck 
   Oyn Alec Baldwin, Andre Braugher, Michael Jai White, Rebecca De Mornay, David Byrd 
   
   KANAL D 23.40 
   
   
   SEÇME FİLMLER    "Dedelerimi Evlendirirken" 
   Yönetmen Mahinur Ergun 
   Oyuncular Toprak Sergen, Şerif Sezer 
   Beş dedesi bulunan Mehmet, bütün nineleri ölünce yaşlı dullara destek olmak için köyüne döner. Tekrar evlenmek isteyen dedeler, reklamcılık yapan torunlarından destek bekler ATV 17.50 
   "Çılgın Marslılar" 
   Yönetmen Tim Burton 
   Oyuncular Jack Nicholson, Pierce Brosnan, Sarah Jessica Parker 
   Bilimkurgu türünün Marslı istilası temasına Tim Burton'ın mizah süzgecinden geçen bir yaklaşım. Kadrosunda birbirinden ünlü yıldızların yer aldığı filmde Amerikan başkanı geleneğin aksine Marslılarla hemen işbirliği yapıyor TRT 1 20.30 
   "Apaçi" 
   Yönetmen Robert Aldrich 
   Oyuncular Burt Lancaster, Jean Peters 
   Sinemanın gelmiş geçmiş en büyük aktörlerinden Burt Lancaster'ı kızılderili kılığında görüntüleyen western klasiği. 
   CNBC-e 13.00 
   "Bugsy Malone" 
   Yönetmen Alan Parker 
   Oyuncular Scott Baio, Jodie Foster 
   Ünlü İngiliz yönetmenden gangsterlerin cirit attığı otuzlu yılların Chicago'sunda geçen, bütün oyuncuların çocuk olduğu ilginç bir müzikal. 
   CNBC-e 16.00 
   
   
   Farklı anlatıcılardan zaman, mek n ve insan öyküleri    Kaf Dağı'nın Son Atlıları Yürümeyi öğrenmeden ata binen Çerkeslerin yaşam tarzını anlatan belgesel, Nur Dolay imzasını taşıyor. CNN TÜRK 10.00 
   7'den 77'ye Bir Barış Manço klasiği... TRT, yaşı yetmeyenler ya da Manço ile nostalji yapmak isteyenler için tekrar yayınlıyor. Anlatılan yerler büyük ihtimalle çok değişti ama sadece Manço için bile izlenir. TRT 1 11.00 
   Intro TV8'in müzik belgeselinin ikinci bölümünde de vurmalı çalgılar var. Okay Temiz'in "ritim" felsefesini anlatacağı yapımda Drum Circle'ın hocası Cem Erman da yer alıyor. TV8 12.05 
   Şiir... Her Zaman Hilmi Yavuz, Zeynep Altıok'u konuk ediyor. Altıok, on yıl önce Sivas katliamında öldürülen babası Metin Altıok'u anlatırken şairle ilgili hazırladığı biyografiden bahsedecek. TRT 2 12.40 
   Gezginin Not Defteri Mehmet Yaşin'in gezi notlarından esinlenerek hazırlanan program bu hafta izleyiciyi Cunda Adası'na götürüyor. TRT 2 19.30 
   Başarı Basamakları Turgay Biçer ve Ayşe İdem Tümer bu hafta, Milli Takım Menajeri Can Çobanoğlu'nun yaşam öyküsünü anlatacak. TRT 2 20.10 
   Hedefteki Ülke İran CNN TÜRK Perspektif'te bu hafta, Ece Temelkuran'ın İran izlenimleri var. Milliyet'te yazı dizisi olarak da yayınlanan izlenimlerde Irak savaşıyla tekrar gündeme gelen güneydoğu komşumuzun günlük yaşamından ayrıntılar ekrana yansıyacak. CNN TÜRK 22.15 
   Gezelim Görelim Nuray Yılmaz, Türkiye'yi dolaştığı programında bu kez Sinop'un doğal ve tarihi güzelliklerini anlatacak. TRT 1 22.20 
   
   
</TEXT>
</DOC>
