<DOC>
<DOCNO> 169551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/soneko18.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin bono ihalesinde 1.3 katrilyon liralık satış yapıldı... 
</HEADLINE>
<TEXT>

     Hazine Müsteşarlığı, bugün düzenlediği bono ihalesinde, 126 gün vadeli borçlandı. İhalede bileşik faiz, yüzde 43.54 oldu. 
     Bono ihalesine toplam 1 katrilyon 908.8 trilyon liralık teklif gelirken, ihalede nominal 1 katrilyon 472.7 trilyon liralık satış gerçekleşti. 
     İhaledeki net satış tutarı da, 1 katrilyon 299.5 trilyon lira olarak gerçekleşti. 
     Bono ihalesinde bileşik faiz yüzde 43.54, basit faiz ise yüzde 38.50 olarak belirlendi. 
     İhalede kamuya net 155 trilyon lira, piyasa yapıcı bankalara da 18 trilyon lira olmak üzere toplam 173 trilyon lira rot rekabetçi olmayan tekliften satış gerçekleşti. Bonoların geri ödemesi, 19 Kasım 2003'de yapılacak. 
     Hazine'nin en son 8 Temmuz'da düzenlediği 427 gün vadeli, ABD Doları cinsinden iskontolu devlet tahvili ihalesine, toplam 1 milyar 557.2 milyon dolar teklif gelmiş idi. 
     İhalede nominal 1 milyar 381.8 milyon dolarlık satış gerçekleşirken, net satış tutarı 1 milyar 287.4 milyon dolar olmuştu. 
     Tahvil ihalesinde bileşik faiz yüzde 6.22, basit faiz yüzde 6.25 olarak belirlenmişti. 
     
     YAKLAŞIK 2 KATRİLYON LİRALIK ÖDEME VAR 
     Hazine, bu hafta 1 katrilyon 490 trilyon lirası piyasaya olmak üzere, toplam 1 katrilyon 969 trilyon lira iç borç ödemesi gerçekleştirecek. Ayrıca Hazine bu hafta 160.1 milyon dolar dış borç ödemesi yapacak. 
     Hazine, Temmuz ayında 10 katrilyon 882 trilyon lirası piyasaya olmak üzere, 12 katrilyon 397 trilyon lira iç borç ödemesi yerine getirecek. 
     
</TEXT>
</DOC>
