<DOC>
<DOCNO> 174899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur39.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan ERdoğan yemek verdi... 
</HEADLINE>
<TEXT>

     Başbakan Recep Tayyip Erdoğan, TBMM Başkanı Bülent Arınç, İtalya Başbakanı Silvio Berlusconi, Arnavutluk Başbakanı Fatos Nano ile bakanlar ve işadamlarına yemek verdi. 
     Dolmabahçe Sarayı Metal Salon'da, saat 19.45'te başlayan yemek öncesi basın mensuplarının görüntü almalarına izin verildi. Fotomuhabirleri ve ardından kameramanlar yemekten görüntü aldılar. 
     Başbakan Erdoğan'ın verdiği yemeğe, TBMM Başkanı Bülent Arınç, İtalya Başbakanı Silvio Berlusconi, Arnavutluk Başbakanı Fatos Nano ile Devlet Bakanı ve Başbakan Yardımcısı Mehmet Ali Şahin dışındaki bütün bakanlar, Türkiye Odalar ve Borsalar Birliği TOBB Başkanı Rıfat Hisarcıklıoğlu, Türkiye Bankalar Birliği TBB Başkanı Ersin Özince, İstanbul Sanayi Odası İSO Başkanı Tanıl Küçük, Türkiye İhracatçılar Meclisi TİM Başkanı Oğuz Satıcı, İstanbul Ticaret Odası İTO Başkanı Mehmet Yıldırım, işadamları Aydın Doğan, Mustafa Koç ve Ferit Şahenk, Ak Parti İstanbul Milletvekili Egemen Bağış ile İtalya'nın Ankara Büyükelçisi Vittorio Surdo katıldı. 
     
</TEXT>
</DOC>
