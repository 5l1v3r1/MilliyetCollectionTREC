<DOC>
<DOCNO> 196716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/siyaset/siy20.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Bulgar vizesi türbansız    Bulgaristan'ın Edirne Başkonsolosu Georgi Dimov, Bulgaristan vizesi alacakların pasaportlarında ve başvuru formlarına yapıştırılan fotoğraflarda AB normlarına uygunluk arayacaklarını, türbanlı fotoğrafları kabul etmeyeceklerini bildirdi. Dimov, Bulgaristan Dışişleri Bakanlığı'nın talimatıyla başlattıkları uygulamada, sahteciliği önlemek amacıyla pasaportlardaki ve başvuru formlarındaki fotoğraflara Avrupa Birliği AB normlarına uygun bazı standartlar getirdiklerini belirtti. Dimov şu bilgileri verdi "Bulgaristan vizesi alacakların fotoğrafları ön cepheden, renkli olarak çekilmelidir. Fotoğraflarda türban gibi başörtüsü bulunmayacaktır." 
   
   'Seçim inanmayanla inanan arasında'    Annan Planı'nı eleştiren KKTC Cumhurbaşkanı Rauf Denktaş, "Plan ben ABD'de hastanedeyken imzalanmış olsaydı, bugün artık Türk askeri adayı fethetmek için planlar hazırlıyor olacaktı" dedi. Yeditepe Üniversitesi'nde bir konuşma yapan Denktaş seçimlerde "Kıbrıs meselesi"ne inanan partilerle inanmayan partilerin yarışacağını savunarak, "Halkımız nereye oy vereceğini bilir" diye konuştu. 
   
   Eşofmanla başkan ziyareti    Che Guevara'nın oğlu Camilo Guevara March'ın Ankara'daki ilk durağı Anıtkabir oldu. March, Atatürk'ün kendilerince de büyük saygıyla karşılandığını söyledi. March, Çankaya Belediye Başkanı Haydar Yılmaz'ı da ziyaret etti. Yılmaz'ın resmi kıyafetine karşın March'ın eşofmanlı olması dikkati çekti. 
   
   Esir mühendisin babası felç geçirdi    Afganistan'da Taliban militanlarınca kaçırılan Türk mühendis Hasan Önal'ın babası Mehmet Önal 83 , yaşadığı üzüntü nedeniyle felç geçirdi. 30 Ekim'de Taliban militanlarınca kaçırılan Önal'dan, olayın üzerinden 20 gün geçmesine rağmen bir sonuç alınamadı. Mühendisin kaçırılışı giörüntüleri önceki gün televizyon kanallarında yayımlanınca, Önal'ın İzmir'de yaşayan ailesinin heyecanı arttı. Oğlunun kaçırılmasının ardından üzüntüye boğulan emekli babası Mehmet Önal da pazar günü Balçova'da kaldığı evinde fenalaştı. Aynı apartmanda oturan doktor oğlu Ayhan Önal tarafından muaeyene edilen Önal'ın, kısmi felç geçirdiği ve vücuduyla beyninin sağ tarafını kullanamadığı belirtildi. 
   
   Paşabahçe işçileri çocuklarıyla yürüdü    Paşabahçe Eskişehir Fabrikası'nda işten çıkartılan Kristal - İş Sendikası bir grup işçi, dün Anıtkabir ve CHP Genel Merkezi'ni çocuklarıyla ziyaret etti. İşçiler, üzerinde "Atam kurucusu olduğun Cumhuriyet'in 
   80. yılında kurucusu olduğun Paşabahçe'nin işçileri sendikalaştığı için işten çıkarıldılar" yazılı Paşabahçe'nin kuruluş kararnamesini taşıdılar. Aralarında türbanlı kadın işçilerin de bulunduğu grubu kabul eden CHP Genel Başkan Yardımcısı Cevdet Selvi, hükümeti eleştirdi. 
   
   Ceza ağır gelince firar etmişler    Ankara Ulucanlar Cezaevi'nden başka bir cezaevine nakledilirken Uşak yakınlarında firar eden üç mahk mla tam 10 saat geçiren Akın Dağlı ifadesinde, firarilerin, "H kim bize çok ağır ceza kesti, 17 yıl yatamazdık" dediklerini söyledi. Dağlı, "Bir TIR şoförüyle anlaştıklarını söylediler. İspanya'ya kaçacaklarını söylediler. Bir arkadaşları vurulduktan sonra da 'Bizi kesin öldürecekler. Artık teslim olamayız' dediler" diye konuştu. 
   
   Kaza değil yardım öldürdü    Konya'da takla atan otomobilden yara almadan kurtulanAdem Tosun, yardım istemek için durdurmaya çalıştığı minibüsün çarpması sonucu hayatını kaybetti. 
   Sürücüsünün kimliği belirlenemeyen otomobil Konya karayolunda yoldan çıkarak takla attı. 
   Yara almadan kurtulan Tosun ve 2 arkadaşı, yardım istemek için yola çıktı. Bu sırada Emin Gönülveren'in kullandığı minibüsün çarptığı Tosun, olay yerinde yaşamını yitirdi. 
   
   
   
   
   
</TEXT>
</DOC>
