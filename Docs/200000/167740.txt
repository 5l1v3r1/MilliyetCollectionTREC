<DOC>
<DOCNO> 167740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/siyaset/siy06.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçekler'in içi kan ağladı 
</HEADLINE>
<TEXT>

     Eski adıyla Pişmanlık Yasası olan Topluma Kazandırma Yasa Tasarısı, teröre kurban veren birçok ailenin tepkisine yol açtı. Bu ailelerden biri var ki onlar hem bu acıyı yüreklerinde hissettiler, hem de yasanın hazırlanması için en kritik görevi üstlendiler. Adalet Bakanı ve hükümet sözcüsü Cemil Çiçek ve eşi Gülten Çiçek, çok sevdikleri yeğenlerini gencecik bir teğmenken PKK kurşunlarına kurban vermişlerdi. Yasanın hazırlanmasında en önemli işlevi üstlenen isim olan Çiçek, eşinin bu süreçte çektiği sıkıntıyı şöyle anlattı 
     "Bizim için de kolay olan, içimize çok sinerek aldığımız bir karar değil. Tepki göstermelerini çok iyi anlıyorum. Biz de şehit yakınıyız. Eşimin yeğeni, gencecik bir teğmendi. PKK şehit etti. Aynı acıyı, duygusal tepkiyi yaşadık. Evde çok tartıştık ama ülkenin sorunlarına daha yukarıdan bakmak, hem siyasetçi hem de O'nun eşi için bir yerde zorunluluk oluyor. Acıyı içimize gömdük." 
     

</TEXT>
</DOC>
