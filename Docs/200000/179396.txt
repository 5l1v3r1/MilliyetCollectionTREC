<DOC>
<DOCNO> 179396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/dunya/dun01.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kentlerden çekilecek 
</HEADLINE>
<TEXT>

   New York Times'ın haberine göre ABD ordusu, Irak kentlerinde güvenliğin sağlanmasını, yakında kurulacak olan korucu birliklerine devretmeyi planlıyor 
   SEMA EMİROĞLU New York 

   
   Irak'ta Şii lider Ayetullah Muhammed Bekir El Hekim'in de aralarında bulunduğu 100'ü aşkın kişinin hayatına mal olan bombalı saldırı, ABD'yi bir Iraklı korucu ordusu kurma fikrine itti. New York Times gazetesinin haberine göre, ABD'li ve Iraklı yetkililer, Türkiye'nin PKK'yla mücadelesinde başvurduğu korucu gücüne benzer bir milis gücünün kurulması konusunda görüşmeler yapıyor. 
   Görüşmelerde, milis gücünün, Saddam rejimiyle ilişkisi olmayan binlerce Iraklı'dan oluşması ve nihai olarak Irak kentlerinin kontrolünü ABD askerlerinden devralması konuşuluyor. 
   
      'Ya birbirlerine saldırırlarsa ' 
   Bir aydan biraz daha fazla bir süre içinde hazır olacağı belirtilen korucu gücü, kentlere girerek koalisyon kuvvetlerinin çekilmesini sağlayabilecek. Iraklı milis güçlerinin, düzen sağlamak yerine birbirlerine saldırmasından korkan Amerikalı yetkililer ise, bir karara varmaları için kaygılarının giderilmesini ve milislerin, bireysel gruplara ya da partilere ait güçler olarak değil, Irak güvenlik kuvvetleri olarak tanınmasını istiyor. Geçtiğimiz haftalarda da Irak'ta milis gücü oluşturma planları yapan Amerikan güçlerinin, bu kez yerel milislere görev vermek yerine, merkezden kentlere milis göndermeyi düşündüklerinin altı çiziliyor. Milisleri, Amerikan ordusunun mu, geçici hükümetin mi yöneteceği sorunu ise halen çözülemedi. 
   
   Bunun adı da 'Gökteki Ok'    
   
</TEXT>
</DOC>
