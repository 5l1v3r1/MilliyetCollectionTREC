<DOC>
<DOCNO> 152641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur24.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Başkanı Yargı bağımsız değil... 
</HEADLINE>
<TEXT>

     Yargıtay Başkanı Eraslan Özkaya, ''Türkiye'de yargı bağımsızlığından söz etmek mümkün değildir'' dedi. 
     Nevşehir'in Hacıbektaş İlçesi'nde Gazi Üniversitesi'ne bağlı yüksekokul oluşturulması için başlatılan çalışmalar kapsamında, Gazi Üniversitesi Rektörü Prof. Dr. Rıza Ayhan ve 60'a yakın üniversite senato üyesiyle birlikte ilçede inceleme yapan Yargıtay Başkanı Özkaya, Hacıbektaş Belediyesi'nde gazetecilerin sorularını yanıtladı. 
     ''Yargı bağımsızlığının sağlanabilmesi için siyasi gücün hakimler üzerindeki denetim gücünden vazgeçmesi gerektiğini'' ifade eden Özkaya, şunları söyledi 
     ''Türkiye'de şu an yargı bağımsızlığından söz etmek mümkün değildir. Yargı bağımsızlığının sağlanabilmesi için Anayasa'da gerekli değişikliklerin yapılması gerekir. Öncelikle Anayasa'nın 140'ıncı maddesinin 6'ncı fıkrası ile 144 ve 159'uncu maddeler kaldığı sürece yargı bağımsızlığından söz edemeyiz. Yargının bağımsız olması gerektiğini sürekli ifade etmemize rağmen, bugüne dek somut ve olumlu bir adım atılmadı. Bunun en başlıca sebebi, siyasi gücün hakimler üzerindeki denetim gücünü elinden bırakmak istememesidir.'' 
     





</TEXT>
</DOC>
