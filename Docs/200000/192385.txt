<DOC>
<DOCNO> 192385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/tv/ekran.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
70'lerden bugünlere 
</HEADLINE>
<TEXT>

   MFÖ ve Kurtalan Ekspres iki ayrı programda. H l ayakta kalabilmek ve söyleyebilmenin hik yesi kolay yazılmıyor... 
      Müzik analiz Sina Koloğlu 

   Beatles plağı ile başlayan bir macera bu 
   60'lı yıllarda Fuat Güner güneşli mi, bulutlu mu olduğu hatırlanmayan bir gün, elinde "Beatles"ın yeni çıkan albümüyle giden bir genç görür. Yanına gider ve "hadi birlikte dinleyelim" der. O, Mazhar Alanson'dur. Sonra "Kaygısızlar"ın kurulması ve Özkan Uğur'un da katılması... Ardından uzun bir sessizlik dönemi. Ve 1984'te "Ele Güne Karşı" ile karşınızda MFÖ... Yedi albüm sonrasında bir sessizlik daha. Bu dönemde grubun oyunculuk yeteneği yüksek iki ismini dizi, reklam ve filmlerde görüyoruz. Gelen eleştirilere yanıt şöyledir "çoluğumuz çocuğumuz var. Mick Jagger da gelse onu jilet reklamına çıkarırlar"... 3 Kasım'da bir "MFÖ yeni baştan alalım" albümü çıkıyor. Umarım önümüzdeki yıl "Taze MFÖ" ile tanışırız. Grubun bu gece "Beyaz Show"da küçük bir konseri var. Kaçırmayın... 
   KANAL D 23.00 
   
   Kerim yürüyor 
   Bİr grup lise öğrencisini anlatan dizide ameliyattan sonraki geçici felci atlatan Kerim, koltuk değnekleriyle de olsa yürümeye başlıyor. 
   KANAL D 21.20 
   
   Kurtalan Expres yol alıyor 
   1971 yılında kurulduğunda kimler kimler yoktu grupta Murat Ses, Nur Moray, Celal Güven, Özkan Uğur, Engin Yörükoğlu. O günlerden Ahmet Güvenç Bahadır Akkuzu kaldı. Yeni ekipte ise "absolüt kulak" muhteşem müzik adamı Eser Taşkıran var. "Barış'ın isminden yararlanıyorlar" demesinler diye bir süre bekledi grup. Ve "3552"yi çıkarttılar. Albümde Barış Manço'nun 70'li yıllara damgasını vuran, "Nazar Eyle" de vardır. Onları bu akşam "Yorumsuz"da canlı ve kanlı dinleyeceğiz. 
   TV8 21.00 
   
   
   Hem editör, hem hakem    MEMETCAN DEMİRAY 

   O'nu Mehmet Ali Erbil'in "Şansa Dansa" adlı şovunda hakem olarak izliyoruz. Oyunun kurallarını söylüyor ve yarışmacılarla diyalog kuruyor. Tolga Üstün 31 , bununla da kalmadı ve fenalaşan Erbil'in yerine salı günkü canlı yayını bizzat tamamladı. 
   O an heyecanlandığını belirten Üstün, şov öncesi menajer Stelyo Pipis'in kendisini uyardığını ve bu ihtimale hazırlıklı olduğunu söylüyor. Ünlü bir şovmenin yerine geçmeyi "Türk filmi gibi" diye niteleyen Üstün, zaten yapımcı firma ANS'nin editörlerinden biri olduğunu sözlerine ekliyor. 
   
   Çocuk felcine rağmen... 
   Tolga Üstün'ün kariyeri de ilginç. Bebekken çocuk felci geçiren ve tekerlekli iskemleyle yaşamaya başlayan Üstün, buna karşın iletişim fakültesini bitirip medya sektörüne adım atmış. Haber bülteni sunmuş, reklam seslendirmiş Link reklamındaki "Canlandırır-Capcanlandırır" sözünde de O'nun sesi var . Uzun süre asansörsüz bir evin beşinci katında yaşadığını, öğrenciyken ulaşım sorununu otostopla çözdüğünü söyleyen Üstün, iki buçuk yıldır çalıştığı ANS'de daha önce "Yarınlar Umut Olsun" için kamera karşısına geçtiğini anımsatıyor. 
   
   
</TEXT>
</DOC>
