<DOC>
<DOCNO> 160577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo09.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'yi Lorant kurtardı.. 
</HEADLINE>
<TEXT>

     Ligi 5. sırada tamamlayabilmek için büyük çaba sarfeden Fenerbahçe'de çok eleştirilmesine rağmen Alman teknik direktör Werner Lorant döneminde alınan puanlar adeta kurtarıcı oldu. 
     Birinci Süper Lig'de 2002-2003 sezonunu 51 puanla tamamlayan sarı-lacivertli ekip, 31 puanı Lorant dönemindeki 15 maçta kazanırken, Oğuz Çetin ve Tamer Güney yönetiminde 19 maçta 20 puan toplayabildi. 
     Ligin 2. yarısının en kötü grafik çizen ekiplerinden olan Fenerbahçe'de 3 teknik adamın döneminin başarı çizelgesi şöyle 
     
     
TEKNİK ADAM MAÇ G B M PUAN W.LORANT 15 9 4 2 31 O.ÇETİN 10 3 3 4 12 T.GÜNEY 9 1 5 3 8 TOPLAM 34 13 12 9 51 
     
     SONLARI AYNI OLDU 
     Sarı-lacivertli takımda görevinden istifa eden Werner Lorant ve Oğuz Çetin, mağlubiyetle sona eren maçlardan sonra görevlerinden ayrıldılar. 
     Lorant ilk yarının 16. haftasında Diyarbakır karşısında alınan 3-0'lık yenilgiyle Fenerbahçe'deki görevine noktayı koyarken, Oğuz Çetin Adanaspor karşısında 3-1'lik mağlubiyetin ardından, sarı-lacivertli ekipteki teknik adamlık sayfasını kapattı. 
     Fenerbahçe, sezonun son 9 maçında teslim edilen Tamer Güney yönetiminde ise toparlanmaktan çok adeta ''emekledi''. Sarı-lacivertlilerin Güney yönetiminde oynadığı 9 maçta sadece 1 galibiyeti bulunuyor. 
     
</TEXT>
</DOC>
