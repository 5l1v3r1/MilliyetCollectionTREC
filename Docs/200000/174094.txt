<DOC>
<DOCNO> 174094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/dunya/dun02.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de ilk gay piskopos 
</HEADLINE>
<TEXT>

      DIŞ HABERLER SERVİSİ 

   
   Dünya çapında 77 milyon mensubu bulunan Anglikan mezhebine bağlı Amerikan "Episcopal Kilisesi", tarihinde ilk kez bir homoseksüel papazı piskopos seçti. Eşcinsel olduğunu açıkça ilan eden ve aleyhinde, bir cemaat üyesine cinsel tacizde bulunmak, ayrıca küçük çocukların çıplak fotoğraflarını yayımlayan bir pornografi sitesiyle bağlantıda olmak gibi ciddi suçlamalar ileri sürülen 56 yaşındaki din adamı Gene Robinson'un piskoposluğu, önceki gün büyük tartışmalar ve protestolar arasında piskoposlar kurulu tarafından onandı. 
   Dünyanın dört bir yanından yağan protestolar üzerine 11 saat gecikmeyle toplanan 107 üyeli piskoposlar kurulu, Robinson'un piskoposluk adaylığını 45'e karşı 67 oyla onayladı. Robinson'un piskoposluğa getirilmesinin ABD'de 2.5 milyon kişilik bir cemaate sahip olan "Episcopal Kilisesi"nde bölünme tehlikesi yarattığı belirtiliyor. Piskoposluğun eşcinsellere açılmasına karşı çıkanlar, İncil'deki homoseksüellikle ilgili hükümlerin göz ardı edildiğini de savunuyorlar. 
   
   Özgürlük öpücüğü    İsrail'deki cezaevlerinden dün serbest bırakılan 339 Filistinli mahk mdan biri sağda , geride bıraktığı arkadaşlarıyla demir parmaklıklar arasından böyle öpüşerek vedalaştı. 
   Filistin Yönetimi ise, İsrail'in "iyi niyet jesti" olarak HAMAS, İslami Cihad ve El Fetih üyesi mahk mları serbest bırakmasından, 99 adi mahk mun da haftaya salıverileceğini açıklamasından tatmin olmadı. Filistinli yetkililer, bırakılan 128 mahk mun cezalarının bu yıl içinde zaten bittiğine dikkat çekti. 
   
   
</TEXT>
</DOC>
