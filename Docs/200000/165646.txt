<DOC>
<DOCNO> 165646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo26.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay Elazığspor'dan 2 gün süre istedi 
</HEADLINE>
<TEXT>

     Elazığspor'da teknik direktör arayışları sürüyor. 
     Kulüp basın sözcüsü Orhan Zırhlıoğlu, kulüp başkanı Baki Aydın'ın, Rıza Çalımbay ile görüştüğünü belirterek, Çalımbay'ın, karar vermek için 2 gün süre istediğini söyledi. 
     Zırhlıoğlu, Elazığspor için her şeyin en iyisini yapmaya çalıştıklarını belirterek, takımın hafta sonunda toplanacağını kaydetti. 
     Kamp programının 30 Haziran Pazartesi günü belli olacağını bildiren Zırhlıoğlu, şöyle konuştu 
     ''Rıza Çalımbay ile görüşmelerimiz devam ediyor. Karar vermek için bizden 2 gün süre istedi. Biz de bu süreyi kendisine verdik. Eğer Çalımbay'ın kararı olumsuz olursa görüştüğümüz birkaç teknik direktör daha var. 
     Takım, Cumartesi günü toplanacak ve kamp programımızı belirleyeceğiz. Elazığspor için en iyisini yapmaya çalışıyoruz. Taraftarlarımız belki zaman kaybı oluyor diye bize sitem edebilirler, ancak biz takımın bu sezon hiçbir konuda sıkıntı çekmemesi için çalışıyoruz. Tüm taraftarlarımızın desteğini arkamızda hissetmek istiyoruz. Bu takımı güzel günler bekliyor.'' Orhan Zırhlıoğlu, hafta sonuna kadar transferde önemli gelişmeler yaşanacağını belirterek, gelinen noktanın ve gelişmelerin iyi olduğunu söyledi. 
     
</TEXT>
</DOC>
