<DOC>
<DOCNO> 167540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/ekonomi/eko03.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ciner, Sabah mağdurlarına çağrıda bulunmak zorunda 
</HEADLINE>
<TEXT>

Sabah Yayıncılık'ta küçük ortaklara çağrı zorunluluğundan kaçmaya çalışan Ciner'in girişimi, SPK'dan döndü... Ciner, iki buçuk yıldır mağdur durumdaki 15 bin 657 Sabah yatırımcısının başvurması halinde hisselerini almak zorunda 
     EKONOMİ SERVİSİ 

     Sermaye Piyasası Kurulu SPK , Sabah Yayıncılık'ın borsada halka açık hisselerini satın almak üzere çağrıda bulunma zorunluğunu yerine getirmeyen Penyelüks Tekstil, Park Marina, Park Savunma Sanayii, Turgay Ciner ve Erhan Aygün'e toplam 190 milyar ceza verirken, çağrı zorunluluğunun da bir ay içinde yerine getirilmesini istedi. 
     Ciner'e, Bilgin Grubu'ndan Sabah Yayıncılık hisselerini aldıktan sonra, 6 Ocak 2001'de borsa yatırımcılarına çağrıda bulunma zorunluluğu getirilmişti. Ancak Ciner bu çağrıya uymamıştı. Daha sonra Park Grubu'nun hisselerini MTM Haber Yatırım'a devreden Ciner bu yeni şirketin çağrıda bulunma zorunluluğundan muaf tutulmasını istedi. Ancak SPK bu talebi geri çevirdi ve bir ay içinde çağrıda bulunma zorunluluğunun yerine getirilmesini istedi. 
     MTM Haber Yatırım diğer ortakların hisselerini almak üzere çağrıda bulunurken, hisse senetlerinin satın alınması sırasında ödenen 3 bin 250 liradan aşağı olmamak üzere adi ve imtiyazlı paylar için ayrı ayrı hesaplanmak üzere çağrıda bulunma fiyatı belirleyip bir ay içinde SPK'ya bildirecek. 
     Hisseleri 27 Ekim 2000'den bu yana işleme kapalı olduğu için mağdur olan 15 bin 657 kişinin mağduriyetleri de son bulacak. Küçük yatırımcının Sabah Yayıncılık'ta bağlı kalan parası 104 milyon dolar olarak hesaplandı. 
     Ciner'in bir başka şirketi olan Sabah Pazarlama'da da 5.585 yatırımcının yaklaşık 13.5 milyon dolarlık hissesi bulunuyor. Bu şirketle ilgili ise bir açıklama yapılmadı. 
     
H l mal kaçırmaya tedbir alınmadı      Sabah gazetesinin marka ve lisans hakları Bilgin Yayıncılık tarafından Turgay Ciner'e ait Merkez Gazete'ye kiralanmasıyla ilgili olarak Bankacılık Düzenleme ve Denetleme Kurumu BDDK 'mal kaçırma' tespitiyle dava açmasına karşın, bu işlemi durduracak bir tedbir de alınmadı. Dinç Bilgin'in Turgay Ciner'le anlaşarak kurduğu Merkez Yayıncılık ve Televizyonculuk şirketi Sabah ve ATV'nin reklam gelirlerini toplamaya devam ediyor. 
     
Sabah Yayıncılık'ta 15 bin 657 yatırımcı var Hisse adı Kapatılma tarihi Halka açık Oranı Yüzde Halka açık kısmın değeri bin dolar Yatırımcı sayısı Sabah Yayıncılık 27 Ekim 2000 57 104.395 15.657 Sabah Pazarlama 27 Ekim 2000 48 13.488 5.585      

</TEXT>
</DOC>
