<DOC>
<DOCNO> 185076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/tv/ekran.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçuk kaçık bir toplum 
</HEADLINE>
<TEXT>

   "Garp'ın Dünyası"nda Robin Williams en iyi performanslarından birini veriyor 
      ALİN TAŞÇIYAN 
   
   Sevecen, öfkeli, komik ama hepsinden önemlisi tuhaf bir karakter Garp. Beyazperdeden geçen en ilginç karakterlerden biri, kuşkusuz. Sıradan bir aile babası gibi görünmesine rağmen uçuk kaçık bir yanı var. Kendini değeri anlaşılmamış önemli bir romancı olarak görüyor. Diyaloglardan anlaşıldığı üzre mizah duygusuna sahip ama bazen başkasına komik gelenleri ciddiye aldığı görülüyor Annesi de ondan geri kalmaz. Eksantrik bir hemşire olan Jenny yazdığı kitapla bütün feministleri başına topluyor. Garp'a da koma halindeki bir hastasından hamile kalmış Garp, annesi ve ailenin geriye kalanı filmdeki en normal kişiler sayılabilir. Küçük bir kızın tecavüze uğradıktan sonra saldırganı ele vermesin diye dilinin kesilmesini protesto etmek için dillerini kesen ve bunu kız itiraz ettiği halde yapan eylemci grup vb. aşırı uçlar John Irving'in aynı adlı romanından uyarlanan "Garp'ın Dünyası"nın temel çelişkisini açıklıyor. Apansız şiddetle ve bazen onunla eşdeğer hale gelen protestolarla sallanan bir toplumu hicvediyor bu orijinal ve ilginç yapıt. 
   Yönetmen George Roy Hill iyi bir kitaptan iyi bir film çıkarmak gibi zor bir işi usta oyuncularının sayesinde başarıyor. Robin Williams ise beyazperdedeki en iyi performanslarından birini T.S. Garp rolüyle veriyor. Glenn Close annesi Jenny, merhum Hume Cronyn- Jessica Tandy çifti büyükanne ve büyükbaba rollerinde çok başarılı. 
   CNBC-e 16.00, 04.00 
   
   

   Sinema setlerinden Türkiye'nin gündemine    Türk Sineması 2003 Gülhan Şen imzalı dosyada, "Vizontele Tuuba"dan, "Asmalı Konak" a, "Gora"dan "Neredesin Firuze"ye film setlerine konuk olacaksınız. CNN TÜRK 09.05 
   İran'ın Değişen Yüzü Ayşe Böhürler'in hazırladığı belgeselde, İran sokaktaki yaşam, aydınların talepleri, müzik, sinema ve günlük yaşamıyla ekrana gelecek. KANAL 7 11.45 
   Kırkbeşlik Pop müzik tarihimize eğlenceli bir bakışla yaklaşan belgeselde bu hafta arşiv yayıncılığı ve geçmişten günümüze müzik listeleri konu ediliyor. TRT 2 14.10 
   Artı Eksi 7 "32. Gün" ekibinin hazırladığı, Rıdvan Akar'ın sunacağı program bugün izleyiciyle tanışıyor. "Eksi 7" adlı bölümünde geçen haftanın olayları değerlendirilirken "Artı 7"de ise gelecek günlerin gündemi ele alınacak. "Polemik" tartışmalara, "7. Cadde" ise Banu Acun'un yapacağı popüler kültür röportajlarına ayrıldı. Programda ayrıca "Artı Eksi Haber", "7. Sanat" ve "Saatli Maarif" adlı köşeler de var. CNN TÜRK 18.15 
   Başarı Basamakları Turgay Biçer ve Ayşe İdem Tümer'in sundukları programda bu hafta bir haberci var. Ali Kırca başarı öyküsünü anlatıyor. TRT 2 20.10 
   Söz Sizde Tayfun Ertan, Prof. Dr. Hasan Köni, AKP Milletvekili Turhan Çömez ve Emre Gönensay ile "Irak'a asker gönderilmesi" konusunu işleyecek. CNN TÜRK 21.05 
   
   

   Ya dizi ya eğlence    Sihirli Annem Dudu'yla birlikte yaşamak istemeyen Tarık ve Eda, Sadık ve Betüş'ten yardım isterler. Dudu'nun tepkisi çok sert olur ve yeniden Betüş ve Sadık'ı ayırmak için sihirler yapmaya başlar. KANAL D 20.30 
   Şahane Pazar Behzat ve Süheyl Uygur canlı yayınlanan şovlarında yine ünlü konuklar ağırlayacak. KANAL D 21.45 
   24 Gerçek zamanlı dizide Jack ve Wald çetesi, CTU'yu havaya uçurmak için harekete geçiyor. CNBC-e 22.00 
   Kırmızı Başlıklı Kız Best FM'de yaptığı programla ünlenen Kırmızı Başlıklı Kız, ekrana transfer oldu. Hayranları onunla pazar akşamları kendisiyle aynı adı taşıyan şovda buluşuyor. KANAL 7 23.15 
   
   
</TEXT>
</DOC>
