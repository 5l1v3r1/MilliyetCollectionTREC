<DOC>
<DOCNO> 162415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sondun05.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld, emekli generali Kara Kuvvetleri Komutanlığı için önerdi 
</HEADLINE>
<TEXT>

     ABD Savunma Bakanı Donald Rumsfeld, alışılmışın dışında bir kararla, 3 yıl önce emekli olan bir generali Kara Kuvvetleri Komutanlığı'na önerdi. 
     Üst düzey savunma yetkilileri, Rumsfeld'in, ABD Başkanı George Bush'tan, daha önce Amerikan Özel Operasyonlar Gücü Komutanı olan 57 yaşındaki emekli General Peter Schoomaker'ı, görevi bugün sona erecek General Eric Shinkesi'nin yerine Kara Kuvvetleri'nin başına atamasını istediğini belirtti. 
     Bir yetkili, Rumsfeld'in, Schoomaker'la ilgili tavsiye mektubunu dün Beyaz Saray'a gönderdiğini söyledi. 
     Askeri tarihçiler, General Douglas MacArthur'un, 1941'de, İkinci Dünya Savaşı sırasında, Güneybatı Pasifik'teki ittifak güçlerine komuta etmesi için emeklilikten çağrıldığını, ancak bugüne kadar hiçbir emekli askerin Kara Kuvvetleri Komutanlığı için emeklilikten çağrılmadığını belirtiyor. 
     
</TEXT>
</DOC>
