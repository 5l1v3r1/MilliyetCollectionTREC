<DOC>
<DOCNO> 184881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/guncel/gun04.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet belgelendi 
</HEADLINE>
<TEXT>

      ANTALYA DHA 

   
   Antalya'da bir trafik polisi, minibüs sürücüsünden 20 milyon lira rüşvet alırken, şoförün arkadaşınca kamerayla görüntülendi. Kimliği belirlenemeyen bir minibüs sürücüsü, önceki gece Antalya'dan aldığı turistleri Kemer'e götürürken Göynük Kavşağı'nda trafik polislerince durduruldu. Minibüs sürücüsünü otomobiliyle takip eden arkadaşı da, minibüsün polislerce durdurulduğunu görünce, yanında bulunan kamerasını çalıştırarak, arkadaşıyla polisler arasında geçen diyaloğu uzaktan görüntülemeye başladı. Görüntülendiğinden habersiz olan polis memuru, bu sırada minibüs sürücüsüyle rüşvet pazarlığı yapmaya başladı. Daha sonra minibüs sürcüsünün verdiği 20 milyon lira rüşveti cebine koyan polis, minibüs sürcüsünün gitmesine izni verdi. 
   
</TEXT>
</DOC>
