<DOC>
<DOCNO> 154148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/siyaset/siy06.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Yargı değil Sezer affetti 
</HEADLINE>
<TEXT>

F tipi cezaevlerini eleştirdiği mektupla Cumhurbaşkanı'na hakaretten hapis cezası alan edebiyat öğretmeni Şakir Aydın, özgürlüğüne kavuştu 
     GÖKÇER TAHİNCİOĞLU Ankara 

     Adalet Bakanlığı'na gönderdiği F tipi cezaevlerini eleştiren mektupta Cumhurbaşkanı ve Başbakan'a hakaret ettiği gerekçesiyle 3 yıl 4 ay hapisle cezalandırılan, kalp damarları tıkalı ve bir ayağı felçli 75 yaşındaki edebiyat öğretmeni Hasan Basri Aydın, Cumhurbaşkanı Ahmet Necdet Sezer tarafından affedildi. Yargının tüm hastalıklarına rağmen cezaevine konulmasında sakınca görmediği Aydın, Sezer'in "bu koşullarda cezaevinde kalamaz" görüşü sayesinde özgürlüğüne kavuştu. 
     Dönemin Adalet Bakanı Hikmet Sami Türk'e bir mektup gönderen Aydın, hiç tanımadığı ölüm orucundaki karaciğer hastası Murat Dil'le, kalbine yakın bir yerde kurşun bulunan Sevgi İnce adlı mahk mların tedavilerinin yapılmasını istedi. Aydın, "Devlet güçleri başlarını kumdan çıkarıp gerçekleri görsün. Burası hukuk devletiyse böyle uygulamaların olmaması lazım" ifadelerini kullandı. Adalet Bakanlığı da, Aydın hakkında Ocak 2002'de suç duyurusunda bulundu. 
     
     Devekuşu demiş 
     İstanbul 6. Ağır Ceza Mahkemesi'ndeki yargılama sonucu Aydın, Cumhurbaşkanı'nı kafasını kuma gömen devukuşuna benzeterek hakaret ettiği gerekçesiyle 3 yıl 4 ay hapse mahk m edildi. Kasım 2002'den beri Metris Cezaevi'nde bulunan Aydın, Sezer tarafından affedildi. 
     


SİYASET 
















</TEXT>
</DOC>
