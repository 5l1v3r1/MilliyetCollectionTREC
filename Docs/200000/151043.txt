<DOC>
<DOCNO> 151043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo38.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler zirvenin peşini bırakmıyor 2-0 
</HEADLINE>
<TEXT>

     Birinci Süper Futbol Ligi'nde şampiyonluğun 3 adayından biri olan Gençlerbirliği, Elazığspor'u 2-0 yenerek haftayı 3 puanla kapattı. 
     3. dakikada Okan'ın sağ taraftan yaptığı ortada ceza alanı içinde topa vurmakta geciken Bülent, takımını mutlak bir golden etti. 
     15. dakikada Gençlerbirliği'nin golü geldi. Bu dakikada Elazığspor ceza alanının önünde topu göğsüyle kontrol eden Filip vuruşunu yaptı. Savunmadan seken top, yine bu futbolcunun önünde kaldı. Topla ceza alanına giren Filip, kaleci Orkun'un solundan takımını 1-0 öne geçiren golü kaydetti. 
     19. dakikada El Saka, Elazığspor ceza alanı dışından kaptığı topla bir anda kaleciyle karşı karşıya kaldı. Bu futbolcunun vuruşunda, meşin yuvarlak kaleciden döndü. 
     29. dakikada Serkan, ceza alanına dek getirdiği topu yerden Bülent'e göndermek istedi. Elazığspor savunma oyuncularına çarpan top yön değiştirdi. Filelere gitmekte olan topu kaleci Orkun, son anda köşeden kornere çeldi. 
     Karşılaşmanın ilk yarısı, evsahibi takımın 1-0 üstünlüğüyle tamamlandı. 
     
     İKİNCİ YARI 
     Karşılaşmanın ikinci yarısına Elazığspor, Erhan'ın yerine Cem Yanık'ı alarak x oyuna başladı. 
     46. dakikada Mustafa, topu Elazığspor ceza alanındaki Ahmed Hassan'a indirdi. Bu futbolcunun yakın mesafeden vuruşunda kaleci Orkun, topu kornere çelerek tehlikeyi önledi. 
     48. dakikada Elazığsporlu Mehmet Ali'nin kullandığı köşe atışında Meszaros, ceza alanı içinde topu kafayla kaleye gönderdi. Üst direğe çarpan meşin yuvarlak, auta çıktı. 
     50. dakikada Elazığspor ceza alanında yaşanan bir karambolde Gençlerbirliği forvet oyuncuları, pozisyondan yararlanamayınca savunma topu uzaklaştırdı. 
     52. dakikada Veysel'in Elazığspor ceza alanı son çizgisine inerken yaptığı vuruşta, kaleci Orkun'u geçen top, kale çizgisi üzerinden Ahmed Hassan'ın önüne düştü. Bu futbolcu bu pozisyonu değerlendiremeyince evsahibi takım mutlak bir golden oldu. 
     54. dakikada Serkan'ın Elazığspor ceza alanına girerken attığı sert şutta, kaleci Orkun'u geçen topa çizgi üzerinde dokunan Bülent, takımının 2. golünü kaydeti 2-0. 
     56. dakikada Gençlerbirliği'nde Okan, yerini Murat'a xx bıraktı. 
     58. dakikada Elazığsporlu Ze Roberto sarı kart gördü. 
     63. dakikada Elazığspor'da, Erhan Namlı'nın yerine Mehmet x oyuna dahil oldu. 
     Gençlerbirliği'nde, 65. dakikada Ahmed Hassan çıktı, Nihat xx oyuna girdi, 70. dakikada da Ümit, yerini Ömer'e xx bıraktı. 
     78. dakikada Murat, savunmanın arkasına sarktı ve topu ceza alanına ortaladı. Kale çizgisi üzerinde 4 Gençlerbirliği oyuncusu topa dokuyanamayınca, meşin yuvarlak auta çıktı. 
     87. dakikada Elazığspor'da Mehmet Ali, yerini Osman'a bıraktı. 
     Karşılaşma, başkent ekibinin 2-0 üstünlüğüyle sona erdi. 
     





</TEXT>
</DOC>
