<DOC>
<DOCNO> 194135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/guncel/gun20.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Meddah mirasını UNESCO yaşatacak    BM'nin Kültür Eğitim ve Bilim Örgütü UNESCO , somut olmayan mirasın korunması amacıyla yürüttüğü çalışmalar çerçevesinde Türkiye'deki Meddah hik yelerini koruma altına aldı. UNESCO'da dünkü törende, müstesna değer taşıyan ve yok olma tehlikesiyle karşı karşıya bulunan kültürel mirasın örneklerini içeren bir liste kamuoyuna açıklandı. UNESCO Genel Sekreteri Koichiro Matsuura, bu yıl listeye girmek için başvuran 70 ülkeden 26'sının talebinin kabul edildiğini söyledi. Törende, Matsuura, Meddah hik yelerinin UNESCO'nun koruması altına alındığını gösteren diplomayı, Türkiye'nin UNESCO'daki Daimi Temsilcisi Büyükelçisi Bozturt Aran'a takdim etti. UNESCO, ilk defa 2001 yılında 19 adet somut olmayan kültür mirasını listeye almıştı. 
   
   'Tecavüzcüyle evlenmek de ceza'    DEVLET Bakanı Güldal Akşit, tecavüz ettiği kadınla evlenen kişinin cezadan kurtulmasının çok adil olmadığını belirterek, "Bence bu, cezadan kurtulmanın bir yolu olmamalıdır. Bir oranda kadının ömür boyu o cezayı çekmesine sebebiyet veriyorsun. Bence nik h tecavüzcü için kurtuluş yolu olmamalı. Ceza kanununda bu konuda gerekli değişiklik ve düzenleme yapılmalı" dedi. Sivil toplum örgütlerinin oluşturduğu komisyonun hazırladığı raporu TBMM Adalet Komisyonu'na ilettiklerini anlatan Akşit, tüm kadın milletvekillerinin ortak görüşünün de komisyona ulaştırılacağını söyledi. 
   
   Kaybolan eş için 68 milyar tazminat    TÜRKİYE, Avrupa İnsan Hakları Mahkemesi'nde AİHM görülen davada, "dostane çözüm"ü yeğleyerek "sivil giyimli iki devlet görevlisince" götürüldükten sonra kaybolduğu belirtilen Fehmi Tosun'un eşi Hanım Tosun'a 40 bin euro 68.2 milyar lira ödemeyi kabul etti. İstanbul Avcılar'da oturan Hanım Tosun'un 1996'daki şik yeti üzerine AİHM'de açılan davada, Türk hükümeti, varılan "dostane çözüm"e ilişkin açıklamasında olaydan duyduğu üzüntüyü de dile getirdi. Hükümet, bir kişi kaybolduğunda yeterli soruşturma yapılmamasının, Avrupa İnsan Hakları Sözleşmesi'nin 2. maddesinin ihlali olduğunu da kabul etti. 
   
   Anne-oğul bu kez kurtulamadı    GAZİOSMANPAŞA'da Aysel Sakallı ve çocukları Halil İbrahim ile Dursun, uyumadan önce kömür doldurdukları sobadan sızan gazdan zehirlendi. Annesini sahura kaldırmak için geldiği Esentepe Mahallesi 2425 1 nolu evde korkunç manzarayla karşılayan İsmail Sakallı, baygın haldeki anne ve kardeşlerini Özel Bahat Hastanesi'ne getirdi. Tüm müdahalelere rağmen Aysel Sakallı ve Halil İbrahim Sakallı kurtarılamazken, Dursun Sakallı yoğun bakıma alındı. Sakallı ailesinin geçen yıl da soba zehirlenmesi sonucu hastaneye kaldırıldığı öğrenildi. 
   
   'Hayali örgüt'ün mahk m sanığı    'YASADIŞI örgütlerin internetteki sitelerinden eğitim aldığı, Halkın Devrimci Adaleti adlı örgüt kurduğu, bombalı eylem düzenlediği" iddia edilen Çayan Bilgin 23 , 3 yıldır tutuklu yargılanıyor. "Anayasal düzeni silah zoruyla değiştirmeye çalışmak"tan müebbet hapse çarptırılan, ancak cezası Yargıtay'ca bozulan Bilgin'in yargılanmasına İstanbul 2 No'lu DGM'de dün başlandı. Bilgin'in avukatı Ercan Kanar, örgütle ilgili bilgi istenilen İçişleri'nin cevap yazısında, 'Sanığın Emniyet ifadeleri dışında böyle bir örgüte rastlanmamıştır' ve 'Böyle bir örgüte yönelik operasyon yapılmamıştır' denildiğini hatırlattı. Mahkeme, Bilgin'in tutukluluk halinin devamına karar vere-rek duruşmayı erteledi. 
   
   Dayakçı polisler soruşturulacak    İZMİR Valisi Yusuf Ziya Göksu, Alsancak'ta kimlik kontrolü yapmak için durdurdukları iki vatandaşı kıyasıya döverlerken amatör kameraya yakalanan polislerle ilgili adli ve idari soruşturma başlatılması talimatı verdi. Göksu, olayı televizyonlarda gördükten sonra sabah emniyet müdürüne gerekli talimatı verdiğini belirterek, "Dayak yanlış, gereği yapılacak" dedi. İzmir Emniyet Müdürü Halil Tataş ise vatandaşları döven kişilerin polis olup olmadıklarının henüz belli olmadığını kaydederek, "Ama polis olma ihtimalleri de var. Gerekli soruşturmayı başlattık. İlgili şubelere yazı yazılacak" diye konuştu. 
   
   Kızlarını vuran baba tutuklandı    MERSİN'in Tarsus ilçesinde kızlarından birini öldüren, diğerini de bitkisel hayata sokan Halil Yöndem, Ankara'da yakalandı. Geçen çarşamba günü kızları Çiğdem 17 ve Oya'yı 16 Tarsus Fevzi Çakmak Mahallesi'nde eski eşi Müşerref Nergis'in evinde uyurlarken tabancayla vurduktan sonra kaçan Yöndem'in telefon görüşmeleri dinlenmeye alındı. Ankara'nın Şereflikoçhisar ilçesinde olduğu belirlenen ve ablasının evinde saklandığı anlaşılan zanlı, düzenlenen operasyonla yakalanarak, sorgulanması amacıyla Tarsus'a getirildi. Olay yerinde tatbikat yaptırılan Yöndem suçunu itiraf etti. Halil Yöndem, çıkarıldığı mahkemece tutuklandı. 
   
   
   
</TEXT>
</DOC>
