<DOC>
<DOCNO> 185176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sontur20.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kapkaççı operasyonu... 
</HEADLINE>
<TEXT>

     İstanbul'un çeşitli semtlerinde yankesicilik ve kapkaç yapan 11 kişi ile tehdit ve baskıyla bu suçlara zorlanan 7 çocuk yakalandı. 
     İstanbul Asayiş Şube Müdürlüğü Yankesicilik ve Dolandırıcılık Büro Amirliği'nden yapılan açıklamaya göre, kapkaç ve yankesicilik olaylarına ilişkin Beyoğlu ve çevresinde gerçekleştirilen uygulamalar sonucunda, halen cezaevinde bulunan çete elebaşı İdris Şaşmaz'ın yönlendirdiği eşi Sibel, kardeşi Recep Şaşmaz ile kardeşinin Azerbaycan uyruklu sevgilisi Muhabbat Şahin'in de aralarında bulunduğu 17 kişi gözaltına alındı. 
     Bu kişilerle birlikte 1 adet ruhsatsız tabanca ve olaylarda kullanılan 1 adet otomobil ele geçirilirken, yakalanan 17 kişiden 6'sının çocuk yaşta olduğu ve çetenin diğer üyelerince baskı ve tehditle bu suçlara zorlandıkları belirlendi. 
     Çete elemanlarının bugüne kadar 3 ayrı yankesicilik ve kapkaç olayı gerçekleştirdiği tespit edilirken, 6 çocuk ise Çocukları Koruma Şube Müdürlüğü'ne gönderildi. 
     
</TEXT>
</DOC>
