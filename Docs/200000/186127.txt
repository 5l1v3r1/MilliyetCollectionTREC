<DOC>
<DOCNO> 186127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/siyaset/siy08.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte hükümetin TÜBİTAK adayı 
</HEADLINE>
<TEXT>

   Başbakan'ın TÜBİTAK Başkanlığı için önerdiği, kurumun ise uygun bulmadığı ismin Prof. Dr. Nükhet Yetiş olduğu öğrenildi 
      ÖNAY YILMAZ İstanbul 

   
   Başbakan Recep Tayyip Erdoğan'ın Prof. Dr. Namık Kemal Pak'ın yerine TÜBİTAK Başkanlığı'na önerdiği ismin, Türkiye Sanayi Sevk ve İdare Enstitüsü TÜSSİDE Başkanı Prof. Dr. Nüket Yetiş olduğu öğrenildi. 
   
   Dinçer'in mesajı 
   TÜBİTAK'a önerilen eski Marmara Üniversitesi Mühendislik Fakültesi Dekanı Prof. Dr. Nüket Yetiş, daha önce Marmara Üniversitesi Rektörlüğü'ne de adaylığını koymuştu. Başbakan'ın Başdanışmanı Ömer Dinçer'in, Yetiş'in seçilmesi için TÜBİTAK Bilim Kurulu'na mesaj gönderdiği öğrenildi. Ancak Bilim Kurulu tarafından, Yetiş'in, TÜBİTAK Başkanı olacak özelliklere sahip olmadığı belirtilerek, "Yürürlükteki yasa ile bağdaşmayan böyle bir işlem yapılmasının Bilim Kurulu'ndan beklenmeyeceği açıktır" denildi. 
   Başkan Prof. Dr. Pak'ın dört yıllık görev süresi bitmişti. 12 kişilik Bilim Kurulu, mayıs ayında yaptığı toplantıda Pak'ı bir dönem için daha başkan seçti. Bu sonuç 6 Mayıs'ta Başbakanlığa bildirildi. Başbakan ise, aradan dört ay geçmesine rağmen Pak'ın adını atamayı yapacak olan Cumhurbaşkanı'na h l iletmedi. 
   
</TEXT>
</DOC>
