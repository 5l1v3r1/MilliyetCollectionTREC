<DOC>
<DOCNO> 151581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun31.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
66'lık Japon politikacının sevgilisi ilişkilerini kamuoyuna anlattı 
</HEADLINE>
<TEXT>

     Japonya'da iktidardaki Liberal Demokratik Parti Genel Sekreteri Taku Yamasaki'nin eski sevgilisi, Yamasaki ile ilişkilerini kamuoyuna anlattı. 
     Başbakan Juniçiro Koizumi'nin en yakın çalışma arkadaşı olan Yamasaki'nin eski sevgilisi Kanako Yamada, ''10 yıldır, Kasım 2001'e kadar Yamasaki'nin sevgilisiydim. Konuşmaya karar verdim, çünkü Japonya'nın onun gibi bir başbakanı olsun istemiyorum'' dedi. 
     Bir derginin geçen yıl bu ilişkiyi ortaya çıkarmasından bu yana ilk kez kamuoyuna açıklama yapan Yamada, kaç yaşında olduğunu söylemezken, ''Başlangıçta Yamasaki'nin beni sevdiğini sanıyordum, ancak daha sonraları bunun sadece cinselliğe dayalı bir ilişki olduğunu düşünmeye başladım'' diye konuştu. 
     Olayı ortaya çıkaran Shukan Bunshun adlı dergiyi dava eden ve Tokyo polisinden de iftira ettiği gerekçesiyle şikayetçi olan 66 yaşındaki Yamasaki'nin bürosundan konuyla ilgili yorum yapılmazken, Yamada, Yamasaki'nin her görüşmede 100-150 bin yen verdiğini ve kendisine ABD, Çin, Güney Kore, Singapur, Brunei, Hong Kong ve Tayvan'a yaptığı ziyaretlerde eşlik ettiğini belirtti, ancak bu gezilerin kimin tarafından finanse edildiğini söylemedi. 
     





</TEXT>
</DOC>
