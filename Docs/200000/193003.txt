<DOC>
<DOCNO> 193003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sondun26.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro "Türkiye ilerleme raporu olumsuz" 
</HEADLINE>
<TEXT>

     Fransa'da yayımlanan Le Figaro gazetesi, AB Komisyonu'nun bu hafta açıklanması beklenen Türkiye ile ilgili ilerleme raporunun olumsuz olduğu yorumu yaptı. 
     Gazetede, ''Brüksel Ankara'yı sert bir biçimde yargıladı'' başlığıyla verilen haberde, ''Türkiye'nin tam üyelik yolunda 2003 yılında kaydettiği ilerlemeye ilişkin AB Komisyonu'nun yargısının hoşgörüsüz olduğu'' belirtildi. 
     ''Türkiye'nin çabalarına rağmen raporun karamsar olduğu'' ifade edilen haberde, AB Komisyonu'nun reformların uygulanmasına yönelik eleştirilerine yer verildi. 
     ''AB Komisyonu raporuna bakınca, Türkiye'nin Kopenhag kriterlerini yerine getirmek için daha çok çalışması gerektiğinin anlaşıldığı'' yorumunu yapan Le Figaro, 2004 yılında çözülmemesi halinde, Kıbrıs konusunun AB'nin Ankara ile tam üyelik müzakerelerini başlatmasına engel olacağı yolundaki Komisyon'un görüşüne dikkat çekti. 
     
</TEXT>
</DOC>
