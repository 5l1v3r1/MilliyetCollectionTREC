<DOC>
<DOCNO> 167325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo12.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor dış transferde 10 futbolcuyu aldı... 
</HEADLINE>
<TEXT>

     Diyarbakırspor Kulübü Asbaşkanı Selahattin Altındağ, dış transferde dün aldıkları 2 futbolcuyla toplam 10 futbolcuyu renklerine bağladıklarını söyledi. 
     Selahattin Altındağ, transfer çalışmalarının aralıksız sürdüğünü, takımdaki 1-2 eksiği tamamladıktan sonra transfer dosyasını kapatacaklarını bildirdi. 
     Altındağ, şunları kaydetti 
     ''Transfer çalışmalarımız aralıksız sürüyor. Alacağımız 1-2 futbolcudan sonra transfer sezonunu kapatacağız. Takımımız kampta çalışmalarını sürdürüyor. Bu hafta sonunda futbolcularımıza 2 günlük izin vereceğiz. İznin ardından Bolu Koru Otel'de kamp çalışmalarımız sürecek. Dış transferde yaptığımız çalışmalarla 10 futbolcuyu renklerimize bağladık.'' Diyarbakırspor, yürüttüğü transfer çalışmalarında, uzun zamandan beri almak istediği Gençlerbirliği'nden Ömer Topraktepe'nin bonservisini alamaması üzerine futbolcunun kiralanmasına karar verdi. Gençlerbirliği'nin Diyarbakırspor'a 1 yıllığına kiraya verdiği Ömer Topraktepe için para talep etmediği öğrenildi. 
     Diyarbakırspor ayrıca, Dilaver Satılmış ile de 2 yıllık sözleşme imzaladı. İsviçre'nin FC Basel takımında futbola başlayan, daha sonra Trabzonspor, Delemont, Lozan ve SC Will takımlarında forma giyen Dilaver Satılmış, dün akşam saatlerinde Diyarbakırspor'un kampta olduğu Kızılcahamam'a gelerek kamp çalışmalarına dahil oldu. 
     Diyarbakırspor'un sözleşme imzaladığı futbolcuların isimleri şöyle 
     Dış Transfer 
     Kocaelispor'dan Ahmet Şahin kaleci , Erzurumspor'dan Can Emre kaleci , Göztepe'den Tayfun Yüngül orta alan ve Can Cumhur Bozacı orta alan , Zonguldakspor'dan Birkan Budak orta alan , Makedonya Milli Takımı'ndan Goran Stavreski savunma , Yimpaş Yozgatspor'dan Çetin Güner forvet , Gençlerbirliği'nden Hikmet Murat Salar forvet ve Ömer Topraktepe savunma , İsviçre SC Will'den Dilaver Satılmış sol kanat . 
     İç Transfer 
     'Şenol 2 yıllık , Ramazan 2 yıllık ve Saffet 1 yıllık . 
     Takımda, Ergin, Rrakli, Kurtuluş, Bahattin, Alper, Diallo ve Nuri'nin ise belirsizlikleri sürererken, sözleşmesi sürenler ise şunlar 
     Burhan, Hasan Yiğit, Murat Hacıoğlu, Serdar Samatyalı, Abdullah, Da Silva, Kamil, Ercan ve Sadettin. 
     Diyarbakırspor'un prensipte, Gaziantepspor'dan Hasan Özer, Mardinspor'dan Serdar Nabikoğlu, Makedonya Milli Takımı'ndan V.Groznadovski, Büyükşehir Belediyesi Ankaraspor'dan Hürriyet ve Belçika'nın Royal Excelsior Mouscron takımından da Claude Bakadal ile anlaştığı belirtiliyor. 
     Ayrıca takımdan Evren, Samsunspor'a, Deniz, Vestel Manisaspor'a, Ömer, Galatasaray'a ve Celalettin de Malatyaspor'a transfer oldu. 
     
</TEXT>
</DOC>
