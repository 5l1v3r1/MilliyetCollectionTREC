<DOC>
<DOCNO> 152645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur28.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Barajın altında kalacağımızı tahmin bile etmiyorduk... 
</HEADLINE>
<TEXT>

     MHP Genel Başkanı Devlet Bahçeli, ''3 Kasım seçimlerinde barajın altında kalacağımızı tahmin bile etmiyorduk'' dedi. 
     Bahçeli, Mersin'in Mut İlçesi Ticaret ve Sanayi Odası'nda vatandaşlarla yaptığı sohbet toplantısında, il ve ilçeleri tek tek gezmek için yola çıktıklarını söyledi. 3 Kasım seçimlerinde büyük bir oy kaybıyla barajın altında kaldıklarını belirten Devlet Bahçeli, şöyle konuştu 
     ''Seçimlerde 8 milyon 250 bin seçmen oy kullanmadı. Oy kullanmayan seçmenlerin çoğunluğu da kendi ülküdaşlarımız. Ancak bunun zararını, şimdi hep birlikte çekiyoruz. Şu an olmamız gereken yerde olmadığımızdan dolayı, büyük üzüntü yaşıyoruz. Ama kırgın değiliz. Bunu bir dahaki seçimde yapmayın, zararını siz de gördünüz, biz de. Bugün olmamız gereken yerde olsaydık, Kıbrıs meselesi bu hale gelmezdi, Irak Savaşı bu şekilde sonuçlanmazdı. Çünkü Meclis'te Türkiye açısından yararlı kararları biz verirdik.'' Vatandaşların, 3 Kasım'da tercihlerini AK Parti ve CHP'ye oy vererek gösterdiğini ifade eden Bahçeli, ''Buna saygı duyarız ama pişman değiliz. Seçimlerde barajın altında kalacağımızı tahmin bile etmiyorduk ama oldu. Seçmene kırgın değiliz. Kabahati, Nerede yanlış yaptık diye kendimizde aramamız lazım'' dedi. 
     





</TEXT>
</DOC>
