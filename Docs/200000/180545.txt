<DOC>
<DOCNO> 180545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo18.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve İlhan Mansız dönüyor... Dizi tamamen düzeldi... 
</HEADLINE>
<TEXT>

     Dizindeki sakatlığı nedeniyle uzun süredir sahalardan uzak kalan Beşiktaşlı İlhan Mansız'ın durumunun iyiye gitmesi siyah-beyazlı camiada sevinç yarattı. 
     Beşiktaş'ın dün akşam PAF takımıyla yaptığı maçta kendisini deneyen, 60 dakikalık maçın tamamında sahada kalarak, 3 de gol atan milli futbolcunun, maçın ardından dizinden bir sorun yaşamadığı açıklandı. 
     Kulüp doktoru Ayhan Optur, İlhan'ın durumunun iyi olduğunu ve maç sonrası herhangi bir yakınmayla kendilerine başvurmadığını söyledi. 
     Bu arada Denizlispor maçında sakatlanan Ronaldo'nun bu akşamki idmana katılacağı, dizinde hafif sakatlığı bulunan Ahmet Dursun'un ise 1-2 gün dinlendirileceği öğrenildi. 
     7 Eylül Pazar günü Gökhan Keskin'in jübile maçında Bursaspor ile karşılaşacak olan Beşiktaş, hazırlıklarını bu akşam yapacağı idmanla sürdürecek. 
     
</TEXT>
</DOC>
