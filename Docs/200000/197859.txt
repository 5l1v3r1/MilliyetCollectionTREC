<DOC>
<DOCNO> 197859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/ekonomi/eko01.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alacak senedi zekat olabilir' 
</HEADLINE>
<TEXT>

   Diyanet İşleri Başkanlığı, vadeli alacak senetlerinin zekat olabileceğini, zekatın taksitle ödenebileceğini bildirdi. Borsadaki hisse senetlerinin de zekata tabi olduğunu belirtildi 
   ANKARA ANKA 
   
   Diyanet İşleri Başkanılığı, borsa işlemleri ve hisse senetlerinin de zekat çerçevesi içinde değerlendirilebileceğini bildirdi. Başkanlık zekat ve fitrelerin güvenilir kişilerce yönetilen dernek, kurum ve yardımlaşma fonlarına verilebileceğini açıkladı. 
   Diyanet İşleri Başkanlığı "Diyanet" dergisinde vatandaşların zekatla ilgili merak ettği soruları yanıtladı. Diyanet İşleri Başkanlığı bir zenginin vadeli alacağına dair bir senedi zekat olarak verebileceğini belirtirken, zekatın taksitle ödenebileceğini kaydetti. 
   Zekat vermek için Ramazan ayını beklemeye gerek olmadığına işaret eden Diyanet İşleri Başkanlığı'nın açıklamasında, "Ancak, zekat vermekle yükümlü olanların, yükümlü oldukları andan itibaren en kısa zamanda zekatlarını vermeleri uygun olur" denildi. 
   
   Ziynetin zekatı 
   Diyanet İşleri Başkanlığı, altın ve gümüş dışındaki ziynet eşyalarının zekata tabi olmadığına dikkat çekerken, altından yapılmış ziynet eşyalarının 80.18 gram veya daha fazla ve üzerinden bir yıl geçmiş ise zekata tabi olacağını kaydetti. 
   Emlakçıların ticari amaçlı olarak alıp sattıkları dairelerin de zekata tabi olduğunu belirtilen açıklamada, şöyle denildi 
   "Buna göre, büro, ikamet gibi kullanım amaçlı olmayıp alıp satmak için emlakçıların ellerinde bulunan dairelerin, borçları çıktıktan sonra değeri nisap miktarına ulaşmış ve üzerinden bir yıl geçmiş ise kırkta bir oranında zekatının verilmesi gerekir." 
   Fiili olarak bir şirketin ortağı olan kişini, şirketin büro, alet vb. duran varlıkları dışındaki dönen varlığından kendi hissesine düşen miktarın, nisaba ulaşması ve üzerinden bir yıl geçmesi halinde zekatını vermesi gerektiğini kaydeden Diyanet İşleri Başkanlığı, borsada alınıp satılan hisse senetlerinin de zekata tabi olduğunu belirtti. 
   
   Hisse zekata tabi 
   Kendilerine her bakımdan güvenilen kimseler eliyle yönetilen dernek, kurum ve yardımlaşma fonlarına zekat ve fitre verilmesinde dinen bir sakınca bulunmadığını kaydedilen açıklama şöyle devam etti 
   "Belli bir geliri olduğu halde, bu geliriyle asgari temel ihtiyaçlarını karşılayamayan ve başka bir mal varlığı da bulunmayan kişilere zekat verilebilir" denildi. 
   
   Diyanet İşleri Başkanlığı zekatın taksitle ödenebileceğini açıkladı    Vadeli alacağa dair senet, zekat olarak verilebilir.Zekat, taksitle ödenebilir.80.18 gramın üzerindeki altın, zekata tabi.Altın ve gümüş dışındaki ziynet eşyalarının zekatı yok.Emlakçılar satmak üzere ellerinde tuttukları gayrimenkulün zekatını vermeli.Borsada alınıp satılan hisse senetleri, zekata tabi.Zekat ve fitre, dernek ve yardımlaşma fonlarına da verilebilir. 
   
</TEXT>
</DOC>
