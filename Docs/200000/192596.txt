<DOC>
<DOCNO> 192596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/siyaset/siy01.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcılık Bucak mahk m edilmeli 
</HEADLINE>
<TEXT>

   'Susurluk'taki ilişkilerin suçun oluştuğunu gösterdiği belirtilerek, Bucak'ın beraat kararına itiraz edildi 
      ANKARA Milliyet 

   
   Yargıtay Başsavcılığı, 3 Kasım seçimlerinde yeniden milletvekili seçilemeyen eski DYP Şanlıurfa Milletvekili Sedat Edip Bucak'a, "Susurluk davası" bağlantılı "cürüm işlemek için teşekkül oluşturmak" suçundan verilen beraat kararının esastan bozulmasını istedi. Davayı, Susurluk skandalı için, "Kimi görevlilerle bunlara yardım edenlerin yargı önüne çıkarılmaları görevi devletin yetkili organlarındadır" yorumunu yapan 8. Ceza Dairesi karara bağlayacak. 
   İstanbul Başsavcılığı, Susurluk'ta 3 Kasım 1996'da meydana gelen kazadan yaralı kurtulan Bucak'ın İstanbul 2. Ağır Ceza Mahkemesi'nde beraatına karar verilmesine ilişkin dosyayı temyiz etti. Temyize ilişkin tebliğnameyi hazırlayan Yargıtay Başsavcılığı ise Bucak'a atılı suçun Susurluk kazası öncesi ve kazada birlikte olduğu kişiler ve ortaya çıkan silahlar dikkate alındığında subuta erdiğine oluştuğuna işaret etti. 
   Tebliğnamede beraat kararının esastan bozulması istenirken Bucak'ın mahk m edilmesi gerektiği yönünde görüş bildirildi. Daire'nin, tebliğnamedeki görüşün aksine bir karar vermesi halinde, Başsavcılığın, davayı Yargıtay Ceza Genel Kurulu'na gönderme hakkı bulunuyor. 
   Bucak, yıllardır, Susurluk kazasıyla açığa çıkan "teşekkülün" siyasi ayağı olmakla suçlanıyor. 
   
   
</TEXT>
</DOC>
