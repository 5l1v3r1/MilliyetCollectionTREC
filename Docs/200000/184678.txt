<DOC>
<DOCNO> 184678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/guncel/gun03.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Patron köylü işçiler turist 
</HEADLINE>
<TEXT>

   Turistlere animasyon yapar gibi pamuk toplatan çiftçi, yıllık gelirini 7'ye katladı 
   DIŞ HABERLER SERVİSİ 

   
   Uyanık bir Türk pamuk çiftçisi düşük gelirini artırmak amacıyla alternatif turizm adı altında geliştirdiği yöntemle bir yılda elde ettiği kazancının yedi mislini iki ayda toplamayı başardı. 
   Antalya'nın dışında yaşayan, baraj yapımı nedeniyle tarlasının büyük bölümü sular altında kalan 40 yaşındaki Mustafa Öztürk, ücret karşılığında yabancı turistlere tarlada pamuk toplamayı öğretme kampanyasını başlattı. Bu çerçevede haftada her bir yabancı turistten 34 dolar kazanan Öztürk, şu anda haftada 500 kursiyere sahip olduğunu söylüyor. Daha önce yıllık 3 milyar TL kazanan çiftçi, yeni yöntemle sadece iki ay zarfında Belçikalı, Hollandalı ve Alman turistlerden 20 milyar TL kazanmayı başardığını belirtiyor. 
   Turistlerin güneş ve sahil kumsalından başka şeyler de aradığını savunan Öztürk, turistlerin büyük çoğunluğunun bu işten mutlu olduğunu, her çift başına düşen 30 kiloluk pamuk balyasını yapanlar arasında düzenlenen yarışmalar sonunda, en iyi toplayanlardan kimini bir şişe şarap, kimini de bir tişörtle ödüllendirdiğini kaydediyor. 
   
   
</TEXT>
</DOC>
