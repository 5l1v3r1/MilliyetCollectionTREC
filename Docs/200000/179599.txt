<DOC>
<DOCNO> 179599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur11.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ham saç kesiyor, hem de dert dinliyorlar... 
</HEADLINE>
<TEXT>

     Güzelleşmek, bakımlı olmak için kuaförlerden çıkmayan kadınlar, artık dert de anlatabilecek. 
     Kadın müşterilerinin saçlarını yaparken, aynı zamanda dertlerini de dinleyen kuaförler, kadınları anlamak için yeni formüller arıyor. 
     Ankara'da 2 şubesiyle hizmet veren Elit Kuaför çalışanları bu uğurda, Türkiye'de alışık olunmayan bir eğitimden geçiyor. Kuaför çalışanları, haftanın 2 günü psikoloji ve İngilizce eğitimi alıyor. 
     Kuaförün ortaklarından Hüseyin Yağcı, ''kadınların dilinden daha iyi anlamak'' amacıyla uzman psikologlardan eğitim almaya karar verdiklerini belirtiyor. Yağcı, özellikle müşterilerinin kendilerini kolay ifade edebilmelerini sağlama, sorularla karşındakini yönlendirme konuları üzerinde yoğunlaştıklarını vurguluyor Yağcı, Amerika ve Avrupa'daki meslektaşlarıyla aynı kalitede hizmet vermeye çalıştıklarını, psikoloji eğitimi alarak ''bayan müşterilerinin dilinden daha iyi anlamak'' istediklerini belirtiyor. 
     Kadınların, rahatlamak ve bakımlı olmak için kuaföre geldiğini ifade eden Yağcı, müşterilerinin hizmet alırken zaman zaman özel sorunlarını anlattıklarını ve kendilerine görüşlerini sorduklarını söylüyor. 
     Müşterilerinin sorunlarına olumlu yaklaşma ve kuaförde bulundukları süre içinde hoşça vakit geçirmelerini sağlama isteğinin kendilerini böyle bir eğitim almaya yönelttiğini belirten Yağcı, günümüzde yalnızca saç kesimi ve fön çekmenin kuaförlük için yeterli olmadığını vurguluyor. 
     Müşteri memnuniyetini en üst düzeye çıkarmayı hedeflediklerini belirten Yağcı, ayrıca, Ankara'da bulunan yabancı kadın müşterilerle kolay anlaşabilmek için de İngilizce öğrenmeye çalıştıklarını kaydediyor. 
     
</TEXT>
</DOC>
