<DOC>
<DOCNO> 184832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sontur11.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK toplandı, Prof. Gürüz hasta olduğu için katılamıyor.. 
</HEADLINE>
<TEXT>

     YÖK Genel Kurulu, Başkanvekili Bener Cordan'ın başkanlığında toplandı. 
     Cordan, toplantı öncesinde yaptığı açıklamada, YÖK Başkanı Prof. Dr. Kemal Gürüz'ün bugünkü toplantıya katılamayacağını belirtti. Cordan, ''Maalesef iki günden beri evde. Ağır bir griple ve onun yan etkileriyle rahatsız. Sanıyorum çok su kaybettiği için şu anda serum da bağlandı. Onun için toplantıya katılamayacak'' dedi. 
     Cordan, Gürüz'ün bugün Boğaziçi Üniversitesi'ndeki toplantıya Cumhurbaşkanı Ahmet Necdet Sezer ile birlikte katılmayı planladığını, ancak rahatsızlığı nedeniyle bu programa da iştirak edemeyeceğini söyledi. 
     Bener Cordan, gazetecilerin soruları üzerine, toplantıdan sonra açıklama yapılıp yapılmayacağına kurulun karar vereceğini ifade etti. 
     
</TEXT>
</DOC>
