<DOC>
<DOCNO> 158743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sontur19.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Vali'nin acı günü... Oğlunu ve kızını kaybetti 
</HEADLINE>
<TEXT>

     Emekli Manisa Vali Yardımcılarından Mustafa Soycan, iki çocuğunu trafik kazasında kaybetti. 
     Alınan bilgiye göre, Vali Yardımcısı Soycan'ın oğlu Mustafa Ulaş Alp Soycan'ın kullandığı 34 UG 3225 plakalı otomobil, Balıkesir'den Akhisar'a giderken Gelembe rampalarında, önünde seyreden Remzi Fidan yönetimindeki 11 EL 080 plakalı kamyoneti sollamak isterken, karşı yönden gelen Abdullah Taner idaresindeki 16 RJ 771 plakalı TIR'ın altına girdi. Yolun yağışlı olması nedeniyle Remzi Fidan da kamyonetiyle TIR'a çarptı. 
     Kazada, Mustafa Ulaş Alp Soycan 28 ile ablası Nükhet Şafak 33 olay yerinde yaşamını yitirdi. Aynı araçta bulunan yakınları Muzaffer Erol, Lokman Öcal, Hatice Öcal ile kamyonet sürücüsü Remzi Fidan yaralı olarak Akhisar Devlet Hastanesi'ne kaldırıldı. 
     TIR sürücüsü Abdullah Taner gözaltına alınırken, kazayla ilgili soruşturmanın sürdürüldüğü bildirildi. 
     
</TEXT>
</DOC>
