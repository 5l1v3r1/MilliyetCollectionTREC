<DOC>
<DOCNO> 152678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur61.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Mayıs'a katılım çağrısı... 
</HEADLINE>
<TEXT>

     İzmit Saraybahçe Halkevi Başkanı Dilek Kaya, 1 Mayıs'ta İstanbul'da yapılacak mitinge, emekten ve barıştan yana olan herkesin katılmasını istedi. 
     Kaya, Derince, Gebze ve Körfez Halkevi şube başkanlarıyla birlikte düzenlediği basın toplantısında, ''Irak'a özgürlük şiarıyla girdiğini söyleyen ABD askerlerinin soykırım yaptığını'' öne sürerek, ''Biz, soykırımların karşısında durmaya devam edeceğiz. Barıştan, emekten yana ve sömürünün karşısında olan herkesi, 1 Mayıs'ta alanlarda olmaya çağırıyoruz'' dedi. 
     ''Onurlu bir gelecek için'' mücadele verdiklerini ifade eden Kaya, şunları kaydetti 
     ''Böyle bir geleceği yaratmak amacıyla emperyalist güçlere karşı verilen mücadele, 1 Mayıs'ta barış şiarıyla örülecektir. Savaşa karşı barışı, yoksulluğa karşı dayanışmayı, emperyalizme karışı halkların özgürlüğü savunuyoruz. Eşitliğin, özgürlüğün ve barışın hakim olduğu, sömürünün, yoksulluğun olmadığı bir dünya yaratmak isteyenlerden destek bekliyoruz.'' 
     





</TEXT>
</DOC>
