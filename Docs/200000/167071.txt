<DOC>
<DOCNO> 167071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sondun31.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızların en kötü günü... 
</HEADLINE>
<TEXT>

     İsveç'te 2 kafadar hırsızın bir günde başına gelenler, pişmiş tavuğun başına gelmedi... 
     Polisin verdiği bilgiye göre, hırsızlar dün işe, bir mağazayı soymakla başladılar. 
     Firar için ise arka lambası kırık ve bagajından bir bisiklet sarkan bir otomobil buldular. Plakası bulunmayan otomobile, bir başka arabadan aşırdıkları plakayı taktılar. Ancak bu, polis tarafından aranan sahte bir plakaydı. 
     Adları açıklanmayan hırsızlar, başkent Stockholm'ün 600 kilometre güneybatısındaki küçük bir kasabada, plakayı tanıyan polis tarafından yakalanarak gözaltına alındılar. 
     Ancak hırsızların başına gelenler bununla bitmedi. Hapishaneye götürülmeden önce khırsızlardan birinin alp ağrısı tutarken, diğeri sara nöbetine tutuldu. 
     Hastaneye kaldırılan hırsızlar, tedavi edildikten sonra tekrar polise teslim edildiler. 
     
</TEXT>
</DOC>
