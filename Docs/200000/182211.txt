<DOC>
<DOCNO> 182211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/spor/spo04.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaylar Raphael'den 1-0 
</HEADLINE>
<TEXT>

   Trabzonspor, çalkantılı günlerin ardından moral bulmak için gittiği Çaykur Rizespor deplasmanında vurgun yedi. Nijeryalı oyuncunun şık golü, kötü futbolun faturasını kesti 
      ERGUN ATA 

   
   Gökdeniz direğe çarptı 
   KARADENİZ'İN aralarında ilginç bir rekabet bulunan iki takımının randevusunda Çaykur Rizespor güldü. Tahkim Kurulu'nun kararının ardından Başkan Özkan Sümer'in istifa etmesiyle kaos ortamına giren Trabzonspor, her iki yarıda da çok kötü bir futbol ortaya koydu. İlk yarının son dakikasında gole yaklaşan Bordo - Mavililer'de Gökdeniz'in şutu direkten döndü. İkinci yarıda ev sahibi, rakibin hata yapmasını bekledi, Nijeryalı Raphael Chukwu'nun ustalık kokan golü skoru belirledi. 
   
   Maçın karnesi 
   HAKEMLER İsmet Arzuman, Baki Tuncay Akkın, Alper Ulusoy 
   ÇAYKUR RİZESPOR Kerem 6 - Birol 5 , Koray 6 , Kürşat 5 - Victoria 5 , Zafer 4 Özgür Dk.66 4 , Pavol Seldak 5 , Ahmet 5 , Serkan 7 - Okan 6 , Murat Sözkesen 4 Raphael Dk.57 6 Tetteh Dk.86 
   YEDEKLER Murat Yiğiter, Ali Eren, Fahri, Uğur Tan 
   TRABZONSPOR Hasan 5 - Emrah 4 , Erdinç 4 , Tayfun 4 - D'Haene 4 , Yattara 4 , İbrahim Ege 5 , Hüseyin 4 , Sommers 4 Göksel Dk.78 4 - Gökdeniz 5 , Mehmet Yılmaz 5 Augustine Dk.67 4 
   YEDEKLER Petkoviç, Mehmet Kahraman, Recep, Alişen, Hasan Üçüncü 
   GOL Chukwu Raphael Dk.70 
   SARI KARTLAR Ahmet, Raphael Ç.Rize Erdinç, Tayfun, Göksel Trabzonspor 
   PAF LİGİ Çaykur Rizespor - Trabzonspor 0 - 0 
   
   Villarreal'den yakın takip    Bordo - Mavililer'in UEFA Kupası'ndaki rakibi Villarreal'in yardımcı antrenörü maçı kameraya almayı ihmal etmedi. Karşılaşmayı Şenol Güneş'in yanı sıra ismi Trabzon ile özdeşleşen minik Büşra da izledi. 
   
   Huzur içinde yat    NİJERYALI Raphael Chukwu, üç gün önce ağabeyini kaybetmenin acısı ile çıktığı maçta Çaykur Rizespor'a galibiyet golünü kazandırdıktan sonra gözyaşlarına boğuldu. Buruk bir mutluluk yaşayan Raphael'in formasının altındaki tişörtünde 41 yaşında hayata gözlerimi yuman ağabeyi Enke için, "Kardeşim, huzur içinde uyu" sözleri yer alıyordu. 
   TRABZON'UN hocası Samet Aybaba, "Kötüydük. Ancak küfürlere içerledim. Dostluk mesajları boşa gitmiş" dedi. Gökdeniz'in ağladığı gözlenirken, maçı UEFA Kupası'nda Trabzon'un rakibi İspanyol Villarreal'in antrenörü Gallido da izledi. Konuk taraftarlardan bir grup kent merkezinde olay çıkardı, iki kişi atılan taşlarla yaralandı. 
   
   
</TEXT>
</DOC>
