<DOC>
<DOCNO> 153655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/spo02.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
FERNANDEZ HAZIR 
</HEADLINE>
<TEXT>

Fenerbahçe Asbaşkanı Hakan Bilal Kutlualp ile dün Paris'te 6 saat görüşen Fransız teknik adam ile anlaşma sağlandı. Yönetim pazartesi günü son kararını verecek 
     YUSUF KOBAL 

     "Evet" dedi 
     SARI - Lacivertli kulüp, teknik direktör arayışını tüm hızıyla sürdürürken, dün önemli bir gelişme ile umutlandı. Futbol şubesiyle ilgilenen Hakan Bilal Kutlualp, dün öğleden sonra Paris'e uçtu ve Paris St. Germain ile haziran ayında sözleşmesi bitecek olan Luis Fernandez ile masaya oturdu. Fransız teknik adamın, Fenerbahçe'nin teklifine "evet" dediği öğrenildi. 
     
     Top yönetimde 
     KUTLUALP'İN, tüm detayları görüştüğü Fernandez ile bir - iki ufak pürüz dışında kesin anlaşmaya vardığı belirtildi. Almanya'ya geçen Hakan Bilal Kutlualp'ın yaptığı görüşmelerle ilgili pazartesi günü bilgi vereceği Yönetim Kurulu'nun, Fernandez hakkındaki kararını netleştireceği ifade edildi. Bu arada Capello'nun da 48 saat içinde yanıtını vereceği vurgulandı. 
     
Erol Bulut Utanıyorum      YUNANİSTAN'IN Panionios takımında futbol oynayan Fenerbahçeli eski futbolcu Erol Bulut, "Fenerbahçeli olmaktan değil ama oynanan futboldan utanıyorum" diye konuştu. Böyle sonuçların devam etmesi durumunda UEFA Kupası'nın bile hayal olacağına dikkat çeken Erol, milli takımda yer alamamaktan üzüntü duyduğunu belirtti. 
     
Hakan istenmiyor      HAKAN Şükür'ün Fenerbahçe'ye yakınlaşması, Fenerbahçe taraftarını ayağa kaldırdı. İnternetten yayın yapan "www.antu.com", "www.fenerhaber.com" ve "www.fenerbahce.com" sitelerinde yapılan anketlerde golcü adeta istenmeyen adam ilan edildi. Sarı - Lacivertliler'in yarısından fazlası, Hakan Şükür'e Fenerbahçe formasının verilmemesi görüşünü ileri sürdü. 
     
Vladimir eriyor      DEVRE arasında Fenerbahçe'ye transfer olan ancak Sarı - Lacivertli forma altında kötü günler geçiren Vladimir, milli formadan da koptu. Rus Milli Takımı'nın kadrosunda yer bulamayan oyuncu, bu duruma isyan etti. Sarı - Lacivertli forvet, geldiğinden bu yana hoca değişiklikleri nedeniyle takıma uyum sağlayamadığını, bu durumun da kariyerinden çok şey götürdüğünü söyledi. 
     
Antrenmanda Semih şov      BURSA maçının hazırlıklarını dün PAF takımıyla yaptığı antrenmanla sürdüren Fenerbahçe'nin asları, 5-0 galip geldi. Sarı-Lacivertliler'in golleri Semih 3 , Erhan Albayrak ve Johnson'dan geldi. Adalesinde zorlanma bulunan Hakan çalışmayı yarıda bıraktı. İsmail, PAF'ta yer alırken, Ümit Milli Takımı'ndan dönen Volkan, Tuncay ve Kemal, arkadaşlarından ayrı hafif bir idman yaptı. Ali Güneş ise düz koşuyla yetindi. Fotoğraf Hüseyin Yavuz 
     
Toraman için Fener de devrede      BEŞİKTAŞ ve Galatasaray'ın transfer listesinde yer alan İbrahim Toraman için Fenerbahçe de devreye girdi. Sarı - Lacivertliler, bu oyuncuyu renklerine bağlamak için önümüzdeki günlerde Gaziantepsporlu idarecilerle biraraya gelecek. 
     
Ortega ve Washi yine zirvede      SARI-Lacivertliler ile yollarını ayıran Ortega ile Washington, istatistiklerde h l ilk sıralarda yer alıyor. Washi, 9 gol ile takımın en golcü ismi olarak görünürken, Ortega da 8 asistle en çok gol pası veren futbolcu unvanını devam ettiriyor. Brezilyalı'yı 8 golle Tuncay izlerken, asist sıralamasında da ikinci sırada kadro dışı bırakılan Serhat bulunuyor. 
     


SPOR 

























</TEXT>
</DOC>
