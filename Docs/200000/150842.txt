<DOC>
<DOCNO> 150842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sontur20.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Meslek Yüksekokulu'nda kızları taciz eden sapık yakalandı 
</HEADLINE>
<TEXT>

     Kocaeli'nin Kandıra İlçesi'nde, Meslek Yüksekokulu'ndaki kız öğrencileri taciz ve telefonla tehdit eden kişi yakalandı. 
     Kocaeli Üniversitesi Meslek Yüksekokulu'nda okuyan S.D, dün gece cep telefonundan tehdit edilince, korkudan arkadaşlarının yanına gitti. S.D, burada da çalan telefonunu arkadaşlarına vererek, zanlıyla konuşmalarını istedi. Ancak, zanlı telefonu açan Ö.P ve Y.Y adındaki kız öğrencileri de, ''öldürmek ve dağa kaldırmakla'' tehdit etti. 
     Bunun üzerine polis merkezine başvuran genç kızlar, telefonda adını veren zanlı Selçuk K'dan şikayetçi oldu. Gözaltına alınan ve polislerin yanında da tehditlerini sürdüren zanlı, alkol testi için götürüldüğü Devlet Hastanesi'nde olay çıkarıp, görevlilerin boş bulunmasını fırsat bilerek kaçtı. 
     Sabah saatlerinde güvenlik güçlerine teslim olan Selçuk K. sorgusunun ardından sevk edildiği adliyede, tutuksuz yargılanmak üzere serbest bırakıldı. 
     Selçuk K'nin, daha önce aynı okulda okuyan ve halen mankenlik yapan Ö.E adındaki kızı kaçırarak alıkoymak suçundan cezaevine girdiği ve yeni tahliye olduğu öğrenildi. 
     





</TEXT>
</DOC>
