<DOC>
<DOCNO> 185903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/siyaset/siy01.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç 'Mazeret' sordu 
</HEADLINE>
<TEXT>

   Basın aracılığıyla Sezer'in "Resepsiyona gelmeme mazeretini" soran TBMM Başkanı Bülent Arınç, "Kıyamet kopmadı" ded 
      ANKARA Milliyet 

   
   TBMM Başkanı Bülent Arınç, yasama yılı nedeniyle verdiği resepsiyona katılmayan Cumhurbaşkanı Ahmet Necdet Sezer'e, neden gelmediğini basın aracılığıyla sordu. Arınç, Sezer'e, "Bakınız resepsiyon oluyor, değil mi Fevkaladelik yok. Kıyamet de kopmadı" diyerek sitem etti. 
   Arınç'ın eşinin türbanlı olması nedeniyle yine tek başına evsahipliği yaptığı resepsiyona, Sezer'in dışında CHP Genel Başkanı Deniz Baykal, YTP Genel Başkanı İsmail Cem ve Genç Parti Genel Başkanı Cem Uzan da katılmadı. Genelkurmay Başkanı Org. Özkök ve TSK'nın komuta kademesi ise resepsiyona tam kadro katıldı. Sezer'in yasama yılını açış konuşmasını, "Fikirlerini gayet güzel ortaya koydu" diye yorumlayan Arınç, Cumhurbaşkanı'nın resepsiyona katılmamasına ilişkin soruya, "bu çok önemli bir soru, çok önemli bir cevap vereceğim" dedikten sonra şu yanıtı verdi "Bu akşam Sayın Cumhurbaşkanımız yoktur. Meclis'in açılışı münasebetiyle bugün dün Meclisimize teşrif ettiler ve 1.5 saate yakın bir konuşma yaptılar. Resepsiyona niçin gelmedikleri sizce önemli bir konu mudur Önemli bir konu. Cevabını merak ediyor musunuz bunun Bunun cevabını verebilecek tek kişi Sayın Cumhurbaşkanıdır. Lütfen kendisine müracaat edin. Niçin bu resepsiyona gelemediklerini, eğer sormanız gerekiyorsa, sorun. Ve cevabı ondan alın." 
</TEXT>
</DOC>
