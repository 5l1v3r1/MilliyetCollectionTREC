<DOC>
<DOCNO> 192490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/soneko35.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsadan yeni bir rekor... Yeni zirve 15 bin 754 puan... 
</HEADLINE>
<TEXT>

     İMKB Bileşik Endeksi 2. seansta 123.09 puan artışla 15,754.34 puandan yeni bir rekorla kapandı. 
     Endeks bundan önce 6 Ekim 2003 günü kapanışta 15,719.71 puanla rekor kırmıştı. 
     Hisse senetleri 2. seansta ortalama yüzde 0.79 oranında değer kazandı. 
     İlk seanstaki 251. puanlık artış dikkate alındığında Borsa endeksi, günün tamamında 374.62 puan yükseldi. Hisse senetlerinde dünkü 2. Seans kapanışına göre değer artışı da yüzde 2.44 oldu. 
     Endeks, seansa 16.32 puan düşüşle, 15,614.93 puan seviyesinde başladı. Seansın ilk yarısı 133.18 puan azalışla 15,498.07 puandan geçildi. 
     Endeks, en düşük 15,458.44 en yüksek değer olarak da 15,768.84 puanı gördü. 
     Kapanışta mali endeks 283.92 puan artışla 21,165.65 puana, sanayi endeksi 29.96 puan artışla 14,188.35 puana yükseldi, hizmetler endeksi ise 12.33 puan azalışla 8,518.44 puana geriledi. 
     Böylece ilk seansa göre mali grup hisseler ortalama yüzde 1.36, sanayi grubu hisseler ortalama 0.21 değer kazandı, hizmetler grubu hisseler ise yüzde 0.14 değer kaybetti. 
     2. seansta işlem gören toplam 290 hisse senedinden 106'sı değer kazanırken, 101 hisse senedi değer yitirdi. 83 hissenin fiyatında ise değişiklik olmadı. 
     Seansta, 458 trilyon 901 milyar 128 milyon liralık işlem hacmi kaydedilirken, iki seanstaki işlem hacmi toplamı da 1 katrilyon 168 trilyon 765 milyar 936 milyon lira olarak belirlendi. 
     2. seansta Yapı ve Kredi Bankası, Doğan Holding, İş Bankası C, Garanti Bankası ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
