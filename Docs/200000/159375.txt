<DOC>
<DOCNO> 159375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/siyaset/siy04.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'in hayali yıkılacak 
</HEADLINE>
<TEXT>

Temeli 1979'da Bülent Ecevit tarafından atılan Muş - Bingöl Karayolu'ndaki 690 konutlu köykent için yıkım kararı çıktı 
     MEHMET AYDIN Muş DHA 

     DSP Genel Başkanı Bülent Ecevit'in "en büyük hayalim" dediği ve 1979'da temelini attığı Muş - Bingöl Karayolu'ndaki 690 konutlu köykentin yapı tekniğine uygun yapılmadığı gerekçesiyle yıkımına karar verildi. ODTÜ ile Bayındırlık ve İsk n Bakanlığı Afet İşleri Genel Müdürlüğü uzmanları, Ecevit'in başbakanlığı döneminde temelini attığı ve 1980'de tamamlanan köykente 1981'de "oturulamaz" raporu verdi. Ancak 1990'da Irak'tan gelen peşmergeler için kamp olarak tahsis edilen köykentte facia olmadan ilk yıkım 1995'te gerçekleşti ve 597 konut yerle bir edildi. 
     
     Kan davalı köylüler kaldı 
     Sürügüden köyünde 11 kişinin ölümüyle sonuçlanan kan davasından sonra da 830 nüfus geriye kalan 93 konuta yerleştirildi. Valilik ise köykentin de boşaltılarak yıkılmasına karar verdi. Köykentin muhtarı Ferik Tosun'a sokakta kalmak istemediklerini belirterek, şunları söyledi "Sürügüden köyündeki arazi ve evlerimizi 'kan bedeli' olarak verdik. 1995'te köykente yerleştirdiler. Şimdi 93 evde oturan 830 nüfus, sokağa mı atılacak Depremde yıkılırsa, altında kalmaya razıyız." 
     

</TEXT>
</DOC>
