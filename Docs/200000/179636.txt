<DOC>
<DOCNO> 179636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur48.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara ile uyudu, yanarak öldü.. 
</HEADLINE>
<TEXT>

     Afyon'da, elinde sigara ile uyuyan kişi yanarak can verdi. 
     Sülün Beldesi'nde Ali İhsan Bacak, elinde yanan sigara ile yatağa uzandı. Uyuyan Bacak'ın elindeki sigara düşerek halıyı tutuşturdu. Evin tamamını saran yangında Ali İhsan Bacak 42 yanarak can verdi. 
     
     UYURKEN DAMDAN DÜŞEN YAŞLI ADAM ÖLDÜ 
     Osmaniye'nin Düziçi İlçesi'nde uyurken damdan düşen bir kişi öldü. 
     Alınan bilgiye göre, İstiklal Mahallesi Söğütlügöl Caddesi'nde meydana gelen olayda, havaların sıcak olması nedeniyle evinin damında yatan Ali Ekemen 70 , uyku sırasında bahçeye düştü. 
     Ağır yaralı olarak Osmaniye Devlet Hastanesi'ne kaldırılan Ekemen, kurtarılamadı. 
     
     AKREP SOKMASI CAN ALDI 
     Şanlıurfa'nın Suruç İlçesi'nde, akrep sokan çocuk öldü. 
     Alınan bilgiye göre, ilçeye bağlı Köseveli Köyü'nde oturan Mehmet Demir 2 , evlerinde oynadığı sırada akrep sokması sonucu fenalaştı. Annesi İslim Demir tarafından Şanlıurfa Devlet Hastanesi'ne götürülen Demir, yapılan müdahaleye rağmen öldü. 
     Anne İslim Demir'in gözaltına alındığı, olayla ilgili soruşturmanın sürdüğü bildirildi. 
     
</TEXT>
</DOC>
