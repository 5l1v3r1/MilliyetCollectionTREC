<DOC>
<DOCNO> 156464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur18.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kadın öğretmen önce öğrenciyi sonra veliyi dövdü 
</HEADLINE>
<TEXT>

     İzmir'in Çeşme İlçesi'nde bir anne, 2 lise öğretmenince kızının dövüldüğü, kendisinin ve ablasının da tartaklandığı iddiasıyla savcılığa başvurdu. 
     Alınan bilgiye göre, Çeşme Cumhuriyet Savcılığı'na başvuran Ayşe Mutlu 38 , Çeşme Meslek Lisesi'nde okuyan kızı N. A.'nın 15 , öğretmenleri Necla K. 52 ve Gülsüm Y. 49 tarafından dövüldüğünü öne sürdü. Olayın ardından ablası Elif Mutlu 49 ile bilgi almak için gittiği okulda, kızını döven öğretmenlerin kendilerini de tartakladığını iddia eden Ayşe Mutlu, şikayetçi oldu. 
     Savcılığın talimatı üzerine ifadesi alınan öğretmenler, iddiayı kabul etmedi. 
     Hastanede yapılan kontrolde, vücudunun çeşitli yerlerinde darp izleri bulunduğu kaydedilen Ayşe M, Elif M. ve N.A.'nın, 3 günlük iş göremez raporu aldıkları belirtildi. 
     İşlemlerin tamamlanmasının ardından olayla ilgili evrakı inceleyen savcılık, öğretmenlerin serbest bırakılmasına karar verdi. 
     
</TEXT>
</DOC>
