<DOC>
<DOCNO> 177755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/spor/spo07.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alonso ilk cepte 
</HEADLINE>
<TEXT>

   Formula 1'de Renault'nun İspanyol pilotu sıralama turlarında en iyi zamanı yaparak ilk cebi kaparken, Michael Schumacher sekizinci sırada kaldı. Test sürüşünde kontrolünü kaybeden Firman hastanelik oldu 
      
   FORMULA 1'DE sezonun 13. yarışı olan Macaristan Grand Prix'sinde "pole" pozisyon İspanyol Fernando Alonso'nun oldu. Budapeşte Hungaroring pistinde dün yapılan sıralama turlarında 1.21.688 ile en iyi zamanı elde eden Renault pilotu Alonso, bugünkü dev yarışa ilk sırada başlama hakkını elde etti. BMW Williams'tan Alman Ralf Schumacher ikinci, Jaguar'ın Avustralyalı pilotu Mark Webber üçüncü, BMW Williams'ın diğer yıldızı Montoya da dördüncü cebe yerleşti. 
   FERRARİ'den Brezilyalı Rubens Barrichello beşinci olurken, şampiyona lideri Michael Schumacher kendisine ancak 8. sırada yer bulabildi. Test sürüşü sırasında otomobilin kontrolünü kaybeden ve bariyerlere çarpan Jordan'ın İngiliz pilotu Firman hastaneye kaldırıldı. Jordan'da yarışa Firman'ın yerine Macar Zsolt Baumgartner kendi seyircisi önünde katılacak. Bu arada İtalyan pilot Giancarlo Fisichella, gelecek sezon Sauber takımı adına yarışacağını açıkladı. 
   
   İlk 10 sıra 1. Fernando Alonso Renault 1 21.688 2. Ralf Schumacher Williams 1 21.944 3. Mark Webber Jaguar 1 22.027 4. Juan Pablo Montoya Williams 1 22.180 5. Rubens Barrichello Ferrari 1 22.180 6. Jarno Trulli Renault 1 22.610 7. Kimi Raikkonen McLaren 1 22.742 8. Michael Schumacher Ferrari 1 22.755 9. David Coulthard McLaren 1 23.060 10. Olivier Panis Toyota 1 23.369 
   
   
</TEXT>
</DOC>
