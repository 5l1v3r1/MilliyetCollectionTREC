<DOC>
<DOCNO> 192243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/soneko43.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi Köprüsü 30 yaşında... 
</HEADLINE>
<TEXT>

     Asya-Avrupa arasındaki ilk sabit bağlantı olarak Türkiye ulaşım ağının çok önemli bir halkasını oluşturan ''Boğaziçi Köprüsü'' 30 yaşında. 
     2003 yılı ortalarına kadar 1 milyarın üzerinde araç geçen köprüden, 200 trilyon liraya yakın gelir sağlandı. 
     Edinilen bilgiye göre, 2002 yılı sonuna kadar 1 milyar 322 milyon 580 milyon 592 bin aracın geçtiği köprüden, 183 trilyon 405 milyar 894 milyon 402 lira gelir elde edildi. Boğaziçi köprüsünden bu yılın Ocak-Ağustos döneminde ise 43 milyon 623 bin adet geçiş yaptı ve bu araçlar 40 trilyon 663 milyar 640 milyon lira gelir bıraktı. 
     Yapımını 1970 yılında Hochtief AG ve Cleveland Bridge and Eng. Co. adlı Alman-İngiliz ortak firmalarının üstlendiği köprü 1973 yılında hizmete girdi. 
     
     OTOMATİK GEÇİŞ SİSTEMİ 
     Köprüde trafiğin yoğun olduğu arterlerde trafiği rahatlatmak, personel sıkıntısını çözümlemek ve vatandaşlara ödeme kolaylığı alternatifi sunmak amacıyla 1999 yılında Otomatik Geçiş Sistemi OGS uygulamasına başlandı. 
     1999 yılında bu sistemi kullanan vatandaş sayısı 994 bin 489 olurken, bu rakam 2000 yılında 4 milyon 352 bin 983'e, 2001'de 6 milyon 648 bin 202'ye ve 2002 yılında 8 milyon 264 bin 488'e çıktı. 
     2002 yılı sonuna kadar OGS sistemiyle geçen toplam 20 milyon 756 bin 35 araçtan 28 trilyon 416 milyar 133 milyon 400 bin lira gelir sağlandı. 
     
</TEXT>
</DOC>
