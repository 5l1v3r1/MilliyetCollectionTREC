<DOC>
<DOCNO> 191158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/yazar/akyol.html </URL>
<DATE> 2003/10/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Toplumsuz parti' 
</HEADLINE>
<TEXT>

   
   CHP kurultayı pek ilgi çekmedi ilgilenen yazarlar da eleştirdi. Partinin, dolayısıyla Türkiye'nin bugünü ve yarını bakımından benim önemsediğim tek husus, Kemal Derviş 
   ile Deniz Baykal arasındaki üstü örtülü "sivil toplum" tartışmasıydı. 
   Derviş haklı olarak CHP'nin "sivil toplumla bütünleşmesini" istiyor, CHP'ye uzak duran halk kesimlerini de çekebilecek bir dil kullanıyor yeni bir sentez istiyor. 
   Baykal ise kurultayda Müdafaayı Hukuk hareketini hatırlatarak "biz zaten sivil kurulmuş bir partiyiz" diyordu. İyi de, bugünkü CHP "Müdafaayı Hukuk" cemiyetleri kadar demokratik, katılımcı ve birleştirici mi 
   Kaç lider değiştirdi, niye başa güreşemiyor CHP .. 
   
   
   MÜDAFAAYI HUKUK, elbette sivil ve demokrat bir millet hareketiydi. Merhum Bülent Tanör "Kongre İktidarları" adlı eserinde anlatır Daha Mustafa Kemal Samsun'a çıkmadan önce bile, Müdafaayı Hukuk ve benzer adlarla Anadolu'da "Kuvayı Milliyeci" cemiyetler kuruluyor, bu cemiyetler demokratik kongrelerle kararlar alıp yöneticilerini seçiyordu. Milletleşmemizin çok önemli göstergelerinden biridir bu. 
   Yüzyıl önceki "Muhassıl Meclis"leri ile başlayan mahalli demokrasi tecrübemiz, Milli Mücadele'ye böyle demokratik bir halk tabanı hazırlamıştı. 
   Atatürk, zaferden sonra Müdafaayı Hukuk cemiyetlerini "Halk Fırkası"na dönüştürdü. 
   CHP'nin 1923 tarihli tüzüğü demokratiktir. Fakat 1927 kurultayı ile aşırı merkeziyetçi, otoriter bir süreç başladı Artık örgütler ve saylavlar milletvekilleri atamayla belirlenecek, hatta bazen bir ilin saylavı öteki ilin parti başkanlığına atanacaktı. 
   Ona göre de hiyerarşik doğruları 'tepe'den belirlenen bir ideoloji oluşacaktı... 
   Tarihçi Charles Issawi'nin dediği gibi, "Her nesil kendi zamanının öncelikleriyle düşünür". 1930'ların öncelikleri öyle düşünmeye yol açmış. 
   Ama bugün .. 
   
   
   TARİHİN laboratuvarına bakalım "Müdafaayı Hukuk" tam bir milli halk hareketiydi ama CHP "devlet partisi" olunca halktan kopmuş, resmi bir cihaza dönüşmüştür. Bunu rahmetli Turan Güneş daha 1960'larda yazmış, Tek Parti mirasının bu şekilde eleştirilmesiyle başlayan "Ortanın Solu" hareketi halkla bütünleşebilmişti. 
   CHP yine halktan kopuk Son kurultay partinin 'oligarşik' görüntüsünü daha da tahkim etti, değişik kitlelere 
   açılması daha da zorlaştı. 
   Siyaset bilimci Fuat Keyman'ın dün Radikal'deki yazısı ilginçti "CHP Toplumsuz bir parti " 
   CHP, emekli olduğunda Sayın Ahmet Necdet Sezer'in, Kemal Gürüz'ün, Alemdaroğlu'nun katılacakları bir parti olabilir... Ama yeter mi 
   CHP, toplumun değişik kesimlerini kucaklayabilecek zihin açıklığına sahip gerçekten sosyal demokrat bir partiye dönüşmedikçe büyüyemez 
   Kurultayı alabilen "blok" bu açılımı başarabilecek mi Mahalli seçimlere beş ay kaldı göreceğiz 
   CHP'liler dikkat etmeli Sağ, topluma dayalı ve 'sivil' olduğu için daima çok oy alıyor ve değişimler hep sağdan geliyor. Çünkü toplum değişkendir ve değiştiricidir. 
   'Resm ' ise tabiatı gereği hiyerarşiktir, 'atanmış'tır, 'mustakar'dır. 
   
      
   
   
   
</TEXT>
</DOC>
