<DOC>
<DOCNO> 177924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/spor/spo01.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Son söz Başkan'ın 
</HEADLINE>
<TEXT>

   Beşiktaş'ın patronu Serdar Bilgili, bilmeceye dönen yabancı transferine nokta koydu "Bu saatten sonra yeni bir oyuncu ne kadar faydalı olur bilinmez. Almayı düşünmüyoruz." 
      
   'Kadromuz yeterli' 
   SİYAH - Beyazlı camiada merakla beklenen yabancı transferi konusunda Başkan Serdar Bilgili son sözü söyledi. Bilgili, "Bu saatten sonra yeni bir oyuncu ne kadar faydalı olur bilinmez. Almayı düşünmüyoruz. İlhan Mansız'a hafta içinde check - up yapılacak. Kısa sürede aramıza dönecek gibi. Kadromuz yeterli. 22 kişi de on birde oynayacak düzeyde" diye konuştu. 
   
   'Tribünde oturamaz' 
   YÖNETİCİLERDEN İbrahim Altınsay da 7. yabancıyı almanın takım içindeki dengeleri bozacağını belirtti. Lucescu'nun şimdilik transfere ihtiyaç duymadığını belirten Altınsay, "Vaktimiz var. Gerekirse takviye yaparız. Büyük paralar verdiğimiz bir adamı Şampiyonlar Ligi'nde oynatıp, ligde tribüne yollayamayız. Bu ancak 17 - 18 yaşındaki genç yabancılar için uygulanabilir" dedi. 
   
   Serdar Bilgili'ye protesto    KAPALI tribünün loca yapılmasını ve yerlerinden çıkarılmasını protesto eden Çarşı Grubu, Başkan Serdar Bilgili'ye, "Açık tribüne de loca yapsana" diye tempo tuttu. Maç sonrasında ise Bilgili'nin aracına bir grup taraftarın saldırıda bulunduğu iddia edildi. 
   
   Kadroda değişim    BEŞİKTAŞ, Ankaragücü maçında farklı bir on birle sahaya çıktı. Lecuscu'nun "Takımı kenardan izleyip tanıyacak" dediği Ahmed Hassan, Romanya milli maçında dizine dikiş atılan Pancu'nun yerine şans buldu. Galatasaray'dan transfer edilen Emre Aşık da Siyah - Beyazlı formayı ilk kez bir resmi maçta giydi. Rumen hoca, Ahmet Yıldırım'ı kulübeye çekti. 
   
   
</TEXT>
</DOC>
