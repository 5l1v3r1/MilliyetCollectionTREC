<DOC>
<DOCNO> 167445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/spor/spo05.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
FATURA 52 MİLYAR 
</HEADLINE>
<TEXT>

UEFA, Makedonya maçındaki olaylar nedeniyle sahasını kapatmadığı Milli Takıma, İngiltere'nin üçte biri ceza kesti 
     Makedona da ceza 
     UEFA Disiplin Komitesi, Makedonya maçında sahaya atılan yabancı maddeler nedeniyle Türkiye'ye 50 bin İsviçre Frangı 51.7 milyar lira ceza verdi. İngiltere'nin saha kapatma cezası beklediği Komite, rakip takımın tahrik unsurlarını da göz önüne alarak para cezasını yeterli gördü. Makedonya da, gol sonrası yapılan provokatif hareketler sonucu 10 bin İsviçre Frangı ceza aldı. 
     
     Planlar tutmadı 
     KOMİTE, Şakiri'nin golü sonrası tribünden atılan şişe ve bozuk paraların, Makedon futbolculara isabet ettiğini vurgularken, staddaki düzensizlik ve güvenlik eksikliği gerekçesiyle ceza verdi. Avrupa Şampiyonası eleme grubunda lider olan A Milli Takım'ın takipçisi İngiltere'ye de nisanda evindeki Türkiye maçındaki taşkınlıklarin ardından 150 bin İsviçre Frangı ceza verilmişti. 
     
Milliyet'ten al haberi      MAKEDONYA maçı sonrası UEFA'yı yakın takibe alan MİLLİYET, gözlemci Peter Dooded ve hakem gözlemcisi Michael Voutrot'un raporlarını yayınlamıştı. Dooded, olayların yanı sıra, Makedonya'nın tahriğinden de söz etmişti. Voutrot da, ek raporla Makedonya'nın provokasyonuna dikkat çekmişti. Ayrıca, her iki raporla da sadece para cezası geleceği bildirilmişti. Sonuçta bu raporların doğruluğu, çıkan ceza ile kanıtlandı. 
     
Kadıköy'e beklerizFederasyon, 11 Ekim'deki İngiltere maçını Fenerbahçe Şükrü Saracoğlu Stadı'na aldı 
     Karşılaşma 20.00'de 
     FUTBOL Federasyonu dün yaptığı toplantı sonunda, Avrupa Şampiyonası Eleme Grubu'nda İngiltere ile 11 Ekim'de oynanacak kritik maçın Fenerbahçe Şükrü Saracoğlu Stadı'nda oynanmasını kararlaştırdı. Başkan Haluk Ulusoy'un daha önce Anadolu'da oynanacağı yolunda görüş belirtmesine rağmen yönetim maçın, Türkiye'nin en modern stadı olarak kabul edilen Saracoğlu'nda 20.00'de oynanmasına karar verdi. 
     
     Altay'a ret 
     FEDERASYON ayrıca, Altay'ın, şike ve teşvik primi iddiasıyla ilgili başvurusunu görüştü ve yeterli kanıt olmaması nedeniyle kovuşturmaya gerek olmadığı kararına varıp ligleri tescil etti. 4 saat süren toplantı sonunda yapılan açıklamada, İstanbulspor - Altay maçında bazı futbolcuların maddi çıkar sağladığı biçimindeki iddiaların somut kanıtlara dayandırılmadığına karar verildiği bildirildi. 
     
     Gümüş gol başlıyor 
     TOPLANTIDA Birinci Süper Lig fikstür çekiminin 15 Temmuz Salı günü saat 11.00'de İstanbul'da yapılması da karara bağlandı. Altın gol uygulaması ise sona erdirildi. Bundan böyle gümüş gol kuralı geçerli olacak. Bu arada çok olumsuz hava koşulları oluşmadığı sürece hiçbir maçın ertelenmeyeceği, saha koşullarının uygun olmaması durumunda karşılaşmanın başka bir sahada yapılabileceği açıklandı. 
     
     

</TEXT>
</DOC>
