<DOC>
<DOCNO> 164498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/ekonomi/eko06.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Gemi onarıldı temeller sağlam 
</HEADLINE>
<TEXT>

Devlet eski Bakanı ve CHP Milletvekili Kemal Derviş, 'ekonominin bundan sonra iyiye gitmesi gerektiğini söyledi 
     MUSTAFA BAĞDİKEN, ERGÜN AYAZ İzmit DHA 

     Devlet eski Bakanı, CHP İstanbul Milletvekili Kemal Derviş, Türk ekonomisinin bundan sonra iyiye gitmesi gerektiğini belirterek, "Ekonomik temeller çok sağlam. Gemi onarıldı" dedi. 
     CHP Kocaeli İl Teşkilatı'nın düzenlediği "Türkiye 2003 - Seçenekler ve Seçişler" konferansında konuşan Derviş, "Temeller sağlam, artık bunun gerisinin gelmesi lazım. Türk ekonomisinin artık bundan sonra iyiye getmesi lazım. Hükümetin elinde. Bu Meclis'te çoğunlukları da var. Dolayısıyla bu görevde başarılı olması gerekir'' dedi. Derviş, kamu işçilerine 'sıfır zam' açıklamasıyla ilgili olarak da şöyle dedi 
     "Kriz anında, ilk başta yangını söndürmek gerekirdi. Şimdi daha normal duruma geldik. Bu durumda ücret artışlarında da daha olumlu ve daha uygun adımları atmak gerekiyor. Çünkü yangın söndü. En kötü günleri geride bıraktık. Dikkatli, sorumlu, fakat insanların da yaşamına katkıda bulunacak adımları atmak gerekiyor." 
     

</TEXT>
</DOC>
