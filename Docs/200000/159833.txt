<DOC>
<DOCNO> 159833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/guncel/gun02.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ciddiyetsiz yürüyüş valiyi kızdırdı... 
</HEADLINE>
<TEXT>

     ŞENOL DEMİRCİ İstanbul 

     İstanbul'un fethinin 550. yıldönümü dün etkinliklerle kutlandı. Fatih Sultan Mehmet'in Fatih Camii'ndeki mezarı başında dualar okunmasıyla başlayan törenler, daha sonra Zeytinburnu Belgratkapı'daki etkinliklerle devam etti. Tören alanındaki yerini alan Harbiye Askreri Müze Komutanlığı Mehter Takımı'nın mehter marşı eşliğinde, temsili Osmanlı askerleri surlara doğru hücum etti. Top atışlarının da yapıldığı canlandırmanın sonunda İstanbul fethedildi ve surlara bayrak dikildi. Tören resmigeçit yürüyüşünün ardından son buldu. Resmigeçitteki erkek öğrencilerin ciddiyetsiz şekilde yürümesi ise İstanbul Valisi Muammer Güler'i kızdırdı. 
     

</TEXT>
</DOC>
