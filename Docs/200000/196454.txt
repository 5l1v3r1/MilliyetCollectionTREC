<DOC>
<DOCNO> 196454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/ekonomi/eko07.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarzedeye mavi cüzdan 
</HEADLINE>
<TEXT>

   ANKARA Milliyet 
   
   Ziraat Bankası, İmar Bankası'ndaki mevduat sahiplerinin ve Hazine bonosu alanların paralarının ödenmesine ilişkin hazırlıklarını tamamladı. Mudiler 192 şubeden paralarını alabilecek. Bu şubelerden 66'sı İstanbul, 14'ü Ankara, 13'ü İzmir'de. Ödemelerde izlenecek süreç şöyle 
   Ödemelerin başlayabilmesi TBMM'ye sunulan yasanın yürürlüğe girmesi gerekiyor.Yasa çıkınca Bakanlar Kurulu ödeme esaslarını belirleyecek. TMSF, Merkez Bankası, Ziraat Bankası ve Hazine Müsteşarlığı arasında 4'lü protokol imzalanacak.TMSF, mudilere ilişkin bilgileri Ziraat Bankası'na verecek.Ziraat Bankası mudilere hesap cüzdanlarını dağıtmaya başlayacak. 
   İlk dilim 2.7 katrilyon 
   İmar Bankası'nda, 201 bin 331 mudinin 10 milyar liranın altında olmak üzere, toplam 378 bin 469 mudinin parası var. Ödemelerin ilk diliminin toplam tutarı 2.7 katrilyon lira olacak. Kalan ödemelerle ilgili vadeli cüzdanlar da aynı anda ilgililere teslim edilecek. Başvuru sırasında, mudilerden kimliklerini kesin tespit edecek nüfus cüzdanı gibi belgeler istenecek. Kendi mudilerine kırmızı ve gri hesap cüzdanları veren Ziraat Bankası, İmar mudilerine mavi renkte cüzdan verecek. 
   
   
</TEXT>
</DOC>
