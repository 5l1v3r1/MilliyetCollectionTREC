<DOC>
<DOCNO> 183885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sondun19.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
11 yıl önce ikramiye vuran bileti çalındı diye dava açtı 
</HEADLINE>
<TEXT>

     Kanada'da bir kişi, 11 yıl önce ikramiye isabet eden sayısal loto kuponunun çalındığı iddiasıyla mahkemeye başvurdu. 
     Kanada'daki basın ve yayın organlarında yer alan habere göre, Vancouver'da yaşayan Michael Ufnal, 11 yıl önce yaklaşık 6,5 milyon euro isabet eden sayısal loto kuponunun komşuları tarafından çalındığını iddia etti. 
     İlgili idareden bu kuponda parmak izinin bulunup bulunmadığını araştırmasını isteyen Ufnal, 1992 yılında içinde loto kuponu bulunan cüzdanının çalındığını, cüzdanı bulduğunda kuponun içinde olmadığını kaydetti. 
     Ufnal, komşularının 1992 yılında sayısal lotodan belirtilen tutarda ikramiye kazandığını ve gizlice taşındığını ifade etti. 
     Ufnal, şüphesini daha önce dile getirmeme nedeninin, kriminal teknik yöntemler hakkındaki bilgisizliği olduğunu söyledi. 
     
</TEXT>
</DOC>
