<DOC>
<DOCNO> 158824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sondun09.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Suudi Arabistan'daki büyükelçiliğini yeniden açtı... 
</HEADLINE>
<TEXT>

     Suudi Arabistan'ın başkenti Riyad'daki intihar saldırısından sonra, daha fazla terör saldırıları olacağı yönündeki istihbarat üzerine 4 gün kapalı kalan ABD büyükelçiliği bugün yeniden açıldı. 
     Ancak Amerikalı diplomatlar, 12 Mayıs'ta 8'i Amerikalı 34 kişinin öldüğü saldırılardan sonra önlem olarak öncelikli olmayan 30 elçilik personelinin ABD'ye gönderildiğini söyledi. 
     Büyükelçiliğin halka ilişkiler müdürü John Burgess, Reuters'e verdiği demeçte, ''Burayı tehlikeli çevre olarak düşünüyoruz ve tabii insanların tehlikeden uzak olmasını istiyoruz'' dedi. 
     İngiltere ve Almanya da elçiliklerini dün yeniden faaliyete geçirmişti. 
     
</TEXT>
</DOC>
