<DOC>
<DOCNO> 152167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sonspo43.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Özat Sokağa çıkamıyorum, ne transferi 
</HEADLINE>
<TEXT>

     Fenerbahçe Futbol Takımı Kaptanı Ümit Özat, İtalya'nın Corriera Dello Sport gazetesinin, kendisiyle yapılan röportajda kullanmadığı bazı sözleri yayınladığını bildirdi. 
     Samandıra Tesisleri'ndeki antrenman sırasında basın mensuplarına açıklama yapan Ümit, bu gazeteyle tercümanlar aracılığıyla telefonla röportaj yaptığını, ancak ''Başkan istesin, seve seve gelirim'' biçiminde bir ifade kullanmadığını söyledi. 
     Kendisine birtakım transfer önerileri olduğunu ve bu konuyla ilgili menajerinin bazı görüşmeler yaptığını kaydeden Ümit, şöyle konuştu 
     ''Roma'nın beni istemesi tabii ki bir onurdur. Ama ben Fenerbahçeliliğim ile hep gurur duydum. Fenerbahçe'den kimse seve seve ayrılmaz. Burada kalmak istediğimi defalarca belirttim. Kimseye 'koşa koşa gelirim' diye bir ifade kullanmadım. Her ne kadar bu sezon kötü geçse de bazı kulüplerin gözlemi altındayız. Fenerbahçe Kulübü benim için dünyanın en büyük kulübüdür. Hiçbir futbolcunun da buradan koşa koşa gideceğini sanmıyorum.'' Transferiyle ilgili gelişmelerin gelecek haftalarda kesinlik kazanacağını belirten Ümit, ''Şu anda bunları gündeme getirecek durumumuz yok. Sokağa çıkacak yüzümüz yok ki transferimizi günmede getirelim'' diye konuştu. 
     





</TEXT>
</DOC>
