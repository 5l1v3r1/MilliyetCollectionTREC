<DOC>
<DOCNO> 155401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo19.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen taraftara vefa... 
</HEADLINE>
<TEXT>

     Taraftarı olduğu Konyaspor'un flamasını asmak için, geçen hafta sonu elektrik direğine çıkan ve akımına kapılarak ölen Recep Kum için, arkadaşları yardım kampanyası düzenledi. 
     Konyaspor eski yöneticisi Ekrem Coşkun, Türkiye Spor Yazarları Derneği Konya Şubesi'nde düzenlediği basın toplantısında, yeşil-beyazlı taraftarların neşe kaynağı olan Recep Kum'u takımı için uğraş verirken kaybetmenin üzüntüsünü yaşadıklarını bildirdi. 
     Sosyal güvencesi olmayan arkadaşları için yardım kampanyası başlatarak, Kum'un ailesine ilk olarak bir ev alacaklarını ve çocuklarının eğitim ihtiyacını karşılayacaklarını belirten Kum, kampanyaya, Konya Büyükşehir Belediyesi, sivil toplum kuruluşları, Konyalı işadamlarının yanı sıra taraftarın da destek vermesini istedi. 
     Coşkun, şu ana kadar isminin açıklanmasını istemeyen bir işadamının 1 milyar lira para yardımı ile çocuklarına burs vereceğini bildirdiğini, yardım kampanyasına katılmak isteyenlerin İş Bankası Konya Merkez Şubesi 4500-2061482 nolu hesaba para yatırabileceklerini söyledi. 
     
</TEXT>
</DOC>
