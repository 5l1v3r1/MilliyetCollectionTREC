<DOC>
<DOCNO> 174119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/guncel/gun20.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Ekdi'ye tehdit suçlaması...    Kamuoyunda oğlu için düzenlediği 1 milyon dolarlık sünnet düğünüyle tanınan aşiret reisi Bedrettin Ekdi, sigortacı iki kız kardeşi dolandırdığı, silahla tehdit ettiği gerekçesiyle gözaltına alındı. Savcılığa başvuran sigorta acentesi sahileri Esra Kapan ile Perihan Kapan, kendilerini 40 milyar lira dolandıran Ekdi'nin, adamlarıyla işyerlerine gelip tehdit ettiğini bildirdi. Polis, Ekdi ile oğlu Murat Ekdi ve dokuz adamını Şişli'deki işyerinde gözaltına aldı. Ekdi ile oğlu Murat Ekdi ve Hasan Kızılırmak'ın sorgusu sürerken, sekiz kişi serbest bırakıldı. 
   
   Arun'un davası ağır cezalık    ŞİŞLİ 1. Asliye Ceza Mahkemesi, kardeşi Olgun Arun'u silahla yaraladığı gerekçesiyle hakkında dava açılan, şair Özdemir Asaf'ın oğlu Etkin Arun'un "adam öldürmeye tam teşebbüs" suçundan yargılanması için dosyayı, "görevsizlik kararı" ile İstanbul Ağır Ceza Mahkemesi'ne gönderdi. "Adam yaralamak" ve "ruhsatsız silah bulundurmak" suçlarından dava açılan Arun'un, suç vasfının "adam öldürmeye tam teşebbüs" olarak değiştiğini belirten h kim, yargılamayı yapma görevinin de ağır ceza mahkemesinde bulunduğunu kaydetti. 
   
   Son gün akın ettiler    2003 Öğrenci Seçme Sınavı'nı ÖSS kazananların tercih formlarını teslim etme süreleri dün sona erdi. Sınavı kazanan adaylar, son gün formlarını teslim etmek için okullara akın etti. Adaylar, mesainin bittiği saat 17.00'ye kadar formlarını teslim masalarına verebilmek için yoğun çaba harcadı. 
   
   
</TEXT>
</DOC>
