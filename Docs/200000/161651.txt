<DOC>
<DOCNO> 161651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun06.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Florida Mahkemesi'nden peçeli fotoğrafa yasak 
</HEADLINE>
<TEXT>

     ABD'nin Florida eyaletinde görülen bir davada mahkeme, sürücü ehliyetinde kullanılacak fotoğrafın peçesiz olması gerektiğine karar verdi. 
     Savcılık, dini inançlarından ötürü yüzünü örtmesi gerektiğini belirten Sultaana Freeman adlı Müslüman kadının iddiasına karşılık olarak, ''Teröristlerin gizlenmek için yüzlerini peçeyle örtebilecekleri'' tezini ileri sürdü. 
     Üç gün süren duruşmaların ardından mahkeme, ''kamu güvenliği için'' ehliyette, yalnızca gözleri gösteren peçeli fotoğrafın kullanılamayacağına, yüzün tümünün fotoğrafta görülebilmesinin, kadının dinsel özgürlüklerini ihlal anlamına gelmeyeceğine hükmetti. 
     Peçeli fotoğraf kullanılmasından ötürü sürücü ehliyeti iptal edilen Freeman, kararın iptali için dava açmıştı. 
     
</TEXT>
</DOC>
