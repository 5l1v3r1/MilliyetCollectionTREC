<DOC>
<DOCNO> 192088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/dunya/adun.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Reformları uygulayın 
</HEADLINE>
<TEXT>

   Son şeklini alan AB'nin yıllık Türkiye İlerleme Raporu'nu Milliyet ele geçirdi. Dengeli ve objektif bir dil kullanılan raporda reformların uygulanması, 'yavaş ve kararsız' olarak niteleniyor 
      Güven Özalp Brüksel 

   
   Türkiye'nin Avrupa Birliği AB sürecine ilişkin olarak kaydettiği gelişmelerin yer aldığı İlerleme Raporu, nihai onay sürecinden önceki son halini aldı. Raporda Türkiye'nin özellikle son dönemde attığı adımların hakkı verilse de AB'nin dilinden düşürmediği uygulama konusuna ne kadar önem verdiği bir kez daha ortaya çıktı. Önceki yıllarda yayımlanan raporlarla kıyaslandığında sertlikten uzak, son derece ılımlı ve objektif bir dilin kullanıldığı ve yapıcı olunmaya çalışıldığı dikkatlerden kaçmazken, verilen ana mesaj, "Attığınız adımları takdir ediyoruz. Ancak bunların k ğıt üstünde kalması kimsenin işine yaramaz. Uygulamada eksikleriniz var" oldu. 
   Milliyet'in ulaştığı ve 5 Kasım'da AB Komisyonu üyelerinin onayına sunulacak olan rapor, Türkiye'nin artı ve eksilerini ortaya koyması açısından önem taşıyor. Raporda öne çıkan unsurlar şu şekilde belirginleşiyor 
   
   
   RTÜK ve YÖK'ten çekilsin 
   Sivil - asker ilişkilerini AB standartlarına uydurma amacıyla MGK'nın yasal çerçevesinde birtakım değişikliklere gidildi. Yapılan değişikliklere karşın MGK h l RTÜK ve YÖK içinde temsilci bulunduruyor, bunlar çekilmeli. Gerçekleştirilen değişiklikler MGK'nın işleyişini etkileyebilecek düzeyde. Ancak askerler üzerindeki sivil kontrolün AB düzeyine ulaştırılması için bu reformların etkili bir biçimde uygulanması önemli. Parlamento, savunma bütçesi üzerinde tam kontrole sahip olmalı. 
   
   DGM'lere Avrupa standardı 
   Yargılama süreleri hayli uzun. Yargı, reformların uygulanması konusunda önemli bir rol oynuyor. Reformlar, mahkemeler tarafından uygulanmaya başlandı. Bununla birlikte Ceza Yasası'nın maddeleri özellikle ifade özgürlüğü söz konusu olduğunda uygun olmayan şekillerde kullanılıyor. Devlet Güvenlik Mahkemeleri'nin gücünün, sorumluluklarının ve işleyişinin Avrupa standartları düzeyine getirilmesi gerekli. 
   
   Gayrimüslimler engelleniyor 
   Bu alanda, mülkiyet hakları ve yeni ibadet yerleri inşası konusunda önlemler alındı. Ancak bu düzenlemelerin etkileri sınırlı kaldı. Müslüman olmayan dini azınlıklar yasal kişilikleri, mülkiyet hakları, iç düzenlemeleri ve din adamı yetiştirme konularında ciddi engellerle karşı karşıya kalıyorlar. Üst üste yapılan başvurulara karşın Heybeliada Ruhban Okulu kapalı kalmaya devam ediyor. Dinsel özgürlükler konusunda uzman bir heyet Ankara'da yaptığı temaslar sonucunda bu alandaki yasal reformların yetersiz olduğu sonucuna vardı. 
   
   İşkenceye h l rastlanıyor 
   Türkiye, insan haklarına ilişkin uluslararası sözleşmeler konusunda ilerleme sağladı. Avrupa İnsan Hakları Mahkemesi, kararlarının uygulanması konusunda ise h l bazı sorunlarla karşı karşıya. İşkence ve kötü muamelenin alanındaki yasal düzenlemeler güçlendirildi. Uygulama bazı somut sonuçlar doğursa da durum kararsızlığını koruyor ve işkence olaylarına rastlanıyor. Kadınlara yönelik şiddet uygulamaları ciddi bir kaygı nedeni oluyor. Cezaevi sistemi sayesinde bu alandaki durum belirgin bir şekilde iyileşti. 
   
   Basında endişe var 
   İfade özgürlüğüne ilişkin bazı kısıtlamalar kaldırıldı. Ancak yasal düzenlemelere karşın halen sorunlar yaşanıyor. Basın özgürlüğü konusunda, yapılan değişiklikliklere karşın, durum endişeye neden olmaya devam ediyor. Dernekleşme özgürlüğü alanında yasaklar azaltıldıysa da halen belli kısıtlamalar mevcut. 
   
   Gelişme yok 
   Radyo ve televizyonlarda Türkçe dışında dillerde yayın yapılmasına olanak sağlayan reform henüz somut bir sonuç doğurmadı. Belli bir derece yumuşama yaşanmasına karşın radyo yayını ve kültürel faaliyetlerde Türkçe dışında dil ve diyalekt kullanılması bazı yasal kısıtlama ve adli takiple karşılaşabiliyor. Türk vatandaşlarının günlük hayatta kullandıkları Türkçe dışındaki dil ve diyalektlerin öğrenilmesi konusunda gelişme yaşanmadı. 
   
   İlerleme sağlandı 
   Yolsuzlukla mücadele konusunda çeşitli önlemler alınarak ilerleme sağlandı. Ancak yolsuzluk h l son derece ciddi bir problem olmaya devam ediyor. Yolsuzluğa eğilimli olan sektörler medya, hükümet, inşaat ve sağlık olarak belirginleşiyor. İşadamlarının yüzde 80'i yabancı yatırımın önündeki en önemli engeli yolsuzluk olarak görüyor. 
   
   Hükümete olumlu not 
   Türk hükümeti BM Genel Sekreteri'nin yürüttüğü temasları temel alan kapsamlı bir çözüm bulunmasına yönelik desteğini birçok kez yineledi. Türk hükümeti Mayıs 2004'ten önce bir anlaşmaya varılması yönündeki ümidini dile getirdi. Türk hükümetiyle Kıbrıs'ın kuzeyi arasında imzalanan gümrük birliği anlaşmasının uluslararası hukukta yeri yoktu ve Türkiye'nin AB'yle gümrük birliğine yönelik taahhütlerine uygun düşmüyordu. Türk hükümeti bu anlaşmanın onaylanmayacağı ve yürürlüğe sokulmayacağını beyan etti. 
   
   RAPORDAKİ 'GENEL DEĞERLENDİRME'    'Reformların pratik etkisi kısıtlı kaldı' 
   Bazı reformlar siyasi açıdan büyük anlam taşıyor. Bu çerçevede özellikle 2003 Temmuz'unda çıkarılan 7. reform paketi önemli. Bazı olumlu gelişmelere karşın reformlar pratikte kısıtlı etki yarattı. Uygulama yavaş ve kararsız bir nitelik gösterdi. 
   Kısa vadeli önceliklerin yerine getirilmesi konusunda belirgin ilerleme sağlandı. Özellikle mevcut yasal düzenlemeleri AB standartlarıyla uyumlu hale getirme konusunda yoğun çaba gösterildi. Bazı alanlarda ek yasal düzenlemelere ihtiyaç var. Alandaki uygulama ise kararsız ve reformların somut sonuçlarının görülmesi bekleniyor. 
   
   
   
</TEXT>
</DOC>
