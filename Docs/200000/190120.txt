<DOC>
<DOCNO> 190120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sondun32.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Kralı Carlos ilk kez Suriye'de 
</HEADLINE>
<TEXT>

     İspanya Kralı Juan Carlos, ilk kez gittiği Suriye'den, terörizme karşı verilen mücadelede ve kitle imha silahlarının ortadan kaldırılmasında işbirliği yapmasını istedi. 
     Juan Carlos, Şam'da Suriye Devlet Başkanı Beşşar Esad ile yaptığı görüşme sırasında, ''Kitle imha silahları bir tehlikedir ve bunları durdurmak zorunda olduğumuzu bilmeliyiz'' dedi. 
     İspanya'nın ''Arap dünyasının kardeş ülkesi olduğunu'' söyleyen Kral Carlos, Suriye'nin Ortadoğu barış sürecinin dışında kalamayacağını ifade etti. 
     Öte yandan Kral Carlos'a eşlik eden İspanya Dışişleri Bakanı Ana Palacio, Suriye Dışişleri Bakanı Faruk El Şara ile Irak, Ortadoğu krizi ve terörizmle mücadele konularının ele aldığını bir görüşme yaptı. 
     Ziyaret sırasında iki ülke arasında, kültürel ilişkileri artırmaya yönelik bir anlaşma da imzalandı. 
     Bu arada İspanyol basını, Kral'ın Suriye'ye yaptığı bu ilk ziyaretin, ABD ve İsrail'in Suriye'yi suçlayan açıklamalarda bulunduğu bir döneme rastladığına dikkati çekti. 
     
</TEXT>
</DOC>
