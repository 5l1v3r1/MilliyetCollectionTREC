<DOC>
<DOCNO> 168401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/siyaset/siy05.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik yeleklere rağmen öldüler 
</HEADLINE>
<TEXT>

Tunceli'deki saldırıda şehit olan iki komando eri, çelik yelek giymelerine rağmen hayatlarını kaybetti 
     FERİT DEMİR Tunceli DHA 

     Tunceli Valisi Ali Cafer Akyüz'ün bulunduğu 15 araçlık konvoya düzenlenen saldırıda şehit olan komando erler Engin Eriş ve Burhan Karataş'ın çelik yelek giymelerine rağmen omuz bölgelerinden isabet alarak hayatlarını kaybettikleri anlaşıldı. Askeri bir yetkili, konvoyu korumakla görevli tüm askerlerin çelik yelekli olduğunu belirterek, şunları söyledi 
     "Saldırı sırasında araçtan atlayarak mevziye yatan askerler yoğun ateş altında kaldı. Teröristlerin Kanas marka suikast silahı kullanmaları nedeniyle omuzlarından isabet aldılar. İki askerimizin omuz kenarından giren kurşunlar göğüs kafesine kadar ilerleyerek şehit olmalarına yol açtı. Çelik yelek olmasaydı şehit sayısı daha da fazla olabilirdi." Saldırıda, Akyüz yara almadan kurtulurken, Eriş ve Karataş şehit olmuş, bir er de yaralanmıştı. Merkezi Almanya'da bulunan Mezopotamya Haber Ajansı, Tunceli'de önceki gün Vali Akyüz'e yönelik suikast girişimini, PKK KADEK'in üstlendiğini duyurdu. KADEK'in misilleme haklının saklı tutulduğu belirtildi. 
     

</TEXT>
</DOC>
