<DOC>
<DOCNO> 186797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/soneko24.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta üç mobil telefon şirketine lisans... 
</HEADLINE>
<TEXT>

     Irak'ta yapılan ihale sonucu, üç mobil telefon şirketine lisans verildi. 
     Irak İletişim Bakanı Haider Jawad al-Aubadi, lisans hakkı verilen üç mobil telefon şirketini AsiaCell, Orascom and Athertel olarak açıkladı. 
     Haider Jawad al-Aubadi, mobil telefon sisteminin, Avrupa ve Ortadoğu'da geniş olarak kullanılan GSM küresel mobil telefon sistemi teknolojisi olacağını bildirdi. 
     Irak'a yüzmilyonlarca dolarlık yatırım getirmesi beklenen Mobil telefon hizmetinin, haftalar içinde başlayacağı belirtiliyor. 
     Irak'ın kuzey, orta ve güney bölgelerini kapsayacak olan sistemde, AsiaCell Kuzey'de, Orascom, Bağdat dahil olmak üzere Irak'ın orta bölgesinde, AtherTel şirketi de Irak'ın güneyinde faaliyet gösterecek. 
     Yerel girişimciler, her üç şirketin, yüzde 10 ile 50'si arasında hissesine sahip olabilecek. Telefonların bir dakikalık konuşma ücreti ise 8 ile 10 ABD senti arasında olacak. 
     35 firmanın 100'den fazla teklifle başvuruda bulunduğu ihale sonucu verilen lisanslar iki yıllık bir süreyi kapsıyor. 
     Orascom'un merkezinin Mısır'da olduğu belirtilirken, diğer iki şirketin birisinin Kuveyt'in milli mobil telekomünikasyon şirketi ve yine bu şirketin içinde bulunduğu bir konsorsiyum olduğu kaydediliyor. 
     
</TEXT>
</DOC>
