<DOC>
<DOCNO> 175067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo25.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Teniste zirvedeki isimler değişti... 
</HEADLINE>
<TEXT>

     Teniste bayanlar ve erkeklerde dünya klasmanında ilk sıralar değişti. 
     Bayan Tenisçiler Birliği'nin WTA yaptığı değerlendirmede, Wimbledon Tenis Turnuvası'nda şampiyon olduktan sonra, sakatlığı nedeniyle ABD'deki 2 turnuvaya katılamayan ve sezonun son ''Grand Slam'' mücadelesi olan ABD Açık'ta da yer alamayacağını açıklayan ABD'li Serena Williams, 5 bin 995 puanda kalınca, uzun bir aradan sonra 2. sıraya indi. Puanını 6 bin 39'a çıkaran Belçikalı Kim Clijsters ise kariyerinde ilk kez 1. sıraya yerleşti. 
     Klasmanda Belçikalı Justine Henin Hardenne, 5 bin 7 puanla 3., ABD'li Lindsay Davenport, 3 bin 582 puanla 4., Serena Williams'ın ablası Venus Williams ise 3 bin 6 puanla yine 5. sırada yer aldı. 
     Profesyonel Tenisçiler Birliği'nin ATP yaptığı açıklamaya göre, erkeklerde de İspanyol Juan Carlos Ferrero, 567 puanla 2. sıraya düşerken, İsviçreli Roger Federer, 592 puanla ilk sıraya çıktı. 
     ABD'li Andre Agassi, 515 punla 4. sıradan 3. sıraya yükselirken, Arjantinli Guillermo Coria, 514 puanla 3. sıradan 4. sıraya geriledi. ABD'li Andy Roddick ise 507 puanla yine 5. sırada kaldı. 
     
</TEXT>
</DOC>
