<DOC>
<DOCNO> 179021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur29.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık "evleniyoruz" ve "mutluyuz" yok 
</HEADLINE>
<TEXT>

     Gelin arabalarının plakalar, ''evleniyoruz'' ve ''mutluyuz'' türü yazılarla artık kapatılamayacak. 
     Erzurum Trafik Şube Müdürü Mehmet Aydoğan trafik polislerinden plakaları yazılarla kapatan gelin arabalarını uyarmaları ve bu yazıların kaldırılmasını istendiklerini belirtti. 
     Bir hafta süreyle gelin arabalarının uyarılacağını anlatan Aydoğan, daha sonra plakası okunmayan araçlara ceza yazılacağını bildirdi. 
     Gelin arabalarının süslenmesinde, tescil plakalarının ''mutluyuz'', ''evleniyor'' türü yazılarla kapatıldığını anlatan Aydoğan, şunları söyledi 
     ''Plakası kapatılan aracın, bir kazaya veya olaya karışması halinde bulunma ihtimali çok az. Tescil plakalarının görünür olması lazım. Bu tür olumsuz olayların yaşanmaması için gelin arabalarının da plakaların kapatılmasını önleyeceğiz.'' Gelin arabalarının plakalarının yazı ile kapatılmaması için araçları süsleyen çiçekçilerin de konu hakkında uyarılacağını anlatan Aydoğan, ''Tescil plakası kapalı araçlara 32 milyon 100 bin lira para cezası verilmekte'' diye konuştu. 
     
</TEXT>
</DOC>
