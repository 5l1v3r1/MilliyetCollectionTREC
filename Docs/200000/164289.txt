<DOC>
<DOCNO> 164289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/spor/spo03.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR TAŞLA İKİ KUŞ 
</HEADLINE>
<TEXT>

Galatasaray, menajerleri aynı olan Van Hooijonk ve Overmars için pazarlıklara başladı. Fener'in de gündeminde olan iki yıldız için 6 milyon dolarlık ekstra ödenek ayrıldı 
     HALİL ÖZER 

     Sessiz ve derinden 
     TRANSFERDE İspanya ve Brezilyalı futbolculara ağırlık veren Galatasaray, Fenerbahçe ile aynı isimlere odaklandı. Yönetimin, Feyenoord ile sözleşmesi biten Van Hooijonk ile Barcelonalı Overmars için kolları sıvarken, iki oyuncunun ortak menajeri Rob ile ilk görüşmeyi yaptığı öğrenildi. Sarı - Kırmızılılar'ın bu transfer için 6 milyon dolarlık bir bütçe ayırdığı iddia edildi. 
     
     Pratez açıklandı 
     BARÇA ile sözleşmesi süren Overmars için Başkan Laporta ile masaya oturulacağı açıklandı. Sporting Lizbon ise Pratez'i 1.1 milyon dolara Galatasaray'a verdiğini resmen duyurdu. Brezilya'da tatil yapan futbolcunun gelişmeden henüz haberdar olmadığı bildirildi. Öte yandan Maritimo'nun yeni teknik direktörü Manuel Cajuda'nın Pepe'yi göndermek istememesi sıkıntı yarattı. 
     
Cim-Bom'dan Youla atağı      TRANSFERDE golcü arayışlarına yönelen Galatasaray, Gençlerbirliği'nin Gineli yıldızı Youla için dün Başkent çıkarması yaptı. Başkan Özhan Canaydın, sürpriz bir şekilde İlhan Cavcav'ı fabrikasında ziyaret etti. Cavcav, Youla'yı satmalarının mümkün olmadığını bildirdi. Canaydın daha sonra Maliye Bakanlığı'na giderek müsteşar Hasan Basri Aktan ile görüştü. 
     
Barış günüTransfer döneminde Okan Koç yüzünden arası açılan Fatih Terim ile İlhan Cavcav buzları eritti 
     NECMİ KEPÇETUTAN 

     Başkent'te buluştular 
     ANKARA Üniversitesi Beden Eğitimi Yüksekokulu'nda düzenlenen ödül töreni Fatih Terim ile İlhan Cavcav'ın buluşmasına sahne oldu. Okan Koç transferi nedeniyle tartışan ikili dün barıştı. Son 10 yılın en iyi antrenörü ödülünü alan Terim, en iyi yönetici seçilen Cavcav ile birlikte oturdu. Ödül almaya da yanyana giden ikili öğrencilerden büyük alkış aldı. 
     'Başkanımız görüşür' 
     TRANSFER girişimlerinin sürdüğünü açıklayan Fatih Terim, Trabzonsporlu Gökdeniz'i aralarında görmek istediklerini söyledi. Terim, "Bu işin gerçekleşebilmesi için tarafların anlaşması şart. Başkanımız, Sayın Özkan Sümer ile görüşür, anlaşırsa bu iş biter" dedi. Terim, Okan için ise, "Bizi istemeyeni zaten almazdık" diye konuştu. 
     

</TEXT>
</DOC>
