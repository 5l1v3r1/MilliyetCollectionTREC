<DOC>
<DOCNO> 178742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sonspo18.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray Televizyon karşısında maç izlerken üzülüyorum... 
</HEADLINE>
<TEXT>

     Türk A Milli Futbol Takımı ve Almanya 1. Ligi ekibi Bayer Leverkusen'in oyuncusu Yıldıray Baştürk'ün sarılık tedavisi sürüyor. 
     ''Televizyon karşısında Bayer'i seyretmek beni çok üzüyor'' diyen Yıldıray Baştürk, Almanya'nın Wanne-Eickel kentindeki ailesinin yanında tedavi görüyor. 
     Bild gazetesine yaptığı açıklamada, haftada bir gün doktora kontrole gittiğini belirten Yıldıray, ''İzinde Cannes'e gitmiştim. Orada devamlı olarak balık ve deniz mahsulleri ürünleri yedim. Şu anda hepatit tedavisi görüyorum'' dedi. 
     Yıldıray'ın sarılık hastalığına burada yakalandığına dikkat çekilen haberde, Bayer Leverkusen Teknik Direktörü Klaus Augentahler'in de ''Bizim yapabileceğimiz bir şey yok. Ciğer değerlerinin bir an önce iyi netice vermesini ve kendisinin en kısa zamanda yeşil sahalara dönmesini istiyoruz'' açıklamasına yer verildi. 
     
</TEXT>
</DOC>
