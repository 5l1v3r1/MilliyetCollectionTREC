<DOC>
<DOCNO> 153523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/soneko41.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Mayıs ayı borçlanma stratejisini açıkladı... 
</HEADLINE>
<TEXT>

     Hazine Müsteşarlığı, 14 Mayıs Çarşamba günü valörlü ihraç tarihi , 91 gün vadeli referans bono ihalesi gerçekleştirecek. 
     Hazine Müsteşarlığı'nın Mayıs ayı borçlanma stratejisine göre, 14 Mayıs 2003 valör ve 13 Ağustos 2003 itfa tarihli, 91 günlük referans bono ihalesi, değişken faiz ödemeli senetlerin kupon faizlerinin belirlenmesi amacıyla düzenlenecek. 
     Söz konusu ihalede, 1 katrilyon 536 trilyon lira net satış planlandı. Belirlenen bu miktar, Mayıs ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarlarının toplamının yüzde 15'ini oluşturuyor. 
     Referans bono ihalesinde ROT ve ihale sonrası teklif yoluyla satış yapılmayacak. 
     Bu arada, Mayıs ayında da önceki aylarda olduğu gibi iç borçlanma ihaleleri genel olarak salı günleri düzenlenecek, ancak, Hazine piyasaların uygun olduğu diğer günlerde de ihale düzenleyebilecek. Düzenlenecek ihalelerin detayları ise ihale gününden en az 1 gün önce kamuoyuna duyurulacak. 
     
     ÖDEMELER 

     Bu arada Mayıs'ta piyasalara yapılacak 10.4 katrilyon liralık itfaya karşılık, piyasalardan 9.3 katrilyon liralık borçlanmaya gidilecek. 
     Buna göre, Hazine'nin Mayıs ayı içerisinde yapacağı 14.7 katrilyon liralık iç borç ödemesinin 10.4 katrilyon lirası piyasaya, 885 trilyon lirası kamu kurumlarına yapılan satışların geri ödemeleri, 3.4 katrilyon lirası da kamu kurumları, kamu bankaları ve Tasarruf Mevduatı Sigorta Fonu'na TMSF ihraç edilen senetlerin ödemelerinden oluşacak. 
     
     1.5 KATRİLYON LİRALIK DIŞ ÖDEME 

     Bu arada Hazine'nin, Mayıs ayı içerisinde yapacağı toplam ödemelerin tutarı, dış borç ödemeleri ile birlikte 16.2 katrilyon lirayı bulacak. 
     Söz konusu ödemenin 14.7 katrilyon lirası iç borç, 1.5 katrilyon lirası da dış borç ödemelerinden oluşuyor. 
     Hazine'nin ödeyeceği iç borcun 6.8 katrilyon lirası anapara, 6.9 katrilyon lirası faiz ödemelerinden oluşacak. 
     Hazine'nin yapacağı dış borç servisinin ise 900 trilyonu anapara, 600 trilyonu da faiz ödemeleri. 
     
     FİNANSMAN DAĞILIMI 

     Hazine'nin finansman dağılımına bakıldığında da, Mayıs ayında piyasadan 9.3 katrilyon lira borçlanma yapılacak. Bu borcun 1.5 katrilyon lirası referans bono ihalesi, 7.8 katrilyon lirası da ihale yoluyla piyasadan borçlanma şeklinde gerçekleştirilecek. 
     Hazine açıklamasında Nisan ayında gerçekleştirilen işlemler hakkında da bilgi verildi. 
     




</TEXT>
</DOC>
