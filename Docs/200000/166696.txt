<DOC>
<DOCNO> 166696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sontur25.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da bir avukat evinin önünde silahlı saldırıya uğradı... 
</HEADLINE>
<TEXT>

     Adana'da bir avukat, evinin önünde uğradığı silahlı saldırıda ağır yaralandı. 
     Emniyet Müdürlüğü yetkililerinden alınan bilgiye göre, avukat Mehmet Sayıs 49 , Beyazevler 16 Sokak'ta, işyerine gitmek üzere evinden çıktığı sırada, kimliği henüz belirlenemeyen bir kişi tarafından tabancayla vuruldu. 
     Çukurova Üniversitesi Tıp Fakültesi Balcalı Hastanesi'ne kaldırılan Mehmet Sayıs'ın, göğsünden vurulduğu ve hayati tehlikesinin bulunduğu bildirildi. 
     Yetkililer, Sayıs'ın tehdit edildiği yönünde bilgilerinin bulunduğunu belirterek, olayla ilgili soruşturmanın sürdürüldüğünü, saldırganın kimliğinin belirlenerek yakalanmasına çalışıldığını söylediler. 
     
     ADANA BAROSU SALDIRIYI KINADI 
     Adana Barosu Başkanı Necati Erdem, olayla ilgili yazılı açıklama yaparak saldırıyı kınadı. 
     Erdem, hangi nedenle olursa olsun, bir insanın yaşam hakkına yapılan saldırının kabul edilemeyeceğini belirterek, ''Güvenlik güçlerine ve yargıya inancımız tamdır. Meslektaşımıza yapılan saldırının faillerinin bir an önce bulunması ve hukuk önünde hesap vermesi kaçınılmazdır'' dedi. 
     
</TEXT>
</DOC>
