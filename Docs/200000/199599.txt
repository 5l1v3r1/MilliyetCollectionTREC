<DOC>
<DOCNO> 199599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sontur15.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık cüzdanı almak için gitti, 'sen ölüsün' yanıtını aldı .. 
</HEADLINE>
<TEXT>

     Eşine sağlık cüzdanı çıkarmak için Emekli Sandığı'na başvuran emekli öğretmen, kayıtlarda ölü olarak göründüğünü öğrendi. 
     Manisa'nın Sarıgöl İlçesi'nde 26 yıl hizmet verdikten sonra geçen Ağustos ayında emekli olan, Emekli Sandığı'ndan birikmiş ikramiyeleriyle üç aylık maaşını alan ve kendisi için emekli sağlık cüzdanı çıkaran Mehmet Ali Özçeler 52 , sıra eşi için sağlık cüzdanı çıkarmaya gelince, kayıtların azizliğine uğradı. 
     Özçeler, AA muhabirine yaptığı açıklamada, eşi Ayşe Özçeler 46 için İzmir'deki Emekli Sandığı Bölge Müdürlüğü'ne başvurunca görevlilerin kendisine kayıtlarda ölü olarak göründüğünü söylediğini belirtti. Özçeler, ''Görevlilerin Sen kayıtlarda ölü görünüyorsun. Eşine sağlık cüzdanı veremeyiz. Bundan sonra üç aylık maaşın da verilmeyecek şeklindeki açıklamasıyla karşılaşınca adeta yıkıldım'' dedi. 
     Emekliliğinin tadını çıkaracağı sırada bu olayla karşılaştığını dile getiren Özçeler, şöyle devam etti 
     ''Madem ben öldüm, Emekli Sandığı neden ikramiyemi gönderdi, ilk üç aylığımı ve sağlık karnemi verdi Ölsem bile aileme maaş vermesi gerekir. Ona da maaş vermiyor. Ben şimdi yaşadığımı Emekli Sandığı'na ispat etmek için gerekli yerlerden belgeleri topladım. Ankara'daki Emekli Sandığı Genel Müdürlüğü'ne müracaat ettim. Sonucu merakla bekliyorum.'' Kendisiyle ilgili dosyaların bulunamadığının da söylendiğini kaydeden emekli öğretmen, mahrumiyetinin giderilmesini isteyerek, ''Ben ölmedim, hayattayım'' dedi. 
     
</TEXT>
</DOC>
