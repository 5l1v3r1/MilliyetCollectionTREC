<DOC>
<DOCNO> 174472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/soneko10.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimindeki artış hız kesmiyor... 
</HEADLINE>
<TEXT>

     Sanayi üretimi bu yılın Haziran ayında, geçen yılın aynı ayına göre yüzde 11.7 oranında artış gösterdi. 
     Bu yılın Haziran ayında, geçen yılın aynı ayına kıyasla imalat sanayi üretiminde yüzde 12.8, elektrik, gaz ve su sektöründe yüzde 8.2 artış görülürken, madencilik sektöründe ise yüzde 5.6 oranında gerileme yaşandı. 
     Devlet İstatistik Enstitüsü'nden DİE yapılan açıklamaya göre, Haziran ayında imalat sanayi içinde yer alan alt sektörlerde üretim, büro, muhasebe bilgi işlem makinaları imalatında yüzde 151.8, gıda ürünleri ve içecek imalatında yüzde 31.2, basım ve yayım imalatında yüzde 25.8, derinin işlenmesi, bavul, çanta imalatında yüzde 10.8, makina ve teçhizat imalatı yüzde 30, taşıt araçları ve karoseri imalatı yüzde 38.7 oranında arttı. 
     Bu dönemde, tütün ürünleri imalatı yüzde 14.8, giyim eşyası imalatı yüzde 0.1, ağaç ve mantar ürünleri imalatı yüzde 9.9, elektrikli makina cihaz imalatı yüzde 3.5 ve diğer ulaşım araçları imalatı yüzde 41.4 azaldı. 
     Bu yılın altı aylık ortalamasında ise bir önceki yılın aynı dönemi ile karşılaştırıldığında üretim, toplam sanayi sektöründe yüzde 7.6, imalat sanayinde yüzde 8.7, elektrik, gaz ve su sektöründe yüzde 7.7 artış, madencilik sektöründe ise yüzde 14.8 azalma olduğu belirlendi. 
     
</TEXT>
</DOC>
