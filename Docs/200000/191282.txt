<DOC>
<DOCNO> 191282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/guncel/gun02.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, lodos ve yağmura teslim oldu 
</HEADLINE>
<TEXT>
   Sağanak yağış gece vurdu 
   Kentin birçok semtinde evleri su basarken, çok sayıda maddi hasarlı trafik kazası oldu 
      ŞAKİR AYDIN İstanbul 
   
   İstanbul'da, önceki akşam başlayan ve gece boyunca aralıklarla etkisini sürdüren sağanak yağışta, birçok ev ve işyeri sular altında kaldı. 
   Yağış, özellikle Beyoğlu, Eminönü, K ğıthane, Sarıyer ve Küçükçekmece'de etkili oldu. Bazı binaların giriş katlarını su bastı. Yollardaki kanalizasyon mazgalları tıkanınca su birikintileri oluştu. Birikintiler de çok sayıda maddi hasarlı trafik kazasına neden oldu. 
   Kasımpaşa Mahallesi sakinleri, evlerindeki tuvalet ve banyolarından gelen sularla ne yapacaklarını şaşırdı. Ev eşyaları ve elektronik malzemeleri sular altında kalan vatandaşlar, itfaiye ve belediyeden yardım istediler. Ancak, yardım gecikince kendileri işe koyuldular. 
   Sağanak yağmurdan nasibini alan bazı dükk nlarda ise büyük çapta maddi hasar meydana geldi. 
   
   Enkazdan sağ çıktı    Beyoğlu Tarlabaşı Kırlangıç Sokak'ta bulunan ve daha önce belediye ekipleri tarafından çökme tehlikesine karşı mühürlenen üç katlı bir binanın iç kısmı, sağanak yağmurun da etkisiyle çöktü. Binanın giriş katında oturan ve göçük altında kalan Hasan Çelik, itfaiye ekiplerinin yaklaşık dört saatlik çalışmasının ardından kurtarıldı. Tesisatçılık yaptığı öğrenilen Çelik, Taksim Eğitim ve Araştırma Hastanesi'ne kaldırıldı. Çelik'in, hayati tehlikesinin bulunmadığı bildirildi. 
   
   
</TEXT>
</DOC>
