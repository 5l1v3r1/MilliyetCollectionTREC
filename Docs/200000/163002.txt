<DOC>
<DOCNO> 163002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur09.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Karne almak için okula gitti, 2,5 yıldır kayıp... 
</HEADLINE>
<TEXT>

     Sinop'un Boyabat İlçesi'nde, 2.5 yıl önce karnesini almak için okula giden ve bir daha kendisinden haber alınamayan lise öğrencisinin anne ve babası, oğullarının acısını unutamıyor. 
     Boyabat Anadolu Lisesi 2. Sınıf öğrencisi Sinan Kirencioğlu 17 , yaklaşık 2.5 yıl önce sömestr tatili öncesinde karnesini almak için okula gitti. 
     O günden sonra bir daha kendisinden haber alınamayan öğrencinin ailesi, her karne döneminde olayı tekrar yaşayarak, oğullarının acısını unutamıyor. 
     Baba Ahmet Kirencioğlu, oğlunun başarılı bir öğrenci olduğunu belirterek, ''Kimseyle de bir sorunu yoktu. O gün karne almak için 'okula gidiyorum' diye evden çıktı, bir daha geri dönmedi. Hiçbir yerde izine rastlamadık'' derken, anne Kezban Kirencioğlu ise ''Onun arkadaşları şimdi ya üniversiteye, ya da askere gidiyor. Bir türlü acısını unutamadım'' diyerek gözyaşı döküyor. 
     
</TEXT>
</DOC>
