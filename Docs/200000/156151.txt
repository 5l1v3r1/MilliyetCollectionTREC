<DOC>
<DOCNO> 156151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/soneko04.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 500 bin liranın altında... 
</HEADLINE>
<TEXT>

     İstanbul serbest piyasada ABD Doları'nın satış fiyatı, 1 milyon 500 bin liranın altına geriledi. 
     Cuma günü fiyatı 1 milyon 500 bin liradan kapanan dolar, haftaya 8 bin lira düşüşle başladı. 
     Kapalıçarşı'da 1 milyon 485 bin liradan alınan dolar, 1 milyon 492 bin liradan satılıyor. Böylece dolar, 1 milyon 492 bin lira satış değeriyle bu yılın en düşük değerine inmiş oldu. 
     Ekonomik verilerdeki iyileşmenin yanı sıra, döviz karşısında bono piyasasının cazipliğini koruması, uluslararası piyasalarda euro dolar paritesinin direnç seviyesi olan 1.15'i test etmesi de doların düşüşünü etkileyen nedenler olarak ortaya çıkıyor. 
     Dolar 1 milyon 490 bin seviyelerini en son geçen yıl Haziran ayında görmüştü. 
     
     DOLAR KOTASYONLARI 

     Bankalararası dolar kotasyonlarında da alışta en düşük fiyat 1 milyon 488 bin 500 lira, en yüksek fiyat 1 milyon 493 bin lira, satışta en yüksek fiyat 1 milyon 495 bin lira, en yüksek fiyat 1 milyon 505 bin lira seviyesinde bulunuyor. 

     
</TEXT>
</DOC>
