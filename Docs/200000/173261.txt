<DOC>
<DOCNO> 173261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/siyaset/siy04.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Allah kimseyi attan düşürmesin' 
</HEADLINE>
<TEXT>

   Erdoğan için "Adımı verdiği oğlunun düğününe bile çağıramıyor" diyen SP lideri Erbakan, "İşte bu Milli Görüş ile ABD çuvalının farkıdır" dedi 
      ANKARA Milliyet 

   
   SP Genel Başkanı Necmettin Erbakan, AKP'li yöneticilerin "flocsera" hastalığına yakalandığını belirterek, "Bu üzümlere araz olan bir hastalıktır. Bunlar eskiden Milli Görüşçüydü, tatlı üzüme benziyordu. Şimdi sirke oldular" dedi. Erbakan, basın toplantısında, Başbakan Recep Tayyip Erdoğan'ın ata binmekle hata yaptığını belirterek, "İlk hissiyatımız 'geçmiş olsun' demek olmuştur. Allah kimsenin başına vermesin" diye konuştu. 
   
   Davet polemiği 
   Erbakan, "Başbakan oğluna sizin isminizi verdi. Düğününe neden çağırmadı" sorusunu, "Kendi takdiridir. Bizim adımızı vermiş olduğu evladının düğününe bile çağıramıyor. İşte bu Milli Görüş ile ABD çuvalının farkıdır" diye yanıtladı. Bir gazetecinin "Siz de kendi oğlunuzun düğününe davet etmediniz, acaba size nazire mi yaptı " sözleri üzerine Erbakan, "Daha fazla üzerinde durmayalım. Her şeyde bir hayır vardır" ifadesini kullandı. 
   
   AT ŞİİİRİ    SP Genel Başkan Danışmanı Yasin Hatipoğlu da toplantı öncesinde Erdoğan'ın attan düşmesi üzerine yazdığı şu dörtlüğü okudu 
   
   Atı sakin görünce, ona kandı Başbakan 
   Üzengiye basınca havalandı Başbakan 
   Ata her kişi biner, er kişi şahlandırır 
   Yağız atın sırtını grup sandı Başbakan 
   
   
</TEXT>
</DOC>
