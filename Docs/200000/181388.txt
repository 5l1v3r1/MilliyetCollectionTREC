<DOC>
<DOCNO> 181388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/siyaset/siy02.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkenceci vatandaşsa dava beklemez 
</HEADLINE>
<TEXT>

   Sanığı polis olan işkence davaları yıllarca sürerken güvercin çalan bir gence işkence yapan 5 kişinin davası 16 ayda bitti 
      İSMAİL AKDUMAN DHA 

   
   Manisalı Gençler ile Birtan Altınbaş ve Baki Erdoğan'ın gözaltında ölümleri gibi, polislerin işkence sanığı oldukları davalar yıllarca mahkemelerde karara bağlanmayı beklerken Samsun'da iki güvercinlerini çaldığı gerekçesiyle bir gence işkence yaptıkları iddia edilen 5 kişinin yargılandığı dava 16 ayda sonuçlandı. Samsun İlyasköy Mahallesi'nde 2 Mayıs 2002'de meydana gelen olayda, iki evcil güvercini çaldıklarını iddia ettikleri Nurettin Deniz'i 18 kaçırarak saçını kazıdıkları, jiletle vücudunu kesip yaralarına tuz basdıkları öne sürülen Erdoğan Çetin 23 , akrabası Murat Çetin 26 , Ufuk Bebek 21 , Emre Keskin 25 ve Murat Keskin 24 4 Mayıs 2002'de tutuklanarak cezaevine gönderildi. 
   Samsun 2. Ağır Ceza Mahkemesi'nde açılan davada, sanıklar dokuz ay cezaevinde kaldıktan sonra tutuksuz yargılanmak üzere serbest bırakıldı. 
   10 kez h kim karşısına çıkan sanıklar dünkü karar duruşmasında son savunmalarını yaptı. Sanıklardan Erdoğan Çetin, iki güvercinin kendisine ait olduğunu belirterek, "Ben Nurettin'e sadece bir tokat attım. İşkence yapıldığından daha sonra haberim oldu" dedi. Sanık Murat Keskin de Deniz'in mahallede hırsız olarak bilindiğini öne sürerek "Benim de güvercinlerimi çalmıştı. Suçunu ink r edince dayanamadık ve jiletle saçlarını kazıdık, Vücudunu kestik. Ufuk Bebek de başına tuğlayla vurdu. Ancak yaralarına tuz basmadık" dedi. 
   
   SUÇUNU İTİRAF ETTİ 
   İşkenceye uğradığı iddia edilen Deniz ise güvercinleri çaldığını itiraf ederken "Erdoğan Çetin hariç, diğerleri bana işkence yaptı. Onlardan şik yetçiyim" diye konuştu. Mahkeme heyeti, "hürriyet-i tahdit, alıkoyma ve adam dövme" suçlarından tutuksuz yargılanan sanıklardan Murat Keskin'e 4 yıl 10 gün, Murat Çetin'e 3 yıl 8 ay 7 gün, Ufuk Bebek'e 3 yıl 8 ay, Emre Keskin'e 3 yıl 8 ay, Erdoğan Çetin'e de 1 ay 25 gün hapis cezası verdi. 
   Sanıkların temyiz hakkını göz önünde bulunduran mahkeme, dava Yargıtay'da sonuçlanıncaya kadar zanlıların tutuklanmalarına gerek görmedi. 
   
   Manisa davası 8 yıl sürmüştü    İşkence davaları arasında simgeleşen "Manisalı Gençler" davasında karar ancak 8 yıl sonra verildi. 1995'te çocuk yaştaki gençlere işkence yaptıkları saptanan 10 polis, davanın zamanaşımına girmesine iki ay kala, 60 ayla, 130 ay arasında değişen oranlarda hapse mahk m edildi. Hacettepe Üniversitesi öğrencisi Birtan Altınbaş'ı 1991'de işkenceyle öldürdükleri iddia edilen 8 polisle ilgili aynı yıl açılan dava da halen tamamlanamadı. Baki Erdoğan'ı öldürdükleri iddia edilen 6 polis hakkındaki karar da ancak 10 yıl sonra verilebildi. 
   
   
   
   
</TEXT>
</DOC>
