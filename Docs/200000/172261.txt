<DOC>
<DOCNO> 172261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/spor/spo15.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Litvanya'da yas    ŞAMPİYONLAR Ligi 2. ön eleme turunda yarın İskoçya'dan Celtic ile mücadele edecek Litvanya'nın Kaunas takımının golcüsü Audrius Slekys trafik kazasında hayatını kaybetti. 28 yaşındaki Slekys'ın, bir çiftlik yolunda aracının kontrolünü kaybederek, inşaat için hazırlanan betona çarptığı bildirildi. 
   
   Malatya'dan transfer atağı    MALATYASPOR Avusturya'nın Lid takımının Türk asıllı golcüsü Muhammet Akagündüz ile Macaristan'ın MTK takımından İvfrenzi ile anlaştı. İki futbolcunun sağlık muayenesinden geçmesinin ardından sözleşme imzalayacakları belirtildi. 
   
   Yıldızlar döndü    İSPANYA'DA düzenlenen 17. Avrupa Yıldız Erkekler Basketbol Şampiyonası'nda ikinci olan Milli Takım dün yurda döndü. Milliler, Atatürk Havalimanı'nda çiçeklerle karşılanırken Milli Takım Başantrenörü Nihat İziç "Zor şartlarda mücadele ettik. Bunun için ikincilik de büyük bir başarı. Takımımız iyi bir şampiyona çıkardı" dedi. 
   
   Nankör meslek    FIRAT Üniversitesi Beden Eğitimi ve Spor Yüksek Okulu'nun 173 futbolcuyla görüşerek yaptığı araştırmada futbolcuların mesleklerinden memnun olmadığı ortaya çıktı. Süper ve 2. liglerde oynayan oyuncuların yüzde 61.8'i, futbolun nankör bir meslek olduğunu düşünüyor. 
   
   Karşıyaka'ya iki ABD'li    PINAR Karşıyaka, ABD'li oyun kurucu Julius Barnes'tan sonra NCAA Ligi'nden Henry Domercant ve Kevin Johnson'ı da renklerine bağladı. NCAA'deki son yılında 27.9 sayı, 6.8 ribaunt, 3 asistle oynayan 1.93'lük Domercant ve 15.2 sayı, 7 ribaunt, 2.3 blok ortalaması tutturan Johnson ile faks yoluyla sözleşme yapıldı. 
   
   
</TEXT>
</DOC>
