<DOC>
<DOCNO> 154125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/guncel/gun02.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Emniyet müdürü merkeze çekildi... 
</HEADLINE>
<TEXT>

     Bingöl Valisi Hüseyin Avni Coş, olayın yasadışı örgütlerin provokasyonu nedeniyle yaşandığını söyledikten iki saat sonra, Emniyet Müdürü Osman Nuri Özdemir merkeze çekilirken Özel Harek t Şube Müdür Vekili Mehmet Türkoğlu da görevden alındı. Başbakan Recep Tayyip Erdoğan, "provokasyon" olarak değerlendirdiği olaylar sırasında havaya ateş açılmasının normal olduğunu söyledi, ancak polis şeflerinin görevden alındığını da sözlerine ekledi. Emniyet Genel Müdürlüğıü Sözcüsü Feyzullah Arslan, "Polisin böyle bir ortamda kötü davranmasını mantık kabul etmez" derken, AKP'li Berdibek minibüsün kalabalığa girmesinin olayları ateşlediğini kaydetti. Bingöl Emniyet Müdürü Osman Nuri Özdemir'in görevden alınmasıyla yerine vekaleten atanan Diyarbakır Emniyet Müdür Yardımcısı Adnan Kaçaroğlu, olaylar sırasında ihmali görülen görevliler hakkında işlem yapılacağını söyledi. 
     
Çıkan olaylarda 'Korkut Ata' iddiası      BİNGÖL'DE yaşanan deprem felaketinin ardından çadır istekleri yerine getirilmeyen depremzedeler ile polis arasında valilik önünde yaşanan olayların ardında eski SP'li milletvekili olan Hüsametin Korkut Ata'nın bulunduğu öne sürüldü. Ata'nın olayların ardındaki isim olduğu yönündeki ilk bilgiler yerel kaynaklardan Başbakanlığa ulaşırken, bölgeyle ilgili sürekli bilgi alan Emniyet Genel Müdürü üst yönetimine de, olayın arkasındaki isim olarak Necmettin Erbakan'a yakınlığıyla bilinen Ata ve adamlarının bulunduğu bilgisi iletildi. Bu bilgiler, Emniyet Genel Müdürlüğü yönetimi tarafından İçişleri Bakanı Abdülkadir Aksu'ya da ulaştırıldı. Ata ise hakkındaki iddialarla ilgili olarak "Böyle bir şey söz konusu olamaz. Ben olaylar yaşanırken köylerdeydim. Saat 17.00'de Bingöl merkeze geldim. Böyle bir şeyi söyleyecek babayiğit yoktur. Bunun ispatlanması lazım. Biz daima barıştan yana insanlarız" diye konuştu. 


GÜNCEL 





















</TEXT>
</DOC>
