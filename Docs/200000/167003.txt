<DOC>
<DOCNO> 167003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/spor/spo15.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

UEFA Türkiye için toplanıyor      UEFA Disiplin Komitesi, bugün A Milli Takımımız'ın Makedonya ile yaptığı Euro 2004 grup elemesi maçında çıkan olaylarla ilgili karar vermek için toplanacak. Şakiri'nin, takımını 2 - 1 öne geçiren golü attıktan sonra Makedonya bayrağı açarak tribünlerimizi tahrik etmesinin ardından sahaya atılan yabancı cisimlerin dışında stattaki güvenlik önlemlerinin de görüşüleceği toplantıdan çıkan sonuç yarın açıklanacak. 
     
Chelsea satıldı      İNGİLTERE Süper Ligi'nin ünlü kulüplerinden Chelsea, Rus işadamı Roman Abramovic tarafından satın alındı. Abramovic, Chelsea Kulübü'nün de hisselerini bünyesinde barındıran Chelsea Village adlı şirketi 60 milyon sterlin yaklaşık 140 trilyon lira karşılığında sahiplendi. 
     
Kış Olimpiyatları Kanada'da      ULUSLARARASI Olimpiyat Komitesi IOC , 2010 yılında düzenlenecek 21. Kış Olimpiyat Oyunları'nın organizasyonunu, Kanada'nın Vancouver kentine verdi. Dün, Çek Cumhuriyeti'nin başkenti Prag'da yapılan oylamada aday olan 3 kentten Salzburg Avusturya ilk turda elenirken, Pyeonchang Güney Kore ile final oylamasına kalan Kanada'nın Vancouver şehri ev sahibi olmaya hak kazandı. 
     
Hagi bereketi      TEKNİK direktörlüğe Hagi'nin getirilmesinin ardından arka arkaya flaş transferler yapan Bursa, Okan Yılmaz'ı da ikna etti. Golcüsüyle önceki gece yarısında anlaşan Yeşil-Beyazlılar, Okan ile iki yıl daha devam edecek. Bu arada Romanya Devlet Televizyonu TVR, Bursaspor'un naklen yayın haklarını satın aldı. 
     
Atilla, Rize'de      ÇAYKUR Rizespor, Ferencvaroş ve Macaristan Milli Takımı'nın liberosu Dragener Atilla'ya dün imza attırdı. Üç yıllık sözleşme yapan futbolcu, imzanın ardından eşini betirmek için ülkesine döndü. Rizespor ayrıca Brezilya'nın Fago takımında forma giyen Wagner'i de denemek için Erzurum Palandöken'de yaptığı kampa götürdü. 
     

</TEXT>
</DOC>
