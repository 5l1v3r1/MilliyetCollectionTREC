<DOC>
<DOCNO> 152281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/yazar/zbirand.html </URL>
<DATE> 2003/04/25/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türbanlı eşi olan seçilmemeli veya... 
</HEADLINE>
<TEXT>

     23 Nisan krizi, Cumhurbaşkanı ve askerler resepsiyona da katılmayınca, bambaşka boyutlara çıktı. 
     CHP'nin başlattığı, Cumhurbaşkanı tarafından büyütülen ve sonunda askerin de katılmasıyla, neredeyse bir rejim krizine dönüştürülen olay, gereksiz noktalara sürüklendi. Laik-Antilaik çekişme şekline dönüşünce, ipin ucu kaçırıldı. 
     Bu olay sadece Münevver hanımın türbanı ile kısıtlı değildi. AKP'nin genel tutumuna karşı bir tepki söz konusuydu. Devletin kırmızı çizgilerini çizmesi ve bu çizgilerin geçilmemesi uyarısıydı. 
     Bu tepkiler kamouyunun bir bölümü tarafından, resepsiyona kadar haklı görülmüştü. Ancak, Arınç'ın eşinin resepsiyona katılmayacağını açıklamasından sonra da sürdürülünce işin rengi değişti. 
     Arınç, "eşim kendi isteğiyle resepsiyona katılmayacak" diyerek, krizi tırmandırmak istemediğini gösterdi. Aynı şekilde, Tayyip Erdoğan da eşini getirmeyeceğini söyledi ve bu tutumuyla AKP geri atacağının işaretini verdi. 
     Bu manzara karşısında, Cumhurbaşkanı ve askerlerden beklenen jest, onların da resepsiyona katılmalarıydı. Aksine, onlar tutumlarını sürdürdüler. Bence, tepkileri abartılı bir noktaya taşındı. Olayın ilkesel yanı unutuldu ve sanki türbanlı eşlere karşı genel bir tavırmış gibi algılandı. 
     
     PEKİ BUNDAN SONRA NE YAPACAĞIZ 
     Sanki devletin belirli noktalarında görev almış kişilerin, resmi törenlere türbanlı eşlerini getirmeleri yasaklanıyormuş, gibi bir durumla karşı karşıyayız. 
     Önümüzde 19 Mayıs, 30 Ağustos, 29 Ekim bayramları var. 
     O zaman ne olacak 
     Her birinde yeni bir kriz mi yaşanacak 
     Arınç'tan eşini boşamasını mı isteyeceğiz 
     Üstelik, Münevver hanımın bu işte hiç günahı yok. 
     Eşi seçime girmiş ve türbanlı karısı olduğu bilinerek, büyük bir oy oranıyla seçilip Ankara'ya yollanmış. Seçimde çoğunluğu elde eden bu parti de, Arınç'ı TBMM Başkanı yapmış. Bütün bunlar yaşanırken Münevver hanım hep türbanlıymış. 
     Şimdi bizler çıkıp "Eşi türbanla dolaşan TBMM Başkanları Cumhuriyet resepsiyonlarına karılarını getiremezler" anlamı çıkan bir tutum takınıyoruz. 
     Bu işin içinden nasıl çıkabileceğimizi anlayamıyorum. Eğer karşılıklı güç gösterilerine girmeye kalkacaksak, işin ucunu kaçırmamız son derece kolay. 
     Bu ülkenin yeni bir bölünmeye, laik-anti laik kamplaşmasına hiç ihtiyacı yok. 
     Tam, büyük bir çoğunlukla bir partinin iktidar olup devleti işleteceğini ve rahatlama yaratacağını, koalisyon partileri arasındaki kavgaların biteceğini beklerken, tekrar eskiye dönülmesini kimse istemiyor. 
     
     
     
     
MGK ŞİMDİ DE LOBİCİLİK Mİ YAPACAK      Milli Güvenlik Kurulu Genel Sekreterinin Avrupayı dolaşıp derneklere "çeki üdzen" vermeye çalışması, yeni soruların sorulmasına neden oldu. 
     Kılınç Paşa'nın Brüksel'deki toplantısını çoğu kimse anlayamadı. MGK'nın işlevi yeniden sorgulanır oldu. 
     Ülke'nin güvenliği ile ilgili en üst düzey kurum sayılan MGK'nın Genel Sekreteri kendi kafasına göre haraket etmez. Bundan önce de, Avrupa Birliği ile ilgili olumsuz görüşleriyle gündeme gelen Kılınç Paşa, sırtındaki üniforma ve MGK Genel Sekreterligi görevinde bulunması nedeniyle, ister istemez "asker böyle düşünüyor" sonucu doğuruyor. 
     MGK'nın işlevleri arasında, yurt dışındaki Türk dernekleri birleştirmek, tek sesle konuşmalarını sağlamak var mı Var ise, böyle bir işlev Türkiye'nin Milli Güvenilği ile ne oranda bağlantılıdır 
     Türkiye, önümüzdeki yıl Avrupa Birliğinden, tam üyelik müzakerelerine başlama tarihi isteyecek. Oysa Kopenhag siyasi kriterlerinin en önemlisi, askerin ülke yönetimine sahip çıkmaması, ön planda bulunmaması, MGK tipi kurumların "danışma" işlevinin dışına çıkmaması ilkesi var. 
     Durum böyle olunca da, çoğu çevrede bir soru ön plana çıkıyor MGK, Türkiye'nin AB'ye gidişini engellemek mi istiyor 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     







</TEXT>
</DOC>
