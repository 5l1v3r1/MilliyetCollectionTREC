<DOC>
<DOCNO> 174592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/guncel/gun90.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   BiZE BUNU KiM YAPTI    Biz iyi insanlarız, siz iyi insanlarsınız, onlar iyi insanlar. Hiç kendisine "Evet, ben kötüyüm " diyene rastlamadık daha. Herkes iyi. Ama işler iyi gitmiyor. Demek ki kötü birileri de olması gerekiyor. Öyleyse kötü birileri de var. Biz bu kötüleri bulmaya çalışıyoruz. Bari bir test yapalım dedik. Çünkü etrafımızdaki herkes iyi. Belki test sonuçlarına göre kötüleri bulabiliriz. 
   
   1- Depremde yıkılarak 30.000 kişiyi yok eden çürük binaları hangi ülkenin müteahhitleri yapmış olabilir 
   A Kartonya 
   B Çalçırpanya 
   C Türkiye 
   D İskambilistan 
   
   2- IMF 500 milyon dolar kredi verecek diye önünde 40 takla atmak zorunda kalıyoruz. Peki, bu ülkenin 40 katrilyonunu hortumlayanlar hangi ülkenin vatandaşı olabilir 
   A Hortumland 
   B Götüristan 
   C Türkiye 
   D Hüüüpiye 
   
   3- Ekonomik olsun, siyasal olsun, hiçbir zaman suçlu ya da başarısız olmayan ve faturayı her zaman halka ödeten politikacılar hangi ülkede yaşar 
   A Muz Cumhuriyeti 
   B Cüceler ülkesi 
   C Türkiye 
   D Her nerede yaşıyor ve yaşatılıyorlarsa 
   
   4- Müthiş bir borç batağı içerisindeyiz. Miktarı azalmadan, ancak günü kurtaran bir formülle yol almaya çalışıyoruz. Bu ülkeye bu kadar borcu kimler taktı 
   A Uzaylılar İçinden 
   B Paltolular 
   C Türkler 
   D Profesör 
   
   5- Tüm manken ve gereksiz tayfanın isimlerini ezbere bildiği halde seçip de meclise gönderdiği milletvekillerinin birini bile tanımayan, seçim programlarını 5 dakika bile izlemeyen, sonra da "Yandık, tüttük, sandıkta görüşürüz " diyen ülke hangisi acaba 
   A Televolistan 
   B Tostumuyedimya 
   C Türkiye 
   D Laila-ylom 
   
   Şimdi niye yazdık bunları... Kendimizi kötüleyerek nereye vardık ki bunca sene Hiç Sadece başkalarından medet umup ondan sonra "Bakın, hepsi bize düşman işte. Vermediler krediyi, almadılar Avrupa Birliği'ne " demek yerine teşhisi doğru koymak için. Teşhis de şu "Hararet nardadır, sacda değildir. Keramet hırkada taçta değildir... Her ne arar isen kendinde ara... Kudüs'te Mekke'de Hac'da, değildir..." Sayın Dr. İsmet Salu Ağabeyimiz, Hacı Bektaşı Veli'den, bir konuda kulağımızı çekerken aktarmıştı. Hocamızın affına sığınarak sadece sonunu değiştirmek istiyoruz "Her ne ararsan kendinde ara... Washington, Brüksel, Irak'ta değil..." 
   
   Haftanın Filmi Olağan Şüpheliler    Seyrettiniz mi Sağlam filmdir. Seyredemediniz mi Nasıl yani yahu Hala gösterimde. Yani daha girmedi de, Harbiye'de çekiliyor. Evet, ikincisi Türkiye'de çekiliyor. Konusu kısaca şöyle Başbakanın oğlu evlenmek üzeredir. Memleket fakirlikten inim inim inlerken, 14.000 kişinin davetli olduğu bir nikah töreni düzenlenir. Para onlarındır, istediklerini yaparlar. Ancaaak, düğün sıradan birinin değildir. Sıradan birisi ayda 100 dolar asgari ücret alan, ya da 250 milyon emekli maaşı alan, ya da 400 milyon alan memurlardır. O yüzden de çok sıkı güvenlik tedbirleri almak şarttır. Mesela devletin bir rivayete göre 1200, bir rivayete göre 4000 polisi o gece görev alacaktır. Mesela "Biz de evleniyoruz, güvenli bir düğün olsun istiyoruz. Haydi az veren candan, bize 1000 polis yeter" desek, vermeyebilirler. Neyse, iş bununla biter mi Tehlike her yerde olabilir ve "Olağan Şüpheliler" önceden belirlenmelidir. Civarda ne kadar ev, iş yeri, ofis varsa gezilir ve buralarda oturanlara kimlik kontrolü yapılır. Evde sıcaktan mayışmış bir vaziyette "Harareti alır" diye çay içerken kapı çalınır ve hiç alakanız olmayan bir düğün yüzünden keyfinize limon suyu sıkılır. O gün, ola ki Sayın Başbakanın "Canı çeker de biner" diye bölgenin 10 km. yakınına at sokulması yasaklanır. Eğer varsa salondaki at heykeli, resim gibi "Şüpheli" nesneler uzaklaştırılır. Film, böyle çeşitli acayipliklerle sürer gider. Ne memlekette acayiplik biter, ne de bu tür filmler. Seyirci de mecburen öyle seyreder durur .. 
   
   Eğer ki büyükannemle vahşi bir hayvanı ayırt edemiyorsam yaşamak bana haram... 
   Kırmızı Başlıklı Kız İntihar mektubunda 
   
   Start Başlangıcı 
   "Lig startının başlamasına az bir zaman kala son bir göz gezdirip, diğer takımlarla beraber Beşiktaş'ı bir kantara koyalım istedim..." 
</TEXT>
</DOC>
