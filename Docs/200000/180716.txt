<DOC>
<DOCNO> 180716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sondun13.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Abbas'ın istifasından ''derin endişe" duyuyor... 
</HEADLINE>
<TEXT>

     AB, Filistin Başbakanı Mahmud Abbas'ın görevinden istifa etmesinden ''derin endişe'' duyduğu bildirildi. 
     İtalya Dışişleri Bakanı Franco Frattini, Riva del Garda kentinde yapılan AB dışişleri bakanları gayri resmi toplantısında yaptığı açıklamada, ''Birliğin, derin endişe duyduğunu'' söyledi. 
     Ortadoğu barış planı olarak bilinen ''yol haritası''nın mimarlarından biri olan Danimarka Dışişleri Bakanı Per Stig Möller de, gazetecilere yaptığı açıklamada, Abbas'ın istifasının barış süreci için ciddi bir geri adım olacağını kaydetti. 
     Möller, ''dünyanın güvendiği bir adam istifa ederse, bu bir geri adımdır. Umarım görevinde kalır ve uygun çalışma ortamını elde eder'' dedi. 
     AB dönem başkanı İtalya, ABD, AB, Rusya ve BM'nin oluşturduğu Ortadoğu dörtlüsünün, 22 Eylül'de New York'ta toplanmasını istemişti. 
     
</TEXT>
</DOC>
