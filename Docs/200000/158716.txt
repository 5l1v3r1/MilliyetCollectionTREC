<DOC>
<DOCNO> 158716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo23.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Vücut Geliştirme Şampiyonası başladı.. 
</HEADLINE>
<TEXT>

     Avrupa Büyük Bayanlar Vücut Geliştirme, Fitness, Body Fitness ve Erkekler Fitness Şampiyonası, İzmir'de başladı. 
     Atatürk Spor Salonu'ndaki şampiyonaya, 24 ülkeden 87 sporcu katılırken, müsabakaların ilk gününde sporcular yarı final için mücadele ediyor. 
     Türkiye'yi, 2'si erkek, 12 sporcunun temsil edeceği belirtilirken, vücut geliştirmede daha önce 52 kiloda Dünya Şampiyonluğu bulunan Tülay Caner ve 57 kiloda Avrupa Şampiyonluğu elde eden Aylin Akbal, müsabakaların favori isimleri arasında gösteriliyor. 
     
     RASYON BAŞKANI, YEREL YÖNETİME TEPKİLİ 

     Vücut Geliştirme ve Fitness Federasyonu Başkanı ve Avrupa Federasyonu Asbaşkanı Eryetiş Kurtaral, İzmir'de uluslararası bir müsabaka düzenlediklerini belirterek, İzmir Büyükşehir Belediyesi'nin yeterli ilgi göstermemesinden yakındı. 
     Müsabakaları federasyonlarının olanaklarıyla düzenlediklerini kaydeden Kurtaral, şöyle konuştu 
     ''Bana göre bu bu müsabakaların İzmir'de yapılması, İzmir'in tanıtımı açısından önemli bir fırsattır. Böyle bir organizasyonun İzmir'de yapılması, büyük bir şanstır. Bu müsabakaları izlemek üzere 10'un üzerinde yabancı basın mensubu İzmir'e geldi. Yerel yönetimden hiçbir destek görmedik.'' 
     
</TEXT>
</DOC>
