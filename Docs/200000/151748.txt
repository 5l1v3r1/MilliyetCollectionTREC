<DOC>
<DOCNO> 151748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/guncel/gun01.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Atletizm böyle gelişir mi 
</HEADLINE>
<TEXT>

Atletizmi Geliştirme Projesi kapsamında yapılan kros yarışına katılan sporcular, açık alanda giyinip çamurlu parkurda koştu. Bu manzarayı gören Bakan Şahin, Atletizm Federasyonu Başkanı Yurdadön'e kızdı 
     32 ilden, 60 takım ve 350 sporcunun katıldığı Türkiye Birinciliği Finali'ni izleyen Devlet Bakanı ve Başbakan Yardımcısı Mehmet Ali Şahin, karşılaştığı manzara karşısında tepki göstermekten kendini alamadı. "Atletizmi Geliştirme Projesi" kapsamında çamurlu parkurda düzenlenen kros yarışlarına katılan sporcuların durumunu gören Bakan Şahin, Atletizm Federasyonu Başkanı Mehmet Yurdadön'e kızdı. Yurdadön'e, "Yarışları yapacak başka bir yer yok muydu Yağmur yağsaydı bu çocuklar burada nasıl koşacaktı Bu tür yarışları daha uygun yerlerde yapmakta fayda var" dedi. 
     "Burada olduğu gibi eksikleri görüp gidermek bizlerin görevi" diyen Şahin, sözlerini şöyle sürdürdü "Bu tür yarışmaların yapılacağı mek nlar var. Burada eksikleri gördük. Gençlik ve Spor Genel Müdürlüğü ve Atletizm Federasyonu, bu yarışmaları geleneksel hale getiriyor. Türkiye'nin birçok ilinden çocuklar burada yarışıyor. Onlar için çok anlamlı. 83 yıl sonra Türkiye'de TBMM'nin açılmasından ve cumhuriyetin kurulmasından sonra çocukları eğitsel faaliyetler içinde bulundurmak, devletin ve hükümetimizin görevi. Şampiyonlar bu tür yerlerden çıkıyor. Süreyya Ayhan gibi yeni sporcuları çıkartmalıyız." 
     


GÜNCEL 




















</TEXT>
</DOC>
