<DOC>
<DOCNO> 155221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/guncel/gun02.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksit uzadıkça hastalık başlıyor 
</HEADLINE>
<TEXT>

İngiltere'deki araştırmaya göre, yıllarca her ay taksit ödemekle boğuşan kişilerde strese bağlı hastalıklar görülüyor... 
     LONDRA MİLLİYET 

     Sağlığı bozan etkenlere her gün bir yenisi ekleniyor. İngiltere'de yapılan bir araştırma, uzun yıllar süren taksitlerin sağlığı bozduğunu ortaya koydu. 
     
     Strese gİren çok İçİyor 
     İngiliz Tabipler Birliği'nin araştırmasının sonuçlarına göre, yıllar boyu taksit ödemeye çalışanlar, artan taksitlerle başa çıkmak için çaba gösterirken diğer yandan tamirat ve benzeri giderleri karşılamaya gayret eden kişiler, strese bağlı hastalıklara çok daha kolay yakalanıyor. 
     İngiliz bilim adamları, aniden yükselen taksitleri ödemekte güçlük çeken ve bu nedenle eve ipotek koyan banka ya da kuruluş tarafından evinin elinden alınmasından korkan kişilerin ağır stres altına girdiğini belirtiyor. Bilim adamları, bu durumda ağır stres altına giren kişinin daha çok içki ve sigara tüketerek sağlığını tehlikeye attığını söylüyor. 
     
     EvlİlİĞİ bİle bİtİrİyor 
     Bilim adamları, bu kişilerin evliliklerinin ağır stres yüzünden bitebildiğini, hatta kafalarının çok meşgul olması yüzünden diğer insanlara göre daha çok trafik kazası yapabildiğini ifade ediyor. Araştırmada kaydedilen bir diğer önemli sonuç da, uzun süren borçları ödeyebilmek için çabalayan kişilerin stres altına girerek, bağışıklık sistemleri çöktüğü için hastalıklara daha açık hale geldiğini gösteriyor. 
     

</TEXT>
</DOC>
