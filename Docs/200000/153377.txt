<DOC>
<DOCNO> 153377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/guncel/gun02.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tasos, borcunu öde ' 
</HEADLINE>
<TEXT>

Eski dostu Papadopulos'un 1974'te kazandığı tazminata el koyduğunu anlatan Kıbrıs Türkü Mehmet Boşnak, "Ortalık karıştı. 'Bekle' dedi, aramadı" diye konuştu 
     YORGO KIRBAKİ 

     Maraş bölgesinin Paşaköy sakinlerinden 77 yaşındaki Mehmet Boşnak, 1973 yılında açılan ve 1974 yılında sonuçlanan bir davada, kendisine ait 500 Kıbrıs Rum Lirası yaklaşık 1 milyar 230 milyon TL tazminata, Kıbrıs Rum Kesimi lideri Tasos Papadopulos'un el koyduğunu ve Papadopulos'un bu parayı bugüne kadar kendisine göndermediğini söyledi. Telefonla görüştüğü-müz Boşnak, Papado-pulos'u çocuklu-ğundan beri tandığını belirterek, "Annesi bir zamanlar adı Assia olan Paşaköylü idi. Tasos, çocukken annesi ile birlikte köye gelirdi. Çok yaramaz bir çocuktu" dedi. 
     
     'BİZİM KÖYLÜ DERDİ' 
     Yıllarca Magosa Limanı'nda çalışan Mehmet Boşnak, yükleme işindeymiş. Şirkette 60 Rum, 42 Türk çalışıyorlarmış. Şirketin hukuk danışmanı da bugünün Kıbrıs Rum Kesimi lideri Papadopulos... Kulaklarının ağır işitmesinden başka bir sorunu bulunmayan ve gayet iyi Rumca konuşan Boşnak, Papadopulos ile ilişkisini şöyle anlattı "Bana horiane, yani bizim köylü derdi. Şirkete her gelişinde sohbet ederdik. 1973 yılında İsveç bandıralı bir geminin yükleme işlemlerini yaparken, hangarda içi k ğıt büyük bir kolinin altında kaldım. Hastaneye götürdüler. Bir süre tedavi gördüm. O zaman Papadopulos, geminin bağlı olduğu şirkete dava açacağını ve tazminat isteyeceğini söyledi." 
     
     'İÇİ RAHATSA BAŞKA...' 
     Papadopulos'un açtığı davanın bir yıl sonra tamamlandığını anlatan Boşnak, şöyle devam etti "Şirketler arasında anlaşma sağlandı. Papadopulos bir gün bana 'Horiane, sana 500 Kıbrıs lirası tazminat çıkardım' dedi. Sonra Kıbrıs'ta olaylar oldu. Parayı aldığını öğrendim. Ona mektup yazdım, paramı istedim. Cevabında, 'Horiane, şimdi para verme zamanı değil' deyip beklemememi söyledi. H l bekliyorum... Gönlü rahatsa göndermesin..." 
     


GÜNCEL 




















</TEXT>
</DOC>
