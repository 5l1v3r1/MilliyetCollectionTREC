<DOC>
<DOCNO> 177170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sondun21.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD için çalışan çevirmen "vatan haini" diye öldürüldü.. 
</HEADLINE>
<TEXT>

     Irak'ta silahlı kişilerin, Amerikan askerleri için çalışan bir çevirmeni vatan haini olduğu gerekçesiyle başından vurarak öldürdüğü bildirildi. 
     Irak'ın devrik lideri Saddam Hüseyin'in doğum yeri Tikrit ve çevresinde görev yapan Amerikan 4. Piyade Tümeni'nden Binbaşı Bryan Luke, başkent Bağdat'ın kuzeyindeki Samarra kasabasında meydana gelen olayda, çevirmeni takip ettikten sonra öldüren kişilerin bir de not bırakarak, ''vatan hainlerine'' yönelik saldırıların artacağını yazdıklarını söyledi. 
     Irak'taki çevirmenlerin Saddam Hüseyin yandaşlarının saldırılarına hedef olduğu ve temmuz ayından beri öldürülen çevirmen sayısının 3'e yükseldiği belirtiliyor. 
     
</TEXT>
</DOC>
