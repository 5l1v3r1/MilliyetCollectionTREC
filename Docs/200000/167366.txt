<DOC>
<DOCNO> 167366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sontur23.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulaştırma Bakanı Yıldırım'ın oğlu Meclis'te... 
</HEADLINE>
<TEXT>

     CHP Yozgat Milletvekili Emin Koç, Ulaştırma Bakanı Binali Yıldırım'ın oğlu Erkan Yıldırım'ın denizcilikle ilgili ticari faaliyetlerde bulunmasını TBMM gündemine getirdi. 
     Koç, Başbakan Recep Tayyip Erdoğan'ın yanıtlaması istemiyle TBMM Başkanlığı'na sunduğu yazılı soru önergesinde, Erkan Yıldırım'ın, babasının yetki ve görev alanı içinde olan denizcilikle ilgili ticari faaliyetlerde bulunmasının etik açıdan doğru olup olmadığının açıklanmasını istedi. 
     CHP'li Koç, Başbakan Erdoğan'a, birinci dereceden yakınların bakanlıkla ilgili konularda ticari faaliyetlerde bulunmasının engellenmesini içeren bir düzenleme yapmayı düşünüp düşünmediğini de sordu. 
     
</TEXT>
</DOC>
