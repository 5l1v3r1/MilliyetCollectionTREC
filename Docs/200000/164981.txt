<DOC>
<DOCNO> 164981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sonspo22.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da hüzünlü bir 'son arzu' kampanyası... 
</HEADLINE>
<TEXT>

     Türkiye Futbol Federasyonu, Belçikalı kanser hastası 7 yaşındaki Stephan Detry'in son arzusu olan Guinnes Rekorlar Kitabına girme hayalini gerçekleştirmek için seferber oldu. Futbol Federasyonu, kanser hastası çocuk için bir zincir halkası oluşturarak ''kartvizit gönderme'' kampanyası başlattı. 
     Dünyanın dört bir yanından toplayacağı kartvizitler ile Guinnes Rekorlar Kitabı'na girmeyi hedefleyen Stephan Derty, e-mail yoluyla Türkiye'de de bazı kuruluşlara ulaştı. Türkiye Futbol Federasyonu, 7 yaşında ve son safhada kanser hastası olan çocuğa yardım için harekete geçti. 
     Federasyon Başkanı Haluk Ulusoy, Merkez Hakem Kurulu Başkanı Bülent Yavuz ile federasyonun diğer üyeleri, spor kulüpleriyle hakem dernekleri ve Amatör Spor Kulüpleri Federasyonu başkan ve yöneticilerine gönderdikleri ve Stephan'ın son arzusunun çok sayıda kartvizit ile Guinnes Rekorlar Kitabı'nda ebedileşebilmek olduğunun yer aldığı mektupların 10 kuruluş ve şahsa ulaştırmasını rica etti. 
     Balıkesir İl Hakem Kurulu Başkanı Ahmet Altıner de, Merkez Hakem Kurulu Başkanı Bülent Yavuz tarafından kendisine gönderilen mektubu, Balıkesir'de 10 kişi ve kuruluşa ulaştırarak, birer adet kartvizitlerini Stephan Detry'e göndererek oluşturulan zincirin devam etmesi dileğinde bulundu. 
     Belçika'da yaşayan 7 yaşındaki kanser hastası Stephan Detry'in adresinin ''Champs de Lez 4050 Grand Lez BELGIUM'' olduğu bildirildi. 
     
</TEXT>
</DOC>
