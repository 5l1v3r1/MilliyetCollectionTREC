<DOC>
<DOCNO> 159528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo27.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sayın Başkan, lütfen Okan'ı satmayın' 
</HEADLINE>
<TEXT>

     Bursa'nın gündemi, ligde kalma mücadelesi veren Bursaspor'a kilitlenmiş durumda. Sırameşeler Mahallesi'nde meşe ağacı dikim törenine katılan Büyükşehir Belediye Başkanı ve Bursaspor Kulübü Başkanı Erdoğan Bilenser, öğrencilerin Bursasporla ilgili soruları karşısında terledi. 
     Sırameşeler Mahallesi'nde, ''Sırameşeler meşeleniyor'' sloganıyla başlatılan meşe ağacı dikim törenine katılan Bilenser, Hürriyet İlköğretim Okulu Çevre Grubu öğrencileriyle Bursaspor'u konuştu. 
     Öğrencilerin Bursasporla ilgili ilginç soruları karşısında şaşkına dönen Bilenser, ''Görüyorsunuz, Bursa ne kadar Bursaspor'a sahip çıkmış durumda. Sanıyorum bu hiçbir kentte yoktur'' dedi. 
     Bilenser, sloganlar atan ve Bursaspor marşları söyleyen öğrencileri merakla dinlerken, kötü tezahüratları ise, ''Susun'' diyerek söyletmedi. 
     Bir öğreniye, ''Benden bir isteğiniz var mı '' diye soran Bilenser, ''Bursaspor'u kümede kalsın'' yeter yanıtını ise gülümseyerek karşıladı. 
     Bilenser, gazetecilerin, ''Durgunsunuz, bu durgunluğunuz Bursaspor'un ligdeki konumu nedeniyle mi '' sorusunu ise, ''Hayır gayet neşeliyim. Ben çocukların yanında durgun olmam'' diye cevaplandırdı. 
     Bursaspor'un durumu ve soh hafta maçlarıyla ilgili sorulara da, Bilenser, ''Hayır, bu konuları konuşmak istemiyorum. Bakın tüm kent Bursaspor'a kitlenmiş. Bu mutluluk verici'' dedi. 
     Törenin ardından öğrenciler, Bilenser'den adı takımla özdeşleşen, gol kralı Okan Yılmaz'ın satmaması ricasında bulundular. 
     
</TEXT>
</DOC>
