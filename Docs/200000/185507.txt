<DOC>
<DOCNO> 185507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sondun09.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
''Korunması Gereken 100 Dünya Mirası''nda Türkiye'den 5 yer var 
</HEADLINE>
<TEXT>

     Dünya Anıtlar Vakfı WMF , ''Korunması Gereken 100 Dünya Mirası'' 2004 yılı listesini yayınladı. Listede Türkiye'den 5 tarihi ve arkeolojik yer bulunuyor. 
     Merkezi New York'ta bulunan WMF'nin bu yılki Korunması Gereken 100 Dünya Mirası Listesi'ne, ilk kez Antarktika'dan bir tarihi alan dahil edilirken, listede Türkiye'den Ankara'daki Agustus Tapınağı, İstanbul'daki Kariye Müzesi ve Küçük Ayasofya Camii, İzmir Merkez Sinagogu ve Efes Arkeolojik bölgesi yer aldı. 
     Irak'taki Nemrud ve Nineveh saraylarından New York'un Güney Manhattan tarihi bölgesine kadar 100 tarhi ve arkeolojik mirasın bulunduğu bu yılki listeye ilk kez Antarktika'nın yanı sıra Avustralya, Ekvador, Finlandiya, Filistin, Paraguay, Slovenya, Güney Afrika, Tayvan ve Trinidad-Tobago da dahil edildi. 
     Korunması Gereken 100 Dünya Mirası Listesi'nde Avrupa'dan 33, Amerika kıtasından 31, Afrika ve Ortadoğu'dan 18, Asya'dan 16, Avustralya ve Antarktika'dan birer tarihi ve arkeolojik değer bulunuyor. 
     1965'te kuruluan WMF, başta American Express kredi kartları olmak üzere diğer sponsor firmalarla listedeki yerlere restorasyon yardımı sağlamayı, yerel hükümetler ve diğer kuruluşların ilgilerini buralara çekmeyi amaçlıyor. 
     Vakıf, şimdiye dek 80'in üzerinde ülkede 400'den fazla restorasyon, koruma ve bakım projesi yürüttü. 
     
</TEXT>
</DOC>
