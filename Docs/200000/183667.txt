<DOC>
<DOCNO> 183667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/guncel/gun10.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelik AIDS'li öğrenci için gereken yapılacak 
</HEADLINE>
<TEXT>

      SİNAN TOROS İstanbul 

   
   Milli Eğitim Bakanı Hüseyin Çelik, İzmir Kızılayı'nın verdiği kan nedeniyle AIDS'e yakalanan yedi yaşındaki Y.O.'nun kaydının yapıldığı okulda, 'bulaşır' gerekçesiyle diğer velilerin çocuklarını sınıfa sokmamasıyla ilgili gerekenin yapılacağını söyledi. 
   Roma ve Berlin'deki temaslarının ardından dün İstanbul'a dönen Çelik, havaalanındaki basın toplantısında, İzmir Kızılay Kan Merkezi tarafından verilen kan nedeniyle AIDS'e yakalanan Y.O. ile Hatay semtindeki okulunda velilerin çocuklarını "AIDS bulaşır" korkusuyla okula göndermemesiyle ilgili soruları cevapladı. "Başına gelenlerden dolayı bir çocuğumuzun toplumdan dışlanması doğru değildir. Gereken yapılacaktır" diyen Çelik, toplumun AIDS konusunda çekincelerinin olabileceğini, ancak bunu taşıyan kişiyle aynı ortamda bulunanların hastalığı kapma gibi bir durumun söz konusu olamayacağını söyledi. 
   
   
</TEXT>
</DOC>
