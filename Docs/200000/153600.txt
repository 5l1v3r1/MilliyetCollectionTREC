<DOC>
<DOCNO> 153600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur20.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da kaybolan işadamının cesedi Hakkari'de bulundu... 
</HEADLINE>
<TEXT>

     Hakkari'de, kayıp olduğu bildirilen Bursalı bir işadamının cesedi bulundu. 
     Alınan bilgiye göre, Hakkari'nin Ördekli Köyü'nde, Zap suyunun oluşturduğu kum yığını üzerinde ceset gören vatandaşlar, durumu Jandarma Komutanlığı ekiplerine bildirdi. 
     Olay yerine giden Jandarma Komutanlığı ekipleri, cesedin 18 Nisan 2003 tarihinden bu yana kayıp olan Bursa'nın İnegöl İlçesi'nde oturan işadamı Mustafa Kanbaş'a ait olduğunu tespit etti. 
     Kanbaş'ın, Bursa'nın İnegöl İlçesi'nden, 16 RC 780 plakalı Mehmet Çırak'a ait otomobille Şırnak 4. Jandarma Sınır Tabur Komutanlığı'nda görevli Jandarma Uzman Çavuş Selamet Özdemir ve adı öğrenilemeyen başka bir işadamıyla Şırnak'a gittiği, Özdemir'i birliğine teslim ettikten sonra Yüksekova İlçesi'ne giderken, Hakkari-Yüksekova karayolunun Çiftlik mevkiinde otomobiliyle Zap suyuna uçtuğu tahmin ediliyor. 
     Mustafa Kanbaş ile kaybolduğu iddia edilen diğer işadamını arama çalışmaları sürdürülüyor. 
     Kanbaş'ın cenazesi, yakınları tarafından Hakkari Devlet Hastanesi morgundan alınarak Bursa'nın İnegöl İlçesi'ne götürüldü. 
     




</TEXT>
</DOC>
