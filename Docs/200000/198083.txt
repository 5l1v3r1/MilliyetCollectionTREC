<DOC>
<DOCNO> 198083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/guncel/gun06.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye gitmeyin' çağrısı yanlış 
</HEADLINE>
<TEXT>

      İHSAN DÖRTKARDEŞ DHA 
   
   İngiliz Virgin Havayolları'nın kurucusu, işadamı Sir Richard Bronson, İngiliz hükümetinin "Zorunlu olmadıkça Türkiye'ye gitmeyin" çağrısını eleştirerek, "Seyahat uyarıları yayımlandığı zaman İngiltere hem bu ülkeleri aşağılamış, hem de ekonomilerine büyük zarar vererek teröristlerin amacına ulaşmasını sağlamış oluyor. Bu çağrıyı Türkiye İngiltere için yapsa ne hissediriz " dedi. 
   The Times'daki okuyucu mektupları köşesine yazan Bronson, yazısında şu ifadelere yer verdi 
   
   'Bize de olabilirdi' 
   "Terörizm, şantaj ve tehditle yaşamlarımızı değiştirmeye çalışıyor. Buna izin vermemeliyiz. Artık her yerin hedef olduğunu söyleyen Dışişleri Bakanı Jack Straw, bir gün İngiltere'ye de turist gelmemesi ihtimalini her zaman aklında tutmalı. İlerde İngiltere'ye yönelebilecek bir saldırıdan sonra Bali, Kenya, Sri Lanka, Türkiye, hatta ABD vatandaşlarını İngiltere'ye seyahat etmemeye çağırsa acaba biz neler hissederiz " Gazetede Başbakan Recep Tayyip Erdoğan'ın, İngiltere hükümetinin uyarısına tepki gösterdiği de yer aldı. 
   
   
   
   
   
</TEXT>
</DOC>
