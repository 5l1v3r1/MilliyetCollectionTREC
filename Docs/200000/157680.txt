<DOC>
<DOCNO> 157680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sontur05.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
19 Mayıs, Bingöl'de buruk kutlandı... 
</HEADLINE>
<TEXT>

     Bingöl'de meydana gelen depremden sonra iptal edilen 19 Mayıs Atatürk'ü Anma Gençlik ve Spor Bayramı etkinlikleri kapsamında sadece Atatürk Anıtı'na çelenk konuldu. 
     Hükümet Konağı önünde gerçekleşen törene Vali Hüseyin Avni Coş, 49. İç Güvenlik Tugay Komutanı Tuğgeneral Serdar Savaş, Belediye Başkanı Feyzullah Karaarslan ile daire müdürleri katıldı. 
     Törende çelenklerin konmasının ardından, depremde yaşamını yitiren vatandaşların anasına da saygı duruşunda bulunularak, İstiklal Marşı okunuldu. 
     Bu arada, Valilik daha önce 1 Mayıs'ta Bingöl'de yaşanan depremin ardından, 19 Mayıs Atatürk'ün Anma Gençlik ve Spor Bayramı etkinliklerini iptal ettiğini duyurmuştu. 
     Öte yandan, Türkiye'nin değişik yerlerinden Bingöl'e gelen üniversite öğrencileri de iptal edilen 19 Mayıs etkinlikleri kapsamında bugün değişik etkinlikler yapacaklar. 
     
</TEXT>
</DOC>
