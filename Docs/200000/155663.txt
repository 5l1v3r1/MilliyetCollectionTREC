<DOC>
<DOCNO> 155663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sontur03.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıları durdurmak isterken yaralandı 
</HEADLINE>
<TEXT>

     Avcılar'da nişanlısının çantasını alan kapkaççıların içinde bulunduğu otomobili durdurmaya çalışan bir kişi yaralandı. 
     E-5 Karayolu üzerindeki bir benzin istasyonunda içinde nişanlısı Gül Karaca'nın bulunduğu 34 TY 7477 plakalı otomobili park eden Göksal Başar, araçtan indi. 
     Bu sırada kimliği belirsiz bir kişi, araçta bulunan Karaca'nın çantasını alarak, içinde arkadaşının beklediği plakası alınamayan otomobile bindi. 
     Nişanlısının çığlık atması üzerine kapkaççıları durdurmaya çalışan Başar, kapkaççıların bindiği otomobilin ön camını yumrukladı. Camın kırılması sonucu kolu kesilen Başar yaralanırken, kapkaççılar otomobil ile uzaklaştı. 
     Polis yetkilileri, Göksal Başar'ın Özel Anadolu Hastanesi'nde ayakta tedavi gördüğünü, kapkaççıların yakalanması için çalışmaların sürdürüldüğünü kaydettiler. 
     
</TEXT>
</DOC>
