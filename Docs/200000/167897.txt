<DOC>
<DOCNO> 167897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/dunya/dun03.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

İki ABD askeri daha öldürüldü      Irak’ın başkenti Bağdat’ta, Amerikan askeri konvoylarına düzenlenen iki ayrı saldırıda, iki ABD askeri öldü. 
     ABD ordusundan yapılan açıklamada, önceki gece iki kişinin Amerikan askerlerine ateş açtığı, çıkan çatışmada bir Amerikan askerinin hayatını kaybettiği bildirildi. Ateş açan Iraklılardan biri öldürülürken, diğeri çatışmada yaralanarak gözaltına alındı. Bağdat’ın kuzeyindeki Kazımiye bölgesinde dün sabah düzenlenen diğer saldırıda ise, bir askeri konvoya bomba atılması sonucu, bir Amerikan askeri öldü. 
     
Muhbirlere 2500 dolar ödül      Irak’ta Amerikan askerlerine yönelik saldırılardaki artış, Amerikan yönetimini yeni önlemler almaya zorluyor. Irak polis gücünün kurulmasından sorumlu Amerikalı yetkili Bernard Kerik, ABD askerlerine yönelik saldırılara ilişkin istihbarat getiren Iraklılara, en az 2500 dolar para ödülü verileceğini söyledi. New York’un eski polis şefi Kerik, ödülün, Amerikan askerlerine ve Iraklı polislere yönelik saldırıları engelleyecek ya da sorumluların bulunmasını sağlayacak istihbarat karşılığı verileceğini belirtti. 
     
Yedi siyasi grup toplandı      Irak’ın önde gelen siyasi grupları, ülkenin geleceğini ele almak üzere dün Selahaddin kentinde toplandı. Görüşmelerin ardından yayımlanan bildiride, Amerikan yönetiminin Irak’ta geçici hükümet konseyi kurulması planının memnuniyetle karşılandığı açıklandı. Toplantıya, Kürdistan Demokratik Partisi, Kürdistan Yurtseverler Birliği, Irak Ulusal Kongresi, Irak İslam Devrimi Yüksek Konseyi, Şii Dava Partisi ve Sünni temsilciler katıldı. 
     
İsrailli sağcı bakan Mahk mları boğalım      İsrail hükümetindeki aşırı sağcı bakan Avigdor Lieberman, serbest bırakılması beklenen Filistinli mahk mlarla ilgili yorumda bulunurken, "En iyisi bunları boğmak" ifadesini kullandı. Filistinli mahk mların serbest bırakılmasına yönelik kuralların belirlenmesi için kurulan hükümet komisyonunda yer almayı reddeden Altyapı Bakanı Lieberman, önceki gün İsrail askeri radyosuna yaptığı açıklamada, "En iyisi bu mahk mları boğmak, hatta mümkünse Ölü Deniz’de... Çünkü burası dünyanın en alçak noktası" dedi. 
     

</TEXT>
</DOC>
