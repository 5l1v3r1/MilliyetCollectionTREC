<DOC>
<DOCNO> 187738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun23.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Komitesi'nin Ebadi için liyakat açıklaması... 
</HEADLINE>
<TEXT>

     Çocukların ve kadın haklarının iyileştirilmesi için savaşan ve uğurda çalışmalarıyla 2003 yılı Nobel Barış Ödülü'ne layık görülen İran'ın ilk kadın yargıçlarından Şirin Ebadi, ''din-insan hakları alanında aslında hiçbir çelişki olmağını vurgulayan'' bir hukuk uzmanı. 
     Norveç'in başkenti Oslo'da parlamento Storting çatısı altında çalışan Nobel Barış Ödülü Komitesi'nin, İran İslam Devrimi'nce istifaya zorlanmış olan Ebadi için liyakat değerlendirmesi şöyle ''Bilinçli bir Müslüman olan Ebadi, temel insan haklarıyla din arasında çelişki, çatışma olmadığına inanmaktadır. 
     Ömrü boyunca insan hakları için çalışan Ebadi için dünyanın çeşitli kültürleri ve tüm dinleri arasında ortak değerlerin dikkate alınması gerektiği önemli. 
     Nobel Komitesi için, tüm dünyanın onur duyacağı, İslam dünyasından bir kadına ödülü sunmak memnuniyettir. 
     Son 20-30 yılda, dünyanın bazı yerlerinde demokrasiyle insan haklarında gelişim görülmüştür. Barış Komitesi, insan hakları alanındaki çalışmalara hız verme kararı da almıştır. 
     Halen Tahran Üniversitesi doçenti olan Avukat, hakim, yazar, etkin bir eylem adamı olan Ebadi, ülkesinde ve tüm dünyada cesaretle konuşmuş bir kişi. 
     Tam güçlü bir meslek sahibi olan Ebadi, kişisel güvenliğine yönelik hiçbir tehditten yılmadı. 
     Ebadi, hiçbir toplumun çocuk ve kadın haklarına saygı göstermeden asla uygarlaşmış olamayacağını belirtiyor. 
     Tedhişin yaygın ortamında her zaman şiddetten uzak kalmayı yeğledi. 
     Onun görüşünce bir ülkenin doruk iktidarı mutlaka demokratik temelde inşa edilmelidir. Çatışmayı halletmenin en sağlıklı yolu karşılıklı konuşma ve aydınlanmadır. 
     Nobel Barış Komitesi, İran'ın ilk kez Nobel alanında ödül almasının ülke halkını sevindireceğini ümit etmekteyiz. 
     Ödülün, Ebadi'nin ülkesinde, tüm Müslüman ülkelerde ve dünya ülkelerinde insan hakları ve demokrasi için mücadele edenlere ilham vermesini umuyoruz. 
     İnsan hakları için tüm dünyada çalışmalar esin kaynağı ve desteğe muhtaçtır.'' Dört yıl önce ''İnsan hakları için çalışan her kişi İran'da ömür boyu korku içinde yaşamaya mahkumdur'' diyen Ebadi, 1979 İran İslam Devrimi'nden önce ülkesinin ilk kadın yargıcı olmuştu. 
     2000 yılıhnda ünlü Evin Cezaevi'ne düşen Ebadi, ''Üçüncü Dünya'da zaman ve mekan üzerimize yüklenmiştir. Elimdeki kaşıkla betona yazmaya çalışıyorum Acı çekmek zorundayız. Sabırlı olmaktan başka çare yoktur...'' 
     
</TEXT>
</DOC>
