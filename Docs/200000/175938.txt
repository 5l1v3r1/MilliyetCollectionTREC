<DOC>
<DOCNO> 175938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/soneko31.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı 11 bin 877 puanda tamamladı... 
</HEADLINE>
<TEXT>

     İMKB Bileşik Endeksi 2. seansta 117.13 puan artarak, 11,877.47 puandan kapandı. 
     Hisse senetlerinde, ortalama yüzde 1.00 oranında değer kazandı. 
     İlk seanstaki 34.55 puanlık düşüş dikkate alındığında borsa endeksi, günün tamamında 82.58 puan yükseldi. Hisse senetlerindeki günlük değer artışı ise yüzde 0.70 oldu. 
     Endeks, 2. seansa 9.18 puanlık düşüşle 11,751.16 puan seviyesinde başladı. Endeks, seansın ilk yarısını 11,798.93 puandan geçti. Endeks, seans içinde en düşük 11,737.59, en yüksek 11,877.47 puanı gördü. İMKB Ulusal 100 Endeksi günü, seans içinde gördüğü en yüksek seviyeden tamamladı. 
     Kapanışta mali endeks 147.74 puan artışla 14,574.75 puana, sanayi endeksi 96.46 puan artışla 11,648.54 puana, hizmetler endeksi 70.26 puan artışla 7,492.37 puana yükseldi. 
     Böylece ilk seansa göre mali grup hisseler ortalama yüzde 1.02, sanayi grubu hisseler ortalama yüzde 0.84, hizmetler grubu hisseler ortalama yüzde 0.95 değer kazandı. 
     2. seansta işlem gören toplam 290 hisse senedinden 81'i değer kaybetti, 124'ü değer kazandı, 85'inin fiyatında değişiklik olmadı. 
     Seansta, 154 trilyon 817 milyar 583 milyon liralık işlem hacmi kaydedildi. İki seans toplamında ise 280 trilyon 657 milyar 494 milyon liralık işlem hacmi oluştu. 
     2. seansta Aselsan, Yapı Kredi Bankası, İş Bankası C, Tüpraş ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
