<DOC>
<DOCNO> 176196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/ekonomi/eko02.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Teşvik eylülde netleşecek 
</HEADLINE>
<TEXT>

   Üretim ve istihdam teşviğine ilişkin çalışmaların eylülden sonra hükümete sunulacak noktaya geleceğini söyleyen Gelirler Genel Müdürü Arıoğlu, "Çalışma netleştikten sonra Başbakan tarafından açıklanacak" dedi 
      DİLEK TAŞ Sinop 
   
   Maliye Bakanlığı Gelirler Genel Müdürü Osman Arıoğlu üretimi ve istihdamı artırıcı faaliyetleri desteklemeyi öngören teşvik çalışmasını eylül ayından sonra netleştirip, Hükümet'e sunacak noktaya getireceklerini söyledi. 
   Türkiye Giyim Sanayicileri Derneği'nin TGSD "Anadolu'yla Kucaklaşma Gezisi" kapsamında Sinop'ta düzenlenen toplantıda konuşan Arıoğlu, yapılan çalışmanın netleştikten sonra Başbakan tarafından açıklanacağını belirtti. Arıoğlu, "Uluslararası kuruluşların deneyimlerini de işin içine katıyoruz. Bunların hepsini önümüzdeki parlamento döneminde, eylül ayından sonra daha netleştirip hükümete sunacak noktaya getireceğiz" dedi. Yıllık geliri bin 500 doların altında kalan bölgelere teşvik imk nı sağlayan yasayı hatırlatan Arıoğlu, "Yatırım yapmayı, balık tutmayı gösterdiğiniz de o güç ortaya çıkıyor" diye konuştu. 
   
   'AB'ye girmenin yolu Anadolu'dan geçer'    TGSD Başkanı Umut Oran "Anadolu'yla Kuçaklaşma Gezisi" kapsamında Sinop'ta düzenlenen toplantıda, devletin belli bölgelerde vergisel muafiyetler sağlaması gerektiğini belirtti. Oran, "Bu yapılırsa, yatırımlar komşu ülkelere, Uzakdoğu'ya Çin'e gitmek yerine Anadolu'ya kayacaktır. Avrupa Birliği'ne AB girmek, Anadolu'dan geçer. Önce kendi topraklarımıza sahip çıkıp, gerekli ilgiyi göstermeliyiz. Bölgeler arasındaki sosyal - ekonomik dengesizlikleri gidermeliyiz" dedi. Anadolu ile kucaklaşma gezilerinde bir buçuk yılda 20 il gezdiklerini belirten Oran, "Ankara'dan sonrasına bakınca iş yok, aş yok. Bu bir gerçek. Buradaki problemlere sahip çıkmak için geliyoruz. Bunu da taşın altına elimizi koyarak yapıyoruz" dedi. 
   
   
</TEXT>
</DOC>
