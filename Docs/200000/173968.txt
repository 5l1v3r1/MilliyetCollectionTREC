<DOC>
<DOCNO> 173968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/soneko27.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erciyes Menkul Değerler'in faaliyetleri geçici olarak durduruldu... 
</HEADLINE>
<TEXT>

     Sermaye Piyasası Kurulu SPK , Erciyes Menkul Değerler A.Ş'nin faaliyetlerinin geçici olarak durdurulmasına karar verdi. 
     SPK'nın Haftalı Bültenine göre, Kurul, Erciyes Menkul Değerler A.Ş'nin faaliyetlerinin Sermaye Piyasası Kanunu'nun 46. maddesinin ilgili bentleri çerçevesinde sermaye yeterliliği yükümlerini yerine getirinceye kadar geçici olarak durdurulmasına karar verdi. 
     Ayrıca Kurul, ayrılan karşılık tutarının sermaye yeterliliği tablolarında son üç aylık faaliyet giderleri arasında gösterilmemesi şeklinde uygulamanın yönlendirilmesine karar verdi. 
     Bültende, şöyle denildi 
     ''Uygulamada bir sorun yaratması nedeniyle, Kurulumuz sermaye yeterliliği düzenlemeleri çerçevesinde, teminatsız kalan alacaklara ilişkin olarak şüpheli alacak karşılığı ayrılması durumunda, söz konusu karşılık tutarının öz sermaye kaleminden indirilmesi ve sermaye yeterliliği tabanı yükümlülüğü hesaplamasında oluşan mükerrer etkinin giderilmesi amacıyla, ayrılan karşılık tutarının sermaye yeterliliği tablolarında son üç aylık faaliyet giderleri arasında gösterilmemesi şeklinde uygulamanın yönlendirilmesine karar verdi.'' 
     
</TEXT>
</DOC>
