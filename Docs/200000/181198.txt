<DOC>
<DOCNO> 181198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yazar/guclu.html </URL>
<DATE> 2003/09/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mastır sınavları ne kadar adil 
</HEADLINE>
<TEXT>

   
   Aslında YÖK sisteminin de, üniversitelerimizden pek çoğunun da savunulacak fazla bir yanı yok. Uzun süredir, hükümetin YÖK taslaklarını eleştirmekten üniversitelere sıra gelmedi. Oysa şikayetler diz boyu. Ama getirilmeye çalışılan düzen beterin de beteri olduğu için ibre hep o yöne kaydı... 
   Son yıllarda çeşitli nedenler ile yüksek lisansa olan başvurular bir hayli arttı. Bu konuda iki önemli şikayet söz konusu. İlki yüksek başvuru ücreti alınarak işin adeta ticarete dönüştürülmesi. İkincisi ise sınavlarda, daha doğrusu mülakatlarda objektif hiçbir kriterin bulunmaması. İşte size bu konuda bir mektup 
   Ben 20003 döneminde yüksek lisans programına kaydını yaptırmak amacı ile başvurusunu yapmış ve bundan dolayı hakarete uğramış biriyim. 
   Evet hakaret. Hiçbir bilimsel temele dayanmayan öğrenci seçme yöntemi ile bugüne kadar saygı duyduğum üniversite öğretim üyelerinin böylesine alay edercesine tavırlarını bir hakaret olarak görüyorum. 
   Bir - iki dakika içerisinde lakayt bir şekilde verilen bu kararların, başvuran adayların emeklerine, harcadıkları zamana, harcadıkları paralara ve umutlarına büyük bir saygısızlık olduğunu düşünüyorum. Eğer üniversiteler ahlaki değerlerin ön planda olduğu kurumlar ise buralarda bunun çiğnendiğini düşünüyorum. 
   Son derece açık ve net. Kimlerin yüksek lisansa alınacağı sınavdan önce belli. Öyle ise neden diğer başvurular kabul ediliyor Bu komediye artık bir son verilsin .. 
   Benzer şikayetler öylesine çok ki YÖK'ün şimdiye kadar bu konuyu bin defa masaya yatırması gerekirdi. Ama o başka hesaplar peşinde... 
   
   Korsan kitap    Evet gençler hemen her konuda biz büyüklerden çok daha duyarlılar. İşte ilginç bir başka mektup daha 
   20 yaşında bir üniversite öğrencisiyim. Rahatsızlık duyduğum bir konuyu sizinle paylaşmak istiyorum. Öğrenci olmam nedeni ile maddi durumum çok iyi değil. Bu nedenle okuduğum kitapların çoğu korsan. Bu kitapları okuduğum zaman kendimi kötü hissediyorum. Yazarın hakkını yediğimi düşünüyorum. Fakat şöyle bir durum var Devletimizin kültür hizmetinden para kazanması doğru mu Kitaplardan vergi alınmasa olmaz mı Bir de anlamadığım başka bir şey var 15 milyon liralık kitabın korsanı 4 milyon lira. Bu kitap 4 milyona satıldığında bile kar ediyor ise yayınevleri neden daha ucuz satmazlar .. 
   
   Hazırlık ödeneği    Bu mektup da bir öğretmenden 
   Öğretmenlere her yıl öğretim yılının başında ödenen hazırlık ödeneği, bu yıl verilmedi. Bu ekonomik koşullarda zaten zor durumdayız. Bir özlük hakkımızın daha elimizden alınması, bizi daha da zor durumda bırakacaktır... 
   
   Burs arıyoruz    K, Türkiye'nin en iyi üniversitelerinden birinin bilgisayar mühendisliğini bitirdi ve ABD'nin en iyi üniversitelerinden Stanford'dan kabul aldı. Ama burs bulamıyor. Tıpkı çok zor koşullarda Karadeniz Teknik Üniversitesi'nde üç yıldır 4 üzerinden 4 ortalama tutturan bir başka genç gibi. Her ikisi de başarılarının bir şekilde teşvik edilmesini istiyor. Çünkü ihtiyaçları var. Ama nedense yardım elleri garibanlara bir türlü uzanmıyor .. 
   
      
   
</TEXT>
</DOC>
