<DOC>
<DOCNO> 185664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/guncel/gun90.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   No 8 Kahvede Derbi İzleyen Taraftar Tiplemeleri...    1 Heyecanlılar... Günler öncesinden yavaş yavaş heyecanları yükselir. Maç saatinde ibre tavana vurur. Tespit edilmeleri gayet basittir. Maçtan önce oturdukları yerde oturamaz, etraflarındaki her türlü gazete, dergi, cep telefonu, kumanda vs. gibi şeylere amaçsızca saldırırlar. Her gollük pozisyonda yanlarında oturanların üzerlerine çullanma ihtimalleri vardır. Kavga çıkarmak, küfürlü laf atmak, golden sonra karşı takım taraftarlarına şakayla karışık el hareketleri yapmak gibi hayati öneme sahip görevleri vardır. Erman Toroğlu ekolüne bağlı olurlar. Uzak durulasıdırlar... 
   2 Al kasızlar... Maç saatinde tesadüfen kahvede bulundukları izlenimini verirler. Pek heyecan belirtisi göstermezler. Maçtan önce yüzeysel ama sarsıcı futbol muhabbetleri yaparlar. Derbiyi izlemek için birkaç milyon bayıldıktan sonra etrafındakilere futbolun ne kadar boş ve gereksiz olduğunu ispatlamaya çalışırlar. Sözlerine muhalefet eden birisi olmadığı zaman iyiden iyiye coşarlar.Başka bir takımın taraftarı, ya da kahvecinin yakını olabilirler. Çıkabilecek bir kavgada kim vurduya gitme ihtimalleri yüksektir. Ali Sami Alkış ekolüne bağlı olurlar... 
   3 Barışçılar... Çoğunlukla 50 yaş üzeri olurlar. Kahveye Birleşmiş Milletler tarafından gönderilmiş barış gücü gibidirler. Fanatik taraftar değildirler. Gerginliği yatıştırmayı görev bilirler. Saygı gören tiplerdir. Futbol muhabbetlerinde saygılı ve akılcı olmaya çalışırlar. Maça birkaç dakika kalmış olmasına rağmen siyaset hakkında konuşmayı, futbol hakkında konuşmaya yeğlerler. Şansal Büyüka ekolüne bağlıdırlar... 
   4 "Battı Balık"çılar... Maçtan önce fark edilemezler. Maçın sonlarına doğru yenilen takımın taraftarları arasından yavaş yavaş ortaya çıkmaya başlarlar. Yenildikleri için kahrolmalarına rağmen, bunu etrafa belli etmemeye çalışırlar. İşi şakaya döker, maçı çok önemsemiyormuş havası yaratmaya çalışırlar. "Sonuçta derbi maçının da puan olarak herhangi bir maçtan farkı yok" ya da "önemli olan puan cetvelinde nerede olduğumuz" gibisinden sözler sarf eder, mantık duvarının arkasına sığınmaya çalışırlar. Hıncal Uluç ekolüyle benzerlik gösterirler. Üstüne gidilmeyesidirler... 
   5 Ağır ağabeyler... Laubali olmayan ve sakin karakterli tiplerdir. Fanatiklik seviyesinde olmalarına rağmen taşkınlık yapmazlar. Rakip takımın gollerini tüm öfkelerine rağmen sessizlikle karşılarlar. Kendi takımları gol attığında bile fazla bağırmaz, hoplayıp zıplamazlar. Yüzlerinde gol atan takımın başkanıymış gibi bir ifadeyle alkışlayarak kutlamayı tercih ederler. Muhabbet sırasında da ağır takılır ama ara sıra rakip takım taraftarlarına ince ince laf sokmaya çalışırlar. Şiddetlenen tartışmalarda sigorta görevi görürler. Kahvecilerin sevdiği tiplerdir. "Beyler, ayıp oluyor ama", "Otur, efendi efendi seyret maçını" tarzı cümleleri en çok kullananlar bunlardır. Şansal Büyüka ile Turgay Şeren arası bir tarzları vardır... 
   
   TopX liste çalışmaları...    Hollywood ekipman filmleri ekip şekli özellikleri Top10 
   1 Ekip 5 ya da 6 kişiden oluşur. 7 olursa ilk ölüm çabuk gerçekleşir... 
   2 En fazla 2 tanesi kızdır... 3 olursa yine yukarıdaki kural geçerlidir... 
   3 Mutlaka bir adet zenci bilim-kurguysa 1 android bulunur... 
   4 Düşman konusunda uzman olan kişi prof. ya da araştırmacı mutlu bir şekilde can verir... 
   5 Ekip illaki farklı bölgelere dağılmak zorundadır... 
   6 Ekip içinde seyirciye en uyuz olarak gösterilen erkek, feci şekilde can verir. 
   7 Aralarında kesin daha önceden sevgili olan bir çift bulunur... 
   8 Bu sevgili çiftin önce erkek olanı sonra dişi olanı ölür... 
   9 Zenci ölen son kişidir, ve saçma bir kahramanlık yaparken can verir... 
   10 Finalde genelde 2 kişi sağ kalır 1 erkek 1 dişi . Yeni bir aşka yelken açılır. 
   
   Dünyaya bir daha gelsem yine aynı mesleği seçerdim... 
   14. Dalai Lama 
   
   Eş Yaşamak 
   "Seçtiğim eşi yaşayarak yaşamak istiyorum..." 
</TEXT>
</DOC>
