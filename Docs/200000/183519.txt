<DOC>
<DOCNO> 183519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/siyaset/siy01.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Elveda Lindh 
</HEADLINE>
<TEXT>

      İRFAN KURTULMUŞ Kopenhag 

   
   İsveç'te 10 Eylül'de uğradığı bıçaklı saldırıda hayatını kaybeden Dışişleri Bakanı Anna Lindh'e dünyanın dört bir yanından gelen 1300 kişi "Elveda" dedi. Stockholm Belediye Sarayı'nın kırmızı ve mavi çiçeklerle donatılan Mavi Salonu'ndaki törende konuşan İsveç Başbakanı Göran Persson, Lindh'in dünya barışı ve demokrasi için yaptığı çalışmaları övgüyle anımsatarak, "Onu kaybetmek büyük acı veriyor" dedi. Eva Dahlgren'in seslendirdiği ve Lindh'in çok sevdiği "Odadaki Melek" adlı parça da herkesi duygulandırdı. Türkiye'yi eski Dışişleri Bakanı Yaşar Yakış'ın temsil ettiği törene İsveç Kralı Carl Gustaf ve Kraliçe Silvia'nın yanı sıra Finlandiya Cumhurbaşkanı Tarja Halonen, Almanya Dışişleri Bakanı Joschka Fischer, Fransa Dışişleri Bakanı Dominique Villepin, AB Komisyonu Başkanı Romano Prodi, AB Dış ilişkiler Komiseri Chris Patent ve Yunanistan Dışişleri Bakanı Yorgo Papandreu da katıldı. Lindh, bugün yakınları tarafından toprağa verilecek. Avrupa Komisyonu'nun dış ilişkilerden sorumlu üyesi Chris Patten, törene katılanların gözlerinin dolmasına neden olan bir konuşma yaptıktan sonra, Anna Lindh'in resmi önünde eğilerek, saygılarını sundu. 
   
   
</TEXT>
</DOC>
