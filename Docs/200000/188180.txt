<DOC>
<DOCNO> 188180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sontur10.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba,"kardeş katili" oğullarının yakalanması için ödül koydu... 
</HEADLINE>
<TEXT>

     Şanlıurfa'nın Siverek İlçesi'ne bağlı Çeltik Köyü'nde, üvey kardeşlerini düğününe bir gün kala öldüren 3 kardeşin yakalanmalarını sağlayacaklara 30 bin dolar ödül verilecek. 
     Arazi anlaşmazlığı sonucu öldürülen eczacı Mehmet Ali İzol'un babası Seydo İzol yaptığı açıklamada, oğlunu öldüren diğer çocukları Serdar 40 , Metin 35 ve Hakkı İzol'un 45 yakalanmalarını sağlayanlara 30 bin dolar ödül vereceğini açıkladı. 
     Seydo İzol, oğlunun üvey kardeşleri tarafından öldürüldükten sonra kendisinin felç geçirdiğini, oğlunun yokluğuna alışamadıklarını söyledi. 
     Anneleri ayrı olan diğer üç oğlunun, öldürülen oğlunu çekemediklerini, bu nedenle zanlı oğullarını asla affetmeyeceğini ifade eden baba İzol, şöyle dedi 
     ''Köyde huzurumuz kalmadı. Aradan 55 gün geçti katil zanlıları hala ortalıkta dolaşıp, tehlike saçıyorlar. Kardeş katili olan üç oğlumun bir an önce yakalanarak adalete teslim edilmesini istiyorum. Ayrıca, 3 oğlumu da mirastan da men ettim. Düğününe bir gün kala kardeşini öldürebilecek kadar acımasız olan 3 oğlumun yakalanmasına yardımcı olacak vatandaşlara ödül vereceğim.'' Baba İzol, 3 çocuğunun yalanması için başta yeğeni AK Parti Şanlıurfa Milletvekili Zülfikar İzol'dan yardım istediğini de belirterek, ''Konuyu İçişleri Bakanlığı'na da ilettik. Gerekli desteği görüp çocukların yakalanmasını istiyoruz. Her neredelerse bir an önce yakalanıp adaletin karşısında hesap versinler'' dedi. 
     
</TEXT>
</DOC>
