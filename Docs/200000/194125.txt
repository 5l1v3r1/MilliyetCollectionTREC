<DOC>
<DOCNO> 194125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/ekonomi/eko10.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros 4 yıldan sonra ilk kez 'esastan' k r etti 
</HEADLINE>
<TEXT>

   Perakende devi Migros yılın ilk 9 ayında esas faaliyet k rını 5.7 trilyon liraya çıkardı 
   
   Migros 1998'den bu yana ilk defa bu yıl esas faaliyetlerinden k r etti. 2002 sonunda esas faaliyetlerinden 3.8 trilyon lira zarar açıklayan Migros, bu yılın 3 aylık döneminde 1 trilyon lira olarak açıkladığı esas faaliyet k rını, 6 aylık dönemde 3.5 trilyona, 9 aylık dönem sonunda ise 5.7 trilyon liraya yükseltti. 
   Analistlere göre yeni açılan mağazalar ve ramazan ayının etkisiyle bu rakam yıl sonunda yaklaşık 8 - 9 trilyon lira seviyesine ulaşmasını bekliyorlar. Migros, en son 1998 yılında esas faaliyetlerinden 855.7 milyar lira k r açıklamıştı. 
   
   Verimlilik arttı 
   Analistler, gelecek yıl talepteki artışı ve mağaza sayısındaki artışlarla sektör genelinde esas faaliyet k rlarının artmasını bekliyorlar. Türkiye'nin yaklaşık 20 milyar dolarlık perakende pazarının yüzde 30'unu elinde bulunduran organize perakendeciler, kriz yılları 2001 ve 2002'de yüzde 7 küçülmüş, 'agresif' büyüme politikalarından vazgeçerek, satış verimliliğine odaklanmıştı. Borsada işlem gören 4 perakende şirketinden Koç grubu şirketi Migros ve Doğuş grubu şirketi Tansaş İMKB - 30 Endeksi'nde lokomotif hisseler arasında yer alıyor. 
   
   
</TEXT>
</DOC>
