<DOC>
<DOCNO> 160858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sontur20.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayeti, olay yerindeki "tüp" parçası aydınlattı... 
</HEADLINE>
<TEXT>

     Sivas'ta, bu sabah işlettiği kıraathanede ölü bulunan kişinin, oğlu tarafından başına piknik tüpü ile vurularak öldürüldüğü belirlendi. 
     Mehmetpaşa Mahallesi'ndeki işlettiği kıraathanede cesedi bulunan Hacı Mehmet Kale'nin 50 cinayet zanlısı olarak oğlu Osman Nuri Kale 25 gözaltına alındı. 
     Olay yerinde inceleme yapan güvenlik güçleri, buldukları bir piknik tüpünün başlığından yola çıkarak, Kale'nin kafasına vurulan piknik tüpüyle öldürüldüğünü belirledi. 
     Bu yönde çalışmalarını yürüten ekipler, babasını ölü bulduğunu polise haber veren Osman Nuri Kale'ye, olay yerinde başlığı bulunan tüpün nerede olduğunu sordular. 
     Heyecanlanarak olayı anlatan Osman Nuri Kale'nin, babasını her gün alkol aldıktan sonra kendisine hakaret ettiğini, bu yüzden çıkan tartışma sonucu kafasına mutfak tüpüyle vurarak öldürdüğünü itiraf ettiği kaydedildi. 
     Gözaltındaki sanığın sorgusunun sürdüğü, cinayet aleti piknik tüpünün ise atıldığı belirtilen çöplükte arandığı bildirildi. 
     
</TEXT>
</DOC>
