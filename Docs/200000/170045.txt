<DOC>
<DOCNO> 170045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sonspo23.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Birlik ve beraberlik içinde olan takım kazanır 
</HEADLINE>
<TEXT>

     Yeni sezon hazırlıklarını Almanya'da sürdüren Fenerbahçeli futbolcular, bugün yapılan antrenmanda neşeli dakikalar yaşadı. 
     Teknik direktör Daum, antrenman için takımı kamp yaptığı Bitburg'dan 11 kilometre uzaklıktaki Bierdorf kasabasındaki Dorint Oteli'ne getirdi. 
     Burada yapılan antrenmanda oyuncularına daha çok oyun oynatan Daum, çalışmadan önce futbolcularını bir araya toplayarak, ''Birlik ve beraberlik içinde olan takım hedefine ulaşır'' dedi. 
     Alman teknik adam antrenmanda, oyunların amacının, futbolcularının birbirleriyle kaynaşması, desteklemesi ve beynin çalışması olarak nitelendirdi. 
     Öte yandan Daum, Aurelio'nun kontrollerinin normal çıktığını, koltuk altındaki bezenin de enfeksiyondan dolayı oluştuğunu söyledi. 
     Fenerbahçe, yarın TSİ 11.00'de yapacağı antrenmanla çalışmalarına devam edecek. 
     
</TEXT>
</DOC>
