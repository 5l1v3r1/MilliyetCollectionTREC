<DOC>
<DOCNO> 179233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/ekonomi/eko09.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ın maaşı 600 milyar 
</HEADLINE>
<TEXT>

   
   Başbakan Tayyip Erdoğan'ın, Bursa mitinginde sarf ettiği sözler sebebiyle, Cem Uzan aleyhine açtığı 200 milyar liralık tazminat davasına bakan mahkemenin talebi üzerine, kişisel geliri sorulan Cem Uzan, "Aylık maaşım 600 milyar lira. Ayrıca, Adabank'ta yüzde 33.6 hissem ve birçok şirkette ortaklığım var" beyanında bulundu. 
   Erdoğan ayrıca, Uzan grubuna bağlı yayın organlarından da hakkında sarf edilen sözleri yayınladıkları için 700 milyar lira manevi tazminat istemişti. Uzan'ın kişisel gelirini belirlemek için girişim başlatan Bursa 2'inci ve 5'inci Asliye Hukuk Mahkemeleri, Genç Parti Genel Merkezi'ne bir yazı yazarak, Cem Uzan'ın kişisel aylık gelirini sordu. 
   Mahkemeye gelen cevap yazısında Cem Uzan'ın 'çeşitli yerlerden aldığı aylık maaşının 600 milyar lira olduğu ve bir çok şirkette ortaklığı bulunduğu" bilgisi verildi. 
   
   
</TEXT>
</DOC>
