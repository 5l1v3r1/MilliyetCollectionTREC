<DOC>
<DOCNO> 178086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur41.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız suçüstü yakalandı... 
</HEADLINE>
<TEXT>

     Ankara'da evlerden hırsızlık yapan bir kişi suçüstü yakalandı. 
     Asayiş Şube Müdürlüğü Hırsızlık Büro Amirliği'nden yapılan açıklamaya göre, Çankaya İlçesi Sancak Mahallesi'ndeki bir evde hırsız olduğu ihbarını alan ekipler, Niyazi B. 19 adlı kişiyi suçüstü yakaladılar. 
     Söz konusu kişinin, emniyette yapılan sorgusunda, daha önce de Çankaya Yıldızevler ve Dikmen bölgesinde, evlerin camlarını kırarak hırsızlık yaptığı tespit edildi. 
     12 ayrı evde hırsızlık yaptığı belirlenen Niyazi B.'nin çaldıkları ev eşyası arasında 7 adet televizyon, 2 adet VCD, 4 adet kol saati, 2 adet bilgisayar, 2 adet oto teybi, 2 çift ayakkabı, 2 adet kolye, 1 adet yüzük, 1 adet bilezik ve 1 çift gümüş küpe ile 9 seccade bulunuyor. 
     Niyazi B., sorgusunun tamamlanmasının ardından, adli makamlarca tutuklanırken, çalınan eşya da sahiplerine teslim edildi. 
     
</TEXT>
</DOC>
