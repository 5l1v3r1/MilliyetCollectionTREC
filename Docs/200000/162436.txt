<DOC>
<DOCNO> 162436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sondun26.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnold'un aklı valilikte değil Terminatör 3'te.. 
</HEADLINE>
<TEXT>

     California valiliğine aday olması beklenen Amerikalı oyuncu Arnold Schwarzenegger 55 , şu anda ''kampanyasını yaptığı'' tek şeyin, yakında gösterime girecek olan ''Terminatör 3'' filmi olduğunu söyledi. 
     Schwarzenegger, Los Angeles'taki Century City otelinde toplanan vergi karşıtı bir gruba yaptığı konuşmada, ''Şu an başka bir şeyi değil, 'Terminatör 3'ü düşünüyorum'' dedi, ama siyasi içerikli konuşmalar yapmaktan vazgeçmedi. 
     ABD'nin seçilmiş yöneticilerinin, gösteriş yapmaktan çok seçmenlerin taleplerini yerine getirmesi gerektiğini belirten Schwarzenegger, ''Sacramento'daki yetkililer, Büyük Bunalım'dan bu yana eyalette görülmeyen bir bütçe kriziyle karşı karşıya ve bu tamamıyla kaçınılmaz. Öğretmenler zor durumda, polisler işten çıkarılıyor ve vergiler artıyor. California'nın geleceği tehlikede'' diye konuştu. 
     Schwarzenegger'in danışmanları, ünlü oyuncunun California valiliğine aday olup olmayacağına ilişkin kesin kararını ''Terminatör 3'' filminin 2 Temmuz'da gösterime girmesinden sonra vereceğini yineledi. 
     
</TEXT>
</DOC>
