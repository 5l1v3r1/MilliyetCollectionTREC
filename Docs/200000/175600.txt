<DOC>
<DOCNO> 175600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/siyaset/siy05.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu, çocuklarına N zım hediye etti 
</HEADLINE>
<TEXT>

   Mumcu, N zım Hikmet'in vatandaşlığa alınması tartışmasına "N zım'ın böyle bir itibar kazanmaya ihtiyacı yok. O, Türkçenin en büyük şairlerinden biri" diyerek karşı çıktı 
      YILDIZ YAZICIOĞLU Ankara 

   
   Kültür ve Turizm Bakanı Erkan Mumcu, N zım Hikmet Ran'ın 15 Ağustos 1951'de Türkiye Cumhuriyeti vatandaşlığından çıkarılmasının yıldönümünde h l süren "yeniden vatandaşlığa alınması" tartışmasını saçma bulduğunu söyledi. N zım Hikmet'i "Türkçenin en büyük şairlerinden biri" olarak gördüğünü kaydeden Mumcu, "N zım'ın böyle bir itibar kazanmaya ihtiyacı yok" dedi. 
   Mumcu, AKP hükümetinin Kültür ve Turizm Bakanı ve N zım Hikmet'in okuru olarak onun yeniden vatandaşlığa alınması tartışmasını "yapay" bulduğunu ifade etti. Mumcu şöyle konuştu "Buna hakkımız olmadığı kanısındayım. İnsanlar N zım Hikmet'i anlamakta ve algılamakta sınırlandırılmış boyutlara yönlendiriliyor. Apaçık bir gerçek ki, N zım Hikmet Türkçenin en büyük şairlerinden biri. Kişisel inancım, çok derin ve aşk düzeyinde Türkiye sevgisi olan ve ömrü Türkiye özlemiyle geçmiş bir şair. Şiirlerindeki o buram buram Türkçe ve Türkiye özlemi bize bunu söylüyor." 
   
   En güzel şiirler 
   N zım'ın Türkiye özlemiyle geçen hayat hik yesinin şiirlerini ortaya çıkardığını kaydeden Mumcu, "Her şeyin süt liman olduğu koşullarda insan yaratıcılığı, çok da verimli olmayabiliyor. Biz şimdi N zım'ın vatandaşlığı altında geçmişte kalmış bir konuyu tartışıyoruz" dedi. Tartışmayı saçma bulduğunu ifade eden Mumcu, şöyle konuştu 
   "Ortada tartışılamaz bir gerçek var, N zım Hikmet diye bir şair var. Bu şair Türkçe yazmış ve Türkçe'de en güzel şiirleri yazmış. Vatandaşlık gibi politik tartışmalarla N zım'ı kendi politik gündemlerimize konu etmekten çıkarabilsek, toplum olarak bunun farkına varacağız. Bir değer olarak onu, gerçekten yaşatmamız gereken yerde, toplumsal hafızamızda, kalbimizde ve kültürümüzde yaşatacağız. N zım Hikmet'in ölümünden yıllarca sonra bir itibar kazanmaya ihtiyacı yok." Mumcu, çocuklarına N zım'ın Kurtuluş Savaşı Destanı'nı hediye etmekten mutlu olduğunu da sözlerine ekledi. 
   
</TEXT>
</DOC>
