<DOC>
<DOCNO> 154260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sonspo25.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 2 - Altay 0 
</HEADLINE>
<TEXT>

     Birinci Süper Futbol Ligi maçında lider Beşiktaş, Altay'ı 2-0 yendi. 
     Birinci Süper Futbol Ligi'nde lider Beşiktaş ile Altay arasında yapılan maçın ilk yarısı 0-0 berabere sona erdi. 
     1. dakikada Ahmet Dursun'un ceza yayı içinden sert şutunda, top yandan auta çıktı. 
     9. dakikada sol tarafta savunmadan sıyrıldıktan sonra son çizgiye kadar inen Sergen'in vuruşunda, kaleci Altay topu kornere çeldi. 
     25. dakikada Tümer'in pasında ceza alanı çizgisi üzerinde topu önüne alan Ahmet Dursun'un rakibini geçtikten sonra yaptığı vuruşta meşin yuvarlak auta çıktı. 
     28. dakikada Giunti'nin orta sahadan mükemmel pasında ceza alanı içinde kaleciyle karşı karşıya kalan Ahmet Dursun, meşin yuvarlağı ayağından açınca, savunma araya girerek tehlikeyi uzaklaştırdı. 
     33. dakikada Tayfur'un ceza alanı dışından şutunda, top yandan auta gitti. 
     35. dakikada Kaan Dobra'nın pasında ceza alanının sağ çaprazında boş pozisyonda topla buluşan Tümer'in aşırtma vuruşunda top üstten auta gitti. 
     43. dakikada Ahmet Yıldırım'ın kısa düşen geri pasında ceza alanı içinde Çağdaş, topa yöneldi. Ancak kaleci Cordoba bu futbolcudan önce yatarak, ayaklarıyla meşin yuvarlağı uzaklaştırdı ve mutlak bir golü engelledi. 
     44. dakikada Zago'nun sağ taraftan yaptığı ortaya İbrahim arka direkten kafayla vurdu, ancak top kaleci Altay'da kaldı. 
     Karşılaşmanın ilk yarısı golsüz berabere tamamlandı. 
     46. dakikada Zago'nun sağdan ortasında seken topu önünde bulan Ahmet Dursun'un sert şutunda, kaleci Altay topu yatarak çeldi. Daha sonra savunma topu uzaklaştırdı. 
     Altay'da, 47. dakikada Oktay, 48. dakikada da Murat sarı kart gördü. 
     51. dakikada Altay'da ikinci sarı kartını gören Murat, kırmızı kartla oyun dışı kaldı. 
     . dakikada Altay'da Oktay'ın yerine Mehmet oyuna dahil oldu. 
     55. dakikada Ahmet Yıldırım'ın sol taraftan ortasında Ahmet Dursun'dan önce kaleci Altay topu kontrol etti. 
     58. dakikada Beşiktaş'ta Kaan Dobra'nın yerine Yasin Sülün oyuna girdi. 
     60. dakikada Tümer'in sağ taraftan ortasında Altaylı Ahmet'e çarpan topu Çağdaş çizgiyi geçtikten sonra kale içinden çıkarınca, orta hakem Selçuk Dereli gol kararı verdi ve Beşiktaş 1-0 öne geçti. 
     67. dakikada Beşiktaş'ta İbrahim'in yerine Eser oyuna dahil oldu. 
     70. dakikada Giunti'nin ara pasıyla ceza alanına giren Sergen, topu Tayfur'un önüne bıraktı. Bu futbolcunun vuruşunda meşin yuvarlak yandan auta gitti. 
     80. dakikada Altay'da Fatih'in yerine İbrahim oyuna girdi. 
     81. dakikada Yasin'in uzak mesafeden sert şutunda, kaleci Altay meşin yuvarlağı kornere çeldi. 
     82. dakikada Beşiktaş'ta Sergen'in yerine Tolga oyuna girdi. 
     84. dakikada kaleci Altay'ın uzaklaştırmak istediği topu savunma oyuncusunun ayaklarından yatarak alan Ahmet Dursun, sol çaprazdan ceza alanına girer girmez sert bir vuruşla meşin yuvarlağı kalecinin sağından filelere gönderdi 2-0 
     Karşılaşma, Beşiktaş'ın 2-0 üstünlüğüyle sona erdi. 
     
</TEXT>
</DOC>
