<DOC>
<DOCNO> 186563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/yasam/yas05.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayvanlarımızın hakkını arıyoruz' 
</HEADLINE>
<TEXT>

   Prof. Sungurbey, "Hayvanlar için koruma yasasını hayata geçirmedikçe Avrupa Birliği'ne girmemiz zorlaşacak" dedi 
      AHU COŞKUN İstanbul 
   
   '4 Ekim'de buluştular 
   4 Ekim Dünya Hayvanları Koruma Günü'nde Yedikule Hayvan Barınağı ziyaretçi akınına uğradı. "Köpek Evlat Edindirme" programını hayata geçiren barınakta, Fatih Belediyesi dün tüm hayvanseverlere açık şenlik düzenledi. Barınakta bir araya gelen hayvanseverler, Hayvanları Koruma Yasası'nın çıkarılmasını istedi. Sanatçılar da hayvanlara önem verilmesi gerektiğini belirterek, Hayvanları Koruma Yasası'nın çıkarılması gerektiğini vurguladı. 
   
   Sanatçılardan destek 
   TÜRKİYE'deki ilk kez hayvan hakları mücadelesini başlatan Prof. Dr. İsmet Sungurbey, İçişleri Bakanlığı'nın genelgesiyle, hayvanların koruma altına alındığını belirtti. Sungurbey, "Hayvanları koruma yasası çıkarılmadıkça, AB'ye girmekte zorlanacağız" dedi. Eski TBMM Çevre Komisyonu Başkanı Ediz Hun, "İçişleri Bakanımız Abdülkadir Aksu'nun hayvanları koruma konusunda hassasiyet göstereceğine inanıyorum" diye konuştu. 
   
   
</TEXT>
</DOC>
