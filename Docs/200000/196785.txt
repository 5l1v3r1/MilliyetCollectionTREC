<DOC>
<DOCNO> 196785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sondun16.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'dan Türkiye'ye seyahat uyarısı... 
</HEADLINE>
<TEXT>

     İspanya Dışişleri Bakanlığı, İstanbul'da meydana gelen terörist saldırıların ardından, vatandaşlarına ''Türkiye'ye seyahat uyarısında'' bulundu. Dışişleri Bakanlığı'nın resmi internet sitesinde yapılan duyuruda, İspanyollara Türkiye'ye gitmemeleri, ülkenin güneydoğusuna seyahat edecek olanların gerekli bazı önlemleri alması gerektiği'' uyarısı yapıldı. 
     İspanyol hükümet sözcülüğünden yapılan yazılı açıklamada da ''İstanbul'da bugün düzenlenen haince terörist saldırıların, özgürlüğümüzü sona erdirmenin yollarını arayan terörizm tehdidinin ne boyutta olduğunu ortaya koyduğu'' belirtildi. 
     Açıklamada, ''İspanyol hükümeti, Türk ve İngiliz hükümetlerine dayanışmalarını sunarak, teröre kurban gidenlerin ailelerine başsağlığı diler. İspanyol hükümeti, terörizme karşı mücadelede sadece siyasi veya ahlaki bir kınamanın yeterli olmayacağını, barbarca terörizmin ittifaklarına ve yandaşlarına karşı da mücadelenin devam etmesi gerektiği talebini yineler'' ifadesi kullanıldı. 
     
</TEXT>
</DOC>
