<DOC>
<DOCNO> 174117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/guncel/gun08.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı sollama bir aileyi yoketti 
</HEADLINE>
<TEXT>

   Eskişehir'de, hatalı sollama yapan bir otomobille yolcu otobüsü çarpıştı. Kazada 3 kişi öldü, 49 kişi yaralandı 
      
   Eskişehir'de, hatalı sollama yapan bir otomobilin yolcu otobüsüne çarpması sonucu meydana gelen trafik kazasında üç kişi öldü, dokuzu ağır 49 kişi yaralandı. 
   Seyfettin Karataş yönetimindeki otomobil, Mahmudiye - Çifteler karayolunun 5. kilometresinde, önünde seyreden Melih Özen idaresindeki yolcu otobüsünü solladığı sırada karşı yönden gelen kamyona çarpmamak için direksiyonu kırdı. Otobüsün altına aldığı hatalı sollama yapan otomobil bir süre sürüklendi. Otomobilde bulunan aynı aileden Ennan 40 , Sevgi 35 ve Ertan Ceylan 11 ölürken, otobüsteki 49 kişi de yaralandı. 
   Yaralananlar Eskişehir ve Çifteler Devlet, SSK ve Osmangazi Üniversitesi OGÜ Tıp Fakültesi hastanelerine kaldırıldı. OGÜ Tıp Fakültesi'ne kaldırılan dokuz kişinin durumunun ağır olduğu bildirildi. 
   
   
</TEXT>
</DOC>
