<DOC>
<DOCNO> 160751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sondun14.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtlarından eylemlere devam.. 
</HEADLINE>
<TEXT>

     Küreselleşme karşıtları, Fransa'nın Evian beldesinde yapılan G-8 toplantısını protesto eylemlerine devam ettiler. 
     Binlerce göstericinin, Cenevre'nin Rhone nehri üzerindeki ana köprüyü kapatmaları üzerine polisle göstericiler arasında çatışma çıktı. Gösteride 20'nin üzerinde protestocu gözaltına alındı. 
     Lozan polisi de vatandaşlara, Cenevre gölünün Fransa tarafındaki kıyısında bulunan Evian'daki zirveye karşı, kentte organize olmayan gösteriler olabileceği yolunda uyarıda bulundu. 
     Küreselleşme karşıtı protestocuların büyük bölümü, hafta sonundaki büyük gösterilerden sonra bölgeden ayrıldılar. 
     ABD, Almanya, Japonya, Rusya, Fransa, İngiltere, İtalya ve Kanada'nın oluşturduğu G-8 gurubunun zirvesi bugün sona erecek. 
     
</TEXT>
</DOC>
