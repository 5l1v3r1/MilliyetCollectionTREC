<DOC>
<DOCNO> 187377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/ekonomi/eko09.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi Gecikme dilekçeden 
</HEADLINE>
<TEXT>

   ANKARA Milliyet 
   
   Ek motorlu taşıtlar vergisini, vergiyi ödemek için son gün olan 30 Eylül'e kadar iptal etmedikleri için eleştirilen Anayasa Mahkemesi'nin Başkanı Mustafa Bumin, kararla ilgili bir gecikme varsa bunun kendileriyle ilgili değil, dilekçeyi hazırlayanlarla ilgili olduğunu söyledi. CHP'nin dava dilekçesi eksiklik olduğu için iade edilmiş, parti eksikliği tamamlayarak yeniden Anayasa Mahkemesi'ne başvurmuştu. Bumin, ek motorlu taşıtlar vergisine ilişkin kararın Yüksek Mahkeme heyetinin Avrupa İnsan Hakları Mahkemesi'ne ziyarete gitmesi nedeniyle geç verildiği yönündeki eleştirilerin hatırlatılması üzerine, "Herkesin kendi takdirinde olan bir konu" dedi. Bumin, gezinin önceden planlandığını da anımsattı. 
   
   
</TEXT>
</DOC>
