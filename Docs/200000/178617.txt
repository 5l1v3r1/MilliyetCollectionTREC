<DOC>
<DOCNO> 178617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/yasam/yas03.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapığa suçüstü 
</HEADLINE>
<TEXT>

   Ali Fatsa, Adana'da daha önce de tecavüz ettiği 13 yaşındaki M.S.C.'ye ikinci kez tecavüz etmek üzereyken polise yakalandı 
      FATİH KARAÇALI Adana DHA 
   
   Adana'da küçük bir çocuğa ikinci kez tecavüze kalkışan sapık, son anda yakalandı. Ali Fatsa 42 , 15 gün önce küçük M.S.C.'yi gezdirme bahanesiyle bisiklete bindirip bir inşaata götürdü. Burada çocuğa tecavüz eden Fatsa, kimseye söylememesi için tehdit etti. İki hafta geçtikten sonra Fatsa, adresini aldığı M.S.C.'yi tehditle yine bisiklete bindirip, bir piknik alanına götürdü. Burada çocuğa tecavüz girişiminde bulunan Fatsa, devriye gezen polis ekibince suçüstü yakalandı. 
   Suçunu itiraf eden ve dokuz çocuğa daha tecavüz ve cinsel tacizde bulunduğunu söyleyen Fatsa, tutuklanarak cezaevine konuldu. 
   
   Dokuz kurbanı daha var 
   Sapığın elinden kurtarılan M.S.C. ise, başından geçenleri şöyle anlattı "Ali Fatsa yanıma gelip, gezdireceğini söyleyerek, bir inşaatta bana tecavüz etti. Bağırdım ama yol çalışması yüzünden sesimi duyan olmadı. Kimseye anlatmamam için tehdit etti. Dün yolumu kesip beni yine götürdü. Soyunmamı istedi. Tecavüz edecekken polisler kurtardı." 
   
   
</TEXT>
</DOC>
