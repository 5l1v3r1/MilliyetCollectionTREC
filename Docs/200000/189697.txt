<DOC>
<DOCNO> 189697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sonspo09.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA'dan genç oyunculara büyük kolaylık 
</HEADLINE>
<TEXT>

     Uluslararası Futbol Federasyonları Birliği'nin FIFA Katar'ın başkenti Doha'da toplanan olağanüstü kongresinde, 21 yaşın altındaki çift pasaportlu genç oyunculara temsil edeceği ülkeyi değiştirme hakkı tanındı. 
     Kongreden, FIFA başkanı Joseph Blatter'ın görev süresini 2006'dan 2007'ye dek uzatma kararı da çıktı. 
     FIFA, yeni uygulamayla çift pasaportlu genç oyunculara A milli takımlarında oynamamış olma koşuluyla milli formasını giydiği ülkeyi değiştirme hakkı tanıyabilecek. 
     FIFA Başkanı Joseph Blatter, Afrika, Asya, Okyanusya ve Karayipler'den olan çift pasaportlu genç futbolcuların Fransa, Belçika ve diğer Avrupa ülkeleri tarafından seçildiklerini belirterek, bu oyuncuların artık kendi ülkelerinin milli takımlarında da oynayabileceklerini söyledi. 
     
</TEXT>
</DOC>
