<DOC>
<DOCNO> 179738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sondun10.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyayı değiştiren 80 olay... 
</HEADLINE>
<TEXT>

     Amerikan Time dergisi, yayın hayatına atılışının 80. yılı dolayısıyla son sayısını, ''dünyayı değiştiren 80 önemli olaya'' ayırdı. 
     ''Türkiye'nin, Atatürk'ün önderliğinde Batı'ya yönelişini'' de dünyayı değiştiren en önemli 80 olay arasında sayan dergi, 29 Ekim 1923'te Howard Chua-Eoan imzasıyla yayımladığı yazının bir özetini de bastı. 
     Derginin web sitesinde ise son 80 yılın en önemli olayları fotoğraflarıyla birlikte yer alıyor. Bu fotoğraflar arasında, Atatürk'ün Time'ın 24 Mart 1923 tarihli sayısının kapağında yer alan elle çizilmiş kalpaklı resmi ile 29 Ekim 1923'te yayımlanan yazıya ekli Atatürk'ün Fikriye Hanım'la birlikte çekilmiş bir fotoğrafı da bulunuyor. 
     Time dergisi, 29 Ekim 1923 tarihli sayısında Türkiye'nin Batı'ya yönelişiyle ilgili olarak yayımladığı yazıda, özetle şu görüşlere yer vermişti 
     ''1915'te İngilizleri Çanakkale'de geri püskürten ve işgalci Yunanlıları denize döken Mustafa Kemal, şimdi ülkesinde sivil bir reform planlıyor. Gazi Mustafa Kemal, bunu gerçekleştirmeden önce bir gazeteciye yaptığı açıklamada, yobazların dini bir batıl itikatlar bataklığına dönüştürdüklerini, ancak bu bataklığın onu oluşturanları yok edeceğini anlattı.'' 29 Ekim 1923'te ''Türkiye'nin İslami bir imparatorluktan cumhuriyete geçişinin 101 pare top atışıyla kutlandığını'' kaydeden Time, ''Mustafa Kemal'in de ne sultan, ne halife, sadece cumhurbaşkanı olduğunu'' yazdı. Yazıda, ''Atatürk devrimleriyle kılık-kıyafetin Batılılaştığı, Latin alfabesinin kabul edildiği ve Atatürk'ün, Müslüman halkın sorunlarına İslamiyet'in değil, milliyetçiliğin çözüm olacağı bir dönemin açıldığını vurguladığı'' da belirtiliyor. 
     
     DİĞER ÖNEMLİ OLAYLAR 

     Time dergisinin dünyanın kaderini değiştiren 80 önemli olay arasında saydıklarından bazıları şunlar 
     
</TEXT>
</DOC>
