<DOC>
<DOCNO> 184962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sondun09.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelebi, dışarıdan gelecek tehlikelere karşı yabancı güç istiyor... 
</HEADLINE>
<TEXT>

     Irak'ta ABD'nin kurduğu Geçici Hükümet Konseyi'nin Başkanı Ahmet Çelebi, komşu ülkelerin tehditlerine karşı koyabilmek için uluslararası güce ihtiyaç duyduklarını söyledi. 
     El Hayat gazetesine demeç veren Çelebi, ''İşgal kuvveti istemiyoruz. Yabancı kuvvetlere, Irak'ı dışardan gelebilecek tehditlerden korumak için ihtiyacımız olabilir'' dedi. 
     ''Irak'ın çevresinde büyük ve güçlü devletler var, bunların orduları da kalabalık'' diyen Çelebi, ''Irak'ın savunulmasında uluslararası güce bu yüzden gerek olacak'' diye konuştu. 
     Çelebi, ABD'nin Irak'tan bir an önce çekilmek istediğini de belirterek, ''Bize söyledikleri, 2004'te Irak'tan ayrılacakları yolunda'' dedi. 
     
</TEXT>
</DOC>
