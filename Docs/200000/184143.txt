<DOC>
<DOCNO> 184143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo22.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
GS filmi ''Eski Açık Sarı Desene'' çok yakında vizyonda... 
</HEADLINE>
<TEXT>

     Galatasaray Futbol Takımı'nın, geçen sezon ve bu sezonki hazırlık döneminin öyküsünün anlatıldığı, ''Eski Açık Sarı Desene'' filmi, çok yakında vizyona girecek. 
     Sinema ve futbolu birleştiren bir çalışmaya imza atan Galatasaray Kulübü'nün hazırladığı filmin, başrollerinin kulüp yöneticileri, Teknik Direktör Fatih Terim, futbolcular ve tüm Galatasaraylı taraftarca paylaşıldığı açıklandı. 
     Galatasaray Kulübü, filmde, futbolun mutfağı olarak bilinen soyunma odası başta olmak üzere, tüm diğer özel yerleri milyonlarca taraftarıyla paylaşıyor. 
     Tanıtımının yarın bir gösterim ile yapılacağı filmin, 10 Ekim Cuma günü tüm Türkiye'de vizyona gireceği belirtildi. 

     
</TEXT>
</DOC>
