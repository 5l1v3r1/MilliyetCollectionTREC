<DOC>
<DOCNO> 175354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/guncel/gun90.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Yemeyenin yemeği ..    Şimdi bir kişiyi anlatmaya çalışacağız, bakalım kim olduğunu bulabilecek misiniz 
   1 Adam yakışıklı. Saçıyla, giyimiyle her hareketiyle arkasından kitleleri alıp götürüyor. Onun gibi saçlar kestiriliyor, aynı tarz giyim bir anda yayılıyor... 
   2 Çok değil ama iyi futbolcu. Ondan çok daha iyi oyuncular var ama o karizmasıyla olayı götürüyor... 
   3 Dünyanın her yerinde hayranları ve hayran kulüpleri var. Ama ille de Japonlar, hatta Çinliler ve Güney Koreliler... 
   4 Özellikle o ülkelerde satılan ürünler, reklamlarında onu kullanıyor. Onun oynadığı ürünler satış rekoru kırıyor... 
   5 Hatta orada düzenlenen turnuvalara onun oynadığı takım tamam, takım da iyi ama , sırf o var diye dünyanın parası ödenerek davet ediliyor. Güzel bir beraberliği ve çocuğu var. İyi bir baba... 
   Her halde tahmin etmişsinizdir. Sherlock Holmes olmaya gerek yok, her şeyi geçtik, "Japonya" deyince anlamışsınızdır. Evet, bu kişi İlhan Mansız...... değil, David Beckham .. Real Madrid'e rekor bir transfer ücretiyle geçen David'i takımının Çin'de katıldığı turnuva sırasında bir antrenmanda 30 bin kişi izlemiş Şampiyonluk maçı değil, antrenmanda 
   Peki, şu yukarıdaki maddeler ikisine de uymuyor mu Valla "Cuk" oturuyor. Peki ya nedir bizi rahatsız eden Şu... David tek başına bir sektör. Bunun farkında ve gerektiği gibi davranırken İlhan, dünya kadar hayranının olduğu Japonlara karşı nedense soğuk davranıyor Antrenmana ve maçlara gelen Uzakdoğulu hayranlarıyla hiç ilgilenmemek gibi 
   Beşiktaş'ın Japonya'da katıldığı turnuvada sakat olduğu ve oynayamayacağı söylendiğinde organizatörlerin "Oynamasın, yürüsün, yeter " demelerine rağmen, umursamıyor, gitmiyor oraya Daha yeni iki reklam filminde oynamış, hepsi o 
   Beckham gidiyor antrenmana 30 bin kişiyi topluyor... 1 değil, 2-3 ülkenin insanları İlhan'ı seviyor, O ise umursamıyor... Bir afra, bir tafra... Al şimdi de sakatlandı, hiç ortada bile yok. Oysa bak Beckham'a, hap yapıyor, parayı kapıyor... Böyle şans, bir daha kimseye nasip olur mu bilinmez bildiğimiz tek şey böyle şansı tepen birine daha rastlanır mı 
   
   Demedik mi Dedik...    Tarih 8 Temmuz 2003 
   Yer SerinDuruş 
   Konu Genç Futbolcu Söylemleri başlıklı yazı. 
   Yazının konusu, Anadolu'da halis munis, efendi, kendi halinde top oynarken 3 büyüklere transfer olunca bir anda "Değişim nedir " öğrenmek isteyenlere tavsiye edilecek kıvama gelen futbolcuların 1 sene arayla değişen söylemleriydi. Yazının sonunda da bir parantez açmış, 5 numaralı maddeye istinaden aynen şöyle demiştik "Emre Aşık Beşiktaş'a transfer oldu. Müstakbel eşi Aysun Kayacı'yı çok seyrettik Galatasaray bayrak ve formalarıyla. Şimdi Emre Beşiktaş'ta. Aysun da geçti mi acaba Merakla bekliyoruz bakalım. Eğer geçerse 'Aha bak, biz dediydik' deriz ona göre." 
   Ve Tarih 11 Ağustos Salı. 
   Yer Televole uzantılı bir internet sitesi. 
   Konu Emre'nin, Aysun'la kavgası. 
   Yazının konusu ne mi Emre, Aysun'a basmış fırçayı. Çünkü, Aysun, arabasının GS olan plakasını, Emre defalarca söylemesine rağmen değiştirmemiş. Bir de kavgayla konuyu iyice pekiştirmişler .. Yahu Aysun, niye değiştirmiyorsun Biz söylemedik mi böyle olacağını Sen ilk değilsin ki, son da olmayacaksın. Ayrıca ayıp değil ki bu, vakayı adiye'den. Nasıl olsa değiştireceksin. "Biz dediydik" demesek de olur da, Beşiktaş taraftarına ayıp olmaz mı Ya da dur değiştirme O kadar parçalamışın kendini Cim Bom diye... Plakayı değiştirsen ne olacak, kalbini de değiştirecek halin yok ya Ama, yok, sen değiştir yine, yoksa Emre zorda kalacak iyice... Bi daha da bu tip konulara girmemekte fayda var, "5 senedir evlenmek üzere " olan çiftin bir türlü mutlu sona ulaşamama sebebi biz olacağız yoksa... 
   
   Söz gümüşse, sukut altındır... 
   Charlie Chaplin 
   
   Takırdayan Assolist 
   "Neeey, küpem mi çarpıyor, takırdıyor mu Napim canım, ben takırdayan assolistim. Beni böyle sev seveceksen, olduğum gibi göreceksen..." 
</TEXT>
</DOC>
