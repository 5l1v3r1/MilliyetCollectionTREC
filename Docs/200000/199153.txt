<DOC>
<DOCNO> 199153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/guncel/gun90.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Komple teorisi ..    Amerikalılar şaşırtmayı seven insanlar. Her gün helikopter, uçak düşmedi mi herkesin birbirine "Hayırdır, başımıza bir gelecek var " diye korkarak baktığı Irak'ın ortasına Başkan Bush'u elinde bir tepsi hindiyle indirdiler. Kimsenin ruhu duymadan böyle tehlikeli bir işi başardılar. Ama biz kötü niyetliyiz... Bizce Başkan Bush oraya gitmiş olamaz .. 
   Çünkü 
   1 Ay'a gittiklerini ispat ettiler mi Edemediler... 
   2 Sözde babasına bile söylememiş. Babası kim O da George Bush, hem babası hem de Körfez Savaşı'nın mimarı. Babasına niye söylemesin ki N'apıcaktı babası "Alooo Saddam, bizim oğlan ziyarete gelecek oraya, sıkıyorsa O'nun uçağı da vursana " diye jurnalleyecek miydi 
   3 Hindi her yerde bulunur, asker zaten çok, o resim herhangi bir yerde çekilmiş olamaz mı Olabilir... 
   4 O kadar gazeteci oraya götürülür ve bu olay önceden duyulmaz Yok kimseyi aratmamışlar da, yok telefonların pillerini almışlar da... Bu haberi atlatmak istemeyecek bir gazeteci var mıdır, hele de Amerika'da Aklımıza Taki Doğan'ın, Başbakanın arızalanan uçağına cep telefonuyla canlı yayında bağlanması geldi bir an... 
   5 Ve tezimizi destekleyen en önemli kanıt Başkan Bush'un üzerinde bir baba hindi olan tepsiyle güldüğü fotoğrafı... Bundan güzel kanıt olabilir mi Beyaz Saray'ın bahçesinde, kolay kolay devrilmeyen Ginger denilen aletten düşen Texas'tan Washington'a giderken Air Force One'ın kapısında köpeği Barney'i kucağından düşürerek karısından fırça yiyen, sakarlıklarıyla ünlü Sayın Bush'un o tepsiyi -hem de gülerek - taşıması mümkün değil. 
   Daha Texas'tan Washington'a olaysız gidemezken, taaa Bağdat'a... yok yok mümkün değil... Dolayısıyla, iddia ediyoruz, o Irak gezisi hiç yapılmadı, tıpkı Ay Seyahati gibi... İnsan bu, her şeyi iddia edebilir, bakın ediyoruz işte... 
   
   Türk televizyonlarında unutulmayan anlar... 5. bölüm    Mahsun Kırmızıgül ve Seda Sayan''ın Reha Muhtar''la Show Haber''e telefonla bağlanmaları ve yaklaşık 3 saat boyunca "sen beni sevdin, ben seni sevmedim..." geyiklerini tüm Türkiye''ye canlı dinletmeleri... 
   Defne Samyeli''nin gece haberlerini sunarken 1998 , "oyuncak pandayla uçak kaçırma" olayında telefon bağlantısı yapıp "panda canlı mıydı efendim " diye sorması... 
   Atilla Taş''ın David Copperfield''in "sahneden kaybolma" gösterisine katılıp Copperfield''e türlü türlü laflar sokması ve oyunun hilelerini milyonlara açıklaması... 
   Ümit Aktan''ın Japonya''ya gitmediği halde Cunda'daki yazlığından maç anlatması... Not Bu bir iddiaydı, olayın içyüzünü bir tek Ümit Aktan bilebilir .. 
   Yıllar önce Hülya Avşar''ın, Özcan Deniz''e ''''Askerde cinsellik ihtiyacınızı nasıl gideriyordunuz '''' diye sorması ve Özcan Deniz''in ''''Senin resimlerinle hallediyorduk'''' diye cevap vermesi... 
   Ece Erken''in şarkıcı Kader''i konuk ettiği bir programda, O'nu Sezen Aksu''nun "Kader, kahpe kader ağlarını ördün mü..." şarkısıyla çağırması. Kader''in canlı yayında darmadağın olması ve uzun bir süre toparlanamaması... 
   
   Adını unutabilirim, ama tadını asla... 
   Dr. Hannibal Lecter Kurbanlarından birinin arkasından 
   
   Abartıda Işık Hızı Faktörü 
   "Goller Ay''dan geliyor, ne Ay''ı, Merih''ten geliyor .." 
</TEXT>
</DOC>
