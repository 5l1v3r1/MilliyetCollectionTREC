<DOC>
<DOCNO> 172380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo22.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Amsterdam Futbol Turnuvası'nda 70 bin bilet satıldı... 
</HEADLINE>
<TEXT>

     Galatasaray'ın yurt dışı hazırlık çalışmalarını son bölümünde katılacağı Amsterdam Futbol Turnuvası için şimdiye dek 70 bin biletin satıldığı açıklandı. 
     Sarı-kırmızılı kulübün resmi internet sitesinde yapılan açıklamaya göre, 1 ve 3 Ağustos tarihlerinde Galatasaray'ın yanı sıra, İtalya'dan İnter, İngiltere'den Liverpool ve Hollanda'dan Ajax gibi güçlü takımların katılımıyla gerçekleştirilecek olan turnuvanın biletleri büyük ilgi görüyor. 
     Ev sahibi Ajax'ın bin 133 kişilik seyirci kapasiteli Amsterdam Arena Stadı'nda gerçekleştirilecek turnuvanın başlamasına 3 gün kala 70 bin bilet satıldığı ifade edilirken, Avrupa'nın bir çok ülkesinden gurbetçi taraftarların da yoğun ilgi göstermesinin beklendiği kaydedildi. 
     Galatasaray, bu yıl 5.'si düzenlenen turnuvaya davet edilen ilk Türk ekibi olma özelliği taşırken, bilet fiyatları 25 ile 54 Euro arasında değişiyor. 
     Tek devreli lig usulü uygulanacak olan ve en çok puanı kazanan takımın 2003 Amsterdam Turnuvası Kupası'nı müzesine götüreceği organizasyonun programı şöyle 
     
     
1 Ağustos Cuma TSİ 20.00 Galatasaray - Inter TSİ 22.15 Ajax - Liverpool 3 Ağustos Pazar TSİ 19.30 Galatasaray - Liverpool TSİ 21.45 Ajax - Inter 
     
</TEXT>
</DOC>
