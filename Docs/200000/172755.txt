<DOC>
<DOCNO> 172755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sondun16.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şok rapor... Irak'la savaş "terörle mücadeleyi" engelledi.. 
</HEADLINE>
<TEXT>

     İngiltere'de meclis dışişleri komisyonunca hazırlanan raporda, Irak savaşının, El Kaide ile mücadeleyi engellemiş olabileceği bildirildi. 
     Basına bugün açıklanan raporda, ''Savaş, terörle mücadeleyi engellemiş olabilir'' ifadesi kullanıldı. 
     Raporda, ''Irak'ta rejimin değişmesine ve bazı El Kaide üyelerinin yakalanmasına rağmen, terör tehdidinin hatırı sayılır seviyede azaldığını söylemek güç. Irak'taki savaşın ertesinde hükümete tavsiyemiz, terörle mücadelede İngiltere'nin uluslararası ortaklarıyla işbirliğini geliştirmesidir'' diye görüş belirtildi. 
     Raporda, hükümetten, Küba'daki Guantanamo üssünde tutulan İngilizlerin uluslararası hukuk kurallarına uygun olarak yargılanmasını sağlaması da istendi. 
     
</TEXT>
</DOC>
