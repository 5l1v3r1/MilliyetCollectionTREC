<DOC>
<DOCNO> 197641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sonspo22.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Bahri Köse başkan adaylığını açıkladı... 
</HEADLINE>
<TEXT>

     Trabzonspor'da mali olağan genel kurul öncesi, eski Trabzonspor Kulübü Başkan Vekili Bahri Köse, kulüp başkanlığına adaylığını açıkladı. 
     Köse, yaptığı yazılı açıklamada, Trabzonspor'un 21 Aralık Pazar günü yapılacak mali olağan genel kurulunda kulüp başkanlığına aday olduğunu belirtti. 
     Trabzonspor'un yüce değerlerinin, ortak sorumluluğa dönüştürülmesi halinde ortaya çıkacak enerjinin yepyeni bir heyecan ve başarı getireceğine inandığını belirten Köse, şunları kaydetti 
     ''Biz düşüncesiyle yola çıktık. Ben kimliğinin Trabzonspor'da kaosa yol açacağının bilincindeyim. O nedenle ekibimle birlikte Trabzonspor'un olağan genel kurulunda başkanlığa aday olduğumu açıklıyorum. 
     Söz vermeyi ve tutmayı, kaynakları işletmeyi ve paylaşmayı, anlayışlı, sorumlu ve ait olmayı, koşulsuz çalışmayı, sevmeyi hedef alarak yola çıkacağımızı özellikle vurgulamak isterim. 
     Üç aylık başkan vekilliğim süresince Trabzonspor'un eksik ve ihtiyaçlarını bilen birisi olarak, ekibimin dışında ekonomik katkılarımla Trabzonspor kalitesi ve gücünü belirleyerek topluma yansıtan, değişim ve gelişimi esas alan prensiplerimizle varız diyorum.'' Trabzonspor'da daha önce İskender Önal ile Atay Aktuğ olağan genel kurulda başkanlığa aday olduklarını açıklamışlardı. 
     
</TEXT>
</DOC>
