<DOC>
<DOCNO> 165221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sontur09.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüsten şoför düştü 
</HEADLINE>
<TEXT>

     Adana'dan Batman'a giden yolcu otobüsünün yedek şoförü 41 yaşındaki Mehmet Can Çıdarcı, hareket halindeki araçtan düşerek ağır yaralandı. Yaralı şoför Çıdarcı, Numune Hastanesi'nde tedavi altına alındı. 
     Batman'a yolcu götürmek için Adana Merkez Otogarı'ndan nceki gün saat 21.15'te hareket eden Star Batman Seyahat'e ait 34 Ad 5254 plakalı otobüs, Tarsus-Adana-Gaziantep TAG Otoyolu'na çıktı. Yolculuğun normal başlaması üzerine, Toros Mahallesi civarına geldiklerinde yatmak için koridordan arka kapıya gelip hazırlık yapan yedek şoför Mehmet Can Çıdarcı ayakkabılarını çıkartıp, uyuma kabininin kapağını açtı. Bu sırada önündeki aracı sollamak için oobüsün manevra yapması nedeniyle dengesini kaybeden Çıdarcı sendeledi. Elini uzatıp tutunacak bir yer arayan Çıdarcı arka kapıyı açmak için kullanılan 'İmdat Valifi'ne çarptı. Dengesini sağlayamayan Çıdarcı, valfe değince hareket halindeki otobüsün açılan kapısından uçtu. 
     Otobüsün arka kapısının açıldığını farkeden yolcular şoförü uyararak durmasını sağladı. Olay sırasında yaralanan yedek şoför Mehmet Can Çıdarcı, kaldırıldığı Numune Hastanesi'ne tedavi altına alınırken, otobüs yoluna gecikmeyle devam etti. 
     
</TEXT>
</DOC>
