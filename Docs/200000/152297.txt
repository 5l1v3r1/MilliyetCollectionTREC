<DOC>
<DOCNO> 152297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun16.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Kore dünyanın 5. büyük ordusuna sahip... 
</HEADLINE>
<TEXT>

     Nükleer silah sahibi olduğunu açıklayan Kuzey Kore, ülkenin, bugün 71. kuruluş yıldönümünü kutlayan en önemli yönetim organı olarak kabul edilen Ulusal Savunma Kurulu'nun Başkanı Devlet Başkanı Kim Jong-İl'in resmen başında bulunduğu ordusuyla, dünyadaki en büyük 5. askeri güç durumunda bulunuyor. 
     ABD, BM, Güney Kore hükümetinin yayınları, farklı düşünce kuruluşları ve Kuzey Kore Silahlı Kuvvetleri'nden edinilen verilere göre, Kuzey Kore'nin askeri varlığıyla ilgili bilgiler şöyle 
     SİLAHLI KUVVETLER 1 milyon 140 bin askeriyle dünyanın 5'inci, nüfusuna oranla en büyük ordusu. 7 milyon 450 bin yedek askeri bulunuyor ve 100 bin askerli özel güçleri dünyanın en büyüğü. 
     Kore Halk Ordusu 996 bin asker, 3 bin 800 savaş tankı, 2.270 zırhlı personel taşıyıcı ve 11 bin 200 topçu birimi. 
     Deniz Kuvvetleri 48 bin asker, 430 savaş gemisi, 26'sı saldırı denizaltısı olmak üzere 50 denizaltı ve 340 destek gemisi. 
     Hava Kuvvetleri 103 bin asker. 80'den fazlası bombardıman uçağı olan 1.700 uçak, 310 helikopter. 
     ASKERİ HARCAMALAR 2001 rakamlarına göre 5.1 milyar dolar. 
     FÜZE KAPASİTESİ 600 ila 750 balistik füze. 1.300 kilometre menzilli Nodong füzesi sahibi. Geliştirilmekte olanlar ise 1.500 kilometre menzilli Taepodong 1 ve Guam, Alaska ve Hawaii'deki Amerikan üslerini hedef alabilecek menzilde olan Taepodong 2 füzeleri. 
     NÜKLEER BOMBA KAPASİTESİ Kuzey Kore nükleer silah sahibi olduğunu açıklamadan önce Amerikan isihbaratı, bu ülkenin 2 ila 5 nükleer bomba yapabilecek kadar plütonyuma sahip olduğunu tahmin ediyordu. 
     KİMYASAL SİLAHLAR Kuzey Kore, dünyanın üçüncü büyük kimyasal silah deposuna sahip. 
     BİYOLOJİK SİLAHLAR Şarbon, kolera, botulism, veba, çiçek, tifo ve sarı hummayı kapsayan bir envanterle, biyolojik unsurların üretilmesi konusunda aktif programı bulunduğu bildiriliyor. 
     





</TEXT>
</DOC>
