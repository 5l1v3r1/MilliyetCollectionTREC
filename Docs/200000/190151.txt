<DOC>
<DOCNO> 190151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/soneko09.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol ürünlerinde ÖTV tutarları yeniden belirlendi... 
</HEADLINE>
<TEXT>

     Bakanlar Kurulu, akaryakıt ürünlerinin özel tüketim vergisi ÖTV tutarlarını yeniden düzenledi. 
     Resmi Gazete'nin bugünkü sayısında yayımlanan Bakanlar Kurulu kararına göre, kurşunsuz benzinde alınan ÖTV tutarı, 7 Ağustos'tan itibaren 1 milyon 16 bin lira, 16 Ağustos'tan itibaren 1 milyon 8 bin 500 lira, 28 Ağustos'tan itibaren 993 bin lira indirilirken, 6 Eylül'den itibaren 1 milyon 20 bin liraya yükseltildi. 
     Aynı dönemlerde diğer ürünlerde de değişiklik yapılırken, son yapılan değişikliklerle kurşunlu benzinlerde ÖTV miktarı 1 milyon 37 bin lira, kükürt miktarı yüzde 1'i geçmeyen fueloilde 156 bin lira, kükürt oranı fazla olanlarda 132 bin 500 lira, benzol, toluol, solvent nafta ve diğer petrol eterleri ile yağ katkılarında 1 milyon 37 bin lira, yağ çeşitlerinde de 255 bin lira olarak tespit edildi. 
     Motorlu taşıtlarda yakıt olarak kullanılacak sıkıştırılmış doğalgazda metreküp başına 508 bin 3 lira ÖTV alınacak. 
     Otogazda ÖTV miktarı 765 bin lira, düşük kükürtlü motorinde 742 bin lira, düşük kükürtlü marine dieselde 747 bin 13 lira olarak uygulanacak. 
     
</TEXT>
</DOC>
