<DOC>
<DOCNO> 183798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sontur27.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversitelerarası Kurul toplantısına maç nedeniyle ara verildi... 
</HEADLINE>
<TEXT>

     Üniversitelerarası Kurul'un oluşturduğu Alt Komite toplantısına ara verildi. 
     Milli Eğitim Bakanı Hüseyin Çelik, Yıldız Teknik Üniversitesi YTÜ Rektörlüğü'nde yaklaşık 1.5 saat süren toplantıdan, Galatasaray-Fenerbahçe futbol takımları arasında yapılacak maç için ayrıldı. 
     Bakan Çelik, basın mensuplarının ''toplantı hakkında açıklama yapılıp yapılmayacağı'' yolundaki soruları üzerine, ''Eğitime Yüzde Yüz Destek Kampanyası'nı destekleyen iki takım, bu dövizlerle maça çıkacağı için, Üniversitelerarası Kurul Başkanı Prof. Dr. Ayhan Alkış ile birlikte maça gidiyoruz. Toplantıya maçtan sonra devam edilecek. Bu nedenle, şu aşamada herhangi bir açıklama yapmamız söz konusu değil'' dedi. 
     Hüseyin Çelik, ''kızı Büşra'nın bir devlet okulunda 4 gün okuduktan sonra eski özel okuluna geri döndüğü'' yolundaki haberin hatırlatılması üzerine de, ''Bunun doğru olmadığını'' kaydetti. 
     Bakan Çelik ve Prof. Dr. Alkış, daha sonra YTÜ'den ayrıldı. 
     
</TEXT>
</DOC>
