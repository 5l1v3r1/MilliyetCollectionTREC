<DOC>
<DOCNO> 172457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/spor/aspo.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL ISKALADI 1-0 
</HEADLINE>
<TEXT>

   Beşiktaş, Avusturya'daki ikinci hazırlık maçında başarılı futbol ortaya koymasına rağmen sonuca gidemedi, Arsenal'e tek golle boyun eğdi 
      
   Bergkamp attı 
   SİYAH - Beyazlı ekip, Avusturya kampının en ciddi sınavında İngilizler'in ünlü kulübü Arsenal karşısında umduğunu bulamadı. Başa baş bir futbol ortaya koyan Beşiktaş, ilk yarıdaki ataklarından eli boş döndü. İkinci yarıda Hollandalı yıldız Bergkamp attığı golle tecrübesini konuşturdu. 
   
   Son maç bugün 
   GOLDEN sonra Kartal bastırdı, ancak Ahmed Hassan, K.Serdar, Kaan Dobra ve Pancu'nun bulduğu pozisyonlardan gol çıkmadı. 80'de Sinan'ın bir golü ofsayt gerekçesiyle sayılmadı. Beşiktaş, son maçında bugün TSİ 19.30'da Avusturya 3. Ligi takımlarından Krulsdorf ile karşılaşacak. 
   
   Maçın karnesi ORHAN YILDIRIM 
   HAKEMLER Fritz Stuchlık, Alaın Hoxha, Stefan Tschandl 
   BEŞİKTAŞ Cordoba 6 - Emre 5 Zago Dk.46 6 , Ronaldo 7 , Ahmet Yıldırım 7 - Okan 4 Kaan Dk. 46 6 , Tayfur 5 Sergen Dk.46 4 K.Serdar Dk.66 5 , Giunti 6 Ümit Dk. 46 6 , Pancu 6 , İbrahim 5 Serdar Dk. 59 6 - Tümer 3 Sinan Dk. 46 6 , Ahmet Dursun 5 Ahmed Hassan Dk.46 6 
   ARSENAL Lehman 5 Taylor Dk.46 6 - Toure 6 , Campbell 5 Cygan Dk. 46 5 , Cole 6 Clıchy Dk. 46 5 - Lauren 6 , Edu 5 Van Broncthorst Dk. 46 5 , Pennant 5 Volz Dk. 66 4 , Gilberto 6 Parlour Dk. 46 4 , Ljunberg 5 Halls Dk. 63 4 - Jeffers 5 Aliadiere Dk. 46 5 , Bergkamp 7 Thomas Dk. 70 4 
   GOL Bergkamp Dk. 54 
   SARI KARTLAR Ahmet Yıldırım, Parlour 
   
   Luce'nin hakem isyanı    Takımının iyi yolda olduğunu belirten Rumen hoca maçın hakemini eleştirdi, "Hem golümüzü, hem de bir penaltımızı vermedi" dedi 
   
   ARSENAL yenilgisi sonrası bir açıklama yapan Lucescu, "Bizim için iyi bir hazırlık maçı oldu" dedi. Rumen hoca "İlk yarı dengeli oynadık. İkinci yarı daha çok ofansif yönü olan oyuncularla risk aldık. Özellikle son 20 dakika çok pozisyon bulduk. Sinan'ın attığı gol ofsayt değildi. Bir de penaltımız verilmedi. Yediğimiz golde bir anlık hata yaptık" diye konuştu. 
   TECRÜBELİ teknik adam söyle devam etti "Gole gidemiyoruz. Bunu da en kısa sürede aşacağız. Kafamdaki on bir yavaş yavaş şekillenmeye başladı. Beşiktaş çok iyi yolda. Arsenal gibi bir rakip karşısında 5 tane pozisyon bulduk. Kötü olan hakemdi. Eğer bu Şampiyonlar Ligi maçı olsaydı İngilizler'de en az iki oyuncu kırmızı kart görürdü". 
   
   Sergen korkuttu    ARSENAL maçının ikinci yarısında sakatlanarak, oyundan çıkan Sergen Yalçın'ın durumunun ciddi olmaması teknik heyeti rahatlattı. Sol ayak bileğine ve dizine darbe alan Sergen'e buz tedavisi uygulanıyor. Tecrübeli yıldızın birkaç gün dinlendirileceği bildirildi. Öte yandan maç öncesi Lucescu ile Arsenal Menajeri Arsel Wegner'in saha ortasında uzun süre neşeli bir sohbete tutuştukları gözlendi. 
   
   
</TEXT>
</DOC>
