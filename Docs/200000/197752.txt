<DOC>
<DOCNO> 197752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/yasam/yas08.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü gol cinayeti 
</HEADLINE>
<TEXT>

      GÜRKAN AKGÜNEŞ, ESRA ALUS İstanbul 
   
   Fenerbahçe ile Samsunspor arasında oynanan lig maçını televizyondan izleyen iki grup arasındaki tartışma kanlı bitti. 
   Küçükçekmece Bayramtepe Mahallesi Ahmet Yesevi Caddesi'ndeki "Dostlar Kırathanesi"nde önceki akşam saatlerinde meydana gelen olay iddiaya göre şöyle gelişti 
   Fenerbahçe'nin üçüncü golü yemesinin ardından sinirlenen üç kişi, Samsunluların yoğun olduğu kahvede, küfür etmeye başladı. Gençleri, Hayri Güven 37 ve arkadaşları uyardı. Tartışmanın büyümesiyle kahvedekiler, üç genci dışarıya çıkardı. 
   Bu durumu hazmedemeyen gençlerden V.A. 14 , arkadaşlarıyla dışarda bekledi. Gençler, kendileriyle tartışan grup dışarı çıkınca taş atarak küfür etmeye başladı ve çıkan kavga sırasında Hayri Güven bıçaklandı. Ağır yaralanan Güven, hastane yolunda öldü. 
   Polisin müdahalesiyle kavga sona ererken, cinayet faili olarak altı kişi gözaltına alındı. İstanbul Adliyesi'ne çıkarılan altı kişiden aralarında V.A'nın da bulunduğu dört kişi tutuklanarak cezaevine gönderildi. İki kişi ise serbest bırakıldı. Dört çocuğun suçlamaları kabul etmedikleri öğrenildi. 
   
   
</TEXT>
</DOC>
