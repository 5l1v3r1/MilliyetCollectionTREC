<DOC>
<DOCNO> 152231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/siyaset/asiy.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
2011'de üye olabilirsiniz 
</HEADLINE>
<TEXT>
Nihayet Avrupa Ankara'ya tarih verdi 
AB Sorumlu Temsilcisi Verheugen, Lüksemburg'da Gül'e kriterleri yerine getirmesi halinde Türkiye'nin 2011 - 2012'de AB'ye alınabileceğini söyledi 
     ANKARA Milliyet 

     Avrupa Birliği AB Komisyonu'nun genişlemeden sorumlu temsilcisi Günter Verheugen, Dışişleri Bakanı ve Başbakan Yardımcısı Abdullah Gül'e, Türkiye'nin Kopenhag siyasi kriterlerini yerine getirmesi ve Kıbrıs'ta çözüm sağlanması durumunda AB'ye 2011 - 2012'de alınabileceğini söyledi. 
     CNN - Türk'ün haberine göre Verheugen, 14 Nisan'da Lüksemburg'da yapılan Türkiye - AB Ortaklık Komitesi toplantılarında Gül ile yaptığı görüşmede, Türkiye'nin, siyasi kriterleri 2003 yılı sonuna kadar yerine getirmesi durumunda, uygulamadaki sıkıntıları 2004'te aşacağını kaydetti. Kıbrıs'ta çözüm bulunmasının ardından 2005'in ilk yarısında tam üyelik müzakerelerine başlanabileceğini belirten Verhuegen, "Müzakereler dört yıl, mali yardım paketi görüşmeleri de bir yıl sürer. 2011 - 2012 yılında Türkiye Avrupa Birliği'ne tam üye olabilir" dedi. 
     
     Potansiyeliniz var 
     Verheugen, Türkiye'nin üye olabilmesi için Avrupa'daki Türkiye karşıtı eğilimlerin ortadan kaldırılması gerektiğine dikkat cekti. Türkiye'nin Avrupa için önemini ön plana çıkaran bir strateji izlenmesi tavsiyesinde bulunan Verheugen, şu tespitleri yaptı 

</TEXT>
</DOC>
