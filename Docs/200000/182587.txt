<DOC>
<DOCNO> 182587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/tv/ekran.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi 'Afiş' zamanı 
</HEADLINE>
<TEXT>

   Geçen yıl "Vajina Monologları"nda oynayan Güner Özkul, artık CNN TÜRK'te kültür - sanat programı sunuyor 
      MEMETCAN DEMİRAY 

   
   Münir Özkul'un oyuncu kızı Güner Özkul 37 , geçen yıl önce tiyatro oyunu "Vajina Monologları", sonra sinema filmi "Neredesin Firuze" ile adından söz ettirdi. Özkul'u şimdi CNN TÜRK'ün yeni başlayan kültür - sanat programı "Afiş"te izliyoruz. 
   Daha önce "Pazar Sokağı", "Şakamatik" ve "İş Dünyası" gibi programları sunan Özkul, tüm yaptığı işlerin "gösteri sektörü"ne dahil olduğunu ve bu alanda kendisine verilecek her görevi başarabileceğini söylüyor. 
   
   Tüm mesaisini ayırıyor 
   "Afiş" için tüm vaktini ayırdığını belirten Güner Özkul, bu yüzden şimdilik yeni bir iş daha düşünmediğini vurguluyor. İlk kez kültür - sanat programı sunduğunu ve bunun kendisi için çok önemli olduğunu ifade eden Özkul, eylül sonunda "Vajina Monologları"yla Karadeniz turnesine çıkacak. Hafta içi her gün ekrana gelen "Afiş"te bugün Kutluğ Ataman'la İstanbul Bienali üzerine söyleşi var. 
   CNN TÜRK 14.45 - 18.30 
   
   
   Ufukta nişan mı var    Talat Bulut'la Emel Müftüoğlu'nun başrollerini paylaştığı "Aşk Olsun", yeni bölümüyle ekranda Leyla, velayet konusunu Barış'la Gökhan'a açar. Bu sırada Sibel, Timur'la Leyla'nın nişanlanacağını düşünmektedir. 
   KANAL D 20.30 
   
   
   Hasret bitiyor    Geçen sezonu başarıyla kapatan "Estağfurullah Yokuşu", gelecek hafta salı günü yeni bölümüyle yine Kanal D'de olacak. Bugün ise dizinin altı bölümünden derlenen özet izlenebilir. Başroller Hande Ataizi'yle Yiğit Özşener'in. 
   KANAL D 22.00 
   
   
   Yeni bir program    CNN TÜRK'ün yeni dış politika programı "Ufuk Turu"nda gazeteci-yazar Cengiz Çandar, eski büyükelçiler Emre Gönensay ve Özdem Sanberk'in yanı sıra ilk kez bir eski MİT müsteşarı, Sönmez Köksal var. 
   CNN TÜRK 23.05 
   
   
   'beşN birK'nın saati değişti    "beşN birK", artık saat 21.00'de ekrana gelecek. Cüneyt Özdemir'le Soner Yalçın'ın hazırladığı programın bu bölümünde Atıl Kutoğlu ile Bahar Korçan defilelerinde yaşananlar anlatılacak. 
   CNN TÜRK 21.00 
   
   
   
</TEXT>
</DOC>
