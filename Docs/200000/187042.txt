<DOC>
<DOCNO> 187042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/soneko26.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD'ın Ulusal İnovasyon Sistemi Raporu açıklandı... 
</HEADLINE>
<TEXT>

     Türk Sanayicileri ve İşadamları Derneği'nin TÜSİAD hazırlattığı ''Ulusal İnovasyon Sistemi Kavramsal Çerçeve, Türkiye İncelemesi ve Ülke Örnekleri'' raporu, Türkiye'nin bugünü ve geleceği açısından teknolojik inovasyonda yetkinleşmenin taşıdığı önemi bir kaz daha açıklamayı ve bu konuda, özellikle 1990'lardan bu yana genel olarak ne yapılabildiğini irdeliyor. 
     Kamuoyuna tanıtılan rapor, Sabancı Üniversitesi Rektör Danışmanı Doç. Dr. Cemil Arıkan koordinatörlüğünde, Teknoloji Yönetimi Danışmanı Müfit Akyos, Orta Doğu Teknik Üniversitesi Öğretim Üyesi Prof. Metin Durgut ve Türkiye Teknoloji Geliştirme Vakfı Danışmanı Aykut Göker tarafından hazırlandı. 
     Rapor, teknolojik inovasyon, inovasyon süreci, inovasyonda yetkinleşme süreci, inovasyon araçları, ulusal inovasyon sistemi ve bölgesel inovasyon sistemi konularına kavramsal düzeyde açıklık getirmeyi amaçlıyor. 
     Ulusal İnovasyon Sistemi raporu, Türkiye'nin bugünü ve geleceği açısından teknolojik inovasyonda yetkinleşmenin taşıdığı önemi bir kez daha açıklamayı ve bu konuda, özellikle 1990'lardan bu yana genel olarak ne yapılabildiğini irdeliyor. 
     Raporda, günümüzdeki gelişmelerin, önümüzdeki yüzyılın ilk çeyreğinde ülkelerin bilim ve tekonoji üretmede sosyal hedefleri öne çıkararak yenilikçi bir yol izleyeceklerini gösterdiği belirtildi. 
     Ulusların inovasyon sistemlerinin bu talebe cevap verebilecek şekilde yapılandırılmasının şart olduğu vurgulanan raporda, ''Bu bağlamda teknoloji yönetimi sisteminin gerçekleri ve gereksinimleri de dikkate alınarak İnovasyon Sistemi Otoritesi'nin yaşama geçirilmesi yönünde ülkemizde de gereken çaba ivedilikle gösterilmelidir'' denildi. 
     TÜSİAD Girişimcilik ve Yenilikçilik Çalışma Grubu Başkanı Tuğrul Tekbulut da, geçtiğimiz Şubat ayında açıkladıkları ilk raporun tezkereye denk geldiğini belirterek, ''Oylama nedeniyle rapor, gereken ilgiyi görememişti. Bugün 2. raporu açıklıyoruz. Meclis'te yine bir tezkere oylaması var'' diye konuştu. 
     İnovasyon kavram olarak hem bir süreci yenilemeyi yenilenmeyi , hem de bir sonucu yenilik anlatır. AB ve OECD literatürüne göre, inovasyon, süreç olarak ''bir fikri pazarlanabilir bir ürün ya da hizmete, yeni ya da geliştirilmiş bir imalat ya da dağıtım yöntemine ya da yeni bir toplumsal hizmet yöntemine dönüştürmeyi'' ifade eder. 
     
</TEXT>
</DOC>
