<DOC>
<DOCNO> 179652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/ekonomi/eko07.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar'daki açık, 500 ihracatçının toplam k rının üç katına yakın 
</HEADLINE>
<TEXT>

   TİM Başkanı Satıcı En fazla ihracat yapan İlk 500 firmanın 3.8 katrilyon k rına karşılık bir bankadaki açık 9 katrilyon' 
   EKONOMİ SERVİSİ 
   
   Türkiye İhracatçılar Meclisi TİM Başkanı Oğuz Satıcı, 'İhracatta ilk 500 Firma' araştırmasına göre ihracatçının toplam k rlılığının vergi öncesi yüzde 4 olduğunu söyledi. 
   Satıcı, bu oranın firmaların yeni yatırım yapmasına olanak vermeyecek kadar düşük olduğunu vurgulayarak, şöyle dedi "500 büyük ihracatçı firmanın vergi öncesi k rlılığının 3.8 katrilyon lira. Bir banka skandalında İmar Bankası 9 katrilyona yaklaşan açık ortaya konduğunda, ihracatçılar çatal ile çorba içmeye çalışıyor. Biz, az da olsa k r üretmeye çalışsak bunlar süratle hortumlanıp tekrar bize büyük bir fatura olarak geri gönderiliyor." 
   
   GİSAD ihracatta lider 
   TİM'in araştırmasına göre 25.8 milyar dolarla, Türkiye ihracatının yüzde 72'ye yakın bölümünü 492 özel, 8 kamu kuruluşunun yer aldığı ilk 500 şirket gerçekleştiriyor. Bunların 250'si İstanbul'da faaliyet gösteriyor. 2002'de en fazla ihracat yapan şirketler listesinde 1.3 milyar dolarla GİSAD birinci, 1 milyar dolarla Vestel Dış Ticaret ikinci, 865.6 milyon dolarla Ram Dış Ticaret üçüncü, 838.5 milyon dolarlık bilet satışıyla da THY dördüncü oldu. 
   
   8 ayda 30 milyar dolarlık ihracat    TİM kayıtlarına göre ihracat ağustosta yüzde 29.1 artarak, 3 milyar 885 milyon 778 bin dolar olarak gerçekleşti. Ağustosta hazırgiyim, kanfeksiyon ihracatı yüzde 21.6, taşıt araçları ve yan sanayii yüzde 68.1, zeytin ve zeytinyağı ihracatı yüzde 283.3 arttı. Ocak - Ağustos döneminde ihracat yüzde 33.7 büyüme ile 29.8 milyar dolar, 1 Eylül 2002 - 31 Ağustos 2003 döneminde ise yüzde 32.3 artışla 43.6 milyar dolar oldu. 
   
   
</TEXT>
</DOC>
