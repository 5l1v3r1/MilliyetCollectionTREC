<DOC>
<DOCNO> 188453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/spor/aspo.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
EVERYWAY THAT I CAN 
</HEADLINE>
<TEXT>

   Avrupa futbolunun zayıf ekiplerinden Letonya ile eşleşip, finaller için büyük şans yakaladık. İlk karşılaşma 15 Kasım'da deplasmanda, rövanşı ise 19 Kasım'da evimizde oynayacağız 
      GÜNAY YURTGÜLÜ FRANKFURT 

   
   2. sırada çıktık 
   İNGİLTERE karşısındaki hayal kırıklığından sonra baraj kuraları için beklemeye geçen A Milli Takım, kurada Letonya ile eşleşti ve çekebileceği en kolay rakibi buldu. Almanya'nın Frankfurt kentinde yapılan kura çekiminde torbadan ilk olarak Letonya çıkarken, hemen peşinden Türkiye geldi. Portekiz'deki Avrupa Şampiyonası finallerine katılacak son 5 takım arasına girmeye çalışacak ekibimiz ilk maçı 15 Kasım'da Riga'da, rövanşı ise 19 Kasım'da Türkiye'de oynayacak. 
   
   Zorlu eşleşmeler 
   POP şarkıcısı Sertab Erener, aynı ülkede ve aynı şehirde bu sene yapılan Eurovision şarkı yarışmasında "Everway that I can" isimli parçasıyla ülkemize ilk birinciliği kazandırmıştı. Letonya - Türkiye eşleşmesi dışında korktuğumuz rakipler Hollanda İskoçya, İspanya ise Norveç ile oynayacak. Diğer karşılaşmalarda Rusya - Galler, Hırvatistan - Slovenya arasında olacak. Bu elemeli maçlar sonunda galip gelecek ekipler 11 finaliste katılacak. 
   
   Letonya sevinci    Çobanoğlu rahat 
   FRANKFURT'TAKİ kuraya katılan Milli Takım Menajeri Can Çobanoğlu, baraj eşleşmesi ile ilgili olarak, "Futbolda bizden geride bir takım çekmemiz elbette bizi mutlu etti. Cumartesi bir yol kazasına kurban gittik. Tekrar aynı şey olsun istemiyoruz" dedi. Çobanoğlu, "Türkiye'nin haziran ayını futbolsuz geçirtmedik. Finallerde yine öyle olacak. Herkesi yenecek güçteyiz" diye konuştu. 
   
   Tek korku iklim 
   MİLLİ Takım Sorumlusu Selami Özdemir ise "Umarım iki maçı da alır turu geçeriz" yorumunu yaptı. Özdemir, "Letonya ilk defa böyle bir konumda bulunuyor. İyi bir takım. Zorlu maçlar olacak. Ayrıca bu ülke kasım ayında zorlu bir iklime sahiptir. İklim şartları farklıdır ve tek korkumuz bu iklim koşulları. Ama yine de turu geçen biz olacağız, buna inanıyorum" ifadesini kullandı. 
   
   "Şanslar yüzde 50"    LETONYA Teknik Direktörü'nün aksine, kuraya katılarak umutlu konuşan Futbol Federasyonu Genel Sekreteri Janis Mezeckis, finallere katılma şansını eşit gördüğünü söyledi. Mezeckis, "Türkiye'nin favori olduğunu biliyoruz. Ancak yine de şanslarımızı yüzde 50 olarak görüyorum. Karşılaşmalar zorlu geçecek. Kendi sahamızdaki ilk maçtan iyi bir sonuçla ayrılmak istiyoruz" dedi. 
   
   Favori olduk    İNGİLTERE'nin dünyaca ünlü bahis şirketi William Hill, Avrupa Şampiyonası'na direkt katılan ve baraj maçı oynayacak ülkelerle ilgili bahis yüzdelerini açıkladı. William Hill, Milli Takımımız'ı Letonya karşısında 1 7 oranla favori göstererek, İskoçya ile karşılaşacak Hollanda ile birlikte en yüksek oranı verdi. Finallerde şampiyonluk şansı en yüksek ülke ise 1 4 ile Fransa olurken, Milli Takımımız da 1 20 ile dokuzuncu sırada kaldı. 
   
   Teknik Direktör Ulrich Stielike    1954 doğumlu ünlü hoca, B. Mönchengladbach, Real Madrid ve Neuchatel Xamax kulüplerinde forma giydi. İsviçre Milli Takımı, Neuchatel Xamax, SV Waldhof Mannheim ve CF Almeria İspanya takımlarında teknik direktörlük yapan Stielike, birçok kez Alman milli takımında oynadı. 
   
   Eşleşmeler 
   Letonya - TÜRKİYE 
   İskoçya - Hollanda 
   Hırvatistan - Slovenya 
   Rusya - Galler 
   İspanya - Norveç 
   
   Letonya'yı tanıyalım    YÜZÖLÇÜMÜ 64.589 km2 
   NÜFUSU 2.3 milyon 
   BAŞKENT Riga 
   DİLİ Letonyaca 
   
   COĞRAFYA    Eski Sovyetler'den ayrılan üç Baltık Cumhuriyeti'nden biri olan Letonya'nın batısında Baltık Denizi, kuzeyinde Estonya, kuzey doğusunda Rusya, güney doğusunda B.Rusya ve güneyinde Litvanya bulunuyor. 
   Çarlık Rusya'sı sonrası Letonya, iki Dünya Savaşı arasında kısa bir bağımsızlık yaşadı. 1940'ta Sovyetler Birliği işgaline uğradı. 1941 - 1944 arası Almanya'nın kontrolüne geçen Letonya, 1944'ten bağımsızlığını ilan ettiği 1991'e kadar Sovyetler Birliği şemsiyesi altında kaldı. Letonya, önümüzdeki yıl Avrupa Birliği ve NATO'ya tam üye olacak. 
   Enflasyon 1.9, İşsizlik 8.5, Büyüme hızı 6.1 
   Letonya'da milli takımımızı Kasım ortasında çok soğuk bir hava bekliyor. Baltık ülkesinde maçın oynanacağı dönemde ortalama hava sıcaklığı sıfır altına iniyor. Özellikle geceleri dondurucu soğuklar hakim. 
   SPORTİF BAŞARI Yok. 
   TÜRKİYE İLE MAÇLARI Resmi maçı yok. 
   Türkiye'den Letonya'ya direkt uçuş bulunmuyor. Diğer havayolları ile yapılabilecek uçuşlar içinde en ekonomik olanı Aerosvit ile Kiev üzerinden başkent Riga'ya ulaşmak. 14 Kasım - 16 Kasım tarihleri arasında milli maçı izlemek isteyenler 290 USD 63 USD vergi ödeyerek bu ülkeye ulaşabiliyor. Bunun dışında Çek Havayolları, Lufthansa ve Baltık Havayolları ile de Riga'ya aktarmalı olarak gitmek mümkün. 
   
   
</TEXT>
</DOC>
