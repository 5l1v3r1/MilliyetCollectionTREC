<DOC>
<DOCNO> 182322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/dunya/adun.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakan Yardımcısı Ehud Olmert 
</HEADLINE>
<TEXT>
   Öldürebiliriz 
   İsrail'de, hakkında sürgün kararı alınan Filistin lideri Arafat'ın 'ortadan kaldırılması' seçeneği açık açık dile getirilmeye başlandı 
      DIŞ HABERLER SERVİSİ 

   
   İsrail Başbakan Yardımcısı, Ticaret ve Sanayii Bakanı Ehud Olmert, Filistin lideri Yaser Arafat'ın, İsrail tarafından öldürülebileceğini söyledi. İsrail Güvenlik Kabinesi'nin Arafat'ı sürgüne gönderme kararını değerlendiren Ehud Olmert, İsrail Devlet Radyosu'na yaptığı açıklamada, Filistin liderini ortadan kaldırmak için öldürme seçeneğine başvurabileceklerini belirtti. Olmert'in açıklamasına ilk tepkiyi veren Filistinli baş müzakereci Saib Erekat, "Bu bir hükümetin değil, mafyanın eylem tarzı" dedi. Bağdat'ı ziyaret eden ABD Dışişleri Bakanı Colin Powell da, Fox News televizyonuna yaptığı açıklamada, "ABD Arafat'ın öldürülmesini de, sürgüne gönderilmesini de onaylamıyor. Bu Müslüman dünyasında öfke patlamasına yol açar" diye konuştu. 
   
   'Hemen unutulur' 
   İsrail'de yayımlanan Maariv gazetesi ise, İsrail iç güvenlik birimi Şin Bet'in şefi Avi Dichter'in, hükümete, Arafat'ı öldürmenin en iyi seçenek olduğu yönünde tavsiye verdiğini duyurdu. Habere göre, Arafat'ın ölümünün etkilerinin kısa vadeli olacağını düşünen Avi Dichter, "Öldürürsek birkaç hafta boyunca protesto gösterileri düzenlenir, sonra olay unutulur. Ama sürgüne gönderirsek dünya sahnesine geri döner ve sempati kazanır" dedi. 
   
   Zindana atılmış gibi 
   İsrail Başbakan Yardımcısı Olmert, Arafat'ın, Ramallah'taki kararg hında, zindandaymışçasına tecrit edilmesinin de mümkün olduğunu bildirdi. Olmert, tecridin uygulanması halinde, Arafat'ın kimseyle görüştürülmeyeceğini, telefonla konuşamayacağını, dünyayla ilişkisinin kesileceğini, zindana atılmış bir mahk m gibi günde iki öğün yemek verileceğini söyledi. 
   Sürgün kararına karşı "Hiçbir yere gitmem, son kurşunuma kadar savaşırım, beni öldürmeleri gerekecek" diyen Arafat'ın tedirgin olduğu bilidirildi. 
   
   Kaçırma planı    İsrail Radyosu, İsrail ordusunun seçkin bir birliğinin, Arafat'ı Ramallah'taki kararg hından "kaçırarak" sürgüne götürmek için iki yıldır eğitildiğini duyurdu. Jerusalem Post gazetesi de, seçkin birliğin, 2002'de tatbikat yaptığını yazdı. Gazeteye göre, geçtiğimiz yılın ilkbaharında, seçkin birlik askerleri Arafat'ın kararg hının çok yakınına konuşlandı, ancak siyasi liderler Arafat'ı sürgüne gönderme planını askıya alınca, plan uygulanamadı. İsrail ordusunun planı, Arafat'ın Ramallah'taki kararg hına girerek, korumalarını etkisiz hale getirdikten sonra Filistin liderini bir helikoptere koyup Afrika'nın kuzeyindeki bir ülkeye götürmeyi öngörüyor. 
   
   
</TEXT>
</DOC>
