<DOC>
<DOCNO> 187481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sondun26.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İdeal eş esprili ve temiz olmalı... 
</HEADLINE>
<TEXT>

     İngiltere'de yapılan bir ankete göre, ideal eşin dış görünüşü değil, temiz ve esprili olması önemli. 
     İngiliz sigorta şirketi Prudential tarafından yaptırılan ankete 246 kişi katıldı. 
     Ankete katılanların yüzde 89'u için ideal eşin en önemli özelliği espri yeteneğinin olması. Katılımcıların yüzde 83'ü hijyene önem verdiğini açıkladı. 
     Kadınların yüzde 83'ü eşlerinin zeki olmasını tercih ederken, erkeklerin sadece yüzde 76'sı bu özelliği önemsiyor. 
     Ankete göre, erkeklerin yüzde 75'i eşlerinin güzel olmasını isterken, kadınların yalnızca yüzde 62'si yakışıklılığın önemli olduğu görüşünde. 
     Erkeklerin yüzde 35'i zengin eşi tercih ederken, kadınlarda bu oran yüzde 60'a çıkıyor. 
     
</TEXT>
</DOC>
