<DOC>
<DOCNO> 185018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/dunya/dun03.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
19 El Kaideci yakalandı... 
</HEADLINE>
<TEXT>

      DIŞ HABERLER SERVİSİ 

   
   ABD'nin Irak'a atadığı sivil yönetici Paul Bremer, Irak'taki Amerikan güçlerinin şimdiye kadar başka ülkelerden Irak'a savaşmak için gelen 248 yabancı savaşçıyı yakaladığını ve yakalananlardan 19'unun El Kaide mensubu olduğunun sanıldığını söyledi. 
   Bremer, Savunma Bakanlığı'nda Pentagon düzenlediği basın toplantısında, yakalanan El Kaide mensubu olduğu sanılan kişilerin sayısının tam olarak 19 olduğunu belirtti. Bremer, kendisine sorulan bir soruyu yanıtlarken, El Kaide mensubu olduğu sanılan kişilerin hangi ülkelerin vatandaşları olduğunu bilmediğini, ancak yakalanan toplam 248 yabancı savaşçıdan 123'ünün Suriyeli ve büyük bir çoğunluğunun İranlı ve Yemenli olduklarını kaydetti. Yakalanan kişilerin El Kaide mensubu olduklarının bu kişilerin sorgulamaları sırasında ve üzerlerindeki belgelere bakılarak belirlendiğini ifade eden Bremer, 19 kişinin arasında Irak'ta faaliyet gösteren Ensar El İslam adlı aşırı dinci Müslüman örgüte mensup kişilerin bulunup bulunmadığı hakkında bilgi sahibi olmadığını belirtti. 
   
   
</TEXT>
</DOC>
