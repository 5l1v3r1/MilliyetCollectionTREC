<DOC>
<DOCNO> 195103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sontur14.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırıya uğrayan üç kardeşten biri öldü, ikisi yaralandı... 
</HEADLINE>
<TEXT>

     Adana'da silahlı saldırıya uğrayan üç kardeşten biri öldü, ikisi yaralandı. 
     Alınan bilgiye göre, Mersin Yolu Şakirpaşa Mahallesi Sanayi Çarşısı'nda meydana gelen olayda, ganyan ve tekel bayii çalıştıran Muharrem, Tahsin ve Fatih Yıldız kardeşler, aralarında husumet olan Kenan A. ile tartıştılar. 
     Tartışmanın kavgaya dönüşmesi üzerine, Kenan A, üzerinde taşıdığı tabancayla kardeşlere defalarca ateş açarak olay yerinden uzaklaştı. 
     Yetkililer, Muharrem Yıldız'ın olay yerinde öldüğünü, yaralanan Tahsin ve Fatih Yıldız'ın ise Devlet Hastanesi'nde tedavi altına alındıklarını bildirdiler. Polis, firar eden Kenan A'yı arıyor. 
     
</TEXT>
</DOC>
