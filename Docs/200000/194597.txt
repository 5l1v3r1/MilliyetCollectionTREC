<DOC>
<DOCNO> 194597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sonspo05.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea gümbür gümbür, Muzzy nefes aldı .. 
</HEADLINE>
<TEXT>

     İngiltere Premier Ligi'nde Cumartesi lider Arsenal'in kazanmasının ardından takipçiler Manchester United ve Chelsea de haftayı 3 puanla kapadı. Kırmızı şeytanlar Liverpool derbisinden 2-1'le galip çıkarken, haftanın bir diğer önemli maçında Chelsea Newcastle United'ı dağıttı 5-0. 
     Manchester United, 1986 yılında bu yana gol yemeden dönemediği Liverpool deplasmanında bu kez de geleneği değiştiremedi ama 2-1 galip gelmeyi başardı. Ryan Giggs 59 ve 70'te ağları iki kez havalandırırken, ev sahibi bu gollere Harry Kewell'ın 76'daki sayısıyla cevap verebildi 1-2. 
     Ada'da haftanın bir diğer önemli maçında Chelsea Stamford Bridge'de ağırladığı Newcastle United'ı gole boğdu 5-0. Newcastle'dan O Brien'ın kırmızı kart gördüğü maçta Londralıların gollerini Johnson, Crespo, Lampard, Duff ve Gudjohnsen attı. 
     
     Leicester "oh" dedi 

     Premier Lig'de son sıralarda bulunan Mustafa İzzet'in takımı Leicester, Manchester City deplasmanında bayram yaptı 3-0. Muzzy'nin sarı kart gördüğü maçta, mavi beyazlılar Stewart, Dickov ve Bent'le sonuca gitti. 
     Haftanın son maçı bu akşam Tugay'ın takımı Blackburn Rovers ve Everton arasında oynanacak. 
     İngiltere'de alınan toplu sonuçlar şöyle 
     

Wolverhampton W. 1 - 1 Birmingham C. Arsenal 2 - 1 Tottenham H. Aston Villa 0 - 2 Middlesbrough Bolton W. 0 - 0 Southampton Charlton Athletic 3 - 1 Fulham Portsmouth 6 - 1 Leeds U. Liverpool 1 - 2 Manchester U. Manchester C. 0 - 3 Leicester C. Chelsea 5 - 0 Newcastle U.      
</TEXT>
</DOC>
