<DOC>
<DOCNO> 194012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/soneko20.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal porno, kağıt üstündeki erotizmi yendi Penthouse karıştı 
</HEADLINE>
<TEXT>

     Dünyaca ünlü erkek dergilerinden Penthouse'ın kurucusu Robert Guccione, dergiyi yayımlayan ana şirket Penthouse International'in yönetiminden istifa etti. 
     Guccione'nin 1965 yılından beri yürüttügü görevinden, Penthouse'ın satışlarındaki büyük düşüşü durduramaması üzerine ayrıldığı bildirildi. 
     Playboy ve Hustler gibi rakipleriyle birlikte erotik yayımcılığın en tanınmış adlarından olan Penthouse'ın, İnternet'teki porno sitelerinin rekabetiyle baş edemediği belirtiliyor. 
     İnternet'in yaygınlaşmasının ardından, derginin bir zamanlar 5 milyona ulaşan aylık tirajı geçen Aralık'ta 0 bine kadar gerilemiş, tirajdaki büyük düşüş şirketin mali krize girmesine yol açmıştı. 
     Penthouse International'de Guccione'den boşalan görevlerin, 90 yaşındaki Milton Polland tarafından üstlendiği bildirildi. 
     Polland, Penthouse Intenational'i yayımcılık dışında otelcilik ve kaplıca işletmeciliği gibi işlere yönlendirerek mali krizden çıkarabileceğine inandığı için, görevi kabul ettiğini söyledi. 
     
</TEXT>
</DOC>
