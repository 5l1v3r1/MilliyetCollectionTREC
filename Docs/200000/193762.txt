<DOC>
<DOCNO> 193762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/soneko21.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya ticaret hacmindeki artış yavaş... 
</HEADLINE>
<TEXT>

     Uluslararası ticaret hacmindeki artış oranı bu yıl geçen yılki yüzde 3 artış düzeyine yakın kalacak. 
     Türkiye'nin de üyesi bulunduğu Dünya Ticaret Örgütü'nün DTÖ tahminlerine göre, zengin ülkeler ekonomik canlanmayı, toparlanmayı yakalamaya çalışırken, global ticaret hacmindeki büyüme sınırlı kalıyor. 
     DTÖ'nün konuya ilişkin değerlendirmesinde şu saptamalara yer verildi 
     ''Global toparlanma, Asya'da SARS salgını ile Ortadoğu'daki durumdan etkilendi, enerji fiyatları tüm dünyada yükseldi. 
     Kalkınmakta olan ülkelerden ihracat geçen yılın sonlarından beri durgunlaşırken, Kuzey Amerika'nın ticaret açığı ithalat ihracatı geçtiğinden dolayı genişlemeye devam ediyor. 
     ABD dolarının diğer para birimleri karşısındaki değer kaybı, dolar bazında ölçülen ticaretin değerinde görünür dev artışlara neden oldu. 
     Global çapta, ihracatın dolar cinsinden değeri 2002'de yüzde 4 artarken, bu artış oranı 2003'de yüzde 15'e çıktı. Çin'in ithalatındaki artış bu yılın ilk yarısında yüzde 45 olurken, Batı Avrupa'nın ihracat ve ithalatı yüzde 15, Asya'nın ithalatı da yüzde 20 arttı. 
     Fakat, fiyat ve döviz kurlarındaki değişimlere ayarlandığında, daha az parlak resim ortaya çıkıyor sanayileşmiş ülkelerde ticaret yılın ilk yarısında yüzde 4 arttı, 2003 yılı genelinde yüzde 3 artış öngörülüyor. 
     Ticaret hacmindeki artış 2002'de de reel olarak yüzde 3 idi, bu rakam, önceki yıldaki yüzde 1'lik düşüşe karşı büyük ilerlemeydi, fakat, 1990'lardaki yıllık ortalama yüzde 6,7'lik büyüme oranıyla kıyaslandığında hayli düşük seviyede. 
     Asya, Doğu Avrupa, Rusya ve ABD'de güçlü ithalat talebi ticaret hacimlerini 2002'de büyüttü, fakat, talep, Batı Avrupa ve Latin Amerika'da düşüktü.'' WTO, ''global ticaret hacmindeki büyümenin bu yılın ilk yarısında nerdeyse durgunlaşmasının, uluslararası ticaret müzakereleri için yeniden masaya oturulup, daha güçlü ve canlı bir ticaret sistemi kurulması çalışmalarını acil kıldığı'' görüşünde. Daha ayrıntılı bilgi çin http www.wto.org 
     
</TEXT>
</DOC>
