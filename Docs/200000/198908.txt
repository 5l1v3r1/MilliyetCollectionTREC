<DOC>
<DOCNO> 198908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/ekonomi/eko09.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak bileti 20 milyon daha ucuzlayacak 
</HEADLINE>
<TEXT>

   ANKARA ANKA 
   
   Ulaştırma Bakanı Binali Yıldırım, uçak biletlerindeki Eğitime Katkı Payı ve Özel İşlem Vergisi'nin kaldırılması için Maliye Bakanlığı'na talepte bulunduklarını bildirdi. 
   Yıldırım yaptığı açıklamada, bakanlığın talebine Maliye Bakanlığı'nın da sıcak baktığını belirterek, "Kabul ettiklerinde devreye girecek. Biletlerdeki Eğitime Katkı Payı ve Özel İşlem Vergisi kalkacak, KDV duracak. İndirim devreye girince 100 milyon liralık bilette, 20 milyon liralık düşüş olacak. Bu taşıyıcı firmalara katkı ve teşvik olacak" dedi. Hatırlanacağı üzere ilk olarak Fly Air Havayolları'nın, başlattığı ucuz iç hat uçuşlarında İstanbul - Trabzon - İstanbul uçuşları tek yönlü olarak 69 bin 500 lira belirlenmiş ardından Onur Air de 79 milyon liradan uçuşlara başlayacağını açıklamıştı. 
   Türk Hava Yolları da bilet fiyatlarını bayramdan sonra iç hatlarda yüzde 30 indirime gideceğini bildirmişti. 
   
   
</TEXT>
</DOC>
