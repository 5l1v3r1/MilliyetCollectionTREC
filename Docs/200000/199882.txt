<DOC>
<DOCNO> 199882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/ekonomi/eko02.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
1 kuruşa yuvarlama 
</HEADLINE>
<TEXT>

   Türk Lirası'ndan altı sıfır atılırken, 1 Yeni Türk Lirası 100 kuruşa eşit olacak ve yarım kuruşun üzerindeki değerler 1 Yeni Kuruş'a tamamlanacak 
      ANKARA Milliyet 
   
   Devlet Bakanı Ali Babacan, liradan altı sıfır atılmasına ilişkin taslağı Başbakanlığa gönderdi. 
   1 Yeni Türk Lirası YTL 1 milyon Türk Lirası'na eşit olacak, YTL cinsinden yapılan işlemlerde yarım kuruşun üzerindeki değerler 1 Yeni Kuruş'a tamamlanacak ve yarım 0.5 Yeni Kuruş'un bugünkü 5 bin lira altındaki değerler dikkate alınmayacak. 1 YTL, yeni 100 kuruşa eşit olacak. Paradan sıfır atıldıktan sonra 0.5 Yeni Kuruş dikkate alınmayacak 1 Yeni Kuruş sayılacak. 
   2005'te yürürlüğe girecek olan YTL bir yıl boyunca mevcut parayla Türk Lirası TL birlikte tedavülde olacak. 2005'te etiket ve tarife listelerinde TL ve YTL ayrı ayrı gösterilecek. 
   Halen tedavülde bulunan, tedavülden çıkarılacak olan banknotların sahtesini basanlar hakkında fiil daha ağır bir suça vücut etmediği takdirde 1 milyar 500 milyondan 5 milyar liraya kadar para cezası uygulanacak. Doğrudan sahtecilik amacı olmaksızın ancak, sahtecilikle kullanılma tehlikesini yaratacak, banknotların resim ve görüntülerinin basılması, çoğaltılması ve yayımlanması durumunda da ceza uygulanacak. 
   TL ile yapılan hukuki sonuç doğuran belgeler, 31 Aralık 2005'e kadar YTL'ye göre değiştirilmeleri halinde her türlü vergi, resim, harç ve diğer yükümlülüklerden muaf olacak. 
   
   
</TEXT>
</DOC>
