<DOC>
<DOCNO> 188397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sontur18.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim okulunda çıkan yangın öğrencileri korkuttu... 
</HEADLINE>
<TEXT>

     Şanlıurfa'nın Siverek İlçesi'nde, İstanbul Menkul Kıymetler Borsası tarafından yaptırılan 32 derslikli Cumhuriyet İlköğretim Okulu'nda yangın çıktı. Öğrencilerin korkulu anlar yaşadığı yangında can kaybı olmadı. 
     Bin 600 öğrencinin eğitim gördüğü Cumhuriyet İlköğretim Okulunun 2. katındaki derslikte elektrik güç kaynağının arıza yapması sonucu yangın çıktı. 
     Siverek İtfaiye Ekipleri, olay yerine gelerek yangını söndürmeye çalıştı. Öğrenciler de yangının başlamasının ardından derslere ara verip, okuldan dışarıya çıktılar. 
     Yangın kısa sürede kontrol altına alınıp söndürülürken, bazı öğrencilerin aileleri, çocuklarını alarak evlerine götürdüler. Can kaybının olmadığı yangında, 2. kattaki derslikte maddi hasar meydana geldi. 
     
</TEXT>
</DOC>
