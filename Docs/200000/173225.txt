<DOC>
<DOCNO> 173225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/ekonomi/eko01.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK, İmarbankzede'ye 4 Ağustos'a randevu verdi 
</HEADLINE>
<TEXT>

   Bankacılık Düzenleme ve Denetleme Kurulu İmar Bankası'nda mevduatı olanların, 4 Ağustos'ta başvuracakları Pamukbank şubelerini belirledi 
      
   Bankacılık Düzenleme ve Denetleme Kurulu BDDK İmar Bankası mağdurlarının başvuracakları Pamukbank şubelerini ve başvuru sırasında yanlarında bulunduracakları belgeleri açıkladı. 
   BDDK'ya bağlı TMSF'den yapılan açıklamaya göre İmar Bankası'nda mevduatı bulunanlar, 4 Ağustos - 1 Eylül 2003 tarihleri arasında 'mudi bilgileri' ile Pamukbank belge teslim merkezlerine başvuracaklar. Hangi ilde, hangi şubede hesabı bulunanların hangi Pamukbank şubesine gideceklerine ilişkin listeler www.bddk.org.tr ve www.pamukbank.com.tr internet sitelerine konuldu. 
   Açıklamada İmar Bankası nezdinde gerçekleştirdiği yoğun çalışmalarla bugüne kadar elde edilen bilgiler ve şubelerde yapılan incelemeler sonucu, Fon'un gerçek tasarruf mevduatı sahiplerine karşı yükümlülüklerini yerine getirebilmesi için 'mudi bilgileri'nin teyidine ihtiyaç duyulduğu bildirildi. 
   Bu kapsamda mudiler hesap cüzdanı, nüfus cüzdanı, T.C. vatandaşlık numarası, vergi numarası ve ikametg h belgesiyle birlikte 4 Ağustos Pazartesi günü başlamak ve 1 Eylül Pazartesi günü son bulmak üzere Pamukbank belge teslim merkezlerine başvuracaklar. 
   
   Numaraya göre ödeme 
   Buna göre, 4 Ağustos - 1 Eylül 2003 tarihlerinde, vatandaşlık numarasının son rakamı 0 ve 1 olan mudiler pazartesi, 2 ve 3 olan mudiler salı, 4 ve 5 olan mudiler çarşamba, 6 ve 7 olan mudiler perşembe, 8 ve 9 olan mudiler de cuma günü müracaat edecek. Hafta içi başvuruda bulunamayan mudiler ise bilgi ve belgelerini cumartesi günü teslim edebilecek. 
   Bu süre içinde başvurularını gerçekleştiremeyenler, belgelerini İmar Bankası Genel Müdürlüğü'nde oluşturulacak başvuru masasına da iletebilecek. Ödeme kararlar ve takvimi daha sonra yapılacak açıklamalarla duyurulacak. 
   
   Kim, ne zaman başvuracak Başvuru Günü T.C Vatandaşlık numarası son rakamı 0 ve 1 olanlar Pazartesi T.C Vatandaşlık numarası son rakamı 2 ve 3 olanlar Salı T.C Vatandaşlık numarası son rakamı 4 ve 5 olanlar Çarşamba T.C Vatandaşlık numarası son rakamı 6 ve 7 olanlar Perşembe T.C Vatandaşlık numarası son rakamı 8 ve 9 olanlar Cuma Haftaiçi başvuruda bulunamayan mudiler Cumartesi 
   Not Görev yapacak olan merkezlere 08.30 - 18.30 saatleri arasında başvurular yapılabilecek. 
   
   Başvuruda istenen belgeler    Hesap cüzdanı Fotokopisi Nüfus cüzdanı veya sürücü belgesi Fotokopisi T.C. Vatandaşlık numarasıVergi numarasıİkametg h belgesi 
   
</TEXT>
</DOC>
