<DOC>
<DOCNO> 189066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/soneko36.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
S P, Türkiye'nin notunu yükseltti... 
</HEADLINE>
<TEXT>

     Piyasalar tarafından beklenen kredi notu artırımı, Moody's'in aksine, S P'den geldi. 
     Uluslararası kredi derecelendirme kuruluşu Standart and Poor's S P , Türkiye'nin, uzun vadeli döviz ve yerel para birimi cinsinden kredi notunu B'den B 'ya B artı yükseltti. S P, "B" olan kısa vadeli döviz ve TL notlarını teyit ederken, ekonomik görünümü de ''durağan'' olarak açıkladı. 
     S P analisti Ala'a Al-Yusuf, yaptığı açıklamada, Türkiye'nin kredi notunun yükseltilmesinin, Hükümet'in, yıl sonu mali hedeflerini gerçekleştirme ve 2004'te de IMF destekli programı uygulamaya devam etme taahhüdünün bir yansıması olduğunu ifade etti. 
     Ala'a Al-Yusuf, eğer Hükümet, Nisan 2004'teki yerel seçimlere rağmen ve 2004 sonunda IMF programının bitişine rağmen, sıkı mali uyuma sadık kalırsa, kredi notunda yükselme potansiyelinin artacağı, aksi bir durumda, programdaki disiplinin terk edilmesi halinde, kredi notunun düşürülme baskısı altında olacağı vurgulandı. 
     Faiz oranlarındaki düşüş ve istekli mali uyumun sürdürülmesi nedeniyle, Hükümetin borç yükünün azalmaya devam etmesinin beklendiği belirtilen açıklamada, TL'ye dayalı varlıklara olan güvenin arttığı ve uluslararası rezervlerin güçlendiği de kaydedildi. 
     Açıklamada, kamu borç stokunun halen yüksek olduğu, mali esnekliğin de sınırlı olduğunun altı çizilirken, kamu sektörü net borcunun, 2003 yılı sonu ve 2004 itibarıyla, Gayri Safi Yurtiçi Hasıla'nın GSYİH yüzde 70'inin biraz üzerinde gerçekleşmesinin beklendiği ifade edildi. 
     Hükümet'in IMF destekli programa taahhüdünü yinelemesi ve parlamentodaki çoğunluğuna rağmen, mali ve yapısal reform taahhütlerinin tam ve zamanında gerçekleştirmede bazı zorluklarla karşılaştığı bildirildi. 
     2003 ve 2004 faiz dışı fazla hedeflerinin, küçük bir marjla kaçırılması halinde, piyasaların olumlu algılamasını korumak amacıyla, yapısal reformlarda yeterli ilerleme yapılacağı kaydedildi. 
     Cari işlemler açığına da dikkat çekilen açıklamada, 2003 yılı sonu itibarıyla GSYİH'nın yüzde 3'ü ve 2004 itibarıyla da yüzde 2.6 oranında cari işlemler açığının beklendiği, ancak gerek dalgalı kur sisteminin, gerekse yüksek uluslararası rezervlerin, bir başka mali krizi önleyecek unsurlar olduğu kaydedildi. 
     
     MOODY'S'DEN BEKLENİYORDU 

     6. Gözden geçirmenin olumlu geçmesi ve Merkez Bankası'nın dün faizlerde indirime gitmesi, piyasada, olası not artırımı beklentilerini kuvvetlendirmişti. Piyasada iki gündür, Moody's'in not artırımı yapacağı yönünde söylentiler dolaşmaya başlamıştı. 
     Ancak beklenen artırım, S P'den geldi. S P'nin ardından Moody's'den yapılan açıklamada ise Türkiye'nin çok yakından takip edildiği belirtildi. 
     

     
</TEXT>
</DOC>
