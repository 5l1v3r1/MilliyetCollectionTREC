<DOC>
<DOCNO> 177105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/spor/bbas.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada Rus ruleti 66-75 
</HEADLINE>
<TEXT>

   12 Dev Adam, Efes Cup'ın ilk sınavında Rusya'ya boyun eğdi. Dış şutlarda istediği yüzdeye ulaşamayan, savunmada çok aksayan Milli Takımımız, yaklaşan Avrupa Şampiyonası öncesi S.O.S vermeye devam etti 
      GÖKHAN TÜRE 

   
   A Milli Basketbol Takımımız, Efes Cup Mini Dünya Kupası'ndaki ilk maçında Rusya'ya son çeyrekte teslim oldu. Avrupa Şampiyonası öncesi son ciddi hazırlık niteliğindeki turnuvada rakibi karşısında ilk üç periyot başa baş bir mücadele ortaya koyan Ay-Yıldızlı ekibimiz, son bölümde kontrolü elinden kaçırdı. Savunmada aksayan, dış şutlarda istediği yüzdeye ulaşamayan Milli Takımımız, Kirilenko'yu da durduramayınca rakibine boyun eğdi, yine hayal kırıklığı yarattı. 
   
   'İstediğimizi yapamadık'    A Milli Basketbol Takımı Coachu Aydın Örs, Rusya karşısında oynanan basketboldan memnun kalmadı. Karşılaşma boyunca oyuncuların istediklerini yerine getiremediğini vurgulayan Örs, şöyle devam etti "Önde götürdüğümüz anlarda oyunu koparacak hamleyi yapamadık. Son çeyrekte de yine bireyselliğin zararını gördük. Yanlışlarımızı en kısa zamanda gidermek zorundayız." 
   
   Sırbistan iyi başladı    EFES Cup 2 Basketbol Turnuvası'nın açılış maçında son Dünya Şampiyonu Sırbistan-Karadağ, İtalya'yı 82 - 74 mağlup etti. İlk yarısı 45 - 38 Sırbistan-Karadağ lehine kapanan karşılaşmada Vujaniç ve Koturoviç galibiyetin mimarları olurken, İtalya'da Bulleri'nin attığı 20 sayı takımını yenilgiden kurtarmaya yetmedi. 
   
   İbrahim sakatlandı    MİLLİ Takımımız'ın yıldız forveti İbrahim Kutluay, maçın son çeyreğinde sakatlanarak sahayı terk etti. Uyluk kemiğinde kanama olan kaptan İbrahim'in durumu bugünkü MR sonucunda belli olacak. 
   
   Seyirci kıtlığı    12 Dev Adam'ın 2003 Avrupa Şampiyonası öncesi Türk seyircisiyle buluştuğu son turnuvada Abdi İpekçi Salonu ilk gün "sinek avladı." Milli Takımımız'ın Rusya ile oynadığı karşılaşma, Türkiye - Moldova maçıyla aynı gün ve saate rastlayınca sadece bin dolayında taraftar müsabakayı izledi. 
   
   İstatistik    TÜRKİYE OYUNCU TS 2S 3S SA R Kerem 4 1 3 - 2 3 4 Hidayet 14 2 8 2 6 4 4 4 Mirsad 10 5 7 0 2 - 6 İbrahim 12 3 7 0 3 6 7 3 Mehmet 13 4 12 - 5 7 10 Serkan - - - - - Kaya 11 4 7 - 3 9 3 Haluk - - - - - Ömer 2 1 2 0 3 - - Ender - 0 1 - - - TOPLAM 66 20 47 2 14 20 30 30 
   
   RUSYA OYUNCU TS 2S 3S SA R Karasev 9 1 4 1 4 4 4 2 Khryapa 6 3 3 0 3 - 7 Z.Pachoutine 3 0 1 1 2 - 1 Kirilenko 27 6 7 2 6 9 15 9 Tavrasenko 4 1 2 - 2 2 2 Soloviov 9 3 5 0 1 3 4 6 Kubrakov 13 4 6 1 2 2 2 6 Samoilenko 1 0 1 0 1 1 2 - TOPLAM 75 19 33 5 21 22 31 38 
   
   1. PERİYOT 20-17 Türkiye , 2. PERİYOT 36-35 Rusya , 3. PERİYOT 54 - 50 Türkiye , MAÇ SKORU 75 - 66 Rusya , HAKEMLER Fabio Facchini İtalya , İlija Belosevic Sırbistan - Karadağ 
   
   Günün programı 
   Abdi İpekçi Spor Salonu 
   18.30 Sırbistan Karadağ - Y.Zelanda 
   20.30 Türkiye - Letonya 
   
   
   
   
</TEXT>
</DOC>
