<DOC>
<DOCNO> 153053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo36.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahn sakatlandı, Almanya milli takımında yok... 
</HEADLINE>
<TEXT>

     Almanya Milli Takımı'nın kalecisi ve kaptanı Oliver Kahn, dirseğinden sakatlanınca bu çarşamba Sırbistan Milli Takımı ile yapılacak özel maçın kadrosundan çıkartıldı. 
     Bu sezon Bayern Münih'in 18. kez Almanya lig şampiyonluğunu elde etmesinde büyük pay sahibi olan Kahn'ın yerine takıma, Bayer Leverkusen'den Hans Jörg Butt alınacak. 
     Teknik direktör Rudi Völler, yine bugünkü antrenmanda sakatlanan Bayer Leverkusen'li forvet Oliver Neuville'nin yerine takıma, TSV 1860 Münih'ten Benjamin Lauth'u çağırdı. 
     Dün sakatlıkları nedeniyle takıma katılamayacakları kesinleşen Liverpoollu Dietmar Hamann ve Bayern Münihli orta alan oyuncusu Jens Jeremies'in yerine de Werder Bremen'den Fabian Ernst ile Schalke 04'ten Gerald Asamoah, 18 kişilik kadroya dahil edildi. 
     




</TEXT>
</DOC>
