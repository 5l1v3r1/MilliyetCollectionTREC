<DOC>
<DOCNO> 164508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/guncel/gun05.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çocuk vekil' tutuklu 
</HEADLINE>
<TEXT>

21 Nisan'da TBMM'de düzenlenen Çocuk Meclisi'ne katılan 13 yaşındaki M.Y.'nin iki ayda 83 hırsızlık olayına karıştığı ortaya çıktı 
     TEKİN ATAY Trabzon DHA 

     Trabzon Sosyal Hizmetler İl Müdürlüğü'nce temsili çocuk milletvekili seçilen ve 21 Nisan'da TBMM'de düzenlenen Çocuk Meclisi'ne katılan 13 yaşındaki M.Y, hırsızlık suçundan girdiği cezaevinden bir aydır çıkamadı. Y.'yi yargılayan Trabzon Çocuk Mahkemesi Başkanı İlhan Gökçek hapis cezasının çözüm olmadığını söylerken, Y.'nin iki yılda 83 hırsızlık olayına karıştığı belirlendi. Y., önceleri hep gözaltına alındıktan sonra serbest bırakıldı. Ancak Y., çocuk mahkemesinde yargılanması için alt sınır olan 11 yaşını doldurduktan sonra 22 kez h kim karşısına çıktı. Gökçek, hırsızlık suçundan defalarca karşısına gelen Y.'yi önce nasihat ederek serbest bıraktı, annesi Nigar Şimar'a da çocuğuna sahip çıkması uyarısında bulundu. Fakat Y. suç işlemeye devam edince, kasımda Trabzon Bahçecik Cezaevi'nde bir ay tutuklu kaldı. Sosyal Hizmetler İl Müdürlüğü'nden psikolojik destek almaya başlayan Y., Trabzon'dan bu yıl seçilen sekiz çocuk milletvekilinden biri olarak TBMM'deki Çocuk Meclisi toplantısında "kanunla muhalefete düşmüş çocuklar"ı temsil etmişti. 
     

</TEXT>
</DOC>
