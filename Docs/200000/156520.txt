<DOC>
<DOCNO> 156520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/spor/spo02.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Samandıra pürneşe 
</HEADLINE>
<TEXT>

Sarı-Lacivertli takımda İstanbulspor maçı öncesi futbolcuların keyfine diyecek yok 
     YUSUF DURSUN 

     KOCAELİSPOR galibiyeti sonrası morali yerine gelen Fenerbahçe'nin dünkü çalışması da bir hayli keyifli geçti. Yaklaşık 1.5 saat süren antrenmana sakat olan Fatih katılmazken, Mustafa ve Ceyhun düz koşu ile günü tamamladı. Almanya'dan öğleden sonra dönen Steviç de idmanda yer almadı. Tamer Güney, gazetecilerin sahanın ortasına kadar girip, görüntü almalarına izin verdi. 
     ÇİFT kale maçlarda Ukraynalı futbolcu Rebrov, attığı goller ve performansıyla dikkati çekti. Volkan, Johnson, Ümit, İsmail, Kemal, Tuncay ve Rebrov'dan oluşan mavi takım, Recep, Mirkoviç, Cem, Ali Güneş, Hakan, Erhan ve Beschastnykh'in olduğu yeşil takımla 5-5 berabere kaldı. Ukraynalı oyuncu iki gol atarken, müthiş formu ile teknik heyetin yüzünü güldürdü. 
     
İkizler cenneti      Fenerbahçe'nin amatör branşlarında toplam dokuz ikiz sporcu bulunuyor. Yüzmede Çisem - Çiğdem Çağlayan, Bülent - Özlem Erturgut, Damla - Duygu Birol, Ayşe - Zeynep Ergin, Emre - Mert Altınoluk, kürekte Kaan - Mete Aşer, Pelin - Selin Güleç, atletizmde de Burcu - Duygu Dermanlı kardeşler başarıdan başarıya koşarken, Sarı - Lacivertli camianın da da büyük ilgisini topluyorlar. 
     

</TEXT>
</DOC>
