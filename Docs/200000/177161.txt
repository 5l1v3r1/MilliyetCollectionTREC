<DOC>
<DOCNO> 177161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sondun12.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood kadınları genç sevgili peşinde.. 
</HEADLINE>
<TEXT>

     Hollywood'un ünlü aktrisleri, son günlerde katıldıkları davet ve toplantılarda genç sevgilileriyle dikkat çekiyor. 
     Internetteki ''peoplenews'' sitesinin haberine göre, ''gençlik iksiri'' sevgilileriyle davetlerde boy gösteren oyuncuların başını Demi Moore çekiyor. ''Yeni Evli'' filmiyle ün yapan 25 yaşındaki aktör Ashton Kutcher ile birlikteliği süren 40 yaşındaki Moore'un genç oyuncuyla nikah masasına oturmaya hazırlandığı belirtiliyor. 
     ''Charlie'nin Melekleri Tam Gaz'' adlı filminin prömiyerinde Kutcher'ı eski eşi Bruce Willis ve üç çocuğuyla aynı karede buluşturan Moore'un ''Hollywood usulü aile fotoğrafı'' günlerce konuşulmuştu. 
     
     SHARON STONE'A ''TAZE KAN'' 

     Gazeteci Phil Bronstein ile boşanma davası süren Sharon Stone'un ''taze kan arayışında'' olduğu ise gazete sütunlarını süslüyor. 
     Demi Moore'un Ashton Kutcher ile beraberliği nedeniyle magazin gazetelerinin manşetlerinden inmemesi nedeniyle Stone'un 45 da aynı yola başvurduğu belirtiliyor. 
     Oyuncu Goldie Hawn'un oğlu Oliver Hudson 26 ile birlikte görüntülenen Stone için çeşitli kaynakların ağzından, ''O da Ashton'ını arıyor. Biliyor ki bu şekilde gündemde kalacak. Ancak, genç Oliver, yakında neye tosladığını anlayacak. Boşanma davası sürdüğüne göre ağlayacak genç bir omuz bulmak için mükemmel zamanlama'' yorumu yapıldı. 
     Sharon Stone ile Phil Bronstein'ın boşanma davası Temmuz ayında başlamıştı. 
     
     BRITNEY'NİN İLK AŞKI ''MELEĞİNİ'' BULDU 

     Pop müziğin genç yıldızı Britney Spears'ın ''ilk aşkım'' dediği şarkıcı Justin Timberlake 22 ise ''Charlie'nin Melekleri'' filminin güzel oyuncusu Cameron Diaz ile davetlerde boy gösteriyor. 
     Beraberliklerini ilan etmekten çekinmeyen çifte, Diaz'ın eski nişanlısı Jared Leto 32 ile Britney Spears 22 da çeşitli partilerde birlikte görüntülenerek nispet yapadursun Diaz-Timberlake aşkı tam gaz gidiyor. 
     Mutlu bir tablo çizen çiftle ilgili yakın bir arkadaşlarının, ''Üzücü olan nokta şu ne Cameron ne de Justin, Spears ile Leto'nun ne yaptığıyla ilgilenmiyor'' şeklindeki sözleri de bu kıskandırmanın işe yaramadığını gösteriyor. 
     Nicole Kidman ile eşi aktör Jude Law hakkında kaçamak söylentileri çıktığı için evliliğine son veren ve boşanma davası henüz sonuçlanmayan oyuncu Sadie Frost 35 da 22 yaşındaki genç sevgilisiyle Regent's Park'ta görüntülendi. Çiftin tatil yapmak için Sevil'e gittiği ifade edildi. 
     

     
</TEXT>
</DOC>
