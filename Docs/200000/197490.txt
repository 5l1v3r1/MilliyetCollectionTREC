<DOC>
<DOCNO> 197490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sontur14.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖĞretmenevleri satılmayacak... 
</HEADLINE>
<TEXT>

     Başbakan Recep Tayyip Erdoğan'ın talimatı üzerine öğretmenevlerinin satışından vazgeçildiği bildirildi. 
     Alınan bilgiye göre, Milli Eğitim Bakanı Hüseyin Çelik, kamu kurum ve kuruluşlarının sosyal tesislerinin özelleştirilmesi kapsamında satışı öngörülen öğretmenevlerinin satılmaması konusunda Başbakan Erdoğan ile görüştü. Bunun üzerine Erdoğan, öğretmenevlerinin satışından vazgeçilmesi talimatı verdi. 
     Öğretmenler arasında dayanışmayı ve sosyal gereksinimlerini karşılamak amacıyla açılan öğretmenevleri ve sosyal tesislerden, öğretmenler, piyasanın altında belirlenen ücretler ödeyerek yararlanıyor. 
     Türkiye'de 621 öğretmenevi, öğretmenlere hizmet veriyor. Öğretmenler ayrıca, 201 öğretmen lokali ile 10 eğitim merkezi ve sosyal tesisten yararlanıyor. Öğretmenevlerinin 17 bin 881, eğitim merkezi ve sosyal tesislerin ise 2 bin 668 yatak kapasitesi bulunuyor. 
     
</TEXT>
</DOC>
