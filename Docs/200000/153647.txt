<DOC>
<DOCNO> 153647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/aspo.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEKİLİR GİBİ DEĞİL 
</HEADLINE>
<TEXT>

Çek Cumhuriyeti provası, eziyete dönüştü, Ay-Yıldızlı ekip tel tel döküldü. Slovakya hazırlığında daha ilk yarıda havlu atan takımımıza son uyarı sert oldu 
90 dakika      BİLAL MEŞE 

     Oldum olası, şu hazırlık maçlarına takarım Ne maçı, ne de rakibi ciddiye alırlar Maalesef bu "mantığı" yıllardır değiştiremedik. Dünya üçüncüsü olduk, buna rağmen "kafamızı" değiştiremedik Elin Avrupalısı özelmiş, ciddiymiş hiç ayırım yapmıyor beyler Çıkıyorlar, aslanlar gibi işlerini ciddiye alıyorlar. 
     Doğrusu dünkü mücadeleye izlerken, o ciddiyetsizlik izleyen bizlerin "onurunu" zedeledi. "Hayır" dedik, bizi günlerce sokağa döken ekip bu "olamaz" 
     İngiltere mağlubiyeti bizi grupta "karamsarlığa" ittiği doğrudur. Bu mağlubiyet Slovakya maçının önemini daha da artırdı. Slovakya maçı öncesinde Çek Cumhuriyeti ile yapılan "prova" doğru seçimdi. Çek futbolu Slovakya ile "akraba" düzeyinde. Ne var ki "yüz kızartan" kötü futbolumuz, Slovakya sınavı öncesinde SOS veriyor. Bu kafayla Slovakya önüne çıkarsak vay halimize 
     Dünya Kupası'ndan sonra bu ekipte "revizyon" yapılmasının şart olduğunu dile getirdik. Yeni heyecanlar ve yeni yüzlerin bu takıma monte edilmesinin gereğine işaret ettik. Biz gırtlak patlattık, derdimizi anlayanı bulamadık 
     
     Başlama düdüğüyle birlikte Çek'ler kalemizde "karargah" kurdular, ilk yarıya dört gol sığdırdılar Doğrusu Rüştü'ye üzüldüm. O olmasa, ilk yarıdaki dört fark ikiye katlanırdı. Orta sahadan elini - kolunu sallayan Rüştü ile burun buruna kaldı, yediği kadar da çıkardı. 
     Çekler'in işi ne kadar ciddiye aldıklarının en büyük göstergesini de 2. dakikada gördük. Alpay topu Baros'a kaptırdı. Baros soldan ceza alanına girdi. Topu sağda Koller'e aktardı. Koller'in pasına, Rosicky sert vurdu 1 - 0 
     Bu şok golle iyice dağılan ekibimiz, ardı ardına tehlikeler yaşadı. 6. dakikada Baros göbekten indi, ceza alanına girdi. Rüştü çıktı, önledi. 
     8. dakikada Kaptan Poborsky sağdan ceza alanına kesti, Jankulovski kafayla topu kaleye gönderdi. Rüştü bu tehlikeyi de kornere çeldi. 
     Adeta dağılan savunmamız, 21. dakikada ikinci gole davetiye çıkardı. Tecrübeli kaptan Poborsky sağdan altı pasa kesti. Koller yükseldi, savunmanın bakışları arasında topu önce yere çarptırdı, sonra filelere gönderdi 2 - 0. 
     23. dakikada Ay - Yıldızlı ekibimiz gole çok yaklaştı. Okan sağdan indi, arka direğe kesti, Hakan Şükür kafa ile altı pasın içine indirdi. İlhan Mansız boş kale yerine topu yan direğe nişanladı. 
     26. dakikada Baros sağdan Ergün'ü geçti. Ceza alanına girdi. Topu penaltı noktası üzerine yuvarladı. Smicher'e dokunmak kaldı 3 - 0. 
     Çekler'in yoğun baskısı 38. dakikada farkı dörde çıkardı. Bu dakikada Rosicky sağdan indi. Savunmayı geçti. Baros'un önüne bıraktı 4 - 0. 
     Güneş'in ikinci yarıya Bülent, Volkan ve İbrahim'i oyuna alması, Çek Cumhuriyeti karşısında biraz olsun kıpırdanmamıza yol açtı. Bu yarıda Ömer iki net pozisyonu başarıyla önlerken, zaman zaman rakip kaleye yüklenişimiz maalesef arzu ettiğimiz golü veya golleri getirmedi. 
     
     
     
     Lejyonerler kenarda 
     ADALESİNDE problem olan Nihat dün gece takımdaki yerini alamazken, sağ kasık adalesinde yapışma meydana gelen Emre Belözoğlu da forma şansı bulamadı. Ayak parmağında sorunu olan Hakan Şükür ise son anda takıma girdi. Milli Takımımız, Şenol Güneş yönetimindeki en ağır ikinci yenilgisini dün gece aldı. Milliler daha önce 15 Kasım 2000'de aynı skorla Fransa'ya yenilmişti. 
     
Biz bu değiliz      "Gollerle dağıldık" 
     MİLLİ Takımlar Teknik Direktörü Şenol Güneş, bireysel olarak değil, takım olarak hayal kırıklığına uğradığını söyledi. Maçın hemen başında gelen ilk golle yıkıldıklarını, arka arkaya gelen gollerle de dağıldıklarını vurgulayan Şenol Güneş, "Özellikle ilk yarıda motive olamadık. Rakibimiz kadar kazanmayı istemedik. Dişe diş oynamazsanız iyi bir sonuç alamazsınız" diye konuştu. 
     
     "Karamsar değilim" 
     ÇEKLER'İN sert bir oyun sergilediğini vurgulayan Şenol Güneş, "İki oyuncumu kaybetmem bunun göstergesi... Onlar için çok üzüldüm" dedi. Güneş, konuşmasına şöyle devam etti "Slovakya maçı öncesinde karamsar değilim. Çünkü biz bu değiliz. Bugüne kadar bu oyuncularla bugünlere geldik. Yine onlarla başaracağız. Slovakya öncesinde önümüzde bir aylık süre var. Bunları aşacağız." 
     
A2'ler sessiz 0-0      A 2 Milli Futbol Takımı, Future Cup'da 3. maçında Almanya ile golsüz berabere kaldı. Daha önce İskoçya ile 1 - 1 kalan, Almanya'yı ise deplasmanda 2 - 1 mağlup eden Ay - Yıldızlı ekip, dünkü maçta daha üstün oynamasına rağmen yakaladığı fırsatları değerlendiremedi. Bu arada karşılaşmanın 50. dakikasında Beşiktaşlı Tümer göğsüne bir darbe alarak oyunu terketti. Tecrübeli oyuncunun darbe nedeniyle tansiyonunun düştüğü ve baygınlık geçirdiği öğrenildi. 
     
     Maçın karnesi 
     HAKEMLER Miroslav Liba, Patrick Filipek, İvan Pokorny Çek Cumhuriyeti 
     TÜRKİYE Gökhan 7 - Ömer 6 , Ümit 6 , Erdinç 6 - Tolga 6 , Hüseyin 6 , Ahmet 6 Özgür Dk.68 5 , Tümer 5 Mustafa Dk.51 5 , Volkan 6 - Mehmet Yılmaz 5 , Necati 5 
     YEDEKLER Orkun, Celalettin, Bülent, Alper, Güven, Ceyhun 
     ALMANYA Jentzsch 7 - Kleine 6 , Mustafa Doğan 6 , Hertzsch 5 , Wenzel 5 - Streit 5 Hofmann Dk.46 5 , Malritz 6 Müller Dk.69 5 , Boronzski 6 , Timm 5 - Daun 5 Engelhardt Dk.46 5 , Roesler 5 
     YEDEKLER Kampa, Schindzielorz 
     SARI KARTLAR Gökhan, Erdinç Türkiye , Engelhardt Almanya 
     


SPOR 

























</TEXT>
</DOC>
