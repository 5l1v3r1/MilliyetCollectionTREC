<DOC>
<DOCNO> 192308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sontur21.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'ta yoğun kar yağışı... 
</HEADLINE>
<TEXT>

     Sivas'ta, yoğun kar nedeniyle 10 köy yolunun ulaşıma kapandığı bildirildi. 
     Yoğun karın en fazla etkisini gösterdiği İmranlı ilçe merkezinde kar kalınlığının 50 santimetreye ulaştığı, yağışın da devam ettiği öğrenildi. 
     Bu arada Sivas kent merkezi ve ilçelere bağlı 10 köy yolunun da yoğun kar nedeniyle ulaşıma kapandığını belirten yetkililer, Köy Hizmetleri İl Müdürlüğü'ne bağlı ekiplerin kapalı yollarda karla mücadele çalışmalarına başladıklarını kaydettiler. 
     Yetkililer, kar ve tipi nedeniyle, Yağdonduran, Sakaltutan, Geminbeli, Kızıldağ, Yaraşbeli, Seyfebeli, Koyuncu rampası ve Sivas-Tokat karayolunun Çamlıbel ile Kızıliniş bölgelerinde sürücüleri dikkatli olmaları konusunda uyardılar. 
     
</TEXT>
</DOC>
