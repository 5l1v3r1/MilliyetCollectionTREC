<DOC>
<DOCNO> 164957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/soneko40.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vapur ücretlerine zam 
</HEADLINE>
<TEXT>

     Türkiye Denizcilik İşletmeleri TDİ Şehir Hatları İşletmesi'ne bağlı vapur ücretlerine değişen oranlarda zam yapıldı. 
     Bugün uygulamaya giren yeni tarifeye göre, 1 milyon lira olan Eminönü-Üsküdar, Karaköy-Üsküdar, Kabataş-Üsküdar, Beşiktaş-Üsküdar, Haliç Hattı, Karaköy-Kadıköy-Haydarpaşa, Eminönü-Kadıköy, Sirkeci-Harem yolcu ücreti, Beşiktaş-Kadıköy, Eminönü-Bostancı ve Eskihisar-Topçular seferleri yüzde 10 artışla 1 milyon 100 bin liraya çıkarıldı. 
     Kabataş-Yalova-Çınarcık ve Bostancı-Çınarcık hattı yolcu taşıma ücretleri yüzde 20'lik artışla 6 milyon lira olarak belirlendi. 
     Yeni düzenlemede ada sefer ücretleri de eşitlendi. 2.5 milyon lira olan Kabataş-Adalar ve Sirkeci-Adalar vapur ücreti değişmezken, Bostancı-Adalar vapur ücreti yüzde 25'lik artışla 2.5 milyon liraya yükseltildi. 
     Boğaziçi özel gezi gidiş-dönüş seferinin yeni ücreti ise yüzde 10 artışla 6 milyon 600 bin lira oldu. 
     
</TEXT>
</DOC>
