<DOC>
<DOCNO> 198240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sontur30.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Seda Sayan'ın kardeşi eski şoförünü bacaklarından vurdu 
</HEADLINE>
<TEXT>

     Sanatçı Seda Sayan'ın kardeşi Sedat Gürsaçar, eski şoförünü tabancayla dizlerinden yaraladıktan sonra kaçtı. 
     Seda Sayan'ın kardeşi Sedat Gürsaçar, şoförlüğünden yaklaşık 1.5 ay önce ayrılan Erkan Yılmaz'ı 27 bayramlaşmak için yanına çağırdı. 
     Lüks cipiyle dolaşırlarken tartıştığı Yılmaz'ı Levent Karanfildere Caddesi'nde araçtan indiren Gürsaçar, üzerindeki tabancayla Yılmaz'a ateş etti. 
     Sağ dizinde 2, sol dizinde 1 kurşun yarası bulunan Erkan Yılmaz Şişli Etfal Hastanesi'nde tedavi altına alınırken, Gürsaçar araçla olay yerinden kaçtı. 
     Yetkililer, 4 yıl önce de ağabeyi Şahin Gürsaçar'ı tabancayla yaralayarak bir süre cezaevinde kalan Sedat Gürsaçar'ın yakalanmasına çalışıldığını bildirdiler. 
     
</TEXT>
</DOC>
