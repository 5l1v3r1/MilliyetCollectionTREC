<DOC>
<DOCNO> 160844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sontur06.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar ve Ruslar, yine "Antalya" dedi 
</HEADLINE>
<TEXT>

     Antalyalı turizmcilerin gözdesi olan Alman ve Rus turistler, geçen yıl olduğu gibi bu yıl da Antalya'da tatil yapmayı tercih eden yabancıların başında geliyor. 
     Antalya Uluslararası Havalimanı Dış Hatlar Terminali İşletmeciliği A.Ş. İstatistik Bürosu'ndan alınan bilgiye göre, 1 Ocak-31 Mayıs 2003 tarihleri arasında Antalya'ya havayoluyla 956 bin 626 yolcu geldi. 
     Charter seferleriyle gelen yolcuların 484 bin 387'sini Almanlar, 107 bin 210'unu Ruslar, 96 bin 372'sini İskandinav ülkeleri vatandaşları, 50 bin 369'unu yurtdışında yaşayan Türkler, 36 bin 170'ini Avusturyalılar, 26 bin 631'ini Belçikalılar, 24 bin 903'ünü Fransızlar, 22 bin 989'unu Polonyalılar, 16 bin 827'sini İsrailliler, 12 bin 747'sini Danimarkalılar oluşturdu. 
     Bu ülke vatandaşlarını sırasıyla İngilizler, İsviçreliler, İsveçliler, Norveçliler, Ukraynalılar, İtalyanlar, Çekler, Macarlar ve Beyaz Ruslar izledi. 
     
     2002'DE YİNE ALMANLAR VE RUSLAR 
     Havalimanı istatistiklerine göre, 2002'de Antalya'ya havayoluyla gelen 4 milyon 938 bin 678 turistten, 2 milyon 347 bin 675'ini Almanlar oluşturdu. Almanları, 0 bin 482 turist sayısıyla Ruslar izlerken, aynı yıl İskandinav ülkelerinden 355 bin 1, Avusturya'dan 227 bin 801 turist geldi. 
     Yurtdışında yaşayan 198 bin 869 Türk de, tatillerini Antalya'da geçirmeyi tercih ettiler. Fransız, Belçikalı ve İsrailli turistler de Antalya'da tatili tercih eden ulusların başında geldi. 
     
</TEXT>
</DOC>
