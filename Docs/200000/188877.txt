<DOC>
<DOCNO> 188877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/astro/index.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezgilere güvenin 
</HEADLINE>
<TEXT>

   
   
   Bugün saat 14 40'ta Yengeç burcuna geçen Ay sayesinde daha hızlı karar alabiliriz. Bu arada duygusal alanda da yoğun bir gün olabilir. Koç'lar biraz aceleci olsalar da maddi konularda olumlu gelişmelerle karşılaşabilirler. Ev ya da yerleşimle ilgili uğraşlar yüzünden bütçelerine özen göstermeliler. Boğa'lar attıkları adımları daha ileri götürerek somut sonuçlar elde edebilirler. Kısa yolculuklar, hareket ve iletişimde başarılı bir gündeler. İkizler bütçelerinin sınırları içinde kalmaya çalışmalılar. Günün ilk yarısında atacakları adımlar daha sonra bazı sorunlara neden olabilir. Yengeç'ler biraz atak ve cesur olmalılar. Yeni başlangıçlar ve kişisel konularda girişimler söz konusu. Duygusal açıdan iniş çıkışlar vurgulanıyor. Aslan'lar geçmişten aldıkları derslerle iş hayatında rahat hareket edecekler. Beklemedikleri destekler de söz konusu olabilir. Başak'lar akıcı hareket edebilecekleri bir gündeler. Ortaklaşa konularda destek ve verimlilik söz konusu. Grup çalışmaları da olumlu geçebilir. 
   Terazi'ler kararlı ve gerçekçi davranırlarsa iş hayatında ilerleyebilirler. Kendisini ortaya koymak için çok fırsat var. Verimlilik yüksek olacak. Akrep'ler dikkatsizlik etmezlerse beklentilerinin çok ötesinde başarılı olabilirler. Yeni şeyler öğrenmek, yabancılarla ilişkiler bakımından da renkli bir gün içindeler. Yay'lar maddi konulardaki problemlerini çözmekte başarılı olabilirler. Beklenmedik destekler iyimserlik getirmekte. Oğlak'lar ortaklaşa konular ve ikili ilişkilerden yana şanslılar. Ortaklarının girişimlerinden onlar da faydalanabilirler. ilişkilerdeki sorunların da ortadan kalkması mümkün. Kova'lar ise son günlerde göz ardı ettikleri konulara dönerek, detaylar üzerinde verimli çalışmalar yapabilirler. Bu arada iş ortamında da olası değişiklikler onlara olumlu sonuçlar getirebilir. Balık'lar öğleden sonra yaratıcı konulara yönelmeliler. Gün içinde akıcı enerjiler sayesinde çok şey öğrenebilirler. Kısa yolculuklar da olumlu geçebilir. 
   
   
</TEXT>
</DOC>
