<DOC>
<DOCNO> 187484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sondun29.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye "İsrail, savaşmadan varlığını sürdüremez" 
</HEADLINE>
<TEXT>

     Suriye Devlet Başkanı Beşşar Esad, İsrail hükümetinin ''savaşmadan varlığını sürdüremeyeceğini'' söyledi. 
     Suriye ajansı SANA'nın bildirdiğine göre, BM'nin Ortadoğu Koordinatörü Terje Roed-Larsen ile görüşen Esad, ''İsrail hükümeti bir savaş hükümetidir. Savaşsız yapamaz'' dedi. 
     BM temsilcisi ise görüşmede Esad'a, ''İsrail'in hava saldırısından sonra Suriye'nin makul davranmasını BM'nin memnuniyetle karşıladığını'' iletti. 
     İsrail savaş uçakları, Hayfa kentinde düzenlenen, 19 İsraillinin öldüğü intihar saldırısına misilleme olarak, Pazar günü Suriye'deki bir kampı bombalamıştı. Hava saldırısından sonra Başbakan Ariel Şaron, ''Düşmanlarımızı her yerde vurmaya hazırız'' demişti. 
     
</TEXT>
</DOC>
