<DOC>
<DOCNO> 180413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/siyaset/siy02.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest dolaşım tartışması 
</HEADLINE>
<TEXT>
   'Erdoğan kozu erken kullandı' 
   Batu Bir adım sonrası özel statü Aktan Zamanlaması yerinde... 
   UTKU ÇAKIRÖZER Ankara 

   
   Başbakan Recep Tayyip Erdoğan'ın Almanya'ya resmi ziyareti sırasında tam üye olmadan Gümrük Birliği'ne giren tek ülke statüsündeki Türkiye'nin Avrupa Birliği AB üyesi olması durumunda serbest dolaşım hakkını erteleyebileceği yönündeki mesajı dış politika uzmanlarını ikiye böldü. 
   Erdoğan'ın erken davranarak diplomatik hata yaptığını savunan CHP Genel Başkan Yardımcısı İnal Batu, "Bunun bir adım sonrası Avrupalıların istediği özel statüyü kabul etmek olur" dedi. Emekli Büyükelçi Gündüz Aktan ise Erdoğan'ın mesajının zamanlamasının ve içeriğinin yerinde olduğunu söyledi. 
   
   İçi boş çuval olur 
   Serbest dolaşımdan vazgeçmenin Türkiye'nin AB üyeliğini içi boş çuval haline getireceğini öne süren Batu, şöyle devam etti 
   "Belki makul bir süre için erteleme düşünülebilir ama bunu da şimdiden söylemek çok sakıncalı. Serbest dolaşımın ertelenmesi konusu Türkiye'nin AB karşısındaki en önemli kozlarından biridir. Diplomaside ülkelerin 'fallback position' denilen son kozlarını sunma zamanlaması çok önemlidir. En son diyeceğini daha müzakerelere başlamadan açıklarsan, müzakareler geldiğinde karşı tarafın yeni talepler ve taviz beklentileriyle gelmesine imkan verirsin. Bundan sonra daha fazlasını isteyeceklerdir." 
   
   Aktan Doğru yaptı 
   Emekli Büyükelçi Gündüz Aktan ise Erdoğan'ın mesajının zamanlamasının ve içeriğinin yerinde olduğunu söyledi. Aktan şöyle konuştu "Başta Portekiz olmak üzere birliğe üye olan ya da olacak bazı ülkeler serbest dolaşıma ilişkin sınırlamaları kabul etmek zorunda kaldı. AB, Türkiye'yle müzakerelerde de nüfus ve istihdam politikalarına göre değişebilecek bir geçiş sürecini kabul ettirecek. Türkiye'nin üyeliğinin Almanya'da iç siyasete malzeme olmasını engellemek için bu tür bir açılımla yaklaşmak doğru bir politikadır. Bu açılımı, tam üyelik sonrasında yabancı sermayenin Türkiye'ye gelişiyle Avrupa'daki Türklerin geri dönebileceği teziyle desteklemesi de gayet yerinde bir yaklaşımdır." 
   
   
</TEXT>
</DOC>
