<DOC>
<DOCNO> 183266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/guncel/gun20.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Organize suçlarla mücadele savcıları    TÜRKER KARAPINAR Ankara 

   Yolsuzluk, hukuka aykırı yollarla çıkar sağlama alışkanlığı ve girişimlerin önüne geçebilmek amacıyla "Yolsuzlukla-Organize Suçlarla Mücadele Savcılıkları" kuruluyor. Kurulacak savcılıklar, Organize Suçlarla Mücadele Şubesi'yle koordineli şekilde çalışacak ve savcılara DGM'ler kadar yetki verilecek. Adalet Bakanı Cemil Çiçek'in talimatıyla 20 kadar savcı İtalya'ya gönderildi. 
   Yolsuzluk ve yolsuzlukla mücadele konularında eğitim görmek amacıyla gönderilen savcılar, İtalya'da bulundukları süre içinde yolsuzluklarla ilgili verilen tüm örnek kararları inceleyecek. İtalya'da yapacakları incelemenin ardından yurda dönecek olan savcılar, Türkiye'de kurulması planlanan "Yolsuzlukla-Organize Suçlarla Mücadele Savcılıkları"nda göreve başlayacak. 
   
   Hastanelere kalp cihazı desteği    AYTEN GÖRGÜN ÖZEL İstanbul 

   ABD'de Mayo Clinic'ten bağış olarak sağlanan 34 adet en gelişmiş anestezi cihazıyla defibiliratör Türkiye'nin 7'si üniversite, 16'sı devlet olmak üzere toplam 23 hastanesine dağıtılacak. Topkapı Rotary Kulübü Başkanı Op. Dr. Mehmet Hacıhanefioğlu sağdan ikinci , "yatağı yorganı kötü olan bir hastanede hasta perişan olabilir. Ama anestezi cihazı iyi olmazsa hasta mahvolur. Bu yüzden Van Erciş Devlet Hastanesi'ne kadar cihazı gönderiyoruz" dedi. Hacıhanefioğlu, anestezi cihazıyla duran kalbi çalıştırmaya yarayan defibiliratörlerin toplam bedelinin 1.4 milyon dolar olduğunu belirtti. 
   
   Muş'ta sel 6 ölü    MuŞ'un merkeze bağlı Ilıca ve Derecik köylerinde, şiddetli yağış nedeniyle meydana gelen sele kapılan çadırlarında uyuyan, ikisi çocuk altı kişi boğularak öldü. Ilıca'da, Nazime, Hediye, Zeynep ve Eyüp Çetinbaş Derecik'te de, Havai ve Sabri Kar sel sularında can verdi. 
   
   Danıştay'dan MEB'e ret    DanIŞtay İdari Dava Daireleri Genel Kurulu, MEB'in özel okullarda yoksul öğrencilerin ücretsiz okutulması için 7 Eylül'de sınav yapılmasına ilişkin işleminin yürütmesinin durdurulmasına yönelik nöbetçi dairenin verdiği karara itirazı oybirliğiyle reddetti. 
   
   Deprem ölçüm cihazı çalındı    TÜBİTAK'ın, depremselliği gözlemlemek amacıyla Osmaniye Orman İşletme Müdürlüğü'nün sorumluluk alanındaki depoya yerleştirdiği "Deprem Ölçüm Cihazı", kimliği belirlenemeyen kişi veya kişiler tarafından çalındı. 
   
   'Sahiller temizlenecek'    İstanbul Büyükşehir Belediye Başkanı Ali Müfit Gürtuna, gelecek yıl İstanbul sahillerinin yüzde 95 oranında temiz hale geleceğini söyledi. Gürtuna, Küçüksu Atıksu Arıtma Tesisi ve Deniz Deşarjı inşaatını basına tanıttı. 
   
   Başkan rapor almış    Özel görüntülerinin yer aldığı video kasedin gündeme gelmesiyle ortadan kaybolan Sultanbeyli Belediye Başkanı Yahya Karakaya'nın 10 günlük rapor aldığı öne sürüldü. Avukatları, başkanın psikolojisi bozulduğu için ifade vermeye gidemediğini belirtti. 
   
   Tekstilci kazada öldü    Tekstİlcİ Murat Bostancıoğlu, önceki gece Topkapı istikametine ilerlerken K ğıthane'de arkadan çarptığı otomobilin sürücüsüyle konuşurken süratle gelen başka bir otomobilin altında kaldı. Bostancıoğlu, olay yerinde öldü. 
   
   Namus cinayeti    SİVAS'ta Aydemir Gürcül, resmi nik h kıymadığı eşi Nergiz Dökmetaş'ı Murat Tümer'le uygunsuz vaziyette yakalayınca bıçaklayarak öldürdü. Gürcül, Tümer'i de ağır yaraladı. Tümer'in durumunun ciddi olduğu bildirildi. Gürcül, polise teslim oldu. 
   
   
</TEXT>
</DOC>
