<DOC>
<DOCNO> 153953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sondun02.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den İsrail'e "Kendine hakim ol" 
</HEADLINE>
<TEXT>

     ABD, biri 2 yaşında erkek çocuğu olmak üzere 11 Filistinlinin hayatını kaybetmesiyle sonuçlanan, İsrail'in Gazze kentine düzenlediği son saldırısından sonra bu ülkeden ''kendine hakim olmasını'' istedi. 
     ABD Dışişleri Bakanlığı sözcüsü Jo-Anne Prokopowicz yaptığı açıklamada, ''Gazze'de bugün dün meydana gelen sivil kayıplardan derin üzüntü duyuyoruz'' diye konuştu. İntihar saldırılarına karşı İsrail'in ''meşru müdafaa'' hakkının bulunduğunu kabul etmelerine karşın ABD'nin sivil kayıplardan duyduğu rahatsızlığı dile getiren Prokopowicz, ''İsrail hükümetinden masum sivillerin hayatlarını kaybetmelerini veya yaralanmalarını ve sivillere ait insani alt yapıların zarar görmesini önlemek için gerekli tüm tedbirleri almasını istiyoruz. Bu sivillerin bulunduğu bölgelerdeki operasyonlarda kendilerine hakim olarak hareket etmelerini de içeriyor'' dedi. 
     Prokopowicz bu tip olayların, her iki tarafın da birlikte çalışarak doğrudan doğruya şiddeti durduracak adımları atmalarının gerekli olduğunu gösterdiğini vurguladı. 
     




</TEXT>
</DOC>
