<DOC>
<DOCNO> 182734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sontur20.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar, otomobillerinin benzini bitince yakalandı.. 
</HEADLINE>
<TEXT>

     İzmir'de bir kadını yerde sürükleyerek bıçak zoruyla çantasını alan ve aralarında bir kadının da bulunduğu 3 kişilik kapkaç çetesi yakalandı. 
     Alınan bilgiye göre, Güzelyalı semtinde cimnastik salonundan çıkarak evine gitmek isteyen Selma Pehlivan'ın 57 yanına gelen Hüseyin U. 19 ile Mehmet İ. 19 , çantasını alarak kaçmak istedi. Kendilerine direnen Pehlivan'ı yerde sürükledikten sonra sapını bıçakla kestikleri çantayı alan kapkaççılar, olay yeri yakınında park ettikleri ve içinde Funda K.'nın 22 beklediği 35 DRZ 75 plakalı otomobile binerek kaçtılar. 
     
     YUNUS TİMLERİ YAKALADI 

     Olayın ardından polis ekipleri alarma geçerken, Mithatpaşa Caddesi'nden Üçkuyular'a giden kapkaççıların bindiği otomobilin benzini bitti. Kiralık olduğu belirlenen otomobili bırakarak taksiye binmek isteyen kapkaççılar, motosikletli yunus timleri tarafından yakalandı. 
     Gözaltına alınan kapkaç çetesi elemanlarından Funda K'nın, ''adam kaldırmak'' ile ''fuhuş yapmak ve teşvik etmek'' suçlarından sabıkasının bulunduğu belirlendi. Zanlılar, işlemleri tamamlandıktan sonra adliyeye sevk edildi. 
     
</TEXT>
</DOC>
