<DOC>
<DOCNO> 189340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo18.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid 100 milyon euro kazandı Hangi yıldız alınacak 
</HEADLINE>
<TEXT>

     Avrupa'nın en büyük futbol kulüplerinden biri olan İspanyol Real Madrid, son 4 yılda gelirini yaklaşık 100 milyon Euro daha artırırken, 2003-2004 sezonunun sonunda ilk kez gelirlerin giderlerden daha fazla olması öngörülüyor. 
     16 Haziran 2000 tarihinde Florentino Perez'in başkanlığa seçilmesinden bu yana ekonomisinde çok belirgin düzelme sağlayan Real Madrid'in 2000-01 sezonunda 138 milyon Euro olan gelirini istikrarlı bir biçimde artırarak 2003-04 sezonunun sonunda 233 milyon Euro'ya çıkarması bekleniyor. 
     Real Madrid'in, öngörülen bu rakamları elde etmesi durumunda Avrupa'da en iyi ekonomiye sahip kulüp olarak bilinen İngiliz Manchester United'ı geçeceği ifade ediliyor. 
     Başkan Perez'in geldiği ilk yıl Figo 2000 daha sonra sezon başına sırasıyla Zidane 2001 , Ronaldo 2002 ve Beckham 2003 gibi Avrupa'nın büyük yıldızlarını transfer ederek, kulübün marketing ve televizyon yayınlarından elde ettiği geliri 2 katına katladığı görüldü. 
     Verilen bilgilerde, İspanyol kulübünün marketingden elde ettiği kazancın yüzde 50'sinin Ronaldo, Beckham, Figo ve Zidane üzerinden sağlandığı bildirildi. 
     İspanya'daki maç canlı yayınlarında futbolcularla yapılan özel röportajların yüzde gelirini Real Madrid'in aldığı, kulübün ayrıca resmi mağazalarından sezon başına 1 milyon futbolcu forması sattığı belirtildi. 
     Öte yandan İspanyol basını, Real Madrid'ın yıldız futbolcular transfer ederek ekonomisini büyütmesinin ardından başkan Perez'in gelecek sezon için de yeni bir yıldız oyuncu transfer etme sözü verdiğini yazdı. Marca Gazetesi, bugünkü manşetinde başkan Perez'e bir tür çağrıda bulunarak FC Juventus'ta oynayan Çek oyuncu Pavel Nedved'in fotoğrafını kullanarak, Nedved dışında Van Nistelrooy Manchester United , Henry Arsenal , Shevchenko AC Milan , Totti AS Roma , Qwen Liverpool ve Trezegeut'i Juventus alınabilecek yeni isimler olarak sıraladı. 

     
</TEXT>
</DOC>
