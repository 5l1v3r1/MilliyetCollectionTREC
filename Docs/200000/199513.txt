<DOC>
<DOCNO> 199513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/soneko07.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Kasım'da 488.3 trilyon lira açık verdi... 
</HEADLINE>
<TEXT>

     Hazine'nin nakit dengesi, Kasım ayında 488.3 trilyon lira, Ocak-Kasım döneminde de 30.9 katrilyon lira açık verdi. 
     Hazine Müsteşarlığı'ndan yapılan açıklamaya göre, Ocak-Kasım döneminde, nakit bazda toplam 79.9 katrilyon lira gelir elde edilirken, 110.8 katrilyon lira gider oldu. Bu dönemde, 63.9 katrilyon lira faiz dışı harcama yapılırken, 16 katrilyon liralık faiz dışı gider oldu. 46.9 katrilyon liralık faiz ödemesi yapıldı. 
     Ocak-Kasım dönemindeki 30.9 katrilyon liralık açık, borçlanma ile finanse edildi. Bu dönemde, 10.7 katrilyon liralık dış borç kullanılırken, 9.9 katrilyon liralık ödeme yapıldı. Net dış borç kullanımı 758.9 trilyon lira oldu. 
     Yılın 11 aylık döneminde, 110.7 katrilyon liralık iç borç alınırken, 79.1 katrilyon liralık ödeme yapıldı. Net, 31.6 katrilyon liralık iç borç kullanıldı. 
     
     KASIM AYI GERÇEKLEŞMELERİ 
     Kasım ayında, 8.2 katrilyon lira nakit gelir elde edilirken, 8.7 katrilyon liralık gider oldu. Geçici verilere göre, söz konusu ayda 488.3 trilyon liralık nakit açık ortaya çıktı. 
     Yine Kasım ayında, 3.2 katrilyon liralık faiz ödemesi yapılırken, 5.5 katrilyon liralık faiz dışı gider oldu. Hazine, Kasım'da 2.7 katrilyon liralık faiz dışı fazla verdi. 
     Verilen nakit açığı, net borçlanma ile finanse edilirken, Hazine'nin kasa banka hesaplarında 842.7 trilyon liralık değişim meydana geldi. 
     Hazine, geçen ay, net 902 trilyon liralık dış borç öderken, net 2.2 katrilyon liralık iç borçlanma gerçekleştirdi. 
     
</TEXT>
</DOC>
