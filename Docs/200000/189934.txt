<DOC>
<DOCNO> 189934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sonspo06.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Yavuz'dan İlhan'a Böyle abuk sabuk şeylerle uğraşamam 
</HEADLINE>
<TEXT>

     Futbol Federasyonu Merkez Hakem Kurulu MHK Başkanı Bülent Yavuz, eski hakem Sadık İlhan'ın bir televizyon kanalında açıkladığı iddialar ile ilgili olarak, ''Böyle abuk sabuk şeylerle uğraşamam'' dedi. 
     Eski hakem Sadık İlhan'ın, görev aldığı Samsunspor-Trabzonspor karşılaşmasında Trabzonspor'un kazanması gerektiği yönünde MHK Başkanı Yavuz'un telkin verdiği yolundaki açıklamaları ile ilgili olarak Yavuz, ''3 yıldır hakemlik yapmıyor. O zaman neden bu iddialarını kamuoyuna açıklamamış. Bu dürüst bir davranış değil. Elbetteki haklarımı mahkemede arayacağım'' diye konuştu. 
     Yavuz, liglerin devam ettiğini ve kendilerinin tamamen buna konsantre olduklarını belirterek, şunları söyledi 
     ''Saçma sapan, abuk sabuk şeylerle uğraşamam. Bunlar hoş şeyler değil. Biz tamamen lig maçlarına konsantre olduk ve başarılı olmak için, hatasız maçlar yönetmek için çalışıyoruz. Bizim gündemimizde sadece hakem camiası nasıl başarılı olur o var.'' 
     
</TEXT>
</DOC>
