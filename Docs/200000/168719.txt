<DOC>
<DOCNO> 168719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sondun26.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a soru soran Med-TV muhabiri gözaltına alındı 
</HEADLINE>
<TEXT>

     Başbakan Recep Tayyip Erdoğan'ın Avusturya Başbakanı Wolfgang Schüssel ile yaptığı ortak basın toplantısına hangi kimlikle katıldığı belirlenemeyen, ancak terör örgütünün yayın organı Med-TV adına Başbakan Erdoğan'a soru soran bir kişi, basın toplantısından sonra Avusturya polisi tarafından gözaltına alındı. 
     Med-TV adına soru soran, ismi belirlenemeyen kişinin, gerçekte hangi kurum adına ve hangi kimlikle akreditasyon yaptırıp basın toplantısının yapıldığı salona kadar çıktığı belirlenemedi. 
     Basın toplantısı, Avusturya Başbakanlık binasında yapıldı. 
     Avusturya polisinin gözaltına aldığı kişinin elinde, üzerinde Med-TV'nin amblemi bulunan bir not defteri olduğu görüldü. 
     
</TEXT>
</DOC>
