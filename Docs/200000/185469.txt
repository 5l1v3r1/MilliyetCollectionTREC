<DOC>
<DOCNO> 185469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yasam/yas07.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Takım' halinde tecavüz 
</HEADLINE>
<TEXT>

   NEVSAL ELEVLİ Londra 
   
   İngiltere spor camiası, Premier Lig'de oynayan sekiz ünlü futbolcunun, 17 yaşındaki bir genç kıza tecavüz ettiği iddiasıyla çalkalanıyor. Haberi veren The Sun gazetesinin isimlerini açıklamadığı sekiz futbolcunun, genç kıza Londra'nın ünlü bir otelinde, geçtiğimiz hafta sonu tecavüz ettiği öne sürülüyor. 
   
   Kimlikler gizli tutuluyor 
   The Sun, genç kızın ünlü futbolculardan biriyle birlikte olmak üzere otele gittiğini ancak diğer yedi futbolcunun da kendisine tecavüz ettiğini söylediğini ileri sürdü. 
   Skandal, basında geniş yer alırken, polis, kurbanın ve zanlıların kimliklerini gizli tutma kararı aldı. Genç kızın, ünlü futbolcular hakkındaki şik yetini Londra'nın merkezindeki bir polis karakoluna yaptığını bildiren Scotland Yard, şik yetin incelenmekte olduğunu belirtti ve konuyla ilgili bilgilerin, Metropolitan polis teşkilatının cinsel suçlarla mücadele birimi tarafından yürütülen soruşturma tamamlanıncaya kadar gizli tutulacağını kaydetti. 
   
   
</TEXT>
</DOC>
