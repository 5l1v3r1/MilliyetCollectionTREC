<DOC>
<DOCNO> 174734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/ekonomi/eko05.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Günde 4 bin marka çıkıyor yüzde 7'si başarılı oluyor 
</HEADLINE>
<TEXT>

      AÇIK KOYU SOHBETLER EYLEM TÜRK 
   
   Reklam Yaratıcıları Derneği'nin davetlisi olarak 11 Eylül'de Türkiye'ye gelecek olan marka ve pazarlama gurusu Martin Lindstrom, dünyada hergün 4 bin yeni markanın piyasaya sunulduğunu belirterek, "Bu markaların sadece yüzde 7'si başarılı oluyor, yüzde 93'ü ise 18 ay içinde ölüyor" dedi. Lindstorm'un günümüzün en büyük tüketici grubu olan çocuklar üzerine Türkiye dahil Asya, Avrupa, ABD ve Güney Amerika'da yaptığı araştırmaya göre 8 - 14 yaşındaki çocuklar, sadece 2002'de tüm dünyada 1.18 trilyon dolarlık harcama yapılmasında etkili oldu. 
   
   Gününümüzde etkin bir marka yaratmak için önerileriniz neler    Dünyada hergün 4 bin yeni marka piyasaya sunuluyor. Bu markaların sadece yüzde 7'si başarılı oluyor, yüzde 93'ü ise 18 ay içinde ölüyor. Tutunamayan markaların büyük çoğunluğu, çocukları gözardı edenler. Bizim iddiamız, günümüzde ve gelecekte çocukların gönlünü ve beğenisini kazanamayan ürün ve markaların başarılı olamayacağıdır. 
   Buradan da çıkardığımız temel sonuç, ikili pazarlama ve reklam stratejisinin uygulanmasıdır. Yani, asıl hedef kitlesi yetişkinler dahi olsa, bir ürün için yapılacak reklam ve tanıtımın çocuklara da hitap edecek şekilde düşünülmesidir. 
   
   Çocukların tüketim gücü dünyada ne kadarlık bir pazara tekabül ediyor    Belirlememize göre, 2002'de çocukların doğrudan tüketim gücü 1.18 trilyon dolarlık bir pazarı ifade ediyor. Ve bu pazar her geçen yıl daha da büyüyor. Bugüne kadar 17 ülkede saha çalışması tamamlanan "Brandchild" araştırması ile günümüz dünyasında en büyük tüketici güç olarak kabul edilen 8 - 14 yaş arası çocuk - gençlerin dünyayı algılayış şekli, yaşam tarzı, tüketim tercihleri, markalarla ilişkileri, ailerlerin tüketim kararlarına etkileri gibi çok temel sonuçlara ulaştık. Bu sonuçlardan bazıları şöyle 
   Birçok çocuk 11 Eylül'ün sonrasında ciddi biçimde endişe taşıyor. Bu durum ilk kez pazarlamacıların gelecekte çocuklara yönelik pazarlama yöntemlerinde değişikliğe sebep olacak.Çocukların yüzde 35'i, birbirinden farklı kişilik sergiler. Böylelikle pazarlamacılar pazarlama yollarını, çocukların farklı kişilik özellikleri ile iletişim kurabilecekleri şekle dönüştürmelidir.Çocukların yüzde 91'i, emniyette olmanın kendileri için çok önemli olduğunu belirtiyorlar. Araştırma henüz tamamlanmış değil. Türkiye de dahil olmak üzere, genç nüfus yoğunluğu olan ülkelerde araştırmamızı daha kapsamlı sürdürmeyi düşünüyoruz. 
   Çocukların alışverişte ebeveyne etkisi var mı    Çocuklar, ailelerinin satın aldığı ürün ve markaların yüzde 67'sinde etkili oluyor. Araştırmanın sonuçları bize çok açık olarak gösterdi ki çocuklar kendi tüketeceklerine karar vermekle yetinmiyorlar, ailenin tüm tüketimini de yönlendiriyorlar. 
   Eve alınacak yeni çatal kaşığa, babanın yeni kravat ihtiyacına, benzinin hangi istasyondan alınacağına, hangi süpermarketten alışveriş yapılacağına büyük ölçüde çocuklar karar veriyor. 
   
   Çocuklar nasıl bir tüketici    Çocuk - gençler en büyük ve en belirleyici tüketim gücünü oluşturuyor. Çocuklar hızlı tüketicidir. Markaları ve modelleri en iyi onlar takip eder. Her mahallede, her okulda, her mail grubunda, kendi aralarında oluşturdukları arkadaş gruplarında kullanılan eşyalardan söz edilmez, markadan ve modelden sözedilir. 
   
   Marka tercihi nasıl oluşuyor    Çocukların marka tercihini oluşturan birçok faktör var. En önemli faktör etkileşim. Bunu da sağlayan çocuklar arası moda trendlerdir. Ayrıca, gelişmiş ve gelişmekte olan ülkelerde çocukların televizyon yoluyla yılda ortalama 20 bin reklam izlediğini dikkatinize sunmak istiyorum. 
   
   
</TEXT>
</DOC>
