<DOC>
<DOCNO> 157801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sondun26.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlerde tükenmişlik sendromu.. 
</HEADLINE>
<TEXT>

     Alman bilim adamları, öğretmenlerin 3'te 1'inden fazlasının Burnout Sendromu'nun Tükenmişlik Sendromu kesin belirtilerini gösterdiğini kaydettiler. 
     Freiburg Üniversitesi tarafından Freiburg ve çevresinde çalışan yüzlerce öğretmen üzerinde yapılan araştırmaya göre, öğretmenlerin çoğu sağlıklarını tehlikeye sokacak derecede yoğun stres altında. 
     Öğretmenlerin yüzde 19'unun psikolojik tedavi görmesi gerektiğini belirten Prof. Joachim Bauer, kadın öğretmenlerin sağlığının erkeklere göre daha fazla etkilendiğini söyledi. 
     Öğretmenlerin yeterince desteklenmediğini ifade eden Bauer, toplumun ve ebeveynlerin, eğitimi neredeyse tamamen okullara yüklediğini kaydetti. 
     Burnout sendromu, genel olarak, kişinin kendisine büyük hedefler koyup daha sonra istediklerini elde edemeyip hayal kırıklığına uğrayarak, yorulduğunu ve enerjisinin tükendiğini hissetmesi olarak tanımlanıyor. 
     
</TEXT>
</DOC>
