<DOC>
<DOCNO> 166546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/yasam/yas04.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi dirilttik 
</HEADLINE>
<TEXT>

Yugoslavya savaşında Hırvat bombasıyla yerle bir olan Mostar Köprüsü, 31 Aralık'tan sonra yeniden karşı yakaya geçit verecek 
     9 Kasım 1993'te Hırvatların bombasıyla yıkılan Mostar Köprüsü, Türk inşaat firmasının eliyle yüzyıllar önce olduğu gibi yeniden narin siluetiyle yükselmek üzere gün sayıyor. 
     Türk şirketi ER - BU'nun 18 uluslararası rakibi ihalede geride bırakarak başladığı çalışmalar gece gündüz sürüyor. En önemli bölümü olan iskeleti tamamlanan ve şu anda ahşap iskelet olmasına rağmen üzerinden karşıya geçilebilecek hale gelen köprü, 31 Aralık'ta aslına uygun olarak yeniden hayata dönecek. 
     
     Ulu Camii kadar önemli 
     ER-BU İnşaat'ın sahibi Burhan Çetin, daha önce Erzurum'da 2. Murat Köprüsü, Muş'ta Murat Köprüsü, Kayseri'de Kesik Köprü gibi eserlerin restorasyonunu gerçekleştirdiklerini, Mostar'ın da en büyük projeleri olduğunu söyledi. 
     65 kişilik ekiple köprünün kemer gövdesinin tamamlandığını kaydeden Çetin, "En önemli kısmını bitirdik. 25 Ağustos'ta kemer kısmını yapacağız" dedi. Köprünün orijinalinin aynısı olacağını vurgulayan Çetin, "kilit taşı" denilen son aşamanın da gerçekleştirilmesinden sonra korkuluk ve döşemeye geçileceğini belirtti. 
     Saraybosna'da bulunan Kültür ve Turizm Bakanı Erkan Mumcu ise, köprünün tüm hatlarıyla Osmanlı mimarisini yansıttığını ifade ederek, "Bizim için Ulu Camii ne kadar önemliyse, Mostar Köprüsü de o kadar önemli" diye konuştu. 
     
Sinan'ın öğrencisi yaptı      Mimar Sinan'ın öğrencisi olan Hayrettin tarafından 16. yüzyılın ortalarında inşa edilen Mostar Köprüsü, 28.6 metre açıklığıyla uzun yıllar Avrupa'nın en büyük açıklığa sahip taş köprüsü oldu. 16. yüzyıl Osmanlı taş yapı geleneğine uygun olarak el işçiliğiyle inşa edilen köprü, narin siluetiyle kentin simgesi haline geldi. 
     
     30 bin eser... 
     

</TEXT>
</DOC>
