<DOC>
<DOCNO> 197676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/astro/index.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam saatlerinden yararlanın 
</HEADLINE>
<TEXT>

   
   
   Yay burcundaki Ay hareketli, huzursuz ve canlandırıcı bir atmosfer sunmakta. Akşam sosyal konular, ortaklaşa işler ve heves taşıyan girişimlerden fayda sağlanabilir. Koç'lar kendilerini kontrol edebildikleri kadar yapıcı bir gündeler. Pek çok fikir var ama havada kalma tehlikesi mevcut. Yolculuklar da ilginç olabilir. Boğa'lar başkalarının kaynaklarından yararlanabilirler. Duygusal alanda derinlik var ama aşırı sahip olmacı davranılmamalı. İkizler yeni önerilere açık durmalı. Hızlı gelişmeler ikili ilişkilere renk katabilir. Yeni anlaşmalar ve düşünce birlikleri de mümkün. Yengeç'ler biraz yorulabilecekleri bir gündeler. Detaylara önem vermek gerekecek. Sağlık ve düzenle ilgili konularda da önlemci olmak gerekiyor. Aslan'lar yüksek enerji ve heves gösterecekleri bir gündeler. Duygusal alanda coşkun olabilirler. Spor ve eğlence gevşeme olanağı sağlayabilir. Başak'lar biraz gayretle yapıcı ve başarılı olabilirler. Karşılarında çok seçenek olması kafa karıştırıcı olsa da içlerindeki sese kulak vermeliler. 
   Terazi'ler yakın çevrelerinde değişiklik yapabilecekleri, hareketli bir gündeler. Kardeşler, yakınlar ve komşular harekete geçirici olabilir. Sözleri ile etkili olabilecekleri bir gündeler. Akrep'ler harcamalarını iyi kontrol edebildikleri sürece kazançlı çıkacaklar. Yeni gelirler elde etmek ve bütçenizin hesabını yapmak, gözden geçirmek çok faydalı olabilir. Yay'lar ilişkiler, beraberlikler ve ortaklaşa işlerden yana canlı bir gündeler. Yeni başlangıçlar onlara iyimserlik ve enerji de getiriyor. Oğlak'lar dikkatsizlik yapmamalılar. Gereksiz endişe ya da sürekli geçmişe endeksli düşünmek huzursuzluk getirebilir. Kova'lar arkadaşlıklar ve grup çalışmalarında pozitif bir gündeler. Çalışmalarının karşılığını alacaklar. Bir araya gelmek ve ortak çalışmalar yapmak daha verimli. Balık'lar kendilerini biraz baskı altında hissedebilirler ama organize olmaları onlara çok şey kazandıracak. Duygusal alanda objektif olmaya gayret etmeliler. 
   
   
</TEXT>
</DOC>
