<DOC>
<DOCNO> 188668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/guncel/gun02.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'ye, 1 gecede 5 ses bombası... 
</HEADLINE>
<TEXT>

   Irak'taki intihar saldırısının ardından, AKP'nin il ve ilçe başkanlıklarında ses bombası patladı. 
      
   Irak'taki Türk Büyükelçiliği'ne dün düzenlenen intihar saldırısının ardından akşam saatlerinde de, AKP'nin İstanbul ve İzmir il başkanlıkları ile iki ilçe başkanlığına ses bombası atıldı. Balgat'taki Genel Merkez yakınında bulunan ses bombası ise fünye ile patlatıldı. Patlamarda ölen ya da yaralanan olmadı. İlk patlama İzmir AKP İl Başkanlığı'nda meydana geldi. Bomba, binanın tüm camlarının kırarken, parti binasında bulunan 15 kişi yara almadan kurtuldu. İkinci patlama ise Basmane Meydanı'ndaki AKP Konak İlçe Başkanlığı'nda meydana geldi. Binada kimse bulunmadığı için ölen ve yaralanan olmadı. AKP Beşiktaş İlçe Başkanlığı'nın bulunduğu binada da dün akşam saatlerinde ses bombası patladı. Polis patlamanın ardından, geniş çaplı bir operasyon başlattı. Okmeydanı'nda bulunan AKP İl Başkanlığı binasının arkasındaki boş alanda da bir ses bombası patladı. Patlama sırasında ölen ya da yaralanan olmadı. 
   AKP'nin Ankara Balgat'taki Genel Merkez binasının yanında bulunan ses bombası ise fünye ile patlatıldı. İzmir Buca İlçe Binası'nda da bulunan şüpheli paketi inceleyen uzmanlar paketin boş olduğunu belirledi. 
   
   
</TEXT>
</DOC>
