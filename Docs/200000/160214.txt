<DOC>
<DOCNO> 160214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo20.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor, son maçında Adanaspor'a teslim oldu 1-2 
</HEADLINE>
<TEXT>

     Birinci Süper Lig'de Kocaelispor, Adanaspor'a sahasında 2-1 yenildi. Maç başlamadan önce, Trabzon'da düşen uçakta yaşamını yitiren İspanyol askerler için bir dakikalık saygı duruşu yapıldı. 
     7. dakikada sağ kanattan gelişen Adanaspor atağında, Volkan pasında topla Necati aut çizgisine yakın yerde buluştu. Bu futbolcunun sert vuruşunda, top üst direğin içine çarparak filelerle buluştu 1-0 
     15. dakikada rakibine sert giren Kocaelisporlu Uğur sarı kart gördü. 
     28. dakikada gelişen Adanaspor atağında, Lalik ceza alanı içinde buluştuğu topu Volkan'a aktardı. Bu futbolcunun vuruşunda, top kaleci Hakan'da kaldı. 
     41. dakikada orta alandan gelişen konuk ekip atağında, Volkan'ın ceza alanına ortaladığı ve Gökmen'in uçarak yaptığı kafa vuruşuyla kaleye gönderdiği topu, Hakan yumrukla uzaklaştırdı. 
     42. dakikada ev sahibi ekibin orta sahada kazandığı serbest vuruşu Uğur kullandı, sert vuruşunda top yandan auta çıktı. 
     44. dakikada sol kanattan gelişen Adanaspor atağında Gökmen'in pasında topla buluşan Necati, kaleciyle karşı karşıya kaldı. Vuruşunda, top üstten auta gitti. 
     Maçın ilk yarısı, konuk ekibin 1-0 üstünlüğüyle sona erdi. 
     
     İKİNCİ YARI 

     Adanaspor, ikinci yarıya Timur'un yerine İlker xx ve Gökmen'in yerine de Murat'ı xx oyuna alarak başladı. 
     48. dakikada rakibine faul yapan Adanasporlu İbrahim, sarı kart gördü. 
     54. dakikada evsahibi ekibin beraberlik golü geldi. Orta alandan gelişen atakta, Uğur'un uzun pasında topla Selçuk buluştu. Bu futbolcunun savunmayı da geçerek yaptığı yerden sert vuruşta, top filelere gitti 1-1. 
     56. dakikada Adanaspor, 2. golünü kazandı. Necati, topla sol kanattan ceza alanına girerken şut attı. Kaleci Hakan'dan dönen topla buluşan Murat ise sert vurdu. Kaleci Hakan, bloke etmek istediği topla birlikte çigiyi geçince, hakem Lale Orta golü verdi 2-1. 
     61. dakikada Kocaelispor'da, Uğur'un yerine Erkin x oyuna girdi. 
     67. dakikada Adanaspor'dan Gürhan, sert hareketi yüzünden sarı kart gördü. 
     71. dakikada konuk ekipte İbrahim, yerini Simeonov'a x bıraktı. 
     76. dakikada Kocaelispor'da, Ömer'in yerine Mustafa x oyuna dahil oldu. 
     83. dakikada Adanaspor ceza alanında meydana gelen karambolde topa son kez Selçuk dokundu. Kaleciden dönen topla yeniden buluşan Selçuk'un ikinci vuruşunda ise top savunmadan döndü. 
     84. dakikada sol kanattan gelişen evsahibi ekip atağında, Tayfun'un ortasında topla bluşan Engin sert bir kafa vuruşu yaptı. Kaleci Atilla, bu topu kornere çeldi. 
     86. dakikada evsahibi ekip Serhat'ın yerine Cihan'ı oyuna aldı. 
     Böylece Birinci Süper Lig'den düşmesi haftalar önce kesinleşen Kocaelispor, son maçını da 2-1 yenik bitirdi. 
     

Stat İsmetpaşa Hakemler Lale Orta xxx, Kadriye Gökçek xxx, D. Dilan Gökçek xxx Kocaelispor Hakan xx, Kemoklidze xx, Engin xx, Uğur xx, Ömer x, Selçuk xx, Önder xx, Uğurtan xx, Tayfun xx, Serhat xx, Dideva x Adanaspor Atilla xx, Timur xx, Necati xx, Gökmen xx, Ümit xxx, Ercan xx, İbrahim xx, Lalik xx, Gürhan xxx, Volkan xx, Serkan xx      
</TEXT>
</DOC>
