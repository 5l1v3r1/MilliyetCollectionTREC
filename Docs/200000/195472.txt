<DOC>
<DOCNO> 195472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sondun07.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris Hilton'un seks filmi interneti karıştırdı 
</HEADLINE>
<TEXT>

     Hilton otellerinin varislerinden Paris Hilton ve sevgilisinin 3 yıl önce amatör olarak kendilerini çektikleri porno film, interneti karıştırdı. 
     Modellik yapan Paris Hilton'un avukatları, 45 dakikalık porno filmin internette dolaşan 3,5 dakikalık bölümünü durdurmak için uğraş verirken, çoktan küçük bir ''Paris Hilton porno sanayisi'' oluştu bile. 
     Paris Hilton 19 yaşındayken, o zaman 30 yaşındaki sevgilisi Rick Salomon'la yataktaki ateşli anlarını çektikleri filmin kısacık bölümü için EBay sitesinde talep edilen ücret 100 dolara kadar çıktı. 
     Bir anda meşhur olan filmden bölümü yayınlayan ''www.lizziegrubman.com'' adresindeki site de büyük talep karşısında kilitlendi. 
     Gelişmeler üzerine Hilton ailesi üzüntülü bir açıklama yayınlarken, New York Post gazetesi Paris Hilton'un en az 10 porno kaseti daha bulunduğunu yazdı. 
     Seksi model Hilton'un bir arkadaşına dayanarak verilen haberde, Rick Salomon'un evinde, çiftin daha önce çektikleri en az 10 seks kasetinin bulunduğu iddia edildi. 
     Bu filmlerin, porno ve erotik film çeviren ve pazarlayan büyük şirketlere satılmış olabileceği de ileri sürüldü. 
     
</TEXT>
</DOC>
