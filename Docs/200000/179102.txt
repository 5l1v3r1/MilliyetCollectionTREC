<DOC>
<DOCNO> 179102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/spor/spo05.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Nik h kıyıldı 
</HEADLINE>
<TEXT>

   İTO Başkanı Mehmet Yıldırım ile TOMSFED Başkanı Mümtaz Tahincioğlu, Formula 1 Türkiye projesinin işletme sözleşmesini dün imzaladılar 
      
   Londra'ya gittiler 
   FORMULA 1 Türkiye projesine ilişkin işletme sözleşmesi dün Londra'da imzalandı. Londra'da Formula 1 Organizasyonu Başkanı Bernie Ecclestone'ın ofisinde yapılan imza törenine İstanbul Ticaret Odası İTO Başkanı Mehmet Yıldırım ile TOMSFED ve Formula Derneği Başkanı Mümtaz Tahincioğlu katıldı. Protokolün imzalanmasının Türkiye'nin takvimdeki yerinin belirlenmesi açısından, resmi sürecin başlaması anlamına geldiği vurgulandı. 
   
   Teminat verildi 
   TÜM resmi statünün tamamlandığını belirten Tahincioğlu, "Anlaşmaya paralel olarak 31 Mart 2005 tarihi itibariyle pisti teslim edeceğimizin taahhütünü vermiş bulunmaktayız" dedi. Mehmet Yıldırım ise devletin garantörlüğünde verilen 25 milyon dolarlık teminat mektubunun da protokol esnasında sunulduğunu kaydederek, "Pistin tamamlanmaması gibi bir endişe kesinlikle söz konusu değildir" diye konuştu. Pistin temel atma töreni 10 Eylül'de yapılacak. 
   
   
</TEXT>
</DOC>
