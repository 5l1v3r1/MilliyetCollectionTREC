<DOC>
<DOCNO> 160437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/magazin/mag01.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayranları Emrah'ı Özlem'den kıskandı 
</HEADLINE>
<TEXT>

Kınalı Kar'ın yıldızlarının katıldığı imza töreninde Emrah hayranı kadınlar, 'Nazar sana yakışmıyor' diye bağırdı... 
     ABDULLAH MALKOÇ 

     Kanal D'nin yayınlandığı her bölümüyle reyting rekorları kıran dizisi 'Kınalı Kar'ın oyuncuları Emrah, Özlem Conker, Alper Kul ve dizinin müziklerini yapan Ali Otyam önceki gün Olivium D R'de düzenlenen imza gününe katıldı. 
     Dizi ekibi Kınalı Kar'ın CD ve kasetlerini imzalarken Emrah'ın bazı fanatik kadın hayranları, sanatçının dizideki sevgilisi için "Nazar ölsün. Kaldırın Nazar'ı oradan, Nazar oraya yakışmıyor" diye bağırdı. 
     Emrah, bu duruma gülerek yanıt verirken "Nazar" karakterini canlandıran Özlem Conker, "Çıkışta tek başıma gitmeyeyim, yoksa beni kesecekler" diye espri yaptı. Binlerce kişinin katıldığı Olivium'daki imza gününde dizide "Demir" rolünü canlandıran Alper Kul'a da muska verildi. Kul da, muskayı rol arkadaşı Özlem Conker'e hediye etti. 
     

</TEXT>
</DOC>
