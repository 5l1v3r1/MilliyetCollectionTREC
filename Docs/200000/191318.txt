<DOC>
<DOCNO> 191318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/spor/spo03.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray'ı istiyoruz 
</HEADLINE>
<TEXT>

   Galatasaray Teknik Direktörü, Bayer Leverkusen'in yıldızına teklif götürdüklerini doğruladı, Ocak'ta bazı isimlerle yollarını ayırabileceğini söyledi 
      
   GALATASARAY'IN, Yıldıray Baştürk'ün transferi için girişimde bulunduğu yolunda gazetemizde çıkan haber, maç sonunda Futbol Şube Sorumlusu Özer Saraçoğlu tarafından yalanlandı. Saraçoğlu, "Gelişmeleri biz de gazetelerden takip ediyoruz ve şaşırıyoruz" diyerek konuya kendince açıklık getirdi. Ancak Saraçoğlu'nun televizyonlara yaptığı açıklamanın 10 dakika sonrasında Fatih Terim'in basın toplantısı başladı. 
   STATTA basın mensuplarının sorularını yanıtlayan Teknik Direktör Fatih Terim, Yıldıray'ı istediklerinin doğru olduğunu belirtti. "Böyle bir teklif var. Geçen seneden beri başkanımızın ve yönetimimizin bu transfer için çalışmaları bulunuyor. Yıldıray için uğraşıyoruz" ifadesini kullandı. Ocak'ta yerli ve yabancı bazı futbolcularla yollarını ayırabileceği sinyalini veren Terim, "Transferi temmuza bırakmak amacında değiliz" dedi. 
   
   Başkan'ı kızdırdılar    "Her yerde aynı" 
   GALATASARAY Başkanı Özhan Canaydın, taraftar sayısının azlığı ve stada yönelik eleştirilere kızdı. Gelen seyirciye teşekkür eden Canaydın, "Kış aylarında Ali Sami Yen Stadı'nda da en iyi senemizde 17 bin ortalamayla oynadık. Burada 20 bin kişi vardı. Şartlar Türkiye'nin her yerinde aynı. Kar da yağsa, taş da yağsa Galatasaray iki sene daha burada oynayacak" dedi. 
   
   Alpay gündemde yok 
   CANAYDIN, Aston Villa'dan ayrılan Alpay konusunda da herhangi bir düşüncelerinin olmadığını söyledi. Galatasaray Başkanı, bir basın mensubunun, "Başbakan Tayyip Erdoğan'ı maça davet etmiştiniz" demesi üzerine Canaydın, "Tayyip Erdoğan'ı her zaman davet ettik. Ama devlet işleri yoğun ve önemli. Kendisi her maçımıza davetlidir" ifadesini kullandı. 
   
   
</TEXT>
</DOC>
