<DOC>
<DOCNO> 150235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo05.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... 76'ers Chicago'ya yenildi, liderlik gitti... 
</HEADLINE>
<TEXT>

     ABD Profesyonel Basketbol Ligi NBA'e, 6 maçla devam edildi. 
     Doğu Konferansı Atlantik Grubu'nda 2. sırada bulunan Philadelphia 76ers, Merkez Grubu'nda 6. sırada yer alan ve play-off turuna kalamayan Chicago Bulls'a deplasmanda 115-106 yenilince, play-off'a grup lideri olarak katılma şansını yitirdi. Böylece ilk sırada yer alan New Jersey Nets'in liderliği kesinleşti. 
     Üstüste 3. yenilgisine uğrayan 76ers'da, 42 sayıyla bu sezon en yüksek skorlu maçını çıkaran Allen Iverson'ın bu başarısı da galibiyete yetmedi. Hücumda soğukkanlı bir oyun çıkaran Philadelphia 76ers'da, skora Eric Snow 17 sayı ekledi. 
     Chicago'daki karşılaşmada Bulls'ta Jamal Crawford 33, ilk 8 sayısını sayıya çeviren Eddy Curry de 31 sayıyla kariyerlerinin en yüksek skorlu maçını oynadılar. 
     Son 3 sezonun şampiyonu olan Batı Konferansı Pasifik Grubu üçüncüsü Los Angeles Lakers, Ortabatı Grubu'nda son sırada bulunan ve play-off dışı kalan Denver Nuggets'ı evinde 126-104 yendi. 
     Los Angeles'daki maçta, konferanstaki yerini yükseltme çabası içinde olan Lakers'da Kobe Bryant, 20'si ilk çeyrekte olmak üzere 32 sayı attı. Son 8 maçta 7., evinde üstüste 15. galibiyetini elde eden Lakers'da Shaquille O'Neal 19 sayı kaydederken, oyuna sonradan giren ''çaylak'' Jannero Pargo, 18 sayıyla kariyerinin en yüksek skorlu maçını çıkardı. 
     Son 16 maçında 13, üstüste de 7. yenilgisine uğrayan Nuggets'da ise Juwan Howard 19 sayı, Marcus Camby de 17 sayı ve 14 ribaunt gerçekleştirdi. 
     Ligin ''normal sezonu'', yarın sabaha karşı yapılacak maçlarla tamamlanacak. 
     
     Sonuçlar şöyle 
     Toronto Raptors-Miami Heat 99-103. 
     New York Nets-Indiana Pacers 93-109. 
     Chicago Bulls-Philadelphia 76ers 115-106. 
     Houston Rockets-Memphis Grizzlies 97-86. 
     Portland Trail Blazers-Phoenix Suns 120-102. 
     Los Angeles Lakers-Denver Nuggets 126-104. 
     





</TEXT>
</DOC>
