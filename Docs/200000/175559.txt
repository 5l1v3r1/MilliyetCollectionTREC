<DOC>
<DOCNO> 175559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sontur38.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İyotsuz tuz zararlı mı 
</HEADLINE>
<TEXT>

     İzmir Sağlık Müdür Yardımcısı Dr. Neşe Zeren Nohutçu, iyotsuz tuzun zeka geriliğine sebep olduğunu belirterek, vatandaşları ''iyotsuz tuz kullanmamaları'' konusunda uyardı. 
     İyot eksikliğinin, ''zeka geriliği'' başta olmak üzere birçok rahatsızlığa yol açtığını belirten Dr. Nohutçu, ''İyot, insan ve hayvanların gelişmesi için gerekli temel maddelerden biri. Bir yetişkinin, günde 150 mikrogram iyot alması gerekmektedir. Vücuda yetersiz iyot alınması durumunda, yeterli tiroid hormonu yapılamamakta ve genel olarak İyot Yetersizliği Hastalıkları adı verilen ciddi sağlık sorunları ortaya çıkmaktadır'' diye konuştu. 
     Nohutçu, eksikliğinde ''zeka geriliği'' gibi kalıcı hasara yol açan iyotsuz tuzun vücuda dışardan verilmesiyle bu hastalıkların önlenebileceğini belirterek, sofra ya da yemek tuzuna iyot eklenmesi, ekmeğe iyodür veya iyodat katılması, ağızdan veya enjeksiyonla iyotlu yağ kullanılması, içme suyunun iyotlanması gibi yöntemlerle bu hastalıkların önlenebileceğini kaydetti. 
     İyot eksikliğinde ortaya çıktığı bildirilen sağlık sorunları ise şöyle 
     ''Guatr, tiroid bezinin çalışmaması sonucu gelişen durumlar, düşükler, ölü doğum, düşük doğum ağırlığı, doğumsal bozukluklar, zeka geriliği, kas ve iskelet sisteminde gelişme geriliği, kısa boyluluk, fiziksel gelişim yetersizliği, adolesan dönemi gecikmesi, üreme fonksiyonlarında yetersizlik.'' Sağlık Bakanlığı'nca yürütülen ''İyot Yetersizliği Hastalıkları ve Tuzun İyotlanması Programı'' kapsamında UNICEF'in verdiği ''tuz iyotlama makinesi'' de Yaşat Tuz Sanayi A.Ş'ye hibe edildi. 
     
</TEXT>
</DOC>
