<DOC>
<DOCNO> 162300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sonspo29.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Ümit Davala'nın yolları ayrıldı... 
</HEADLINE>
<TEXT>

     Galatasaray ile futbolcusu Ümit Davala'nın yollarının ayrıldığı öğrenildi. 
     Sarı-kırmızılı takımın futbolcusu, bugün kendisini Florya Tesisleri'ne çağıran Teknik Direktör Fatih Terim ile bir görüşme yaptı. Yaklaşık 15 dakika süren konuşmada Terim'in, Ümit Davala'ya 300 bin dolar artı maç başına para önerdiği belirtilirken, futbolcunun bu ücreti beğenmediği kaydedildi. 
     Ümit'in, ''Profesyonel bir futbolcuyum. Uygun bir teklifle gelen her kulüple anlaşabilirim'' dediği öğrenildi. 
     Bu arada, İstanbul'a çağrılan Revivo'nun da yarın Terim ile biraraya gelmesi bekleniyor. Terim'in, Revivo'dan da ücretinde indirim isteyeceği ileri sürüldü. 
     
</TEXT>
</DOC>
