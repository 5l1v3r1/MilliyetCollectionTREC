<DOC>
<DOCNO> 186353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/guncel/gun10.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM Türkiye haklı ama... 
</HEADLINE>
<TEXT>

   
   Avrupa İnsan Hakları Mahkemesi AİHM , yazar Zeynel Abidin Kızılyaprak'la ilgili kararında, DGM'nin yazara verdiği mahkumiyetin ifade özgürlüğüne müdahale oluşturduğunu, bu müdahalenin de ülkenin toprak bütünlüğünü korumak gibi meşru bir amacı güttüğünü belirtti. Buna karşın cezanın demokratik bir toplumda gerekli olmadığı kanısına varan AİHM, Türkiye'yi 5250 euro yaklaşık 9 milyar lira ödemeye mahk m etti. 
   Kızılyaprak, 1991'de yayımlanan "Kürt Halkına Karşı Nasıl Savaştık - Bir Askerin Anıları" adlı kitapta bölücülük yaptığı gerekçesiyle 1993'te İstanbul DGM'ce 6 ay hapis cezasına çarptırıldı. Kızılyaprak, davayı 1995'te AİHM'ye taşıdı. AİHM, Türkiye'nin Avrupa İnsan Hakları Sözleşmesi'nin AİHS iki maddesini ihlal ettiği kanısına vardı. Gerekçede, mahk miyet kararıyla ifade özgürlüğü hakkına müdahale edildiği belirtildi. AİHM, bu müdahalenin yasanın bir hükmü olduğunu, bunun ülkenin toprak bütünlüğünü korumak gibi meşru bir amaç taşıdığını vurgularkan şunları kaydetti "Bazı bölümlerinde, Türk devleti ve ordu hakkında aşırı olumsuz bir portre çizilerek anlatıma düşmanca bir tarz verilmesine karşın, bu şiddete, silahlı direnişe veya ayaklanmaya kışkırtma oluşturmuyor." Cezanın demokratik toplumda gerekli olmadığını vurgulayan AİHM, DGM'nin bağımsız ve tarafsız olmadığı görüşünü tekrarladı. AİHM, Kızılyaprak'a maddi olmayan zararlar için 3000, masraflar için de 2500 euro ödenmesine karar verdi. 
   
   
</TEXT>
</DOC>
