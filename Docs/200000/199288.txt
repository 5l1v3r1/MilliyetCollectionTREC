<DOC>
<DOCNO> 199288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sonspo03.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Generation Next 
</HEADLINE>
<TEXT>

     Stuttgart hem Almanya hem de Şampiyonlar Ligi’nde fırtına gibi esiyor. Sezonun en flaş takımı olarak dikkat çeken Kırmızı-Beyazlılar 24.6’lık yaş ortalamasıyla geleceğe de damgasını vuracak gibi... 
     
     Kimse tanımıyordu... 
     Hİnkel, Kuranyi, Hildebrand, Tiffert, Gleb, Szabics... Yaşları 21-22 civarı olan ve Stuttgart forması giyen bu oyuncuların büyük kısmı sezon başında futbolseverler tarafından tanınmıyordu. Hatta geçen sezon Alman Ligi’nde aldıkları ikincilik de büyük şans olarak yorumlanıyordu. Ancak artık onlar Avrupa’nın devlerinin transfer pazarının önde gelen isimleri... Performanslarıyla da Kırmızı-Beyazlılar’ı hem Alman Ligi hem de Şampiyonlar Ligi’nde başarıdan başarıya taşıyorlar. 
     
     Mucizenin mimarı Magath 
     Oysa ki, sezona başlarken maddi açıdan durumları pek de iç açıcı değildi. Kulübün kasasındaki 18 milyon dolarlık açık, genç yıldızları sattırmaya zorluyordu. Ancak takımın mimarı teknik direktör Felix Magath başdöndürücü teklifler karşısında tek başına direndi. 2001 şubatında göreve geldikten sonra Stuttgart’ın grafiğini hep yükseğe taşıyan tecrübeli çalıştırıcı, başarılarının sırrını ise, Üzerimizde bir baskı yok ve herkes elinden geleni yapmaya çalışıyorö diyerek özetliyor. 
     
     Ligde sadece 3 gol yedi 
     Kırmızı-Beyazlılar’ın 2002 yılında Leverkusen ile Şampiyonlar Ligi finaline yükselen Hırvat yıldız Vranjes de, Stuttgart, o takımdan daha iyi. Çünkü daha genç ve öğrenme arzusu olan oyunculardan kuruluö diyor. Alman Ligi’nde 14 maçta henüz yenilgi ile tanışmayan Stuttgart kalesinde sadece 3 gol gördü. Magath’ın öğrencileri 1992 yılında Daum’la kazandıkları tek Bundesliga şampiyonluğunu ikilemek istiyor. Devler Ligi’nde üst turu garantileyen Stuttgart, Avrupa’da da zirveyi hedefliyor. 
     
</TEXT>
</DOC>
