<DOC>
<DOCNO> 181520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sonspo04.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler yurda döndü... 
</HEADLINE>
<TEXT>

     İrlanda Cumhuriyeti ile dün gece deplasmanda hazırlık maçı yapan A Milli Futbol Takımı, sabah erken saatlerde yurda döndü. 
     Karşılaşma sonrasında uçakla Türkiye'ye hareket eden milliler, yorgun bir biçimde Atatürk Havalimanı'na indiler. 
     Futbolculardan Hakan Şükür, İrlanda Cumhuriyeti maçında oyunun genelinde hakimiyetinin kendilerinde olduğunu ifade ederek, ''İlk yarıda mağlup duruma düştük ve ikinci yarıda da gol bulmamız gerekiyordu. Biz de güzel bir oyun ortaya koyduk. Galip de gelebildik, kazanamadığımıza üzülüyoruz'' dedi. 
     Karşılaşmada sakatlanan Rüştü'nün yerine oyuna giren ve elinden kaçırdığı toplarla dikkati çeken kaleci Ömer, ''Giydiğim eldiven yeniydi ve ilk kez giyiyordum. Böyle bir eldiven giydiğinde topların kalecinin elinden kaçması normaldir'' diye konuştu. 
     
</TEXT>
</DOC>
