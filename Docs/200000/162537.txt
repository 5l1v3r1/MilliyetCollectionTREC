<DOC>
<DOCNO> 162537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sontur11.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli yarbay, evinde el ve ayakları bağlanıp öldürüldü 
</HEADLINE>
<TEXT>

     Küçükesat'ta meydana gelen olayda, emekli bir yarbay evinde öldürülmüş olarak bulundu. 
     Büklüm Sokak 39. numarada oturan emekli Veteriner Yarbay Mehdi Çebi 75 , öğle saatlerinde evinde ölü bulundu. Yalnız yaşadığı bildirilen Çebi'nin ölüm olayının polise bildirilmesi üzerine cinayet bürosu ekipleri olayı yerinde inceleme yaptılar. 
     Elleri ve ayakları bağlı olarak bulunan emekli yarbayın, boğularak öldürüldüğü tespit edildi. 
     Olay Yeri İnceleme Şube Müdürlüğü ekipleri de cinayetin meydana geldiği yerde parmak izi araştırması yaptılar. 
     Emekli Yarbay Çebi'nin evinin kapısının açık olduğunu belirleyen polis, cinayetin hırsızlık amacıyla yapılmış olma ihtimalinin yüksek olduğunu kaydettiler. 
     
</TEXT>
</DOC>
