<DOC>
<DOCNO> 167287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/soneko11.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası şubelerinde işlem yapılmıyor 
</HEADLINE>
<TEXT>

     Bankacılık Düzenleme ve Denetleme Kurulu'nun BDDK bankacılık işlemleri yapma ve mevduat kabul etme iznini kaldırmasının ardından İmar Bankası şubelerinde bankacılık işlemleri yapılmıyor. 
     Bütün şubelerin kapılarına asılan yazıda, BDDK'nın Fon'a devir kararına yer veriliyor. Yazıda, Resmi Gazete'nin 3 Temmuz 2003 tarihli mükerrer sayısında bugün itibariyle mevduatın tamamının güvence altına alındığı, mudilerin herhangi bir mağduriyetle karşılaşmaması için şubelerde yapılacak tespitler ve hesapların netleşmesiyle birlikte en kısa sürede mevduatların ödenmesine başlanacağı duyuruluyor. 
     Bu arada, off shore hesabı bulunan yaklaşık 30 kişi İmar Bankası'nın merkez şubesinin de yer aldığı Mecidiyeköy'deki Genel Müdürlük binası önünde toplanarak gelişmeleri izliyor. 

     
</TEXT>
</DOC>
