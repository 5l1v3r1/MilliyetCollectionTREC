<DOC>
<DOCNO> 161843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/son/soneko03.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
''Gorbaçov kefali'' balıkçıların yüzünü güldürdü 
</HEADLINE>
<TEXT>

     Giresun Balıkçılar Kooperatifi Başkanı Muzaffer Kalafat, son günlerde bolca avlanmaya başlayan ve balıkçılar arasında ''Gorbaçov Kefali'' olarak adlandırılan kefallerin, balıkçıların yüzünü güldürdüğünü söyledi. 
     Kalafat, Rusya'daki soğuk sulardan kaçarak havyar bırakmak için Karadeniz'deki sıcak ve sığ sulara inen ''Gorbaçov Kefalleri''nin, son günlerde bol miktarda avlanmaya başlandığını belirterek, ''Rekor sayılabilecek hamsi avının sonra ermesinden sonra, Karadenizli balıkçılar istavrit balığı avından fazla randıman alamamıştı. Av yasağından sonra denizden ağları boş dönen kıyı balıkçılarının yüzünü bolca avlanmaya başlayan kefal avı güldürdü'' dedi. 
     Balıkçıların kefal avı konusunda dikkatli olmasını isteyen Kalafat, ''Balıkçı arkadaşlarımız kefalleri bilinçli avlasınlar. Havyarlarını dökmeyen kefalleri kesinlikle avlamasınlar. Çok av yapalım çok para kazanalım derken bu balığın neslini tüketmesinler'' diye konuştu. 
     Her biri ortalama 2 ile 3 kilo gelen kefallerin kilosu balıkçı tezgahlarında 5 milyon liradan satılıyor. 
     
</TEXT>
</DOC>
