<DOC>
<DOCNO> 176712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sondun38.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Bağdat'taki saldırıyı kınadı 
</HEADLINE>
<TEXT>

     ABD Başkanı George Bush, Irak'ın başkenti Bağdat'ta BM merkezine düzenlenen saldırıyı kınadı. 
     Bush, Teksas eyaletindeki Crawford'da yaptığı açıklamada, ''Bu katiller, Irak'ın geleceğini belirlemeyecek'' dedi. 
     Saldırının sorumluları yargılanana dek terörle mücadeleyi sürdüreceklerini belirten ABD Başkanı, ''Saldırının failleri, Irak halkının düşmanıdır. Bunlar, Irak halkına yardım etmek isteyen tüm halklara düşmanlar'' dedi. 
     Bush, Bağdat'taki patlamayı haber aldıktan sonra BM yetkilileri ve Irak'taki Amerikalı sivil yönetici Paul Bremer ile bağlantı kurduğunu bildirdi. 
     Bağdat'taki saldırının Irak'taki Saddam Hüseyin yandaşlarının ''gözü dönmüşlüğünü yansıttığını'' belirten Bush, patlamanın, ABD'nin gözünü korkutamayacağını ve BM'ye yardım teklifinde bulunduklarını ifade etti. 
     
</TEXT>
</DOC>
