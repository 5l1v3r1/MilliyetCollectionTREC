<DOC>
<DOCNO> 179168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/soneko03.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Merkez Bankası Başkanı, para politikasını savundu 
</HEADLINE>
<TEXT>

     ABD Merkez Bankası FED Başkanı Alan Greenspan, ''FED'in faiz oranları hakkında karışık sinyaller gönderip mali piyasaların kafasını karıştırdığı'' yolundaki eleştirilere karşı para politikalarını savundu. 
     FED başkanlığı görevinde 17'inci yılına giren Greenspan, birçok ülkenin merkez bankası yetkililerinin katıldığı Jackson kentindeki para konferansındaki konuşmasında, FED'in, karmaşık bir ekonomiyle uğraşırken esnek olmasının zorunlu olduğunu söyledi. 
     Greenspan, Amerikan ekonomisini idare etme çabasında muazzam geniş yelpazedeki değişkenlerle karşılaşan FED için enflasyon oranında sayısal bir hedef ortaya koymanın çok esnek ve basit çare olduğunu anlattı. 
     Greenspan, karar alıcıların belirsizlik dünyasında para politikasını idare etmek ve bazen de çok çeşitli risklerle uğraşmak zorunda olduklarını belirtti. 
     Greenspan, en büyük hatasının, menkul kıymetler borsalarında 1990'ların sonlarındaki şişkinliğin giderilmesi için çok uzun süre beklemek olduğunu da kabul etti. 
     
</TEXT>
</DOC>
