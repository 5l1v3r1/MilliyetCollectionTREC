<DOC>
<DOCNO> 193057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/soneko35.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü rekorla tamamladı... 
</HEADLINE>
<TEXT>

     Borsa, haftanın ilk işlem gününü rekorla kapattı. 
     İstanbul Menkul Kıymetler Borsası İMKB Ulusal 100 Endeksi, günlük bazda 586.85 puan artışla yılın en yüksek seviyesi olan 16,341.19 puandan kapandı. Hisse senetleri bugün ortalama yüzde 3.73 değer kazandı. 
     Endeks, 31 Ekim Cuma günkü 15,754.34 puanlık kapanışla, yılın en yüksek seviyesini görmüştü. 
     Endeks, 2. seansa 24.49 puanlık artışla 16,127.03 puan seviyesinde başladı. İlk yarıyı 16,158.82 puandan geçen endeks, seans içinde en düşük 14,061.82 puanı gördü. Endeks, seans içinde gördüğü en yüksek seviye olan 16,341.19 puandan kapandı. 
     2. seans kapanışında mali endeks 477.79 puan artışla 22,114.33 puana, sanayi endeksi 68.53 puan artışla 14,581.09 puana, hizmetler endeksi 68.43 puanlık artışla 8,676.42 puana çıktı. 
     Böylece ilk seansa göre mali grup hisseler ortalama yüzde 2.21, sanayi grubu hisseler ortalama yüzde 0.47, hizmetler grubu hisseler ortalama yüzde 0.79 değer kazandı. 
     2. seansta işlem gören toplam 291 hisse senedinden 124'ü değer kazandı, 115'i değer kaybetti, 52'sinin fiyatında değişiklik olmadı. 
     Seansta, 725 trilyon 471 milyar 760 milyon liralık işlem hacmi kaydedildi. Günlük işlem hacmi ise 1 katrilyon 518 trilyon 343 milyar 166 milyon lira olarak hesaplandı. 
     2. seansta Doğan Holding, Yapı Kredi Bankası, İş Bankası C , Sabancı Holding ve Koç Holding en yoğun işlem gören hisse senetleri olarak belirlendi. 
     
</TEXT>
</DOC>
