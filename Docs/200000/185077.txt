<DOC>
<DOCNO> 185077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/yasam/ayas.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'KURTARIN BİZİ' 
</HEADLINE>
<TEXT>

   Beyoğlu'nda çıkan yangında binanın üst katlarında mahsur kalanlar, kurtarılana kadar ecel teri döktü. Binadaki 8 kişiden biri hastaneye götürülürken öldü 
      ŞAKİR AYDIN İstanbul 
   
   Beyoğlu Çukur Mahallesi, dün gece "Kurtarın bizi, ölüyoruz" çığlıklarıyla yankılanıyordu. Sesler, Kalyoncu Kulluk Caddesi Şehit Nevrez Sokak'ta bulunan altı katlı bir binanın en üst katından geliyordu. 
   Binanın ikinci katında, saat 04.30 sıralarında yangın çıkmış ve alevler kısa sürede binanın üst katlarına sıçramıştı. 
   Beşinci katta oturan iki gençle altıncı katta oturan Yusuf Denkçi 55 , eşi Güler 44 , imam nikahlı gelini Emel İşçi 28 ile aynı aileden Sezer 26 , Ramazan 20 ve 5 yaşındaki Burak Denkçi binada mahsur kaldı. Alevleri görüp yardıma gelen vatandaşlar küçük Burak ile Yusuf Denkçi'yi binadan çıkardılar ancak Yusuf Denkçi, hastaneye kaldırılırken yolda hayatını kaybetti. 
   
   İtfaiye sokağa zor girdi 
   Beyoğlu, Şişli, Fatih ve Beşiktaş itfaiye ekipleri, dar sokaklar nedeniyle binaya ulaşmakta güçlük çekerken, mahsur kalanları kurtarmak için yandaki evin balkonundan itfaiye erleri binaya sürekli su sıktı. 
   Çalışmalar sırasında cama çıkarak, "Kurtarın bizi, ölüyoruz" diye bağırarak yardım isteyen ve zaman zaman aşağı atlamaya çalışan bu kişiler, yangının kontrol altına alınmasından sonra kurtarıldı. 
   Binanın en üst katında kalan ve vücutlarının çeşitli yerlerinde yanıklar oluşan ve dumandan etkilen dört kişi hastaneye kaldırıldı. 
   Yangın nedeniyle evlerinden dışarı çıkan çok sayıda mahalle sakini korkulu anlar yaşarken binada kalanların yakınları da fenalık geçirdi. 
   
   
</TEXT>
</DOC>
