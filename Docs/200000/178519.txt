<DOC>
<DOCNO> 178519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur16.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroğlu Tarkan'a vize verdi, mankenleri bombaladı... 
</HEADLINE>
<TEXT>

     Türk Halk Müziği THM sanatçısı Musa Eroğlu, mankenlerin şarkı söylerken tercih ettikleri giyim tarzına bir anlam veremediğini ifade ederek, ''Şarkı söyleyeceksen niye soyunuyorsun, soyunacaksan niye şarkı söylüyorsun '' dedi. 
     Eroğlu, Edremit Kültür ve Sanat Derneği EKÜSAD tarafından organize edilen konser öncesi, gazetecilerin sorularını yanıtladı. 
     Bir soru üzerine, son dönemde diğer müzik dallarındaki sanatçıların da albümlerinde türkülere yer vermesini değinen Eroğlu, türkülerin, toplumun tüm değerlerini içerdiğini belirterek, herkesin kendi ülkesinin tarihsel, kültürel değerlerini öğrenmesi gerektiğini, bunların da türkülerde bulunabileceğini söyledi. 
     Eroğlu, Türk Müziği'nin, gelişim süreci içinde hep sipariş melodilerden oluştuğunu, batıdan alınan şarkılara Türkçe söz yazılarak başlayan sürecin önce ''Türk Hafif Müziği'', şimdi de' 'Pop Müzik'' olarak adlandırıldığını anlatarak, ''Türkiye'de tamamen popülist müzik var. Sanatçılar tabi ki türkü söyleyecekler'' dedi. 
     Tarkan'ın son kasetinde, Aşık Veysel'in ''Uzun İnce Bir Yoldayım'' adlı türküsünü seslendirdiğini hatırlatan Eroğlu, buna son derece olumlu yaklaştığını, Tarkan'ın ya da bir başkasının türkü söyleyip söylememesinin değil, türküyü nasıl seslendirdiğinin önemli olduğunu belirtti. 
     Eroğlu, ''Mankenlerin şarkı söylemesini nasıl karşıladığı'' yönündeki soru üzerine, bu sorunun, önce bu kişilere şarkı-türkü söyletenlere, daha sonra da mankenlere yöneltilmesi gerektiğini söyledi. 
     Mankenlere şarkı söyletilmesinin tamamen popülist bir yaklaşım olduğunu ifade eden Eroğlu, ''Müzik başka bir şeydir. Bir kuralı, adabı vardır. Hüzünlü bir şarkı söylerken çırılçıplaksın. Niye şarkı söylüyorsun ki, soyun kendini göster. Onu anlamış değilim. Şarkı söyleyeceksen niye soyunuyorsun, soyunacaksan niye şarkı söylüyorsun '' 
     
</TEXT>
</DOC>
