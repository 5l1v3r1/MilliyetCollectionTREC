<DOC>
<DOCNO> 154079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur10.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay şu ana kadar 3 bin 714 çadır gönderdi... 
</HEADLINE>
<TEXT>

     Kızılay'ın, deprem bölgesine şu ana kadar gönderdiği çadır sayısı 3 bin 714'e, battaniye sayısı da 13 717'ye ulaştı. 
     Kızılay Genel Başkanlığı'ndan yapılan açıklamaya göre, Bingöl'de meydana gelen depremin ardından harekete geçen Kızılay Afet Operasyon Merkezi, Erzurum Dumlu Bölge Depo Müdürlüğü, Elazığ Depo Bölge Müdürlüğü, Erzurum Kan Merkezi, Diyarbakır Kan Merkezi, Silopi Bölge Koordinatörlüğü, Erzurum, Van ve Muş Şube Başkanlıkları ile Etimesgut Merkez Depo Müdürlüğü'nden yardım malzemelerini bölgeye sevk etti. 
     Kızılay'ın bu sabah saat 09.00 itibarıyla bölgeye gönderdiği çadır sayısı 3 bin 714'e, battaniye sayısı 13 bin 717'ye, seyyar mutfak sayısı 7'ye, jeneratör sayısı da 5'e ulaştı. Gönderilen yardımlar arasında bir jeneratör, bir seyyar hastane, bir seyyar klinik, 5 ton 656 ton gıda malzemesi, 3 bin 800 ekmek ve 75 adet soba da bulunuyor. 
     Bölgede 1 doktor, 6 hemşire, 5'i gönüllü olmak üzere toplam 8 kişiden oluşan arama-kurtarma ekibi ve 4 kişilik psiko-sosyal müdahale ekibiyle sağlık hizmeti de sunan Kızılay'ın 3 ambulansı, 1 kan nakil aracı, 1 mobil kliniği ve 50 personeli de bulunuyor. 
     Açıklamada ayrıca, Kızılay'ın, Bingöl'de 300 aileyi barındıracak bir çadır kent kurmak için çalışmalara başladığı da kaydedildi. 
     




</TEXT>
</DOC>
