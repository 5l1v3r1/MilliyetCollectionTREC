<DOC>
<DOCNO> 153097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/astro/index.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşlerinizi tamamlamaya bakın 
</HEADLINE>
<TEXT>

     Bugün Ay küçülme aşamasında. İşlerinizi tamamlamaya bakın. Büyük risklere girmeyin. Koç'lar Ay sayesinde ilgi uyandırabilirler ve bazı kişisel adımlar söz konusu. Bununla beraber beklentilerini yüksek tutmamalılar. Aile ve evle ilgili konularda meşgul edici olabilir. Boğa'lar elde olmayan nedenler yüzünden beklemede kalabilirler. Harekete geçmek için rahat bir gün olmayabilir. İleriye yönelik plan yapıp beklemek faydalı olabilir. İkizler çok düşünüp plan yapabilir ama bu isteklerini hemen gerçekleştirmesi kolay olmayacak. Arkadaşlardan da destek mümkün. Yengeç'ler iş hayatında değişen koşullara ve artan rekabete önem vermeliler. Acele verilen kararlar yerinde olmayabilir. Sabırsızlıktan kaçınmalılar. Aslan'lar bugün de akıcı bir gündeler ama dağınıklık ya da yeteri kadar iyi organize olamamak yüzünden bazı sıkıntılarla da karşılaşabilirler. Başak'lar ortaklaşa konulara değer vermeli ve bu arada maddi durumlarını da iyi değerlendirmeye bakmalılar. Borç alacak konuları da gündeme gelebilir. 
     Terazi'nin ortaklaşa konularda öğreneceği çok şey var. Eleştirilere de açık olmak gerekiyor. Yeni anlaşmalar yapmaktan uzak durmalılar. Akrep'ler üstlerindeki iş yükü yüzünden biraz sıkıntı hissedebilirler ama dikkatli çalışmak ve eldeki işlere konsantre olmak onlara çok şey kazandıracak. Yay'lar bugün de maceracı bir tutum içinde olabilirler ve bu durum işe konsantre olmayı zorlaştırabilir. Yaratıcı konular söz konusu. Oğlak'lar kritik bir günde sayılırlar. Elde olmayan harcamalar ya da eve ait konular yüzünden yorulabilirler. İş hayatında da seslerini duyarmaları pek kolay olmayabilir. Kova'nın günlük işlerini daha iyi planlaması ve kısa yolculuklarını daha verimli kılması gerekecek. Çok konuşmak yerine eldeki işlere konsantre olmaya bakmalılar. Balık'lar parasal konulara dikkat etmek ve bu arada harcamalarını planlamak durumundalar. Elde olmayan, kontrol dışı gelişmeler harcamalara neden olabilir. 
     


            Faks 287 74 37 
      




</TEXT>
</DOC>
