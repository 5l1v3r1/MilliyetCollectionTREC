<DOC>
<DOCNO> 193792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sonspo03.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'siz Inter Lokomotiv'e çarptı .. 
</HEADLINE>
<TEXT>

     Zaccheroni'li Inter San Siro'da Emre'siz çıktığı maçta Lokomotiv duvarına tosladı, Moskova'da yaşadığı 3-0'lık hezimetin rövanşını alamadı 1-1 Şampiyonlar Ligi B Grubu'nda 6 puanla ikinci sırada bulunan mavi siyahlılar, 14. dakikada Alvaro Recoba'nın ayağından bulduğu golle 1-0 öne geçti ve maçın ilk yarısını bu skorla bitti. 
     İkinci yarının hemen başında Loskov'un uzaktan vurduğu şut Materazzi'ye çarpıp yön değiştirince kaleci Toldo çaresiz kaldı ve Moskova temsilcisi beraberliği yakaladı. Inter'in bu dakikadan sonra skoru değiştirmeye yönelik çabaları sonucu değiştirmedi ve maç 1-1 beraberlikle sonuçlandı. Bu skorla Lokomotiv Moskova, Inter'den 4 puan alarak adeta İtalyanların belalısı oldu. 
     İtalyan ekibi grup lideri Dinamo Kiev'in yenilgisi üzerine beraberlikten aldığı 1 puanla puanını 7'ye çıkardı ve grupta liderliğe yükseldi. 
     
     Emre son anda kadro dışı kaldı 

     Emre Belözoğlu'nun sakatlığına rağmen Lokomotiv Moskova maçına çağrılan oyuncular arasında olduğu FC İnter'in resmi web sayfasında da duyurulmasına karşın, teknik direktör Alberto Zaccheroni'nin son anda bu tercihten vazgeçmek zorunda kaldığı öğrenildi. 
     Sakatlıklar nedeniyle Emre, Cordoba ve Coco'dan yoksun kalan İnter'in, Serie A'daki Chievo maçına oranla kötü bir oyun sergiledi. 
     ARSENAL CAN HAVLİYLE 
     B Grubu'nun diğer maçında 1 puanla son sırada bulunan Arsenal, 15 gün önce Kiev'de 2-1 yenildiği Dinamo Kiev'i Highbury'de konuk etti. 
     87 dakika bir türlü Kiev kalecisini geçemeyen ve ölüp ölüp dirilen Arsene Wenger'in öğrencileri, bu dakikada savunmanın sol kanadında görev yapan Ashley Cole'ün attığı kafa golüyle 3 puana merhaba dedi ve hayata döndü. Arsenal aldığı bu sonuçla puanını 4'e yükseltirken, gruptaki puan cetvelinde son sıradaki yeri değişmedi. 
     B Grubu'nda 4. maçlar sonunda puan cetveli şöyle oluştu 
     

TAKIMLAR O G B M A Y P 1-Inter 4 2 1 1 6 5 7 2-Dinamo Kiev 4 2 0 2 5 4 6 3-L. Moskova 4 1 2 1 4 3 5 4-Arsenal 4 1 1 2 2 5 4      B Grubu'nda 5. maçlarda Lokomotiv Moskova Dinamo Kiev'le, Inter ise Arsenal'le 25 Kasım Salı gecesi karşı karşıya gelecek. 
     
</TEXT>
</DOC>
