<DOC>
<DOCNO> 182406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sondun12.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hiçbir dış ülkenin Türkmenler'in üzerinde ipoteği yoktur" 
</HEADLINE>
<TEXT>

     Irak'ın Kerkük kentinde devam eden Türkmen Kurultayı'nda, bugün başkanlık seçimi yapılacak. 
     Divan Başkanı Cüneyt Mengü, Kerkük Tiyatro Salonu'ndaki kurultayın bugünkü açılışında yaptığı konuşmada, Türkmen halkı tarafından seçilen komisyonların 2 gündür kurultayda hür iradeleriyle görüşlerini bildirdiğini söyledi. 
     Yer darlığı nedeniyle kurultaya sadece 550 delegeyi davet edebildiklerini ifade eden Mengü, şöyle konuştu 
     ''Irak'ta 3 milyon Türkmen yaşıyor. Bunların delegesi 5 bin de 10 bin de olabilir. Ancak, yer darlığı nedeniyle 550 delegeyi davet ettik. Bu ilk ve son toplantımız değil. 
     Bu istisnai geçiş sürecinde biz de sorumluluk sahibiyiz ve gereklerini yerine getireceğiz. Irak halkları arasında bu kurultayla bir demokrasi örneği veriyoruz. Buradan çıkan kararlar Türkmen toplumunun kararıdır. Hiçbir dış ülkenin, dış mihrakın bu toplumun üzerinde ipoteği yoktur, olmayacaktır. Satılmış insanlar Türkmen görüşünü bastıranlar, bizim görüşümüzü temsil etmiyor. Bu sadece kendi görüşleridir. Beyanatları kendi beyanatlarıdır Kişiseldir.'' Kurultayda, öğleden sonra başkanlık seçimi yapılacak. 
     
</TEXT>
</DOC>
