<DOC>
<DOCNO> 161806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/yasam/yas04.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Takvimdeki efe 'satanist' mi 
</HEADLINE>
<TEXT>

Çine Efeler Derneği takviminde geçen 'Şeytana bel bağlanır mı yardımcıdır bağlanır' dizesi, tartışma yarattı 
     YALÇIN ATA Aydın DHA 

     Gelenekleri, kültürleri ve halk oyunlarını yaşatmak için 2002'de kurulan Çine Efeler Derneği, bu yılın başında bir takvim bastırdı. 
     Ancak takvimde yer alan 17 mısralık Zeybek Andı'nda geçen 'Şeytana bel bağlanır mı Yardımcımızdır bağlanır' mısraları, bazı duyarlı vatandaşlarca Aydın Efeler Derneği'ne şikayet edildi. Şikayet üzerine Aydın Efeler Derneği Başkanı Cafer Sağdıç, "Halk bizi satanist sanıyor, prestijimiz sarsılıyor. Biz çete miyiz şeytanla işbirliği yapalım. Efenin tek yemini 'Namusum üzerine dürüst olacağıma söz veriyorum'dur" diyerek tepki gösterdi. 
     Çine Efeler Derneği Başkanı muhasebeci Erol Koltuk ise, "Burada anlatılmak istenen, şeytanca fikirlerle düşmanı altettiği. Bu and efe kitaplarında var. Biz internetten aldık ama siteyi hatırlamıyorum" diyerek mısraları savundu. 
     Aydın'da altı yıl önce de Yörük Ali Efe'nin bıyıksız heykeli tartışma yaratmış, tepkiler üzerine heykel değiştirilmişti. 
     

</TEXT>
</DOC>
