<DOC>
<DOCNO> 191021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/soneko44.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri, ortalama yüzde 0.25 değer kazandı. 
     İlk seansta yaklaşık 170 puanlık bir bantta dalgalanarak 14,850.10 puan seviyesinden kapanan endeks, ikinci seansta da aynı baskılı seyir nedeniyle dar bantta dalgalandı. 
     İMKB Ulusal 100 endeksi, 1. seansta 20.61 puan artışla 14,850.10 puandan kapandı. Endeks, 2. seansta da 16.21 puanlık artışla günü 14,866.31 puandan tamamladı. Endeksin günlük bazdaki artışı ise 36.82 puan ve yüzde 0.25 olarak hesaplandı. 
     Hisse senetleri piyasasında günlük bazda 470 trilyon 998 milyar 495 milyon liralık işlem hacmi gerçekleşti. 
     
     DOLAR 
     Dolar, Merkez Bankası'nın açıkladığı kurlarda düne göre yükseldi. 
     Merkez Bankası, doların bugünkü efektif kurunu alışta 1 milyon 478 bin 287 lira, satışta ise 1 milyon 488 bin 688 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 11 bin 8 lira, satışta ise 11 bin 937 lira arttı. 
     Kapalıçarşı'da dün 1 milyon 478 bin liradan kapanan dolar, güne 1 milyon 483 bin liradan, 1 milyon 740 bin liradan kapanan Euro da 1 milyon 749 bin liradan başladı. 
     Serbest piyasa kapanışında doların satış fiyatı 1 milyon 492 bin lira, Euro'nun satış fiyatı da 1 milyon 761 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi düne göre 0.98 puan yükseldi. 
     Bu kağıdın aynı gün valörlü işlemlerinin basit getirisi yüzde 30.77, bileşik getirisi yüzde 31.58 oldu. Dün bu kağıdın aynı gün valörlü işlemlerinde basit getiri yüzde 29.85'ten, bileşik getiri de yüzde 30.60'dan kapanmıştı. 
     İMKB Tahvil ve Bono Piyasası Repo Pazarı'nda 3 günlük faiz de ortalama yüzde 25.99 olarak belirlendi. 
     
</TEXT>
</DOC>
