<DOC>
<DOCNO> 199350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sontur23.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bisikletten düştüğünü ailesinden sakladı, bacağından oluyordu... 
</HEADLINE>
<TEXT>

     Sakarya'nın Karasu İlçesi'nde, bayram öncesi bisikletten düştüğünü ailesinden saklayan genç, kangren aşamasına gelen sol bacağını kaybetme tehlikesiyle karşı karşıya kaldı. 
     A.A muhabirinin edindiği bilgiye göre, Sezi Eratik İlköğretim Okulu son sınıf öğrencisi Sezgin Güney 16 , arife günü bisikletten düştüğünü ve sol ayağının burkulup sert darbe aldığını ailesinden sakladı. Ancak, ayağı morarmaya başlayınca olayı anlatan genç, kaldırıldığı Devlet Hastanesi'nde tedavi altına alındı. 
     Oğlunu tekerlekli bisikletle hastaneye getiren baba Hasan Güney, ''Bisikletten düştüğünü, ekonomik durumumuz iyi olmadığı ve tedavi ettiremeyeceğimizi düşünerek bizden saklamış'' dedi. 
     Güney, oğlunu tekerlekli sandalyeyle hastaneye getirişini de, ''Param yok, taksi tutamadım'' diye açıkladı. 
     Bu arada, tedaviye başlayan doktorlar, ayağın kangren olma aşamasına geldiği teşhisini koydu. 
     
</TEXT>
</DOC>
