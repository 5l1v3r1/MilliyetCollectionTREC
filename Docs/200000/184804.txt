<DOC>
<DOCNO> 184804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sonspo03.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ile Gençlerbirliği yarın 61. randevuya çıkacak 
</HEADLINE>
<TEXT>

     Fenerbahçe ile Gençlerbirliği, sarı-lacivertli takımın cezası nedeniyle İzmir'deki yapacakları maçta Birinci Futbol Ligi'nde yarın 61. kez karşı karşıya gelecek. 
     2 takım arasında bugüne dek ligde yapılan 60 maçtan 22'sini Fenerbahçe, 12'sini Gençlerbirliği kazanırken, taraflar 26 maçta da eşitliği bozamadı. 
     Sarı-lacivertli takımın attığı toplam 98 gole, başkentin kırmızı-siyahlı ekibi 73 golle karşılık verdi. 
     2 takım arasında geçen sezon yapılan maçlarda taraflar Ankara'da 1-1, İstanbul'da ise 3-3 berabere kalmıştı. 
     
     İSTANBUL'DAKİ MAÇLAR 
     Fenerbahçe, Ankara'da yaptığı maçlarda oldukça zorlandığı Gençlerbirliği karşısında, İstanbul'daki karşılaşmalarda ise genelde başarılı sonuçlar alıyor. 
     2 takım arasında İstanbul'da yapılan lig maçlarında, sarı-lacivertlilerin galibiyet sayısında 16-3, gol sayısında da 62-29 üstünlüğü bulunuyor. İstanbul'daki 11 maç ise berabere sonuçlandı. 
     Başkent ekibi, İstanbul'da Fenerbahçe karşısında son galibiyetini, 5 Mayıs 2000 tarihinde 3-1'lik skorla almıştı. 
     
     EN FARKLI SKORLU GALİBİYETLER 
     Fenerbahçe, Gençlerbirliği karşısında ligde en farklı skorlu galibiyetini 1993-94 sezonunda 5-0'lık sonuçla elde etti. 
     Kırmızı-siyahlı ekip ise, Fenerbahçe karşısındaki en farklı skorlu galibiyetini 1990-91 ve 1997-98 sezonlarında 3-0 ve 1996-97 sezonunda da 4-1'lik sonuçlarla elde etti. 
     2 ekip arasında en gollü biten karşılaşmalarda ise toplam 7 gol atıldı. 1959-60 sezonunda Fenerbahçe, Gençlerbirliği'ni 4-3, 1992-93 sezonunda Gençlerbirliği, Fenerbahçe'yi 4-3 yendi. 
     
</TEXT>
</DOC>
