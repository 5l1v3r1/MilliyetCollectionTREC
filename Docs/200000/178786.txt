<DOC>
<DOCNO> 178786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur29.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedikodu yüzünden eşini öldüren kocaya 30 yıl hapis... 
</HEADLINE>
<TEXT>

     Samsun'da, arkadaşının söylediği sözler üzerine kendisini aldattığı şüphesiyle eşini öldüren sanık, 30 yıl hapis cezasına çarptırıldı. 
     Samsun 2. Ağır Ceza Mahkemesi'ndeki davanın duruşmasında, Kazım Karabekir Mahallesi'nde, yaklaşık 4 ay önce meydana gelen olayda, kendisini aldattığı söylentisi üzerine 2 çocuk annesi eşi Zehra Kaşıkçı'yı 28 , bıçakla öldüren Birol Kaşıkçı'nın 34 yargılanmasına devam edildi. 
     İfadesinde, bir arkadaşının kendisine eşiyle ilgili söylediği sözlerden etkilendiğini belirten Kaşıkçı, olaydan pişmanlık duyduğunu söyledi. 
     ''Tartışma sırasında kendimi kaybettim'' diyen sanık, ''Zaten buraya da cezamı öğrenmeye geldim'' diye konuştu. 
     Davaya müdahil olarak katılan Zehra Kaşıkçı'nın anne ve babası Cemile ve Hasan Aydın, sanığın masum bir insanı öldürdüğünü savunarak, en ağır cezaya çarptırılmasını istediler. 
     Daha sonra, kararını açıklayan mahkeme heyeti, sanığı 30 yıl hapse mahkum etti. 
     
</TEXT>
</DOC>
