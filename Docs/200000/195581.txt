<DOC>
<DOCNO> 195581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sontur03.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti Grup Başkan Vekili Kapusuz trafik kazası geçirdi... 
</HEADLINE>
<TEXT>

     MİLLİYET Ankara 

AKP Grup Başkan Vekili Salih Kapusuz trafik kazası geçirdi. 
     Kapusuz 06 SK 185 plakalı otomobiliyle Cinnah Caddesi'nden Kuğulu Park Kavşağına doğru hareket halinde olduğu sırada, kırmızı ışık ihlali yaptığı belirtilen 01 TU 287 plakalı araçla çarpıştı. Kazanın ardından Numune Hastanesi'ne kaldırılan Kapusuz'un sağlık durumunun iyi olduğu öğrenildi. 
     TBMM Başkanı Bülent Arınç, Başbakan Yardımcısı ve Dışişleri Bakanı Abdullah Gül, İçişleri Bakanı Abdulkadir Aksu ve Sağlık Bakanı Recep Akdağ Numune Hastanesi'ne gelerek Kapusuz'un sağlık durumu hakkında bilgi aldı. 
     Sağlık Bakanı Recep Akdağ, trafik kazası geçiren AK Parti Grup Başkanvekili Salih Kapusuz'u hastanede ziyaret etti. Akdağ, Kapusuz'un ciddi bir travma geçirdiğini ve hastanede yakınen takip edildiğini söyledi. 
     Gece saatlerinde özel aracıyla trafik kazası geçirerek yaralanan Kapusuz'un sağlık durumuyla ilgili gazetecilere bir açıklama yapan Sağlık Bakanı Recep Akdağ, Kapusuz'un, Numune Hastanesi'ne geldikten sonra bütün tetkiklerin zamınında yapıldığını, şu an için konsültasyon ekiplerinin çalışmalarını bitirdiklerini belirterek, ''Sayın Kapusuz, ciddi bir travma geçirdiği için yakınen takip ediliyor. Sağ tarafta 2 kaburgasında zedelenme var. 2. ve 5. kaburgasında da kırık olduğu tesbit edildi'' dedi. 
     Kapusuz'un iç organlarında ve diğer sistemlerinde herhangi bir problemin olmadığını belirten Akdağ, Kapusuz'un genel durumunun iyi olduğunu, ancak bu gece hastanede kalacağını bildirdi. 
     Bu arada, hastaneye TBMM Başkanı Bülent Arınç, Başbakan Yardımcısı ve Dışişleri Bakanı Abdullah Gül, İçişleri Bakanı Abdülkadir Aksu, Ulaştırma Bakanı Binali Yıldırım, Ankara Büyükşehir Belediye Başkanı Melih Gökçek, Keçiören Belediye Başkanı Turgut Altınok ve çok sayıda milletvekili hastaneye gelerek, Kapusuz'un sağlık durumu hakkında bilgi aldılar. 
     
</TEXT>
</DOC>
