<DOC>
<DOCNO> 160028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo38.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 - Gaziantepspor 1 
</HEADLINE>
<TEXT>

     Birinci Süper Futbol Ligi'nde oynanan karşılaşmada Galatasaray, Gaziantepspor'u 2-1 yenerek, sezonu galibiyetle kapadı. 
     Galatasaray Mehmet Bölükbaşı xx, Vedat xx, Emre xx, Bülent xx, Hakan xx, Sabri xx, Mehmet Polat xxx, Ergün x, İlker xx, Suat Kaya xx, Sedat x Gaziantepspor Kaya xx, Bouazizi xx, İbrahim xx, Kerem xx, Bülent xx, Ufuk xx, Devran xx, Remzi xx, Erdal x, Halit x, Viola xx 8. dakikada Viola'nın yaklaşık 30 metreden kaleye aşırtma vuruşunda, top üstten auta gitti. 
     12. dakikada Remzi'nin soldan ortasında, ceza alanı içinde Bülent istediği vuruşu yapamayınca, meşin yuvarlak yandan auta çıktı. 
     18. dakikada Hakan'ın soldan ceza alanına gönderdiği topa Sedat kötü vurdu ve auta gönderdi. 
     21. dakikada İlker'in soldan ortasında, top Suat'ın önünde kaldı. Bu oyuncunun önünden hafif açılan topa takım arkadaşı Hakan sert vurdu, top yandan dışarı gitti. 
     31. dakikada sağdan çalımlarla ileri çıkan Sabri'nin ceza alanına ortaladığı topa, Suat altıpasta sert vurdu. Kaleci Kaya topu direğin dibinden güçlükle kornere çeldi. 
     40. dakikada İlker'in soldan ceza alanına gönderdiği topa, gerilerden gelerek arka direkte şık bir kafa vuruşu yapan Mehmet Polat, fileleri havalandırarak takımını öne geçirdi 1-0 
     Kalan dakikalarda sonuç değişmedi ve Galatasaray ilk yarıyı 1-0 önde kapadı. 
     Karşılaşmanın ikinci yarısına Gaziantepspor, Ufuk'un yerine Mustafa'yı xx alarak başladı. 
     47. dakikada İlker'in sol kanattan ceza alanına yaptığı ortada, Suat Kaya altıpasta ayak koydu, top yandan auta gitti. 
     58. dakikada Ergün'ün sağdan ortasında, top Sedat'ın önünde kaldı. Bu futbolcu, kaleciyle karşı karşıya durumda dengesiz bir vuruş yapınca, top üstten auta gitti. 
     64. dakikada Ergün'ün pasında topla buluşan Sabri, kaleciyle karşı karşıya kaldı. Genç oyuncunun, daralan açıya rağmen yerden yaptığı vuruşta, meşin yuvarlak direğin dibinden auta çıktı. 
     68. dakikada Hakan'ın soldan ortasında, Suat Kaya topa kafayı vurdu. Gaziantepsporlu İbrahim meşin yuvarlağı çizgi üzerinden çıkardı. 
     Aynı dakikada Galatasaray'da Vedat'ın yerine Suat Usta x oyuna girdi. 
     71. dakikada Gaziantepspor'da Erdal'ın yerine Şevket x oyuna dahil oldu. 
     77. dakikada sol kanattan çalımlarla ileri çıkan Ergün'ün yerden ceza alanına gönderdiği topu, altıpasta Suat Kaya düzgün bir vuruşla filelere gönderdi 2-0 
     79. dakikada Galatasaray ceza alanı içinde topla buluşan Viola, iyi sakladığı meşin yuvarlağı, sağ tarafta müsait durumdaki Devran'ın önüne bıraktı. Bu oyuncunun vuruşunda top, savunmanın müdahalesine rağmen filelere gitti 2-1 
     80. dakikada Gaziantepspor'da Halit yerini Onur'a bıraktı. 
     86. dakikada Galatasaray'da İlker'in yerine Sinan oyuna girdi. 
     89. dakikada Şevket'in soldan kullandığı serbest vuruşta, kafalardan seken top Viola'nın önünde kaldı. Bu oyuncunun sert şutunda kaleci Mehmet Bölükbaşı topu kornere çeldi. 
     90. dakikada Galatasaray'da Sabri'nin yerine Görkem oyuna girdi. 
     Karşılaşma, Galatasaray'ın 2-1 üstünlüğüyle sona erdi. 
     
</TEXT>
</DOC>
