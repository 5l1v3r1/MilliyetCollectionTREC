<DOC>
<DOCNO> 198611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sondun10.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
The Times Noel'de uçağa bomba konulacak 
</HEADLINE>
<TEXT>

     İngiliz The Times gazetesi, Noel'de 24-26 Aralık İngiltere'den ABD'ye sefer yapan bir uçağa düzenlenecek bombalı saldırı planlarının ortaya çıkarıldığını yazdı. 
     Gazetenin haberinde, Heathrow havaalanından New York'daki JFK havaalanına gidecek bir uçağa bomba yerleştirileceği konusunda doküman ve cep telefonu mesajları bulunduğu kaydedildi. 
     Planlanan saldırının kesin tarihinin bilinmediği belirtilen haberde, saldırıda, ileri teknolojiyle hazırlanmış ''ayakkabı bombasının'' kullanılmasının öngörüldüğü ifade edildi. 
     İngiltere'de faaliyet gösteren bir El Kaide hücresinin aylarca plastik patlayıcılar üzerinde çalıştığı, el bagajı ya da ayakkabı içine yerleştirilecek bir patlayıcı geliştirdiği savunulan haberde, polisin konuyla ilgili olarak havayolu şirketlerini uyardığı bildirildi. 
     
</TEXT>
</DOC>
