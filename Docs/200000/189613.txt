<DOC>
<DOCNO> 189613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/siyaset/siy20.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   'Bize saldıran hortumcudur'    Mülkiyeli öğretim görevlileri, Aydın'ın açıklamalarına tepki gösterdi. Mülkiyeliler Birliği'nin bir dönem başkanlığını yürüten YÖK Genel Kurulu Üyesi ve Ankara Üniversitesi SBF Öğretim Görevlisi Prof. Dr. Alpaslan Işıklı, şunları söyledi "Mülkiyeliler, tarihin her döneminde vatan hainlerinin boy hedefi olmuştur. Son zamanlarda da Mülkiye'nin yetiştirdiği seçkin müfettişler, hesap uzmanları, mülki amirler her zaman hortumcuların baş belası olmuşlardır. Mülkiyelilerden şik yetçi olanlar vatan hainleri ve hortumculardır. Mehmet Aydın'ın kendisini bu kategorilerden herhangi birine dahil görmesine ihtimal vermiyorum." 
   
   Azeri Elçi Bizimkiler ülkücüleri kandırmış    Büyükelçi Nevruzoğlu, Bak 'deki gösterilere katılan ülkücülerin Azeri radikallerce kandırıldığını belirtti 
   ANKARA Milliyet 

   Azerbeycan'ın Ankara Büyükelçisi Mehmed Nevruzoğlu, 15 Ekim'deki cumhurbaşkanlığı seçimlerinin demokratik, şeffaf ve hukuki bir ortamda yapıldığını savundu. Nevruzoğlu, seçim sonuçlarını basın toplatısıyla değerlendirdi. Seçim sonuçlarına yönelik protesto gösterilerinin yenilgiyi kabullenemeyen radikal partilerin başvurdukları 'vandalizm' şiddet olduğunu kaydeden Nevruzoğlu, muhalefet partilerinin halkı tehditle gösterilere katılmaya zorladığını ileri sürdü. 
   Olaylarda Musavvat Partisi ile diğer partilerin rolü olduğunu ve cezalandırılacaklarını belirten Nevruzoğlu, Bak 'deki gösterilerde Türkiye'den giden ülkücülerin de yer almasını, şöyle değerlendirdi "Bizim radikaller onları da kandırmış. Gerçek ülkücü vatanını, milletini sever. Türk milliyetçisi böyle şey yapmaz. Bir avuç insan bu radikallerce aldatılmış olabilir. Aradığım MHP'li eski bakan Faruk Bal, bana 'ülkücülerin, MHP'nin olaylarla ilgisi olmadığını' söyledi." 
   
   Erdoğan'dan AB'ye 'Hıristiyan' uyarısı    Kıbrıs'ta çözüm istediklerini belirten Erdoğan AB, Hıristiyan kulübü olursa medeniyetler çatışması çıkar 
   ABDULLAH KARAKUŞ Mallorca 

   İspanya'nın Mallorca Adası'ndaki Formenter Forumu'nda en çok Kıbrıs konusunda yöneltilen sorulara muhatap olan Başbakan Recep Tayyip Erdoğan, Annan Planı'nı kökünden reddetmediklerini vurgularken AB'ye "Medeniyetler çatışması yaratmayın" uyarısında bulundu. 
   Akdeniz'de Hıristiyan - Müslüman kulübü ayrımı olmaması gerektiğini vurgulayan Erdoğan, şöyle devam etti "AB, ne ekonomik, ne coğrafya, ne de Hıristiyan kulübüdür. Eğer böyle olursa medeniyetler çatışması çıkar. AB tek amacımız değil. İnsanlarımızın yaşam standartlarını yükseltmeye çalışıyoruz." 
   Kıbrıs'ta, aralıkta yapılacak seçimden sonra yeni yönetimin olumlu adımlar atacağını düşündüklerini belirten Erdoğan, "KKTC yönetimi birçok olumlu adım attı. Biz, Annan Planı'nı kökünden reddeden bir anlayışı kabul etmiyoruz. Masaya oturarak bir uzlaşma olur, diyoruz" dedi. 
   
   Kelkit platformu tüzüğü tamam    Tokat DHA 

   Kelkit Havzası Kalkınma Birliği'nin tüzüğü dün yapılan toplantıda kabul edilerek son halini aldı. Kelkit Platformu Değerlendirme Toplantısı dün Tokat Büyük Otel Salonu'nda gerçekleşti. Toplantıya Kelkit Havzası'nda yer alan Gümüşhane, Tokat, Giresun, Erzincan ve Sivas illeri valilik temsilcileri, 16 ilçe belediye başkanı, Cumhuriyet ve Gazi Osman Paşa Üniversiteleri temsilcileriyle Çekül Vakfı temsilcisi katıldı. 
   Platform Başkanı Tokat Valisi Ayhan Nasuhbeyoğlu, Kelkit Havzası'nda 1 milyon 800 bin kişi yaşadığını belirterek, "Bölgenin kalkınması için böyle bir birliktelik gerekiyordu. Bunu sağladık" dedi. 
   Platformun çalışmalarına değinen Kelkit Platformu Başkan Yardımcısı ve Kelkit Belediye Başkanı Rüknettin Karaman da, "Proje tamamlandığında, Kelkit Havzası'ndaki vatandaşların milli geliri yıllık 7 bin doların üzerine çıkacak" diye konuştu. 
   
   
   
</TEXT>
</DOC>
