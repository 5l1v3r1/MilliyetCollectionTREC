<DOC>
<DOCNO> 166187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sondun13.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bremer Saddam her an yakalanabilir 
</HEADLINE>
<TEXT>

     Irak'taki sivil yönetimin başında bulunan Amerikalı Paul Bremer, devrik Irak Devlet Başkanı Saddam Hüseyin'in yakalanması ihtimalinin çok yüksek olduğunu söyledi. 
     Bremer, İngiliz BBC televizyonuna yaptığı açıklamada, ''Saddam Hüseyin'in yakalanması ihtimalinin çok yüksek olduğunu düşünüyorum. Onu yakalayacağız'' dedi. 
     Irak'taki duruma da değinen Bremer, ülkede 240 hastane ve diğer sağlık kuruluşlarının yüzde 95'inin faaliyet göstermeye başladığını söyledi. 
     Başkent Bağdat'a günde 18 ila 20 saat elektrik verildiğini belirten Bremer, ülkenin yeniden inşasında asayiş ve düzenin sağlanması gerektiğini vurguladı. 
     Bremer, tüm bu gelişmelerden tatmin olmadığını belirterek, ''Elimizden gelenin en iyisini yapacağız ve başarılı olacağız. Bunun ne zaman olacağını bilmiyorum'' diye konuştu. 
     
</TEXT>
</DOC>
