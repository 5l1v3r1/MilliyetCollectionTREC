<DOC>
<DOCNO> 181674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sondun30.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'te bir kız çocuğu bıçaklanarak öldürüldü 
</HEADLINE>
<TEXT>

     İsveç, Dışişleri Bakanı Anna Lindh'in bıçaklanarak öldürülmesinin şokunu yaşarken, ülkede bugün de bir okulun bahçesinde oynayan beş yaşındaki kız çocuğu bıçaklanarak öldürüldü. 
     Saldırı, ülkenin batı kesiminde bulunan Arvika'da düzenlendi. Polisin açıklamasına göre, okul öncesi eğitim verilen binanın dışında bir süre bekleyen saldırgan, çocuklar oyun bahçesinden dönerken harekete geçti. Bir köşeye gizlenen saldırgan, ulaşabildiği ilk çocuğu ele geçirdi ve bıçakladı. 
     Yaralı olarak hastaneye kaldırılan çocuk kurtarılamadı. 
     Olaydan sonra kaçan saldırgan, bir süre sonra yakalandı. Tutuklanan saldırganın, daha önce psikiyatrik tedavi gördüğü bir hastanede ele geçirildiği bildirildi. 
     Polis, olayın Lindh cinayetiyle ilgili olmadığını açıkladı. 
     
</TEXT>
</DOC>
