<DOC>
<DOCNO> 150118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/yasam/yas03.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Müftüden tecavüz fetvası 
</HEADLINE>
<TEXT>

Turizm sezonu öncesi Alanya Müftüsü tecavüzcüleri uyardı 'Tecavüz hem insanlık suçudur hem de turizmi baltalar...' 
     SADİ NERGİZDAL DHA 

     Alanya'da özellikle turizm sezonununda tecavüz olaylarında yaşanan patlama, turizmden büyük beklentisi olan ülkemizin imajına büyük zarar veriyor. Öyle ki Alanya Ağır Ceza Mahkemesi'ndeki davaların yüzde 15'ini tecavüz olayları oluşturuyor. 
     Bu gelişme üzerine Alanya Müftüsü Muhammet Gevher, sezon öncesinde vatandaşlara tecavüz konusunda uyarılarda bulundu. Tecavüzün dine ve insan haklarına aykırı olduğunu vurgulayan Gevher, bu tip olayların Türk turizmini de baltaladığını söyledi. 
     Her turizm sezonunda ilçede fuhşun arttığına da dikkati çeken Gevher, hayat kadınlarından uzak durulmasını istedi. Hayat kadınlarının yüzde 90'ının hastalıklı olduğunu öne süren Gevher, şunları söyledi "Gençlerde fuhuşa yönelik bir özenti olduğunu gözlüyoruz. Para karşılığı hayat kadınlarıyla cinsel ilişkiye girenlerin çoğu çeşitli hastalıklara yakalanıyor." 
     
     O soru bizi aşar 
     Gevher, "Alanya'ya genelev açılmalı mı " sorusunu ise, "Bu, kaymakamlık ve belediyenin görevi. Bizim bir şey söylememiz doğru olmaz" diyerek yanıtlamadı. 
     
     


YAŞAM 


















</TEXT>
</DOC>
