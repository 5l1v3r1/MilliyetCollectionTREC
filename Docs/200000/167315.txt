<DOC>
<DOCNO> 167315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo02.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Wimbledon... Williams kardeşler finalde... 
</HEADLINE>
<TEXT>

     Sezonun 3. ''Grand Slam'' mücadelesi olan 117. Wimbledon Tenis Turnuvası'nda, tek bayanlarda ABD'li kardeşler Serena Williams ile Venus Williams finale kaldı. 
     İngiltere'nin başkenti Londra'da süren toplam 15.54 milyon dolar yaklaşık 21.8 trilyon lira ödüllü turnuvada bugün, tek bayanlarda yarı, tek erkeklerde de dün yağmur nedeniyle ertelenen çeyrek final maçları yapıldı. 
     Tek bayanlarda dünya klasmanında ilk sırada bulunan geçen yılın şampiyonu ve 1 numaralı seribaşı ABD'li Serena Williams, bu yıl Fransa Roland Garros Turnuvası'nda yarı finalde yitirdiği o turnuvanın şampiyonu 3 numaralı seribaşı Belçikalı Justine Henin Hardenne'yi 6-3 ve 6-2'lik setlerle 2-0 yenerek finale kalırken, Fransa Turnuvası'nın rövanşını da almış oldu. 
     Diğer maçta ise geçen yılın finalisti 4 numaralı seribaşı ABD'li Venus Williams ile bu yılın Fransa Roland Garros Turnuvası finalisti 2 numaralı seribaşı Belçikalı Kim Clijsters karşılaştı. 
     Venus Williams, ilk setini 6-4 kaybettiği maçta, ikinci seti 6-3, üçüncü seti ise 6-1 kazanarak, turnuvanın 2 numaralı seribaşı Clijsters'i 2-1 yendi ve kardeşi Serena Williams'ın finaldeki rakibi oldu. 
     Tek bayanlar final maçı, 5 Temmuz Cumartesi günü yapılacak. 
     Tek erkeklerde ise çeyrek final maçları sonunda rakiplerine üstünlük sağlayan 4 numaralı seribaşı İsviçreli Roger Federer, 5 numaralı seribaşı ABD'li Andy Roddick, 13 numaralı seribaşı Fransız Sebastien Grosjean ve Avustralyalı Mark Philippoussis, yarı finalist oldu. 
     Çeyrek final maçlarında şu sonuçlar alında 
     
     
Andy Roddick ABD 5 -Jonas Bjorkman İsveç 3-0 6-4, 6-2, 6-4 Sebastien Grosjean Fransa 13 -Tim Henman İngiltere 10 3-1 7-6 10-8 , 3-6, 6-3, 6-4 Roger Federer İsviçre 4 -Sjeng Schalken Hollanda 8 3-0 6-3, 6-4, 6-4 Mark Philippoussis Avustralya -Alexander Popp Almanya 3-2 4-6, 4-6, 6-3, 6-3, 8-6 
     Tek erkeklerde yarın yapılacak yarı finallerde, Grosjean-Philippoussis ve Federer-Roddick karşı karşıya gelecek. 
     
</TEXT>
</DOC>
