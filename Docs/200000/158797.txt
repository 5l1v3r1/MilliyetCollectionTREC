<DOC>
<DOCNO> 158797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/yasam/ayas.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'ya Türk müziği damgası 
</HEADLINE>
<TEXT>

48. Eurovision'da Sertab Erener, hem birinciliği hem de salondaki 6 bin kişinin ayakta alkışlarını aldı... Temsilcimiz, altyapısı etnik motiflerle süslü İngilizce şarkısıyla 21 ülkeden toplam 167 puan alarak tarih yazdı 
     MAGAZİN SERVİSİ 

     48. Eurovision'a katılması tartışma yaratan Sertab Erener, etnik müzik tarzı parçasıyla tarih yazdı. Türkiye, tarihinde ilk kez Eurovision Şarkı Yarışması'nda birinci oldu. Letonya'nın başkenti Riga'da yapılan yarışmaya, sözleri Demir Demirkan'a ait "Everyway That I Can" Yapabileceğim Her Şekilde adlı parçayla katılan Erener, 21 ülkeden aldığı 167 puanla birinci oldu. Türkiye'ye 4 ülke İrlanda, Rusya, Letonya ve Estonya oy vermedi. 
     İngiltere'nin hiç puan alamadığı yarışmanın favorilerinden Rusların ünlü t.A.T.u. grubu 3. oldu. Oylamayı uzunca bir süre birinci götüren Türkiye, sonlara doğru zirveyi Belçika'ya kaptırdı. Ancak, oy veren son ülke olan Slovenya'nın 10 puanı, ikinci sıradaki Erener'i zirveye taşıyıp 48. Eurovision'un birincisi yaptı. Belçika adına yarışan Urban Trad dünyada kullanılmayan uydurma bir dille söylediği parça ile 160 puan alıp 2. oldu. Seneye Türkiye'de yapılacak Eurovision'a Riga'daki yarışmada ilk 15'e girenler direkt, Avrupa Yayın Birliği'ne üye 25 ülkeden 10'u ise ön elemeyi geçtikten sonra katılacak. Ön eleme 49. Eurovision Şarkı Yarışması'ndan bir gün önce yine Türkiye'de yapılacak. 
Kim, kaç puan verdi      Türkiye'ye 4 ülkeden en yüksek puan olan 12 puan geldi. Karşılıklı dostluk mesajları verdiğimiz Yunanistan 7 ve Kıbrıs Rum Kesimi ise Türkiye'ye 8 puan verdi. Oylamada, Türkiye'nin 10 puan verdiği Rusya'yla birlikte 4 ülke Türkiye'ye hiç puan vermedi. 
İzlanda 3 Avusturya 12 İrlanda 0 Malta 4 Bosna Hersek 12 Portekiz 8 Hırvatistan 10 Kıbrıs Rum K. 8 Almanya 10 Rusya 0 İspanya 3 İsrail 7 Hollanda 12 İngiltere 7 Ukrayna 2 Yunanistan 7 Norveç 10 Fransa 10 Polonya 2 Letonya 0 Belçika 12 Estonya 0 Romanya 10 İsveç 8 Slovenya 10 Toplam 167      

</TEXT>
</DOC>
