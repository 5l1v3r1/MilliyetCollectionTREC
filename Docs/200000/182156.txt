<DOC>
<DOCNO> 182156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sontur17.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gebze'de yanan fabrikadan bir ceset çıkarıldı 
</HEADLINE>
<TEXT>

     Gebze Organize Sanayi Bölgesi'nde OSB , yangının tamamen söndürüldüğü Hacıoğulları Boya Sanayii'ne HOB ait fabrikadan çıkarılan cesedin, işçi Cennur Demirci'ye ait olduğu tahmin ediliyor. 
     HOB Kimya Yönetim Kurulu Başkanı Necmi Sadıkoğlu, dün saat 15.30 sıralarında yangın çıktığında fabrikada olan Cennur Demirci'ye bu sabah saatlerine kadar ulaşılamadığını, ancak yangının tamamen söndürülmesinden sonra içeriden bir ceset çıkartıldığını bildirdi. 
     Can kaybı olmasına çok üzüldüğünü ifade eden Sadıkoğlu, ''Bu cesedin işçimize ait olup olmadığı otopsi raporuyla kesinleşecek'' dedi. 
     Bu arada, fabrikanın sigortalı olduğunu da ifade eden Sadıkoğlu, şöyle konuştu 
     ''Yangındaki zararımızın yaklaşık 10 milyon dolar olduğunu tahmin ediyoruz. Sigortalı olan fabrikamızdan 15 ülkeye ihracat yapıyorduk ve yüzde 5 pazar payına sahiptik. Şimdi, 60 işçinin çalıştığı fabrikamızın yeniden üretime geçmesi için çalışacağız.'' 
     
</TEXT>
</DOC>
