<DOC>
<DOCNO> 176182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/son/sontur23.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza sonrası tartışma kanlı bitti 
</HEADLINE>
<TEXT>

     Güngören'de bir kişi, trafik kazasının ardından tartıştığı tekstilci işadamını öldürdü. 
     Alınan bilgiye göre, Merter Mehmet Akif Caddesi'nde meydana gelen olayda, Mesut Uçan'ın 31 kullandığı 34 N 66 plakalı otomobil ile işadamı Mehmet Demir Baytekin 40 idaresindeki 34 DE 388 plakalı cip çarpıştı. 
     Araçlarda küçük maddi hasara yol açan kazanın ardından sürücüler arasında tartışma çıktı. Bu sırada silahını çeken Uçan, Baytekin'e ateş etti. 
     Baytekin olay yerinde hayatını kaybederken, Uçan gözaltına alındı. 
     Uçan'ın olaya ilişkin ifadesinde, kazanın ardından tartıştıklarını, kendisinin paniğe kapılıp ateş ettiğini ve öldürme kastı olmadığını anlattığı öğrenildi. 
     Mehmet Demir Baytekin'in, yurtiçi ve dışında çok sayıda şubesi bulunan, giyim üzerine imalat ve ihracat yapan bir tekstil firmasının sahibi olduğu kaydedildi. 
     
</TEXT>
</DOC>
