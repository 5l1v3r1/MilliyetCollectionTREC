<DOC>
<DOCNO> 196946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/magazin/amag.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson kefaletle serbest 
</HEADLINE>
<TEXT>

   Elleri arkadan kelepçelenmiş olarak cezaevine giren Jackson, çıkışta zafer işareti yaptı. 
      SEMA EMİROĞLU New York 
   
   Çocuklara cinsel tacizde bulunduğu gerekçesiyle hakkında yeniden soruşturma başlatılan ünlü Amerikalı pop yıldızı Michael Jackson, dün gözaltına alındıktan bir süre sonra kefaletle serbest bırakıldı. California'nın Santa Barbara Bölge Şerifi Jim Anderson, Las Vegas'tan özel uçakla evinin bulunduğu Santa Barbara'ya gelen Jackson'ı 45 havaalanında karşılayan polis yetkililerinin kendisini gözaltına aldıklarını açıkladı. Jackson, elleri arkadan kelepçelenerek, Santa Barbara Merkez Cezaevi'ne gönderildi. Michael Jackson, parmak izi alınıp fotoğrafı çekildikten sonra istenilen 3 milyon dolarlık kefaletin yüzde 10'u olan 300 bin dolarlık bölümün acilen yatırılması üzerine özgürlüğüne kavuştu. Polis, salı günü Jackson'ın evinde arama yapmıştı. 
   
   
   
</TEXT>
</DOC>
