<DOC>
<DOCNO> 185930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/yasam/yas02.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyvah hastalık hastasıyım 
</HEADLINE>
<TEXT>

   TIME dergisi, bu haftaki sayısında 'hastalık hastalığı'nı inceledi. Derginin yayımladığı "Whiteley Endeksi" adlı testi çözerek, kendi değerlendirmenizi yapabilirsiniz 
      DIŞ HABERLER SERVİSİ 
   
   Tedavi edilebilirler 
   TIME dergisi, bu haftaki sayısında "hastalık hastalığı"na mercek tuttu. "Hastalık hastaları, sürekli olarak, feci bir hastalıktan hatta aynı anda birkaç feci hastalıktan ölüyor olmanın korkusuyla yaşarlar" denilen haberde, çoğu doktor ne düşünürse düşünsün, bu kişilerin gerçekten "hasta" olduğu ve genellikle de tedavi edilebileceği görüşüne yer verildi. 
   
   Uygun rakamı seçin 
   DERGİ ayrıca, 'hastalık hastalığı' ile ilgili olarak, herkesin kendi değerlendirmesini yapmasına imk n tanıyan "Whiteley Endeksi" adlı bir de test yayımladı. Bu konuda kendinizi ölçmek için, soruların altında bulunan rakamlardan size en uygun olanını, puanlama anahtarındaki sayılara bakarak işaretleyin. 
   
   PUANLAMA 1 Hiç 2 Biraz 3 Orta 4 Fazlaca 5 Çok fazla 
   1 Sağlığınız hakkında çok fazla endişeli misiniz 
   1 2 3 4 5 
   
   2 Vücudunuzla ilgili ciddi bir sorun olduğunu düşünüyor musunuz 
   1 2 3 4 5 
   
   3 Kendinizi unutup her ne konuda olursa olsun diğer şeyleri düşünmek size zor geliyor mu 
   1 2 3 4 5 
   
   4 Siz kendinizi hasta hissederken, birinin "şimdi daha iyi görünüyorsun" demesi sizi sinirlendirir mi 
   1 2 3 4 5 
   
   5 Genel olarak, vücudunuzda değişik şeyler olup bittiğinin farkında olduğunuzu hisseder misiniz 
   1 2 3 4 5 
   
   6 Sık sık ağrı ya da sancılardan sıkıntıya girer misiniz 
   1 2 3 4 5 
   
   7 Hastalıktan korkar mısınız 
   1 2 3 4 5 
   
   8 Kişisel sağlığınız hakkında diğer insanlara göre daha fazla endişeli misiniz 
   1 2 3 4 5 
   
   9 Diğer insanların, hastalıklarınızı yeteri kadar ciddiye almadığını düşündüğünüz oluyor mu 
   1 2 3 4 5 
   
   10 Doktorunuz size "endişelenecek bir şey yok, iyisiniz" dediğinde ona inanmak size çok zor geliyor mu 
   1 2 3 4 5 
   
   11. Ciddi bir hastalığınız olabileceği ihtimaliyle sık sık endişelenir misiniz 
   1 2 3 4 5 
   
   12. Radyo, TV, gazeteler ya da tanıdığınız bir kişiden, bir hastalıkla ilgili şeyler duyduğunuzda, bu hastalığa yakalanmaktan korkar mısınız 
   1 2 3 4 5 
   
   13. Farklı farklı birçok hastalık belirtisinin canınızı sıktığını hisseder misiniz 
   1 2 3 4 5 
   
   14. Çok ciddi bir hastalığın belirtilerini sık sık yaşar mısınız 
   1 2 3 4 5 
   
   DEĞERLENDİRME 
   Whiteley Endeksi'nde sınırlar çok kesin hatlarla gösterilmiyor ancak, 32 ile 55 arası skor elde edenlerin "hastalık hastası" olduğu 14 ile 28 arasında puan toplayanların ise bu durumun dışında kaldığı düşünülüyor. Bu rakamlar sadece bir göstergeden ibaret olmakla birlikle, depresyonda olan kişilerde genel olarak daha yüksek skorlar çıkıyor. Durumunuzu kesin olarak öğrenmek içinse bir doktora başvurmanız tavsiye ediliyor. 
   
   
</TEXT>
</DOC>
