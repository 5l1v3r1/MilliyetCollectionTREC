<DOC>
<DOCNO> 161380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/spor/spo05.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İNCE HESAPLAR 
</HEADLINE>
<TEXT>

Şenol Güneş, Slovakya’nın savunmada ciddi açıklar verdiğini söyledi, "Yerden oynayıp, bu zaaflarını değerlendireceğiz. Önce onların üzerimize gelmesini bekleyeceğiz" dedi 
     BİLAL MEŞE 

     İyi analiz ettik’ 
     MİLLİ Takım Teknik Direktörü Şenol Güneş, Slovakya’nın artı ve eksilerini çok iyi analiz ettiklerini, galibiyet için herşeyi yapacaklarını söyledi. Güneş, "Rakibimiz savunmada önemli açıklar veriyor. Toplu halde hücuma çıktıkları için geriyi çok boş bırakıyorlar. Bunu değerlendirmeye çalışacağız. Özellikle yerden oynamamız şart. Bütün hesaplarımız bu taktik üzerine kurulu" ifadesini kullandı. 
     
     Motivasyon sevinci 
     SLOVAKYA karşısında kontrollü bir oyunu tercih edeceklerini de sözlerine ekleyen Şenol Güneş, "İki tarafın da mutlak galibiyete ihtiyacı var. Ancak onlar kazanmak için daha fazla riske girecekler. O yüzden oyunun başlarında tedbiri elden bırakmayacağız" dedi. Liglerin bitmesine rağmen futbolcuların motivasyon olarak üst düzeye geldiğine değinen Güneş, "Bu maçın önemini herkes çabuk kavradı" yorumunu yaptı. 
     
Ulusoy’dan Sergen’e sitem      FUTBOL Federasyonu Başkanı Haluk Ulusoy, sakatlığı nedeniyle Slovakya maçının kadrosundan çıkarılan Sergen konusunda çarpıcı açıklamalar yaptı. Ulusoy, "Sergen gibi bir ustanın bu takımda olması gerekirdi. Ülke onu istedi. Biz istedik, hoca istedi, oyuncular istedi ama kendisi istemedi. Oysa burada olmalıydı. Ama biz Sergen’siz de çok başarıya imza attık. Bu aslanlar yine büyük işler yapacak" dedi. 
     
Slovakya’ya Fatih şaşırtmasıSlovakya karşısında Fatih Akyel’in yerine Fatih Sonkaya’nın on birde oynaması gündeme geldi 
     AVRUPA Şampiyonası Grup Elemeleri’nde Slovakya ve Makedonya karşısında tarihi sınavlara çıkacak olan A Milli Takımımız’da sürpriz isimlere forma şansı doğdu. Roda’da forma giyen Fatih Sonkaya’nın Slovakya önünde ilk on birde oynama ihtimali belirdi. Teknik Direktör Şenol Güneş’in genç futbolcu için son kararını maçtan bir gün önce yapılacak olan antrenmanda netleştireceği ifade edildi. 
     VİYANA’NIN 20 kilometre dışında Slovakya maçı için pusuya yatan A Milli Takımımız bugün Bratislava’ya taşınacak. Üç gündür Mödling’de çalışmalarını sürdüren Ay - Yıldızlı ekip son çalışmayı medyaya kapalı olarak dün akşam gerçekleştirdi. Öğleden sonro otobüsle Bratislava’ya geçecek Ay - Yıldızlı ekip, bugün saat 21.00’de Slovan Stadı’nda hazırlıklara son noktayı koyacak. 
     
Primlere özel zam      FUTBOL Federasyonu Başkanı Haluk Ulusoy, Slovakya maçının motivasyonunu artırmak için primlere zam yaptığını açıkladı. Ulusoy’un bundan önceki maçlarda üç puana verilen 20 bin dolarlık rakamı, 30 bin dolara çıkardığı ifade edildi. Gelişme Ay - Yıldızlı futbolcuların yüzünü güldürdü. 
     
İlk sınav Ümitler’in      2004 Avrupa Ümitler Şampiyonası Grup Elemeleri’nde Ümit Milli Takımımız bugün Slovakya ile karşı karşıya gelecek. TSİ 18.30’da Bratislava Armedia Ptrzalka Stadı’nda oynanacak olan karşılaşmayı Avusturya federasyonundan A.Viorel Constantin, Adrian Vidan ve Aruel Onita hakem üçlüsü yönetecek. Kritik karşılaşmanın Show TV’den naklen yayınlayacağı bildirildi. 
     
7. GRUP’TA SON DURUM TAKIMLAR O G B M A Y P 1. TÜRKİYE 4 3 1 - 11 4 10 2. Portekiz 4 3 - 1 9 6 9 3. İngiltere 4 2 1 1 10 6 7 4. Slovakya 4 1 - 3 3 8 3 5. Makedonya 4 - - 4 1 10 0      
     
     

</TEXT>
</DOC>
