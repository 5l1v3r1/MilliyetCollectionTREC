<DOC>
<DOCNO> 183406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/soneko33.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı 13 bin 664 puanlık yeni zirvesinde noktaladı... 
</HEADLINE>
<TEXT>

     İMKB Bileşik Endeksi 2. seansta 40.79 puan artarak 13,663. puandan, yeni bir rekorla kapandı. 
     Hisse senetleri 2. seansta, ortalama yüzde 0.30 oranında değer kazandı. 
     İlk seanstaki 203.46 puanlık artış dikkate alındığında Borsa endeksi, günün tamamında 244.25 puan yükseldi. 
     Hisse senetlerindeki günlük değer artışı da yüzde 1.82 oldu. 
     Endeks, 2. seansa 28.83 puanlık düşüşle 13,593.91 puan seviyesinde başladı. İlk yarıyı 81.63 puan ve yüzde 0.60 oranındaki düşüşle 13,541.11 puandan geçen endeks, seans içinde en düşük 13,452.22 puana gerilerken, en yüksek olarak da kapanış değeri olan 13,663.53 puanı gördü. 
     Kapanışta mali endeks 73.92 puan artışla 17,518.95 puana, hizmetler endeksi 48.50 puan artışla 7,938.16 puana yükselirken, sanayi endeksi 5.92 puan düşüşle 12,903.68 puana geriledi. 
     Böylece ilk seansa göre mali grup hisseler ortalama yüzde 0.42, hizmetler grubu hisseler ortalama yüzde 0.61 değer kazanırken, sanayi grubu hisseler ortalama yüzde 0.05 değer yitirdi. 
     2. seansta işlem gören toplam 291 hisse senedinden 98'i değer kazandı, 103'ü değer kaybetti, 90'ının fiyatında değişiklik olmadı. 
     Seansta, 445 trilyon 878 milyar 470 milyon liralık işlem hacmi kaydedildi. İki seans toplamında 1 katrilyon 52 trilyon 94 milyar 506 milyon liralık işlem hacmi oluştu. 
     2. seansta İhlas Holding, Yapı Kredi Bankası, Doğan Holding, İş Bankası C ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
