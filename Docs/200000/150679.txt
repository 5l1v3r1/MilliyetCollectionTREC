<DOC>
<DOCNO> 150679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun16.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere havaalanında altın kaplama kaleşnikof... 
</HEADLINE>
<TEXT>

     İngiltere'nin Heathrow havaalanında, geçen hafta Bağdat'ta Saddam Hüseyin'in oğlu Uday'ın sarayında bulunana benzeyen, AK47 tipi altın kaplama bir Kalaşnikof ele geçirildiği bildirildi. 
     Daily Mirror gazetesinin haberinde, silahın, dün, üzerinde elektronik teçhizat ibaresi yer alan bir kutuda, bir roket atar, 6 süngü ve bir dürbünlü tüfeğin yanında bulunduğu belirtildi. 
     Haberde, silahların çalıntı olduğu ve karaborsada satılmak üzere gönderildiği belirtildi. Heathrow havaalanının gümrük sorumlusu, silahların bulunduğunu doğrularken, soruşturmanın sürdüğüne işaret etti. 
     Haberde, adı açıklanmayan bir havaalanı görevlisinin, silahların gazete kağıtlarıyla köpüğe sarıldığını ve ABD'de bir adrese gönderildiğini söylediği kaydedildi. Kargoda silah bulunduğunun, Heathrow'da x ışınıyla yapılan aramada ortaya çıkarıldığı belirtiliyor. 
     Silahların Londra'ya Kuveyt'ten kalkan bir uçakla geldiğini de belirten Mirror gazetesi, kargonun fark edilmesinden sonra DHL'in Heathrow'daki deposunun polis kordonu altına alındığını da öne sürdü. 
     





</TEXT>
</DOC>
