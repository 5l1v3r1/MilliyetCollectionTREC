<DOC>
<DOCNO> 158502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/soneko49.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulaşıma kapalı köy yolu kalmadı... 
</HEADLINE>
<TEXT>

     Köy Hizmetleri Genel Müdürü Ali Altuntaş, dün itibariyle ulaşıma kapalı köy yolunun kalmadığını ve konuyla ilgili Köy Hizmetleri'nin çalışmalarının tamamlandığını bildirdi. 
     Altuntaş, yaptığı yazılı açıklamada, Türkiye'de 33 bin adedi köy olmak üzere yaklaşık 77 bin adet yerleşim biriminde yaşayan insanların sosyal ihtiyaçlarının karşılanması ve tarımsal ürünlerin zamanında pazarlanması bakımından köy yollarının büyük önem taşıdığını vurguladı. 
     Bugün Türkiye'de yolu olmayan köy kalmadığını vurgulayan Altıntaş, Köy Hizmetleri Genel Müdürlüğü'nün 291 bin 217 kilometrelik köy yolu ağı ile vatandaşlara hizmet verdiğini kaydetti. 
     Altuntaş, geçen yılın Aralık ayında başlayan kar mücadelesinde tekrarlayan çalışmalarla 99 bin 762 köyde 771 bin 540 kilemetrelik yol açma çalışması yaptığı belirtirken, yolların kardan temizlenmesi için toplam 293 trilyon lira harcandığını bildirdi. 
     
</TEXT>
</DOC>
