<DOC>
<DOCNO> 190908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/yasam/yas02.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Firari gaspçı dehşet saçıyor 
</HEADLINE>
<TEXT>

   Haliç'te zorla aracından indirdikleri Cumali Esin'i bacağından vuran gaspçılar daha sonra kendilerine yol vermeyen cipe çarpıp sürücüyü silahla yaraladılar 
      ELVAN EZBER İstanbul 
   
   Ören Bayan firmasının sahibinin eşi Ülge Caferzade'nin önceki gün otomobilini gasp eden saldırganlar, dün de bir gasp yapıp iki kişiyi vurdu. Bu saldırganların liderliğini ise cezaevi firarisi Musa Sargın'ın yaptığı öne sürüldü. Etiler'de gasp edilen Ülge Caferzade'nin otomobilini kullanan şoför Zafer Demirkol, sabıkalıların fotoğraflarına bakarak olayın faillerinden birinin Musa Sargın olduğunu bildirdi. Gasp suçundan sabıkası olan Sargın'ın, cezaevinden hastaneye götürülürken kaçtığı ve bir aydır arandığını bildirildi. 
   Polisin verdiği bilgiye göre Sargın ve çetesi dün de ortaya çıktı. Eyüp Haliç Caddesi Bulgar Kilisesi önünde otomobilini yolun sağına çeken Cumali Esin, gaspçıların saldırısına uğradı. Otomobilden inmesini isteyen saldırganlar, karşı Esin'i sağ baldırından vurdular. Gaspçılar, Opel Astra marka otomobile binerek olay yerinden kaçtı. Esin, hastaneye kaldırılırken, çantasında 9.5 milyar olduğunu söyledi. 
   Bu arada Edirnekapı'da gaspçılar, trafik ışıklarında duran kuyumcu Fethi Kaya'dan 31 yol istedi. Sürücünün yol vermemesine sinirlenen saldırganlar, gasp ettikleri otomobille Kaya'nın cipine çarptılar. Cipinde ne kadar hasar olduğunu görmek için aşağı inen Kaya, gaspçılar tarafından sol ayak bileğinden vuruldu. Saldırganlar, olayın ardından yine kaçmayı başardı. 
   Yetkililer, 2 yaralının da Musa Sargın'ı teşhis ettiğini belirttiler. 
   
   2001'de yakalanmıştı 
   Gasp şebekesi lideri Musa Sargın, 2001'de 16 gasp ve bir cinayet suçundan yakalandı. Sargın, yapılan tatbikatta suçunu soğukkanlılıkla anlatmıştı. Asker kaçağı da olduğu için askeri cezaevine konan Sargın, yaklaşık bir ay önce firar etti. 
   
   
</TEXT>
</DOC>
