<DOC>
<DOCNO> 196556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun30.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de her iki dakikada bir kişi intihar ediyor 
</HEADLINE>
<TEXT>

     Çin'de her iki dakikada bir, bir kişinin intihar ettiği bildirildi. 
     Yeni Çin Haber Ajansı, Çin'de intiharın 15-34 yaş arası kişiler arasında başlıca ölüm sebebi haline geldiğini ve hükümetin bu olayla mücadele etmek için sağlık, kamu güvenliği, tarım ve Dünya Sağlık Örgütü uzmanlarıyla işbirliği içinde bir plan üzerinde çalıştığını belirtti. 
     İntiharın bir ruh hastalığı olarak değerlendirildiği Çin'de, diğer ülkelerin aksine, intihar vakaları şehirlerden çok kırsal kesimde meydana geliyor. İntihara teşebbüs edenlerin yüzde 58'i böcek ilacı içerek hayatına son veriyor. 
     Çin Kadın Federasyonu'na göre, Çin'de her yıl 150 bin kadın intihar ederek hayatına son veriyor ve yaklaşık 1,5 milyon kadın intihara teşebbüs ediyor. 
     Dünyadaki yıllık intihar vakalarının dörtte birinin meydana geldiği Çin'de, her yıl 280 bin kişi intihara teşebbüs ediyor. 
     
</TEXT>
</DOC>
