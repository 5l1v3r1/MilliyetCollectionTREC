<DOC>
<DOCNO> 172049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/spor/bbas.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıldız sönmez 83-68 
</HEADLINE>
<TEXT>

İspanya’da taraflı tarafsız herkesin beğenisini kazanan Yıldız Milli Takımımız 21 maç sonra Avrupa Şampiyonası finalinde Sırbistan - Karadağ’a yenildi, gümüş madalyayı boynuna geçirdi 
     İyi başladıkİSPANYA’NIN Başkenti Madrid’te yapılan Avrupa Yıldız Erkekler Şampiyonası’nda Ay - Yıldızlı ekibimiz finalde Sırbistan-Karadağ’ı geçemedi, 21 maç sonra yenilgi ile tanışıp ikincilikle yetindi. Şampiyonada ortaya koyduğu performansla taraflı tarafsız herkesin beğenisini kazanan ve gelecek için ümit veren millilerimiz maça iyi başladı, ilk periyodu 14 - 13 geçti. Çekişme ikinci periyodda da sürdü ve devre 32 - 32 kapandı.Mehmet yetmediÜÇÜNCÜ çeyrekte ise Sırbistan - Karadağ üstünlüğü ele aldı. Özellikle Tepic ve Lobovic’i durdurmakta zorlanan Yıldız Milli Takımımız Mehmet Yağmur’la sayı bulmasına rağmen son periyoda 62-48 geride girdi. Dördüncü çeyrekte Ay-Yıldızlı ekibimizim çabaları yetersiz kaldı ve farkı koruyan Sırbistan-Karadağ şampiyonluğa uzandı. Yıldız Milli Takımımız ise ikincilikte kalıp gümüş madalya elde etti. 
     Maçın karnesi MEHMET ÇİFTÇİ 
     HAKEMLER Bertlant İsveç , Castano Fransa , Cerebuch İtalya 
     TÜRKİYE Mehmet Can 5 1, Yasin 6 9, Cenk 8 11, Murat 5 3, Mehmet Yağmur 8 20, Mutlu 5 2, Engin 6 5, Cem 5 1, Erhan 5 4, Oğuz 7 12 
     SIRBİSTAN - KARADAĞ Teorosic 5 , Tepic 9 31, Djurkovic 5 2, Lobovic 9 27, Mijatovic 8 14, Aleksandrov 8 9, Jereminov 5 , Dragovic 5 
     1.PERİYOT 14 - 13 Türkiye , 2.PERİYOT 32 - 32, 3.PERİYOT 62 - 48 Sırbistan , MAÇ SKORU 83 - 68 Sırbistan 
     
İtalya çıkarmasıBasketbol Milli Takımımız, 8 Ağustos’a kadar hazırlıklarını Çizme’de sürdürecek 
     Önce Chiesa 
     A MİLLİ Basketbol Takımımız, 5 - 14 Eylül’de İsveç’te düzenlenecek olan 2003 Avrupa Şampiyonası’nın birinci etap hazırlıkları için dün sabah İtalya’ya gitti. İtalya’da 3 Ağustos’a kadar Chiesa kentinde çalışmalarını sürdürecek olan milliler, daha sonra Bormio’ya geçecek. 
     
     Üç hazırlık maçı 
     MİLLİLERİMİZ, Chiesa’daki ilk çalışmasını bu sabah yapacak. Ay - Yıldızlı ekip, Bormio’da 5 Ağustos’ta Litvanya, 6 Ağustos’ta İsveç, 7 Ağustos’ta da İtalya ile hazırlık maçları oynayacak. Ay - Yıldızlı ekibimiz, 8 Ağustos’ta İstanbul’a dönerek çalışmalarını burada tamamlayacak. 
     
Bayanlar 11. oldu      15. Avrupa Yıldız Bayanlar Basketbol Şampiyonası’nda Türkiye 11.’liği elde etti. Nevşehir’de düzenlenen şampiyonanın son maçını Yunanistan ile oynayan Ay - Yıldızlı ekibimiz rakibini 71-58 yenmeyi başardı. Milli Takımımız, karşılaşmanın ilk yarısını da 33-27 önde kapadı. Beyaz Rusya’yı 73-61 yenen Sırbistan - Karadağ ise şampiyon oldu. 
     
Haliç’i taşırdılar      "EXTREME Powerboats Championship" adıyla yapılan ve 8 teknenin katıldığı Sürat Motorları İstanbul Birinciliği’nin Haliç’teki 2. etabını, pilotluğunu Server Özer ve Hakan Narin’in yaptığı Kristal adlı tekne kazandı. Güzelliklerle dolu yarışmada Mumi Ali Ağlen - Murat Sarı ikinci olurken, üçüncülüğü Noway Ali Yeşil - Alpay Günaydın ve Girl of Turkey Petek Çağman - Füsun Bulguroğlu tekneleri paylaştı. 5 etaplı birincilik, 14 Eylül’de yine Haliç’teki yarışmayla sonuçlanacak. n Rahman SAĞIROĞLU 
     

</TEXT>
</DOC>
