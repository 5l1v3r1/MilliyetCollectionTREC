<DOC>
<DOCNO> 171756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/yasam/yas02.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kedi köpekbalığı gördüm sanki .. 
</HEADLINE>
<TEXT>

   Denizlerimizde neler var neler... Yalancı katil balinalar, kedi köpekbalıkları... 
      ASLI ÖKTENER İstanbul 
   
   MAVİ sulara dalıp, yeni dünyalar keşfetmek için çok uzaklara gitmeye gerek yok... Türk Deniz Araştırmaları Vakfı'nın TÜDAV hazırladığı kitaba göre, denizlerimizde daha önce adını bile duymadığımız, birbirinden ilginç canlılar var... Deniz portakalı, deniz patatesi, yalancı katil balina, tüplü kurt, maskeli yengeç, çilli sokar bunlardan sadece birkaçı... 160 kadar canlı türünün tanıtıldığı kitapta, sayıları azaldığı için 1997'den itibaren koruma altına alınan denizatları gibi nadir canlıların koleksiyon amacıyla su yüzüne çıkarılmaması yönünde uyarılar da bulunuyor. 
   
   KİTAPTAKİ ilginç örneklerden bazılarının özellikleri şöyle 
   Kedi köpekbalığı Ege, Akdeniz ve Marmara'da bulunur. Boyu 100 santimetreye kadar ulaşır. 
   Yalancı katil balina Ege ve Akdeniz kıyılarında yaşar. Çeşitli balıklar ve kafadanbacaklılarla beslenir. Dişiler 5, erkekler 6 metre boya ulaşır. 
   Deniz portakalı Akdeniz, Ege ve Marmara'da var. 20 metreye kadar sığ sularda bulunur. Çapları 15 santimetreyi geçmez. 
   Deniz patatesi 5 - 6 santim boyundadır. Sığ sularda çoğunlukla kumlu bölgelerde yaşar. 
   
   
</TEXT>
</DOC>
