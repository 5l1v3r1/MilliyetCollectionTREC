<DOC>
<DOCNO> 167846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sonspo10.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Arnavut Redi Juppi'yi aldı... 
</HEADLINE>
<TEXT>

     Diyarbakırspor Teknik Direktörü Sakıp Özberk, Arnavut Redi Juppi ile 2 yıllık sözleşme imzaladıklarını söyledi. 
     Özberk, güçlü bir ekip oluşturmak için transfer çalışmalarının sürdüğünü, bu kapsamda Arnavut oyuncu Redi Juppi ile dün akşam Ankara'da 2 yıllık sözleşme imzaladıklarını belirtti. 
     Bu oyuncunun bugün öğleden sonra takımla çalışmalara başlayacağını anlatan Özberk, şöyle dedi 
     ''Çok flaş oyuncular transfer etmedik. Mütevazı bir ekip kurduk. Birlikteliği sağlayabileceğimiz oyunculara yönelerek, seçici davrandık. 3 oyuncu daha transfer etmeyi düşünüyoruz. Transferlerin tamamı benim istediğim doğrultusunda gerçekleşti. Aslında istediğim bazı oyuncular da vardı. Ancak, kulübün maddi gücüne uygun düşmediği için gerçekleşmedi. Belçika'da oynayan forvet Claude Bakadal bize önerildi. Araştırmamız sürüyor. Bundan sonra belli olacak. Lig için yeterli bir kadro oluşturduğumuzu düşünüyorum. Ligin orta sırlarında iyi bir yeri bu kadroyla yakalayacağımıza inanıyorum. Kamp çalışmalarında futbolcuların gösterdiği performanstan son derece memnunum.'' 
     
</TEXT>
</DOC>
