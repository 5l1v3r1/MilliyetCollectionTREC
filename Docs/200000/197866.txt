<DOC>
<DOCNO> 197866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/ekonomi/eko09.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eximbank'tan KOBİ'lere kolaylık 
</HEADLINE>
<TEXT>

   
   KOBİ niteliğindeki gerçek kişi tacirlere, Türk Eximbank'ın uygun bulacağı en az iki kefille KOBİ İhracata Hazırlık Kredisi'nden yararlanma olanağı sağlandı. 
   Hukuki yapılarınca, genel kredi sözleşmesi GKS ve bononun taşıması gereken "müşterek borçlu müteselsil kefil" koşulunu yerine getiremeyen KOBİ niteliğindeki gerçek kişi tacirlere, yapılan yeni bir düzenleme çerçevesinde bu krediden yararlanma olanağı getirildi. 
   Buna göre, KOBİ niteliğindeki gerçek kişi tacirler, Türk Eximbank'ın uygun bulacağı en az iki gerçek ve veya tüzel kişi kefaleti ile bu krediden yararlanabilecek. 
   
   Eski düzenleme 
   Önceki düzenlemede, anapara ve faiz toplamının yüzde 50'si oranında banka teminat mektubu, kredi tutarında emre muharrer senet bono , GKS ve firma taahhütnamesi alınıyordu. GKS ve bononun ortaklık payları toplamı yüzde 50'nin altında olmayan ve Eximbank tarafından uygun bulunan en az iki gerçek ve veya tüzel kişi ortağın "müşterek borçlu müteselsil kefil" sıfatıyla imzalarını taşıması gerekiyordu. 
   
   
</TEXT>
</DOC>
