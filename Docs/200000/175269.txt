<DOC>
<DOCNO> 175269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sonspo01.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam'a Alper şoku 
</HEADLINE>
<TEXT>

     33. Avrupa Erkekler Basketbol Şampiyonası'nda mücadele edecek A Milli Takım, şampiyona hazırlıklarını bugün gerçekleştirdiği çift idmanla sürdürürken, dizindeki sakatlığının 1 ay daha süreceği açıklanan Alper Yılmaz, aday kadrodan çıkarıldı. 
     Milli Takım'da bugün yapılan kontrolleri sonrasında dizindeki kıkırdak gelişmesinin tamamlanmadığı ve en az 1 ay daha takımla birlikte çalışmasının mümkün olmadığı açıklanan Alper Yılmaz konusunda toplantı yapan teknik heyet, yıldız oyuncunun İsveç maçının kadrosundan çıkarıldığını açıkladı. 
     Alper Yılmaz'ın aday kadrodan çıkarılması sonrası, Milli Takım çalışmalarına 15 oyuncuyla devam edecek. 
     Bu arada Milli Takım, bugünkü çift idmanla şampiyona hazırlıklarını sürdürdü. 
     Milliler, hazırlık turnuvasına katılmak üzere yarın Almanya'ya gidecek. 
     
</TEXT>
</DOC>
