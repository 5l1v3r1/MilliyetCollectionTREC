<DOC>
<DOCNO> 189813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/yazar/akyol.html </URL>
<DATE> 2003/10/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Anayasa hukuku 
</HEADLINE>
<TEXT>

   
   SİYASET bilimi ve hukukun temel kavramlarını, sistemlerini, işleyişlerini öğrenmek için prof. Erdoğan Teziç'in 8. baskısı yeni çıkan "Anayasa Hukuku" adlı eseri, çok iyi bir kaynak... www.betakitap.com 
   Teziç, "anayasa hukuku" teriminin "yerleşmiş bir yanlış" olduğunu, belirtiyor Çünkü bu bilim siyasi rejimler, partiler, hak ve hürriyetler gibi "hukuk ve siyasetle ilgili" çok geniş bir alanı kapsıyor. 
   Mesela "üniter devlet" ne demek 
   Üç çeşidi varmış Biri "Merkezi tek yapılı üniter devlet", öbürü bizdeki gibi "yerinden yönetimli üniter devlet", üçüncüsü İspanya'daki gibi "bölgesel yapılı üniter devlet". 
   Bask, Katalanya ve Galicia gibi özerk bölgelerden ve yerel parlamentolardan oluşan İspanya krallığı neden üniterdir Çünkü devlet ve ülke bölünmez bir "İspanyol milleti"nden oluşuyor. Meclis ve Senato, federalizmden farklı olarak, "bölgesel temsil"e değil, "milli temsil"e dayanıyor, 32 temel yetki üniter milli parlamento ve hükümete, 22 yerel yetki bölgesel parlamentolara ait. Sf. 123 - 135 
   
   Prof. TEZİÇ, partilerin işlevlerini anlatırken çok önemli bir vurgulama yapıyor Kitle partilerinin "değişik sosyal grupların çıkarlarını bağdaştırarak siyasi tercih konusu olacak programlar" ortaya koyması... 
   "Her kafadan bir sesin çıktığı, karışık kişisel tutumlar yığını içinde seçimlerin ve siyasi temsilin gerçekleşmesi mümkün değildir." Sf. 333 
   Eğer güçlü, kökleşmiş kitle partileri yoksa ve yelpaze küçük partilerle fazla parçalanmışsa 
   "Uçtaki partilerin, hükümet faaliyetlerine ortak olmalarını önlemek amacıyla kurulan merkez koalisyonları, farklı eğilimleri bir araya getirmekte ve bu da kurulan hükümetlerin uzun vadeli politika yerine, günlük kısa vadeli sorunlarla uğraşmalarına yol açmaktadır..." Sf. 344 
   Bana göre, bu noktada 1925'ten, özellikle de 27 Mayıs'tan itibaren kitle partilerini kapatmamızın nelere mal olduğunu iyi düşünmeliyiz. 
   Prof. Teziç, "parti disiplini" ve "parti içi demokrasi" demokrasi kavramlarından ikisinin de nasıl vazgeçilmez olduğunu anlatıyor. 
   
   KİTAPTA çok güzel anlatılmış Anayasa Mahkememiz, RP ve FP'yi kapatmak için, parti kapatmayı zorlaştıran kanun maddelerini iptal ediyor Buna karşılık parlamento parti kapatmayı zorlaştıran maddeleri Anayasa'ya koyuyor Bkz. sf. 328 vd. 
   Siyasi temsilin sınırları konusunda yargı ve parlamento farkı 
   Bu noktada "kuvvetler ayrılığı" meselesi önem kazanıyor. Prof. Teziç, bu fevkalade önemli konuya elli sayfa ayırmış. Sf. 392 
   Bizim Cumhuriyetimiz Rousseau'nun teorisine uygun bir "kuvvetler birliği" rejimiyle kuruldu, kuvvetler tek elde toplandı. Onun için, "kuvvetler ayrılığı" ve "kuvvetlerin işbirliği" sistemlerini oturtmakta sorunlar yaşıyoruz. 
   Bana göre, yargının yasama ve yürütme yerine geçen kararları, yürütmenin yasamaya el koyması demek olan askeri müdahaleler bu tip sorunlardır. 
   Hukuki ve siyasi konularda konuşan herkes için bir başucu kitabı... 
   
      
   
   
</TEXT>
</DOC>
