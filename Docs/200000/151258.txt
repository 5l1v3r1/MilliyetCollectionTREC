<DOC>
<DOCNO> 151258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/spor/spo01.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ENGİN'DEN TAŞLAMA 
</HEADLINE>
<TEXT>

Beşiktaş Menajeri, Lucescu'nun hakemlerden çok şikayetçi olduğunun hatırlatılması üzerine, "Eski takımında bu tür sorunları olmuyordu" dedi 
     Luce'ye sahip çıktı 
     DERBİ maçından sonra çarpıcı açıklamalar yapan menajer Sinan Engin, sezonu şampiyon tamamlayacaklarını iddia etti. Engin, Lucescu'nun son günlerde hakemlerle ilgili isyanının hatırlatılması üzerine, "Sanırım bu konularda eski takımın daha rahat ediyordu. Hakem sorunu yoktu" ifadelerini kullandı. Engin, Sergen'in gollerden sonra kendisine koşmasının da büyütülmemesini istedi. 
     
     Bilet son derbide 
     LİGDE geri sayıma geçtiklerini de dile getiren Beşiktaş menajeri, bundan sonraki en kritik sınavın Galatasaray derbisi olduğunu dile getirdi. Engin şunları söyledi "İnönü'de oynayacağımız bu maçı kazanırsak, yolumuzu açacağımızı düşünüyorum. Nouma'nın golden sonraki hareketinde olumsuz bir durum olduğunu sanmıyorum. Ancak varsa gereken uyarıyı yaparız" diye konuştu. 
     
ÇİZMEYI AŞTI Beşiktaşlı Pascal Nouma, attığı golden sonra elini şortunun içine sokarak yaptığı hareketle büyük tepki topladı. Gözlemcilerin rapor ettiği Fransız oyuncu ceza alacak 
     Bu nasıl sevinç 
     İNÖNÜ Stadı'ndaki büyük derbide Beşiktaşlı Pascal Nouma yine başrole soyundu. Karşılaşmanın 8. dakikasında Kaan Dobra'nın ortasını, altı pas içinde Fenerbahçe ağlarına yolladıktan sonra formasını çıkararak sevinen, ancak elini şortunun içine sokarak, uzun süre tribünlere bakan Fransız futbolcunun, bu hareketi büyük tepki topladı. Siyah - Beyazlı diğer oyuncular, sevinç sırasında Nouma'nın önüne geçerek görüntüyü engellemeye çalıştılar. 
     
     İki maç ceza 
     ALİ Aydın'ın görmemesine karşın, Nouma'nın hareketini gözlemciler Erdoğan Çamlıyurt ile Necdet Erdilek'in raporlarına yazdıkları öğrenildi. Profesyonel Disiplin Kurulu'na sevk edilecek Nouma için talimatın "Kaba, müstehzi ve küçük düşürücü hareketler" başlıklı 44. maddesi işletilecek. Fransız oyuncu, bu maddeye göre, 3 aya kadar ceza alabilecek. Ancak kendisine, bu sezon sabıkası olmadığı için büyük olasılıkla yüzde 50 indirimle iki maç ceza verilecek. 
     
Pes doğrusu      SİYAH-BEYAZLI takım 2 - 0 önde ve son dakikalar oynanırken, bir pozisyon sonrası, futbolcu ve hakemlerin olduğu bölgeye atılan çakı herkesin yüreğini ağzına getirdi. Çime saplanan çakıyı, Ali Aydın dördüncü hakem Bülent Uzun'a verdi. 
     HAKEM Aydın atılan çakı nedeniyle üçüncü anonsu yaptırdı. Talimatlar gereği yabancı madde yüzünden yapılan bu anons yüzünden Beşiktaş 1.5 milyar lira para cezası ödeyecek. Bu arada yine son dakikalarda, fazla taşkın görünmeyen iki takım taraftarları birbirlerine meşale ve yabancı madde yağdırdılar. Polis bu maddeleri atanları tribünlerden dışarıya çıkardı. 
     
Hafıza kaybı      MAÇIN ikinci yarısında bir topu kafasıyla uzaklaştıran Zago'nun geçiçi hafıza kaybına uğradığı açıklandı. Brezilyalı futbolcunun önce ambulansla hastaneye götürülmesi kararlaştırıldı. Ancak bilinci yerine gelince ilk müdahalesi soyunma odasında yapıldı. Maçtan sonra Memorial Hastanesi'nde kontrolden geçen Sambacı'nın üç gün istirahat edeceği açıklandı. 
     
İşte BeşiktaşLucescu, Diyarbakır karşısındakinden çok farklı bir futbol ortaya koyduklarını söyledi, "Herkese krizde olmadığımızı gösterdik" dedi 
     "Güven verdiler" 
     FENERBAHÇE karşısında kazanılan üç puandan dolayı futbolcularını kutlayan Beşiktaş Teknik Direktörü Mircea Lucescu, "Diyarbakır'dan oynayan ekipten, fikir ve oyuna koydukları ruh olarak tamamen farklı bir ekiptik. Herkese Beşiktaş'ın bir krizde olmadığını gösterdik" dedi. Siyah - Beyazlı ekibin çalıştırıcısı, dün akşamki futbolun kendisine ilerisi için güven verdiğini ifade etti. 
     
     "Tuncay iyiydi" 
     RAKİBİNİ de öven Rumen teknik adam, "Fenerbahçe, eski Fenerbahçe'den çok daha iyi oynadı. Bizi oldukça meşgul etti. Tuncay da iyiydi" yorumunu yaptı. Lucescu şöyle devam etti "Bizden daha kötü oynayanlar var ama hep biz eleştiriliyoruz. 6 maç kaldı. Büyük bir savaş var. İlhan, sarı kart gördüğü pozisyonda düdüğü duymadı. Bunlara alıştık. Olaylara tek taraflı bakıyorsunuz." 
     
Kongre Ocak 2004'teBeşiktaş'ta tüzük tadil kongresi dün yapıldı. Buna göre yönetim kurulunun görev süresi üç yıla çıkarılırken, seçimlerin de ocak ayında yapılmasına karar verildi 
     ORHAN YILDIRIM 

     BEŞİKTAŞ'TA dün yapılan tüzük tadili kongresinde yönetimin önerdiği 29 maddelik değişiklikten sadece biri kabul edilmedi. Komisyonun birçok madde üzerindeki teklifine rağmen, bunlardan sadece 29'unda değişiklik yapılmasına karar veren yönetim, kongre üyeleri tarafından dolaylı olarak protesto edildi. Bu yüzden 240 kişi ile başlayan toplantıya, yeni katılımlarla birlikte 489 kişi iştirak etti. 
     YÖNETİMİN görev süresinin iki yıldan üç yıla çıkması, kongrelerin ocak ayında yapılması ve iki yılı doldurmayan üyelerin oy kullanamamaması maddeleri, kabul edilenlerin belli başlı olanlarıydı. Ancak 8. maddeye eklenmesi planlanan, "Yönetim Kurulu Başkanı bir yılda 50 kişiyi giriş ücreti almadan üye yapabilir" değişikliğine büyük tepki geldi ve bu öneri reddedildi. 
     
Swiss Otel'den İnönü'ye      FENERBAHÇE Transfer Komitesi, Beşiktaş derbisi öncesinde Swiss Otel'de toplandı. Sarı - Lacivertliler'in burada yeni teknik direktör adayını ve transfer politikasını belirledikleri öğrenildi. İdarieciler toplantının ardından birlikte BJK İnönü Stadı'na geçti. Fenerbahçeliler burada Beşiktaş Başkanı Serdar Bilgili tarafından kapıda karşılandı. 
     


SPOR 



































</TEXT>
</DOC>
