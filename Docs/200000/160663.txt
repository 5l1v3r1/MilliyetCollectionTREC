<DOC>
<DOCNO> 160663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/magazin/amag.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski manken Nazan Çalın'dan şok iddia 
</HEADLINE>
<TEXT>
'Eşim beni Tuğba ile aldattı' 
Nazan Çalın'ın, eşi Murat Kocakaya ile yuvasını sarsan gizli aşkın kahramanı, Rafet El Roman'ın eşi Tuğba Altıntop çıktı 
     YAŞAR ÇAKMAK 

     2 çocuğu var 
     SEKİZ yıl önce müteahhit Murat Kocakaya ile evlendikten sonra podyumlara veda eden 1990 Venüs Güzeli Nazan Çalın, eşinin kendisini Rafet El Roman'dan boşanmaya çalışan Tuğba Altıntop'la aldattığını iddia etti. Çalın, "Eşimin beni aldattığı kadın, kameralar karşısında 'Rafet bana çocuklarımı vermiyor' diye gözyaşı döken Tuğba Altıntop çıktı" dedi. Müteahhit eşinden Mert 8 , Selen 4 adlı iki çocuğu olan Çalın, yaşadığı ihaneti gözyaşı dökerek anlattı. 
     
     'Kocan şu an benimle' 
     "EŞİMİN şifresini öğrenip eşime gelen mesajlarını dinledim. Tuğba, 'Ne zaman karından ayrılacaksın Ne zaman biz tam birlikte olacağız', annesi de 'Kızım hasta Murat neredesin ' diyordu mesajlarda. Bana da, 'Kocanı işte zannediyorsun ama şu an benimle' şeklinde bir kadından telefonlar geliyordu. Dedektif gibi kocamı takibe aldım. Eşimin o kadına Çamlıca Konakları'nda ev tutup, bütün masrafını karşıladığını öğrendim. Sitenin kapısında pusuya yattım." 
     
     'Her şeyi itiraf etti' 
     "ONLARI siteye arabayla girip çıkarken takip ettim. Kırmızı ışıkta beklerken öpüştüklerine tanık oldum. Tuğba'nın annesinin evine gidip durumu anlattım. Kapıyı yüzüme kapatınca polise gidip şik yetçi oldum. Polisle siteye gittik. Ancak, yeni medeni yasa gereği polis eve baskın yapamadı. Sitenin güvenliği, Tuğba ile eşimin arka kapıdan kaçtıklarını söyledi. Sonra eşim karakola gelip, her şeyi itiraf etti. Çocukları ve beni sevdiğini söyledi." 
     

</TEXT>
</DOC>
