<DOC>
<DOCNO> 198916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/magazin/amag.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Hülya Avşar Bir Dilim Aşk'ta... 
</HEADLINE>
<TEXT>

   'Çocuklar Duymasın'ın annesi olacağı söylenen Avşar, tercihini Kanal D'nin yeni dizisi için kullandı. Avşar'ın rol arkadaşı ise Metin Akpınar 
      Birsen Altuntaş 
   
   Askerdeki eşi Umut Elçioğlu'nu Tony Thederokis ile aldattığı ortaya çıkınca yapımcı Birol Güven tarafından 'Çocuklar Duymasın' dizisinden çıkarılan Pınar Altuğ'un yerine Hülya Avşar'ın oynayacağı konuşuluyordu. 
   Ancak Avşar, tercihini 'Çocuklar Duymasın'dan yana değil, Kanal D için çekilecek 'Bir Dilim Aşk' dizisinden yana kullandı. Avşar'ın Metin Akpınar ile başrolü paylaşacağı dizinin çekimleri iki hafta içinde başlayacak. 
   
   Mek n aranıyor 
   Yapımcılığını Hüseyin Apaydın'ın, yönetmenliğini ise Tunç Başaran'ın yapacağı dizide Avşar, 8 ile 14 yaşlarında iki çocuk sahibi bir pastaneciyi, Akpınar da iki çocuklu estetik cerrahını canlandıracak. 
   Dizinin ilerleyen bölümlerinde ikili arasında aşk yaşanacak. Yapımcı Apaydın, senaryosunu Yılmaz Okumuş ile Alper Erze'nin yazdığı dizi için güzel bir hastane ile pastane aradıklarını söyledi. 
   
   'Diyet merkezinde kitap okudum'    Dizinin diğer başrol oyuncusu Metin Akpınar ise bayram tatilini Dr. Muzaffer Kuşhan'ın zayıflama merkezinde geçirdi. Merkeze kafa dinlemek ve kitap okumak için gittiğini ifade eden Akpınar, "Bu yaştan sonra kilo veremem. Kuşhan'ın merkezine kalabalıktan uzaklaşmak, temiz hava alıp spor yapmak, birikmiş kitaplarımı okumak için gittim. Zaten ben şişman komiğim" diye konuştu. 
   
   
</TEXT>
</DOC>
