<DOC>
<DOCNO> 166998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/spor/spo03.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şu kadere bak 
</HEADLINE>
<TEXT>

Galatasaray, Dinamo Bükreşli Tamaş'ı transfer etmek için, geçen yıl görevine son verdiği Lucescu'nun kapısını çalmak zorunda kalacak 
     BÜNYAMİN OSMAN 

     Bonservisin yarısı elinde 
     SARI - Kırmızılı ekibin, Romanya'daki transfer harekatında, ilginç bir gelişme yaşandı. Dinamo Bükreşli Gabriel Tamaş'ın transferi için uğraş veren Cim - Bom'un, Lucescu'nun da kapısını çalmak zorunda olduğu ortaya çıktı. Dinamo Bükreş'in, 20 yaşındaki futbolcunun bonservisinin sadece 50'sini satın aldığı, diğer 50'sinin ise Beşiktaş'ın Rumen hocasınının da ortak olduğu şirketin elinde bulunduğu bildirildi. 
     
     Bratu'da pürüz çıktı 
     CİM - Bom'un talip olduğu Rapid Bükreşli Florin Bratu'da pürüz çıktığı öğrenildi. Ukrayna ekibi Shaktar Donetsk'in, Iensci ve Rat'ı renklerine katması yüzünden, Şampiyonlar Ligi'ni düşünen Rapid Bükreş'in, kadronun bir diğer yıldızı Bratu'yu elden çıkarmaya sıcak bakmadığı ifade edildi. Bu arada Romanya televizyonu PRO TV, National Bükreşli Petre'nin Galatasaray'a yakın olduğunu iddia etti. 
     
Lukunku kayıp      GALATASARAY yönetimi tüm aramalara rağmen bulamadığı Belçikalı futbolcudan haber alamadı. Sarı - Kırmızılı ekibin dünkü idmanına katılması beklenen Lukunku'nun adeta ortadan kaybolması şaşkınlık yarattı. Sarı - Kırmızılı yöneticiler, bu futbolcuyu birkaç gün daha bekleyeceklerini, daha sonra durum değerlendirmesi yapacaklarını bildirdiler. 
     
Sağlık kontrolü      SARI - Kırmızılı takım bugün sağlık kontrollerine başlayacak. Bakırköy Acıbadem Hastanesi'nde yapılacak kontroller, antrenman programının aksamaması için üçerli gruplar halinde gerçekleştirilecek. Acıbadem'de üç gün sürecek kontrollere bugün 13.00'te Revivo, Ayhan, Ümit Karan, Cihan, Suat Usta, Aykut, Murat Erdoğan ve Volkan Glatt gidecek. 
     

</TEXT>
</DOC>
