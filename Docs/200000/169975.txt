<DOC>
<DOCNO> 169975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sondun22.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'nin eşi "Silvio'yu daha çok TV'de görüyorum" 
</HEADLINE>
<TEXT>

     İtalya Başbakanı Silvio Berlusconi'nin eşi, kocasıyla fazla beraber olamamaktan şikayetçi oldu. 
     Veronica Berlusconi, La Liberta gazetesine verdiği demeçte, ''Silvio'yu daha çok televizyonda görüyorum'' dedi. 
     Berlusconi'nin 1990 yılında evlendiği, ikinci eşi olan eski film yıldızı, başbakanlık görevinden kaynaklanan yoğun çalışma temposundan dolayı kocasıyla çok nadir görüştüğünü, zaman zaman telefonda konuştuğu kocasını daha çok televizyonda gördüğünü söyledi. 
     Irak savaşının başladığı sırada bir gazeteye yaptığı açıklamada ''Ben Irak savaşına karşıyım'' diyen Bayan Berlusconi, bu konudaki görüşünün değişmediğini bildirdi. 
     Başbakan Berlusconi'nin 5 çocuğundan 3'ünün annesi olan Veronica, 1990 yılında yaptığı evlilikten sonra sinema dünyasından tamamıyla koparken, diğer siyasi liderlerin eşlerine nazaran hemen hemen hiç basının karşısına çıkmamasıyla tanınıyor. 
     
</TEXT>
</DOC>
