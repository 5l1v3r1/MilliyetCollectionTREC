<DOC>
<DOCNO> 156607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/soneko08.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İndirimli benzin fiyatları... 
</HEADLINE>
<TEXT>

     Benzin çeşitlerinden kurşunsuz benzin ile süper benzinin fiyatlarının yüzde 2.15 oranında indirilmesinden sonra, yeni benzin fiyatları belli oldu. 
     Alınan bilgiye göre, Ankara'da kurşunsuz benzinin litre fiyatı 1 milyon 854 bin liradan 1 milyon 813 bin liraya, süper benzinin fiyatı 1 milyon 860 bin liradan 1 milyon 820 bin liraya indi. 
     İstanbul'un Anadolu yakasında ise kurşunsuz benzin fiyatı 1 milyon 855 bin liradan 1 milyon 814 bin liraya, süper benzin 1 milyon 861 liradan 1 milyon 821 bin liraya geriledi. 
     İzmir'de kurşunsuz benzin fiyatı 1 milyon 850 bin liradan 1 milyon 810 bin liraya, süper benzin 1 milyon 856 bin liradan 1 milyon 817 bin liraya düştü. 
     Bu arada indirimin ardından, Ankara'da 60 litre kurşunsuz benzin alan bir otomobilin deposu, 108 milyon 780 bin liraya dolacak. 
     
</TEXT>
</DOC>
