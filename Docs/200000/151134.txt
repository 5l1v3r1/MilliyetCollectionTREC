<DOC>
<DOCNO> 151134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/spor/spo19.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Serbest heyecanı      LETONYA'NIN başkenti Riga'da 1 - 4 Mayıs'ta düzenlenecek 46. Avrupa Büyükler Serbest Güreş Şampiyonası'na katılacak milli takımın kadrosu kesinleşti. Başantrenör İsmail Nizamoğlum, başarıdan emin olduğunu söyledi. 
     
     İşte kadro 
     55 Kilo Ramazan Demir 
     60 Kilo Arif Kama 
     66 Kilo Ömer Çubukçu 
     74 Kilo Adem Bereket 
     84 Kilo Serhat Balcı 
     96 Kilo Fatih Çakıroğlu 
     120 Kilo Aydın Polatçı 
     
Ustalar turnuvası      GOLF Federasyonu tarafından bu yıl ikincisi düzenlenen Ustalar Turnuvası, bugün yapılacak. Klassis Golf Country Club'da 09.00'da başlayacak turnuva, Erkekler A, Erkekler B ve Bayanlar kategorilerinde oynanacak. 
     
Bakır yarı finalde      41. Uluslararası Nikola Petrov Grekoromen Güreş Turnuvası dün Sofya'da başladı. 14 ülkeden yaklaşık 100 sporcunun katıldığı şampiyonanın ilk gününde rakiplerini yenen 120'de Fatih Bakır yarı, 55'te Ercan Yıldız ve Bayram Özdemir ise çeyrek finale çıktı. Birer yenilgi alan 96'da Mehmet Özal ve 120'de Yekta Yılmaz Gül madalya şansını sürdürürken 66'da Şeref Eroğlu ile Şeref Tüfenk elendi. 
     
Dört hakeme büyük ceza      KÖTÜ hakemlere sezon boyu ceza verildi. Bulgaristan'da maçın sonucunu etkileyen birçok hatalar yapan dört hakem, Georgi Narlev, Georgi Videlov, Yordan Ivanov ve Valeri Petrovski'ye Bulgaristan Futbol Federasyonu tarafından bu sezon maç verilmeyeceği açıklandı. Federasyon adına konuşan Yassenov, ayrıca hakem Yordan Stalev'in de ceza alabileceğini ifade etti. 
     
B.Münih'ten tarihi yenilgi      ALMAN Ligi'nde bitime beş hafta kala 11 puan farkla lider durumda bulunan Bayern Münih'in keyfini, bu kez Borussia Dortmund bozdu. Son 2 haftada 5 puan kaybeden Kırmızı - Beyazlılar, Dortmund'a da tek golle teslim olurken, rakibi önünde sekiz yıldır ilk yenilgisini aldı. Karşılaşmanın tek golünü 61. dakikada Amoroso kaydetti. 
     
Aşırı yağmur yarış erteletti      İZMİR Pınarbaşı Yarış Pisti'nde dün ısınma turlarıyla başlaması beklenen Türkiye Motosiklet Pist Şampiyonası'nın ilk etap yarışmaları, yağış nedeniyle ertelendi. İzmir Otomobil Kulübü'nden yapılan açıklamaya göre, Otomobil ve Motor Sporları Federasyonu'nun 2003 yılı programında yer alan yarışlar başka bir güne bırakıldı. 
     
Kortlar şenlenecek      AVRUPA Tenis Fedarasyonu ETA tarafından düzenlenen Yaş Grupları ETA Çocuk Tenis Turnuvası, Antalya'da yapılacak. 21-27 Nisan tarihleri arasında Antalya Tenis İhtisas ve Spor Kulübü ATİK kortlarında yapılacak yarışlara Türk sporcular dışında, Belçika, Rusya, Litvanya, Gürcistan, Azerbaycan ve KKTC'den de tenisçiler katılacak. 
     
Elazığ'a atış poligonu      ELAZIĞ Atatürk Stadı'nın depo olarak kullanılan maraton tribünlerinin altı, atış poligonuna dönüştürülüyor. Spor İl Müdürü Necdet Ayaz, Atıcılık Federasyonu ile organize çalıştıklarını belirterek, "Atıcılığa meraklı bölge halkını spora yönlendirmek için böyle bir poligon oluşturmaya karar verdik" dedi. 
     


SPOR 


































</TEXT>
</DOC>
