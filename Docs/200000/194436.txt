<DOC>
<DOCNO> 194436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sontur10.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Son Tango" Opresayonu sanıkları DGM'ye sevk edildi... 
</HEADLINE>
<TEXT>

     İstanbul ile Rize'de düzenlenen ''Son Tango'' adı verilen uyuşturucu operasyonu kapsamında gözaltına alınan Urfi Çetinkaya'nın da aralarında bulunduğu 15 kişi, İstanbul DGM'ye sevk edildi. 
     Narkotik Şube Müdürlüğü'nden tekerlekli sandalyeyle güçlükle çıkartılan Urfi Çetinkaya, karşısında gördüğü basın mensuplarına, ''Bana Yunanistan'daki gibi oyun yaptılar. Bana tuzak kurdular. Ben masumum'' diye bağırdı. 
     Çetinkaya, polis minibüsüne tekerlekli sandalyeden indirilerek bindirildi. DGM'ye hareket eden bu araçta, Çetinkaya dışında diğer 13 kişi de yer aldı. 
     Çetinkaya'nın tekerlekli sandalyesi ile Narkotik Şube Müdürlüğü'ndeki ''köstebeği'' olduğu iddia edilen polis memuru Hasan Cunter ise başka bir araçla İstanbul DGM'ye yollandı. 
     
</TEXT>
</DOC>
