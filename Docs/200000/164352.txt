<DOC>
<DOCNO> 164352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun26.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı, Demirören, Ulusoy Budapeşte havaalınında 3 saat bekletildi 
</HEADLINE>
<TEXT>

     Türkiye'nin önde gelen işadamları Sakıp Sabancı, Erdoğan Demirören, Yılmaz Ulusoy ve eşleri, dün THY uçağıyla geldikleri Macaristan'ın başkenti Budapeşte'deki havaalanında 3 saat bekletildi. 
     Uçakta bulunan tüm yolcuların pasaport kontrolünden geçmesine rağmen, Macaristan vizesi bulunmadığı için işadamı Yılmaz Ulusoy ve eşi havaalanında alıkonuldu. Birlikte seyahat ettiği Sabancı ve Demirören de Budapeşte'deki Türk Büyükelçiliği devreye girip sorunu halledinceye kadar Ulusoy'u yalnız bırakmayarak havaalanında bekledi. 
     Grubun, yarın Budapeşte'den Çek Cumhuriyeti'nin başkenti Prag'a geçmeyi planladığı, Ulusoy ve eşinin Çek vizesi de bulunmadığı için Türk Büyükelçiliği'nin vize alma çabalarına giriştiği belirtildi. Ancak Çek yasalarına göre vize almak için konsolosluğa yapılan başvurudan 5 iş günü geçmesi gerekiyor. Bu nedenle grubun yarın Türkiye'ye dönmesi bekleniyor. 
     Öte yandan A.A muhabirinin edindiği bilgiye göre, THY'ye Macaristan'dan büyük para cezası gelecek. 
     THY ile Macaristan arasında bir sözleşmeye göre, THY'ye, Türkiye'den vizesiz uçacak her yolcu için 1 milyon forint 4 bin euro ceza verecek. 
     Edinilen diğer bir bilgiye göre, Schengen vizesi bulunan Ulusoy'a, İstanbul'daki Macaristan Başkonsolosluğu, sınırda kendisine transit vizesi verileceğini bildirdi. Ulusoy da bu nedenle vizesiz seyahat etti. 

     
</TEXT>
</DOC>
