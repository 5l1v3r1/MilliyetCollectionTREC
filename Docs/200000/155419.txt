<DOC>
<DOCNO> 155419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo37.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Prens Ataman tarih değiştirmek istiyor...' 
</HEADLINE>
<TEXT>

     Avrupa Basketbol Ligi 4'lü finalde yarın Benetton Treviso ile karşılaşacak olan Montepaschi Siena'nın antrenörü Ergin Ataman, Avrupa'da birçok başarıya imza atan Benetton'ın antrenör Messina'yı yeneceğini iddia etti. 
     İtalya'nın en yüksek tirajlı gazetesi Corriere della Sera'da bugün yayınlanan ''Prens Ataman, tarihi değiştirmek istiyor'' başlıklı haberde Ataman, yarınki maçta galibiyetin anahtarını ''Benetton'ın hızlı oyununu durdurmak ve fizik gücüyle iyi bir savunma yapmak'' olarak açıkladı. 
     Benetton karşısında bu sezon ligde 2 kez yenildiklerini hatırlatan Türk antrenör, ''Messina'yı bu kez mağlup etmeyi deneyeceğim. Daha önce 2 kez yenilsek de bu kez tarihin rüzgarının değişeceğine inanıyorum'' dedi. 
     Siena'da bir devir açmaya hazır olduklarını kaydeden 37 yaşındaki antrenör, sporda korku diye bir şey tanımadığını ifade etti. 
     Ataman, kendisine İtalya'da ''prens'' lakabının takılmasıyla ilgili de ''Çünkü Türkiye'de imparator bir tane. O da arkadaşım Fatih Terim'' değerlendirmesinde bulundu. 
     ''Seni eleştirdikleri zaman hiç ırkçı bir şeyler hissetmedin mi'' şeklindeki bir soruya ise Ataman, ''Neden, Türk olduğum veya düşündüğümü söylediğim, rahatsızlık verdiğim için mi Veya değerini gösteremeden evine yollanan Terim'in yaptığı gibi hareket ettiğim için mi Hayır bunlarım hiçbiri değil. Ne olursa olsun herkes herkesi eleştiriyor. Trapattoni ve Lippi kazandıkları zaman bile eleştirildiler'' karşılığını verdi. 
     
</TEXT>
</DOC>
