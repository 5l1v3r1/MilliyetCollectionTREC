<DOC>
<DOCNO> 174392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/siyaset/siy05.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaburga hik yesine inanmıyorum' 
</HEADLINE>
<TEXT>

   Türk kadınının "Susuz Urfa toprağı gibi" mahrum kaldığını söyleyen Devlet Bakanı Mehmet Aydın, "Kadın ve erkeği, yaratılış fiilinde denk görüyorum" dedi 
   SELMAN EKİCİ Ankara 

   
   Diyanet'ten Sorumlu Devlet Bakanı Mehmet Aydın, kadın ve erkeğin eşit olduğunu belirterek "Ben her iki cinsi yaratılış fiilinde denk görüyorum. Kaburga hik yesine inanmıyorum. Toplumumuzun kadın nüfusu, Urfa toprağının suya mahrumiyetinden daha fazla mahrumiyet içinde kaldı" dedi. 
   Diyanet'in hazırladığı dergiye konuşan Aydın, "kadın din bilgisinin" süratle bir kitap içinde toplanması gerektiğini vurguladı. Din görevlisi kadınların ciddi bilgi düzeyine sahip olmaları gerektiğini ifade eden Aydın şunları kaydetti 
   "Dezavantajlı olduklarından daha çok okumak zorundalar. Hitap edeceğiniz toplum her zaman kadın toplumu olmayabilir. Öyle bir yetişme tarzınız olacak ki sizi dinleyen kadın cemaat 'hele bunu bir de erkeğe sorayım' demeyecek." 
   Aydın, "Kadının ikinci planda kalmasının dinle pek ilgisi olmadığını söyleyebilir miyiz " sorusuna şu yanıtı verdi "Dinle alakası yok demem çok büyük bir genelleme olur. Dinin yorumlanmasıyla ilgili olduğu ortada. Kadının ikinci planda kalması biyolojiktir. Kız çocuklarının önündeki engeller erkek çocuklar için geçerli değilse düzenleme yapılmalıdır. Eğer torpil geçilecekse kesinlikle kız çocukları için olmalıdır. Bu adaletsizlik değildir." 
   Aile yaşamında modern hayatın getirdiği zorlukları göğüsleyecek eşitlik olmadığını savunan Aydın, şunları ifade etti "Kadının bireyselliği konusunda önü tıkanmamalıdır. Günümüz kadını modern bir hanımın özelliklerini bilerek evrensel değerlerle birlikte çağdaş bir çizgi takip etmeye çalışmalıdır. Kadın erkek eşit olmalıdır. Bazen iki erkek arasındaki fark, bir erkekle bir kadın arasındaki farktan daha büyük olabilir. Ben her iki cinsi yaratılış fiilinde denk görüyorum. Kaburga hik yesine inanmıyorum." 
   
   
</TEXT>
</DOC>
