<DOC>
<DOCNO> 159655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/yazar/heper.html </URL>
<DATE> 2003/05/29/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Ankara cephesinde yeni bir şey yok 
</HEADLINE>
<TEXT>

     Açıklama yapıldı ve bunda yeni unsurlar olmadığı görüldü. 
     Silahlı Kuvvetler'in hassasiyetleri zaten biliniyor. 
     Orgeneral Özkök "irticai kadrolaşma konusunda endişelerimiz var" diyerek, ordunun duyarlı olduğu en önemli noktayı yeniden vurgulamış oldu. 
     
     TÜRKİYE ilginç bir ülke. 
     Bir bakıyorsunuz başbakan da olabilmiş bir parti lideri "Kanlı mı olur, kansız mı " diye şeriat düzenine davetiye çıkartıyor. 
     O ortamda "çok hukuklu sistem" özlemleri de gündeme getirilebiliyor. 
     Bir bakıyorsunuz, geçen gün olduğu gibi yasal bir partinin bazı üyeleri Ankara caddelerinde bölücülük kokan gösteri yapıyor. 
     Almanlar, demokrat Almanya'da Nazizmi canlandıracak bir partinin iktidara gelmesi için çalışabilirler mi Böyle bir parti kurabilirler mi Hitler'i savunmaları mümkün mü 
     Amerika'da komünizmin iktidarı için uğraşmak isteyenlerin rahat bir ortam bulması mümkün mü 
     Bırakın bunları Avusturya'da sandıktan çıkan Haider, faşizm kokuyor diye Avrupa ülkeleri tarafından adeta tükürükle boğuldu, iktidardan kovuldu. 
     
     TÜRKİYE'nin Anayasası var. Cumhuriyet'in temel ilkeleri var. 
     Ama buna rağmen Türkiye'de bugün de olduğu gibi, sık sık bu ilkeleri, özellikle de laikliği zedeleme hevesleri, teşebbüsleri ortaya çıkabiliyor. 
     Bu teşebbüsleri önleme görevi kimin 
     Hükümetler tarafsız değil, yargı bağımsız değil, sivil toplum örgütleri etkili değil. 
     Bu durum, zaman zaman Silahlı Kuvvetler'in görüş açıklama, uyarma ihtiyacı duymasına neden oluyor. 
     Ama bu görüş açıklamanın yerine getirilmesi için Milli Güvenlik Kurulu var. 
     TSK'nın siyasi içerikli görüşlerini MGK'da bildirmesi, uyarılarını orada dile getirilmesi ülkede darbe sözcüğünün gündeme gelmemesi, AB'ye uyum ve sonuç olarak rejimin normalleşmesi bakınmından yararlı olacaktır. 
     

</TEXT>
</DOC>
