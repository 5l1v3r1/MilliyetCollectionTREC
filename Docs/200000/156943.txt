<DOC>
<DOCNO> 156943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sontur20.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını öldürmekte suçlanan Aziz Yıldırım'ın babası tahliye edildi 
</HEADLINE>
<TEXT>

     Fenerbahçe Kulübü Başkanı Aziz Yıldırım'ın, eşini öldürdüğü iddiasıyla yargılanan babası Şefik Yıldırım tahliye edildi. 
     Burhaniye Ağır Ceza Mahkemesi'ndeki karar duruşmasına, tutuklu sanık Şefik Yıldırım ve avukatı Basri Turan ile müdahil avukat Turan Yaşar katıldı. 
     Sanık Şefik Yıldırım, savunmasında hakkındaki iddiaların somut delillere dayanmadığını ifade ederek, ''Varsayımlarla suçlanıyorum. Onu kanlar içinde gördüğümden, küçük oğlumun olaydan etkilenmemesi için kızımın yanına Çorlu'ya gittim. Heyecanlandığım için polise anında haber veremedim'' dedi. 
     Ölen eşine para vermediği ve ona bakmadığı iddialarını da yalanlayan Şefik Yıldırım, suçsuz olduğunu ve sağlık durumunun iyi olmadığını savunarak beraatini talep etti. 
     Sanık avukatı Basri Turan da, müvekkilinin sadece şüphe üzerine suçlandığını belirtiği savunmasında şu görüşlere yer verdi 
     ''Cinayet günü sıcak bir hava vardı. Bu havada ceketle dolaşılmaz. Müvekkilimin ceketi evindeydi. Cinayeti kim işlediyse, boş kovanları müvekkilimin vestiyerinde duran ceketinin cebine koyarak, suçu onun üzerine atmak istemiş. Eşini öldüren insan, fişekleri cebine koyar mı Şüpheyle ceza verilmez.'' Sanık ve avukatının savunmalarının ardından kararını açıklayan Mahkeme Heyeti, Şevki Yıldırım'ı eşi Tülin Yıldırım'ı av tüfeğiyle öldürdüğü gerekçesiyle önce 10 yıl ağır hapis cezasına çarptırdı. Daha sonra bu cezayı 8 yıl 4 aya indiren mahkeme heyeti, Adli Tıp Kurumu raporunda, sanık hakkındaki ''cezai ehliyetinin tam olarak bulunmadığı'' şeklindeki görüşü dikkate alarak, bu cezayı 10 milyar lira para cezasına çevirdi ve sanığın tahliyesine karar verdi. 
     Bu arada, davanın her iki tarafının kararı temyiz için Yargıtay'a başvuracakları öğrenildi. 
     
     OLAY 

     Şefik Yıldırım'ın kendisinden 46 yaş küçük olan eşi Tülin Yıldırım, geçen yıl 17 Mayıs'ta, Balıkesir'in Edremit İlçesi'ne bağlı Akçay Beldesi'ndeki villalarında av tüfeğiyle öldürülmüş bulunmuştu. 
     Şefik Yıldırım'ın avukatı Ahmet Kurtuluş'un, polise cinayeti bildirmesinin ardından ortaya çıkan olayda, 
     
</TEXT>
</DOC>
