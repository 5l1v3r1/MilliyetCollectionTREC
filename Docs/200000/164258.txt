<DOC>
<DOCNO> 164258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/guncel/agun.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Katrilyonluk AWACS'lar yakın takibe alındı... 
</HEADLINE>
<TEXT>

1.5 milyar dolarlık AWACS alımıyla ilgili iddiaları Savunma Sanayi Müsteşarlığı'na soran Yolsuzluk Komisyonu, yanıtı yetersiz buldu 

Komisyon bunun üzerine ikinci bir yazı yazıp, altında imza olan belgelerin gönderilmesini talep etti. Şimdi kararı Vecdi Gönül verecek... 
     UTKU ÇAKIRÖZER Ankara 

     TBMM Yolsuzlukları Araştırma Komisyonu, Hava Kuvvetleri Komutanlığı için 1.5 milyar dolarlık Havadan Erken İhbar ve Kontrol Uçağı AWACS alımına ilişkin anlaşmayla ilgili iddialar nedeniyle Savunma Sanayi Müsteşarlığı'ndan SSM gizli bir yazıyla bilgi istedi. SSM'nin gönderdiği bilgileri yetersiz bulan komisyon, yüzlerce sayfalık anlaşma ve eklerin gönderilmesi talebinde bulundu. 
     
     GÜL İMZALAMAMIŞTI 
     SSM'ye mayısta yazı gönderen komisyon, Amerikan Boeing firmasıyla nisanda yürürlüğe giren AWACS anlaşmasında şirketin yükümlülüklerini tam yerine getirmediği ve eskalasyon fiyat ayarlaması adıyla ek fiyat farkı yaratıldığı iddialarıyla ilgili açıklama talep etti. 
     Ancak SSM Müsteşarı Dursun Ali Ercan'ın bu ay başında gönderdiği yanıt komisyonu tatmin etmedi. SSM'ye geçen hafta yeniden gelen yazıda, AWACS alımına ilişkin altında imza bulunan tüm belgelerin gönderilmesi istendi. Yüzlerce sayfalık anlaşma ve eklerinin hangi bölümünün komisyona gönderileceğine, Milli Savunma Bakanı Vecdi Gönül'ün karar vereceği kaydedildi. 58. hükümetin Başbakanı Abdullah Gül'ün pahalı olduğu için imzalamadığı anlaşma, usulsüzlük iddialarına rağmen Recep Tayyip Erdoğan'ın başbakan olmasından kısa süre sonra verdiği talimatla nisan ayında yürürlüğe girdi. 
     
     İŞTE SÖZ KONUSU İDDİALAR 
     Ege'de Yunan hava sahasını gözlemek için kullanılacak uçaklar için Vecdi Gönül'ün, "Genelkurmay 'istemeyiz' dese almazdık. ABD'ye jest için aldık" dediği ileri sürülürken, alıma ilişkin iddialar şöyle sıralandı 

</TEXT>
</DOC>
