<DOC>
<DOCNO> 195547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sonspo05.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta ıstırap gibi bir hafta 
</HEADLINE>
<TEXT>

     Süper Lig’de zirveye kurulan, Şampiyonlar Ligi’nde de 2. tur ümitlerini koruyan Beşiktaş için Kasım ayının son haftası oldukça kritik geçecek. 
     
     Önce Konyaspor... 

     Süper Lig’de 5 puanlık farkla zirveye kurulan, Şampiyonlar Ligi’nde de Chelsea’nin ardından ikinci sırada yer alıp 2. tur ümitlerini koruyan Beşiktaş için Kasım ayının son haftası oldukça kritik geçecek. 22 Kasım Cumartesi günü Konyaspor ile Futbol Federasyonu tarafından belirlenecek tarafsız bir sahada karşılacak olan Siyah-Beyazlılar, bu mücadelenin ardından iki çok kritik sınav verecek. 
     
     Sonra Lazio ve Fener 

     Konyaspor karşılaşmasının sonrasında İtalya’nın yolunu tutacak olan Kara Kartallar, 26 Kasım’da Lazio ile Roma Olimpiyat Stadı’nda Şampiyonlar Ligi’ndeki kaderlerini belirleyecek zorlu bir maça çıkacak. Çizme’den yorgun dönecek olan Lucescu ve talebelerine Türkiye’de de rahat yok Çünkü 30 Kasım Pazar günü yer Kadıköy, stat Şükrü Saracoğlu ve rakip de Fenerbahçe olacak... 
     
</TEXT>
</DOC>
