<DOC>
<DOCNO> 183502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/guncel/gun03.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran'ın hırsızı, 'deprem sanığı' çıktı 
</HEADLINE>
<TEXT>
   Enkazdan çıkıp Kuran'ı çalmış 
      ELİF KORAP İstanbul 

   
   Topkapı Sarayı'ndan film gibi bir hik yeyle 900 yıllık Kuran'ı çalan Muhlis Çiftçi'nin deprem davalarından birinin de sanığı olduğu ortaya çıktı. Çiftçi, Kuran'ı, mimarı ve proje sorumlusu olduğu binanın 17 Ağustos'ta yıkılarak iki kişiye mezar oluşundan 13 gün sonra çaldı. Üstelik kendisi de enkaz haline gelen binada oturuyordu. 17 Ağustos Depremi'nde, Çiftçi'nin Avcılar'da mimarı olduğu bina yıkıldı. Projesinde üç katlı olmasına rağmen beş kat inşa edilmişti. Muhlis Çiftçi hakkında "birden fazla kişinin ölümüne sebebiyet" vermekten, Bakırköy 3. Ağır Ceza Mahkemesi'nde dava açıldı. Ancak Çiftçi, davalara katılmadı, hakkında önce arama, sonra da gıyabi tutuklama kararı çıkarıldı. 
   Sorumlu tutulduğu binanın enkazından iki kişinin ölü olarak çıkarıldığı günlerde Çiftçi'nin Topkapı Sarayı'nı soyma planları yaptığı anlaşıldı. Planını daha sonra hayata geçiren Çiftçi, 1 Eylül 1999'da Kuran - ı Kerim'in bulunduğu salonda girdi. Müzenin kapanma vakti geldiğinde de bir dolaba giren Çiftçi, gece saklandığı yerden çıkarak camek nı kırıp Kuran'ı aldı. Kapılar içeriden sürgülü olduğu için de rahatça dışarı çıktı. 
   
   11 ARALIK'TA MAHKEMEDE 
   Aylarca mahkeme tarafından ifade alınması için beklenen Çiftçi'nin Kuran'ı çalan kişi olduğunu mahkeme de bilmiyordu. Çünkü Çiftçi'nin mahkeme tarafından birkaç kez istenen sabıka sicili her defasında "temiz" çıktı. Ancak 9 ay sonunda Çiftçi, Kıbrıs'ta "kanunsuz eser ithali" suçundan tutuklandı. Kuran'ı "paralarını borsada batırdığı" için çaldığını anlatan Çiftçi, deprem davasıyla ilgili 11 Aralık'ta h kim karşısına çıkacak. 
   
   
</TEXT>
</DOC>
