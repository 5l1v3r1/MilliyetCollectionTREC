<DOC>
<DOCNO> 150148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun09.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Paul McCartney'in grip virüsü internette satılık.. 
</HEADLINE>
<TEXT>

     Efsanevi müzik grubu Beatles'ın eski üyesi Paul McCartney'in konser vermesine engel olan grip virüsünün internetten açık artırmayla satışa çıkarıldığı bildirildi. 
     McCartney'in, ebay.co.uk internet sitesinden satışa sunulan virüsü için şu ana kadar iki teklif geldiği ve ünlü şarkıcının İngiliz hayranı Ian Mears'ın 1.2 pound yaklaşık 3 milyon 500 bin TL vererek, en yüksek teklifi yaptığı belirtildi. 
     McCarthy'nin Londralı hayranı Mears, the Daily Star gazetesine yaptığı açıklamada, daha önce ünlü şarkıcıyla biraraya geldiği zaman sanatçıdan grip virüsü kaptığını ileri sürerek, ''Bunun aynı grip virüsü olduğuna inanıyorum. Cumartesi günü soğuk algınlığım yoktu. Pazar günü öğleden sonra vaktimin çoğunu Paul McCarthy ile birlikte geçirdim ve dün ben de hastalandım'' diye konuştu. 
     Açık artırmada en iyi teklifi yapan alıcıların grip virüslerini kapalı bir kutu içinde postayla alabileceği kaydedildi. 
     





</TEXT>
</DOC>
