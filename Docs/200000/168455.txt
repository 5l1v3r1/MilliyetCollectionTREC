<DOC>
<DOCNO> 168455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun02.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ermeni tasarısı görüşmelerine yarın devam edecek 
</HEADLINE>
<TEXT>

     Ermeni lobisinin, sözde Ermeni soykırımı iddiasını ekletmeyi planladığı ABD Senatosu'ndaki ABD Dışişleri Bakanlığı'nın 2004 yılı bütçe tasarısı görüşmeleri, yarın yeniden toplanmak üzere sona erdi. 
     ABD Dışişleri Bakanlığı bütçesine ilişkin görüşmeler, yarın da Senato'da devam edecek. Ancak sözde Ermeni soykırımı iddialarını içeren değişiklik önerisi, şu ana kadar gündeme getirilmedi. 
     ABD Başkan Yardımcısı Dick Cheney ve ABD Savunma Bakan yardımcısı Paul Wolfowitz'in, değişiklik önerisinin kabul edilmemesi için senatörlerle telefon diplomasisi yürüttüğü belirtiliyor. ABD Başkanı George W. Bush'un da, sözde Ermeni soykırımı iddialarının Senato'da gündeme getirilmesine karşı olduğu bildiriliyor. 
     
</TEXT>
</DOC>
