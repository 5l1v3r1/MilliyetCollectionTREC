<DOC>
<DOCNO> 199613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sontur29.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazalarında 6 ölü, 13 yaralı... 
</HEADLINE>
<TEXT>

     Yurtta meydana gelen trafik kazalarında 6 kişi öldü, 13 kişi yaralandı. 
     Alınan bilgiye göre, Giresun'un Bulancak İlçesi'ne bağlı Demircili Köyü mevkiinde, Yusuf Yıldırım 24 yönetimindeki 28 NC 546 plakalı kamyonet, şarampole devrildi. Kazada yaralanan Yıldırım, Mevlüt Aydın 27 ve Mustafa Kambur 32 , Bulancak Devlet Hastanesi'nde tedavi altına alındı. 
     Kayseri'nin Yeşilhisar İlçesi'nde, Mehmet Öztürk'ün kullandığı 38 FF 740 plakalı minibüs, Karacabey Mahallesi Mimarsinan Caddesi'nde, aniden yola çıkan Kübra Kabataş'a 3 çarparak ölümüne neden oldu. 
     Çorum'un Sungurlu İlçesi'nde, Hacılarhanı Köyü'ne giden İhsan Kaya yönetimindeki 19 EY 354 plakalı traktör, aşırı hız sonucu virajı alamayıp devrildi. Kazada, traktörün römorkunda bulunan İdris Erbay 17 öldü sürücü ile römorktaki 9 kişi yaralandı. Yaralılar, Sungurlu Devlet Hastanesi'nde tedavi altına alındılar. 
     Çorum'un Bayat İlçesi'ne bağlı Ahacık Köyü'nde, Hüseyin Üzer 54 , yönetimindeki traktörün devrilmesi sonucu hayatını kaybetti. Hatay'ın Reyhanlı İlçesi'ne bağlı Batıayrancı Köyü yol kavşağında, Kırıkhan istikametine giden, sürücüsü ve plakası belirlenemeyen kamyon, aynı yönde seyreden Nihat Kurum yönetimindeki 31 AZ 417 plakalı motosiklete çarptı. Kazada, motosiklet sürücüsü Nihat Kurum ile araçta bulunan Mustafa Ersin olay yerinde öldü. Yetkililer, kazadan sonra firar eden kamyon sürücüsünün arandığı, soruşturmanın sürdürüldüğünü bildirdiler. 
     Adapazarı'nın Alancuma Köyü'nde, Sakallıoğlu Temizlik Firması'na ait Muharrem Gümüş'ün kullandığı 54 TF 860 plakalı çöp kamyonu, geri manevra yaparken aynı firmada çalışan İsrafil Çoban'a çarptı. Ağır yaralanan Çoban, hastaneye götürülmek istenirken yolda öldü. 
     
</TEXT>
</DOC>
