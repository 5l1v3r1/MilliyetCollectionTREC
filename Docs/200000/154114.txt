<DOC>
<DOCNO> 154114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/dunya/dun01.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Desteden 3 kart daha eksildi 
</HEADLINE>
<TEXT>

     DIŞ HABERLER SERVİSİ 

     ABD'nin 55 kişilik arananlar listesinde yer alan 3 Iraklı üst düzey yetkili daha koalisyon güçlerinin eline geçti. Böylelikle kendiliğinden teslim olan veya yakalanan Saddam dönemi yetkililerinin sayısı 18'e çıktı. 
     Amerikan 5. Kolordusu, son olarak Saddam'ın en güvendiği sadık adamlarından ve hemen savaş öncesinde 4 askeri bölgenin komutanı olarak atadığı, Devrim Komuta Konseyi üyesi, Baas Partisi liderlerinden Mizban Hıdır Hadi'nin önceki gün Bağdat'ta yakalandığını bildirdi. Katar'daki Amerikan Merkez Komutanlığı da, Irak eski Başbakan Yardımcısı ve Askeri Sanayileşme Bakanı Abdültevvab Molla Huveyş ile Devlet Başkan Yardımcısı ve Devrim Komuta Konseyi üyesi Taha Muhiddin Maruf'un, gözaltına alındığını duyurdu. ABD ordusunun dağıttığı iskambil destesinde, 41. sıradaki Hadi "Kupa Dokuzlusu", 16. sıradaki Huveyş "Kupa Onlusu" ve 42. sıradaki Maruf da "Karo Dokuzlusu" olarak yer alıyor. 
     


DÜNYA 










</TEXT>
</DOC>
