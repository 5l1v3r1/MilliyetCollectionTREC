<DOC>
<DOCNO> 169401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur40.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur-Sen, maaş artışıyla ilgili taleplerini Bakan'a iletti... 
</HEADLINE>
<TEXT>

     Memur Sendikaları Konfederasyonu Memur-Sen Genel Başkanı Ahmet Aksu ve konfederasyon yöneticileri, memur maaşlarına yapılacak zamla ilgili taleplerini Devlet Bakanı ve Başbakan Yardımcısı Mehmet Ali Şahin'e ilettiler. 
     Aksu, Şahin'le görüşmelerinin ardından yaptığı açıklamada, memurların şu anda açlık sınırının altında maaş aldıklarını, memur maaşlarına ekonomik koşullar da zorlanarak zam verilmesini talep ettiklerini söyledi. 
     Memurlara yüzde 16 enflasyon kaybı ve 100 milyon lira seyyanen veya yüzde 26 oranında zam yapılması taleplerini ilettiklerini kaydeden Aksu, ayrıca en düşük maaş alan memurla en yüksek maaş alan memurların ücretleri arasındaki makasın daraltılmasını da Bakan Şahin'den istediklerini ifade etti. 
     
</TEXT>
</DOC>
