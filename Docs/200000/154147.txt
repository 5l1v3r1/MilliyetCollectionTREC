<DOC>
<DOCNO> 154147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/siyaset/siy05.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokratlar sınır tanımıyor 
</HEADLINE>
<TEXT>
Tavernada kırılan tabaklar da devletten 
Bir kamu bankası yöneticileri, solaryum ücretini, konser biletlerini, lokantada balon patlatmayı 'temsil gideri' diyerek devlete fatura ettiler. 150 bin liralık tuvalet giderini bile devlet ödedi 
     SALİHA ÇOLAK Ankara 

     Bir kamu bankası yöneticilerinin harcamalarını araştıran Teftiş Kurulu'nun 1 Mayıs 2001 tarihli 21 maddeden oluşan 165 sayfalık raporu, kamu bankası ile Finansal Kiralama Anonim Şirketi ve iştiraklerinde süren saltanatı kalem kalem ortaya koydu. Müfettişler Ömer Özdilek ve Ömürhan Doğan imzalı Meclis'e ulaşan raporda, yöneticilerin sauna bedelinden solaryuma, tuvalet ücretinden yedikleri tuzlu fıstığa, tavernada kırdıkları tabaktan patlattıkları balona, gittikleri maçların biletlerinden milli parklara giriş ücretlerine kadar birçok faturayı "temsil gideri" adı altında kurumlarına ödettikleri vurgulandı. 
     Müfettişlerin, "kabul edilemeyecek" ve "itibarı zedeleyici" gibi nitelendirmeler yaptığı harcamalara ilişkin rapordan bazı kalemler şöyle 

</TEXT>
</DOC>
