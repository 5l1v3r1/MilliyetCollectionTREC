<DOC>
<DOCNO> 153234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/soneko03.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme İdaresi Başkanı Bozkurt görevinden alındı 
</HEADLINE>
<TEXT>

     Özelleştirme İdaresi Başkanı Turgut Bozkurt, başka bir göreve atanmak üzere görevinden alındı. Bugünkü Resmi Gazete'de yayımlanan atama kararları ile istifa nedeniyle boşalan Sermaye Piyasası Kurul üyeliğine de, Maliye Bakanlığı temsilcisi olarak Ahmet Ertürk getirildi. 
     Maliye Bakanlığı'nda yapılan atamalarla da açık bulunan İzmir Defterdarlığına Baş Hesap Uzmanı Mehmet Akif Ulusoy, Adana Defterdarlığına yine Baş Hesap Uzmanı İhsan Akyol atandı. Diğer bazı illerin defterdarlarının görev yerleri değiştirildi, bazıları da merkeze çekildi. 
     Bu çerçevede defterdarların görev yerleri şöyle belirlendi Rize Defterdarlığına Karaman Defterdarı Şefik Tongal, Bitlis Defterdarlığına Rize Defterdarı Avni Ataman, Kırıkkake Defterdarlığına Bitlis Defterdarı Yılmaz Çelik, Karabük Defterdarlığına Çankırı Defterdarı Sacide Sakar, Çankırı Defterdarlığına Karabük Defterdarı Mustafa Koray Alper, Ağrı Defterdarlığına Aydın Defterdar Yardımcısı Mustafa Şahin, Bingöl Defterdarlığına Konya Defterdar Yardımcısı Duran Salihoğlu, Mardin Defterdarlığına Kayseri Defterdar Yardımcısı MustafaCeylan, Şırnak Defterdarlığına Kırklareli Defterdar Yardımcısı Arif Kavalcı, Tunceli Defterdarlığına da Kırıkkale Defterdar Yardımcısı Sadık Şahin. 
     
     BOTAŞ GENEL MÜDÜRLÜĞÜ 

     Açık bulunan Boru Hatları ile Petrol Taşıma A.Ş BOTAŞ Genel Müdür ve Yönetim Kurulu Başkanlığına Mehmet Takiyüddin Bilgiç'in ataması yapılırken, Enerji ve Tabii Kaynaklar Bakanlığı'ndaki diğer atama kararları ile de, Elektrik İşleri Etüd İdaresi Genel Müdürlüğü Jeoloji ve Sondaj Dairesi Başkanı Recep Demizeren, Türkiye Elektrik İletim A.Ş Genel Müdür Yardımcısı oldu. 
     Türkiye Elektrik Ticaret ve Taahhüt A.Ş Genel Müdür Yardımcılığı ve Yönetim Kurulu Üyeliğine, Sayıştay Başdenetçisi Cemil Kılıç getirilirken, Elektrik İşleri Etüd İdaresi Genel Müdür Yardımcılığına aynı yer Hidrolik Etüdler Dairesi Başkanı Atilla Gürbüz, Maden Tetkik ve Arama Genel Müdür Yardımcılığına da Mustafa Tombul atandı. 
     
     DİĞER ATAMALAR 

     Milli Eğitim Bakanlığı'nda Öğretmen Yetiştirme ve Eğitimi Genel Müdür Yardımcısı Behçet Yavuz ile Antalya Milli Eğitim Müdürü M. Süleyman Akyüz görevinden alınırken, Sağlık Bakanlığı'nda da Tedavi Hizmetleri Genel Müdürü Tahsin Nevzat Ecer Bakanlık müşaviri yapıldı. 
     Tarım ve Köyişleri Bakanlığı'nda ise Ahmet Soylu, Personel Genel Müdür Yardımcısı oldu, Antalya İl Müdürlüğüne de Bedrullah Erçin'in ataması gerçekleştirildi. 
     Kayseri İl Müdürü Murat Güney'in görevden alındığı bu Bakanlıkta Tarım Reformu Genel Müdürlüğü 1. Hukuk Müşavirliğine de Fuat Özgür getirildi. 
     




</TEXT>
</DOC>
