<DOC>
<DOCNO> 193285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/soneko34.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir'den üretim rekorları... 
</HEADLINE>
<TEXT>

     Ereğli Demir ve Çelik Fabrikaları ERDEMİR T.A.Ş'de, 228 fırın gün itme sayısının 231 fırın güne, 3101 ton gün metalik kok üretiminin de 3107 ton güne ulaştığı bildirildi. 
     ERDEMİR Genel Müdürlüğü'nden yapılan yazılı açıklamada, yeni yönetim anlayışıyla birlikte bu yıl her alanda yüksek performans grafiği yakalayan ve sürekli hedeflerini büyüten fabrikanın, yılın son 3 aylık dönemine de yeni rekorlara imza atarak başladığı belirtildi. 
     ERDEMİR'in 1964 ve 1978 yapımı toplam 159 fırından oluşan, bu tarihlerden itibaren de bakım ve onarım çalışmalarını yabancı uzmanların gerçekleştirdiği Kok Fabrikası Bataryaları'nın son 8 aydan itibaren fabrikanın personeli tarafından tamir edildiği kaydedilen açıklamada, şöyle denildi 
     ''Fabrikamızda son 4 aylık dönemde mühendis ve çalışanları tarafından özel yöntemle onarımı gerçekleştirilen ve performansı artırılan kok fabrikasında, kuruluşumuzdan bu yana en yüksek değerlere ulaşılmıştır. Buna göre 228 fırın gün itme sayısı 231 fırın gün, 3101 ton gün metalik kok üretimi de 3107 ton gün olmuştur. Yaklaşık 40 yıldır durmaksızın çalışan ve dünyadaki benzerleri yıkılarak yeniden yapıldığı bataryalarla, şirketimizde en yüksek düzeyde ve üstün kalitede kok üretimi yapılmaktadır. 
     Ayrıca, sürekli iyileştirme ve geliştirme çalışmalarını hayata geçiren ERDEMİR'de üst üste verimlilik, üretimin yanı sıra kar rekorları kırılırken yeni rekor haberleri de Sürekli Döküm Tesisleri'nden geldi. İkinci tesiste 24 Ağustos 2002'de 27 döküm gün sayısı 18 Ekim 2003'de kırılan rekorla 28 döküm güne, yine aynı tesiste 3252 ton gün üretim 3333 ton güne ulaştı. 1301 ton vardiya üretimi 1302,7 ton vardiya, birinci ve ikinci sürekli döküm tesislerinde de 5652 ton gün üretim de 5683 ton gün olarak gerçekleşti'' 
     
</TEXT>
</DOC>
