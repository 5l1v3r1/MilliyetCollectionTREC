<DOC>
<DOCNO> 175365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/siyaset/siy01.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker, Irak'a 'hazır'lanıyor 
</HEADLINE>
<TEXT>

   Mamak'taki tugayın personel ve teçhizat açısından yetersiz kalması ihtimalini de değerlendiren Genelkurmay, birliklerde personel taraması başlattı 
      BARKIN ŞIK Ankara 

   
   Türk askerinin Irak'ta hangi sektörde görev alacağı ve misyonunun ne olacağına ilişkin sualnameyi ABD'ye gönderen Genelkurmay Başkanlığı, kuvvet komutanlıklarına da "hazırlıklara başlanması" emri verdi. Asker gönderilmesine ilişkin TBMM kararının çıkması durumunda "zaman kaybının" önüne geçmeyi amaçlayan emirle, "görev niteliğine uygun ve Arapça bilen personel taraması" başlatıldı. 
   Irak'ta görev alacağı belirtilen Mamak'taki 28. Mekanize Piyade Tugayı'nın, ABD'den gelecek yanıtta personel ve teçhizat açısından yetersiz kalması olasılığını göz önünde bulunduran Genelkurmay, kuvvet komutanlıklarına emir gönderdi. Türk Barış Gücü'nün Bosna - Hersek'te görev alması öncesinde Boşnakça bilen personele ilişkin tarama yapılırken, Irak için de "Arapça bilen personel" arayışına girildi. Halkla kurulacak diyalog açısından, personelin yerel halkın dilini bilmesinin önemli olduğu kaydedildi. 
   
   ABD BEKLENİYOR 
   ABD'den gelecek yanıtla netleşecek "görev misyonu" Irak'a gönderilecek özel kuvvetlerin sayısıyla teçhizat ve malzeme envanterini de belirleyecek. Bu arada atılacak adımlardan bir diğeri ise ABD'nin Irak'a yönelik üç kararg hına general düzeyinde irtibat subaylarının gönderilmesi olacak. ABD Merkez Kararg hı Komutanı John Abuzaid'in Ankara ziyaretinde gündeme gelen konu çerçevesinde FloridaTampa'daki CENTCOM ile Katar ve Bağdat'taki kararg hlara general seviyesinde irtibat subayları gönderilecek. 
   
   Pakistan, yanıtı Ankara'da arıyor    ABD'nin Irak'ta oluşturulacak istikrar gücüne destek istediği Pakistan'ın Dışişleri Bakanlığı Müsteşarı Riyaz Khokhar, konu hakkında temaslarda bulunmak üzere Ankara'ya geliyor. 
   Khokhar'ın, Dışişleri Bakanı Abdullah Gül ve Bakanlık Müsteşarı Büyükelçi Uğur Ziyal'le cuma günü Ankara'da bir araya gelmesi bekleniyor. Görüşmelerde, Irak'taki gelişmelerle Washington'un asker talebi değerlendirilecek. Pakistan Devlet Başkanı Pervez Müşerref'in de Ankara'ya bir mesaj göndereceği kaydediliyor. 
   
   Tatilini böldü    BALIKESİR DHA 

   Düğün yorgunluğunu atmak için eşi Emine Erdoğan'la Ramsey'in sahibi Remzi Gür'ün Ekinlik Adası'ndaki evine giden Başbakan Tayyip Erdoğan, Çankaya Köşkü'ndeki "Irak zirvesi" için tatilini böldü. Ankara'ya gitmek için THY'ye ait bir helikopterle 11.30'da Ekinlik Adası'ndan Bandırma 6. Ana Jet Üssü'ne hareket eden Erdoğan, "Bugün dün işi en geniş manada ele alıp bunların hepsini görüşeceğiz, ondan sonra zirve kararı ortaya çıkacak" dedi. 
   
   
</TEXT>
</DOC>
