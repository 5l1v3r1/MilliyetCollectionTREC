<DOC>
<DOCNO> 153309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo37.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma'ya 7 ay ceza.. 
</HEADLINE>
<TEXT>

     Türk futbol tarihinin en ağır cezalarından biri Pascal Nouma'ya verildi. 
     Beşiktaş'ın Fenerbahçe ile oynadığı maçta attığı golden sonra elini şortunun içine soktuğu gerekçesiyle disiplin kuruluna sevk edilen Fransız futbolcuya 7 ay hakmahrumiyeti cezası verildi. 
     Kurul Nouma'nın söz konusu hareketini "spor ahlakına ve centilmenliğe ağır biçimde aykırı davranmak" olarak değerlendirdi ve tarihinin en ağır cezalarından birini uygun gördü. 
     Cezanın ağırlaştırılma gerekçesi ise Pascal Nouma'nın daha önceden sabıkasının bulunması gösterildi. 
     Bu arada PFDK, Beşiktaş-Fenerbahçe maçında tribünlerden atılan yabancı maddeler nedeniyle siyah-biyazlı kulübe 2.5, konuk kulübe ise 500 milyon lira para cezası verilmesini öngördü. 
     
     DİĞER CEZALAR 

     PFDK, Bergama Belediyespor-Denizli Belediyespor maçında çıkan olaylar nedeniyle de Bergama Belediyespor'a 3 maç saha kapatma cezası ve 1 milyar lira para cezası verirken, Yimpaş Yozgatspor'a ihtar ve 1 milyar lira para cezası, Sakaryaspor'a da ihtar cezası verdi. 
     Kurulun aldığı diğer kararlar ise şöyle 
     2 ay hak mahrumiyeti Göksel Narın Muşspor İdarecisi 
     3 maç oynamama cezası Ertunga Kuşhan Bergama Belediyespor , Mükerrem Kaya Vanspor 
     750 milyon lira para cezası Iğdırspor, Bitlis Özgüzelderespor. 
     




</TEXT>
</DOC>
