<DOC>
<DOCNO> 150025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo34.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserispor 3 maç saha kapatma cezası aldı... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , bugün Ankara'da yaptığı toplantısında 15 dosyayı karara bağlarken, İkinci Futbol Ligi A Kategorisi takımlarından Kayserispor'a ceza yağdırdı. 
     Kayserispor'un Çaykur Rizespor ile yaptığı karşılaşmada çıkan olaylar nedeniyle sarı-kırmızılı ekibin sahası 3 maç kapatılırken, 2,5 milyar lira da para cezası verildi. Kurul ayrıca, Kayserispor Kulübü Başkanı Mete Eke ile yönetici Ünal Çetintaş'a da rakip takım yöneticilerine eza verecek şekilde müessir fiilde bulunmaktan 2'şer yıl hak mahrumiyeti cezası verdi. 
     PFDK, Diyarbakırspor'a Galatasaray maçında ve Malatyaspor'a da Trabzonspor karşılaşmasındaki olaylar nedeniyle 1'er milyar lira para cezası verilmesini kararlaştırdı. 
     Zeytinburnuspor'a 2 maç saha kapatma ve 1 milyar lira para cezası, Sivasspor'a 750 milyon lira para cezası ve Küçükköyspor'a da 1 milyar lira para cezası veren kurulun diğer kararları şöyle 
     3 ay hak mahrumiyeti Tuncay Akyüz Dalaman Kağıtspor Teknik Sorumlusu 
     1 ay hak mahrumiyeti Aydın Karataş Bulancakspor İdarecisi , Sabri Koca Çubukspor İdarecisi , Orhan Candanoğlu Oyak Renault İdarecisi , Yüksel Yıldız Bilecikspor İdarecisi , Kadir Sünnetçiler Küçükköyspor Antrenörü 
     5 maç Zafer Yavuz Dalaman Kağıtspor 
     





</TEXT>
</DOC>
