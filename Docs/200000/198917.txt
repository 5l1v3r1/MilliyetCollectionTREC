<DOC>
<DOCNO> 198917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/magazin/mag00.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tak sepeti koluna' herkes kendi barına 
</HEADLINE>
<TEXT>

   Devir 'tüketici bar' devri Alışveriş merkezlerinde, pasajlarda boy gösteren barlar, süpermarketlere giriyor. Sosyalleşme ve örgütlenmenin yeni adresi barlar... 
      KAYNAMA NOKTASI 
AHMET SALİH 
   
   Cuma gecesi, bir grup arkadaşla Ortaköy'de Gulet adlı bir bara düştü yolum. "Sahneye Özge diye bir kız çıkıyormuş, sesi çok iyiymiş, dinlememiz gerekiyormuş", böyle diyordu bir arkadaşımız. Bardan, barın genel durumundan bahsedemeyeceğim, bar işte, bar yani ama Özge'nin o güzel, kalın sesi hoşça vakit geçirtmeye yetti bize. 
   Demin "Bar işte, bar yani" dedim ya, aslında bu duyguyu İstanbul'daki bütün barlarda, kulüplerde yeniden tadıyorum ben. 
   
   Bir sosyalleşme mek nı... 
   Cumartesi günü Radikal'in ekinde İsmet Berkan'ın Teşvikiye'deki Touchdown adlı barın 10. yıldönümü münasebetiyle kaleme aldığı yazı bu yüzden ilgimi çekti. 
   Berkan, bu barın müdavimlerinin kendi içlerinde bir çevre, bir topluluk oluşturduklarını, birbirlerinin evlerinde sabahlayıp birlikte yolculuklara çıktıklarını söylüyordu. 
   Berkan, şöyle sürdürüyordu yazısını "Demek istediğim şu, ben dahil bazı kişiler için Touchdown bir bar değil artık, bir kulüp, bir sosyalleşme mek nı." 
   Evet, işte bu, yani "bir sosyalleşme mek nı olarak bar". Batı ülkelerinde, o atomize olmuş, yalıtılmış insanlar diyarlarında barların asıl işlevi artık bu. 
   ABD'de belli bir müzisyenin şarkılarının dinlendiği, belli bir tür müziğin yapıldığı barlarda oluşan müdavimler topluluğu, bulundukları bölgede bir sivil toplum örgütü işlevi ediniyor aynı zamanda. Semt barları, gündelik hayat yorgunlarının birbirlerine deneyim aktardıkları, çıkış yolu aradıkları mek nlar olarak önem kazanıyor. 
   
   Örgütlenme yolu... 
   İngiltere'deki "pub"lar, Almanya, Avusturya'daki "Kneipe"ler de öyle. Siyasi gösterilere buralardan gidiliyor, bağış kampanyaları buralarda başlatılıyor. 
   İngiliz Yeni Sol hareketi, işyerlerinin küçülüp ayrıştığı, işçi sınıfının bölündüğü günümüz "Post-fordist" üretim tarzında, sendikal örgütlenmenin yolunun artık bu akşamcı mek nlarından geçtiği saptamasını yapıyor, işçi liderlerine buralarda çalışma yapmalarını öneriyor. 
   
   Farkı, sohbeti 
   Touchdown bir semt barı olması, etrafında böylesi bir müdavimler topluluğunun oluşmasıyla işte bu "sivil toplum örgütü olarak bar" tanımına uyacak gibi olsa da, Berkan'ın şu sözleri bu barın da farkını ortaya koyuyor "Touchdown'ı ilk sevme nedenim buydu zaten. Herkes benim gazeteci olduğumu bildiği halde hiçbir zaman bana gelip 'Ne olacak bu memleketin hali ' sohbetine girişmedi. Ben de onlarla reklamın ya da mimarlığın sorunlarını konuşmadım. Touchdown direkt geyik muhabbeti yapılan bir yer benim için, sığındığım bir liman belki de..." 
   Oysa sarhoşlukla uyanıklık, eğlence ile siyaset iyi bir karışım olabilir. 
   
   Sıra süpermarketlerde.. 
   Bizde ise Batı'daki bir diğer eğilim, alışveriş merkezlerinde bar açma eğilimi daha çok taraftar kazandı. Touchdown'ın bulunduğu Reasürans pasajda birçok lüks mağazanın dışında birkaç bar, içkili kafe daha faaliyet gösteriyor. 
   Levent'teki İş Kuleleri'nde, Etiler Akmerkez ve Mayadrom'da da. 
   Şimdi sıra süpermarketlerde. Sosyete işletmecisi Esra Çavuşoğlu, Dolmabahçe'de bir zamanlar Levent Kırca'nın tiyatro yaptığı çadırda faaliyete geçen Gima'da bir bar açıyor. 
   Şu sıralar, üretici barlar yerine tüketici barlar revaçta yani... 
   
   
</TEXT>
</DOC>
