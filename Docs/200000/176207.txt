<DOC>
<DOCNO> 176207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/guncel/gun06.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsanın pazar payı 53'e çıktı 
</HEADLINE>
<TEXT>

   2003 yıllık raporunda sektördeki korsan kitapçılığın, Türkiye'nin ABD ve AB ülkelerine ihracatında sıkıntıya yol açacağı vurgulandı 
      ELİF KORAP İstanbul 

   
   Toplam büyüklüğü 100 trilyon lira olan kültür yayıncılığı sektöründe korsan kitapların payının 53 trilyon lira olduğu belirtildi. 
   Edebiyat ve İlim Eserleri Sahipleri Meslek Birliği'nin EDİSAM "Korsan Yayın 2003 Yıllık Raporu" çarpıcı verileri ortaya koydu. 
   Mevcut durumun, Türkiye'nin ABD ve AB ülkelerine ihracatında sıkıntıya neden olacağı savunularak, gerekçesi şöyle açıklandı 
   
   ABD izliyor 
   "IIPA Uluslararası Fikri Mülkiyet Hakları Birliği 2003 yılı değerlendirmesi Türkiye Özel Raporu'na göre Türkiye, yayın korsanlığı açısından bölgedeki en kötü örneklerden biridir. IIPA'nın verdiği şik yet dilekçesi üzerine ABD hükümeti, 1993'ten beri Türkiye'nin fikri mülkiyet hakları alanındaki uygulamalarını, bir ticaret ayrıcalıkları programı olan 'Genelleştirilmiş Tercihler Sistemi' GSP altında izlemektedir. 
   
   Yasa uygulanmıyor 
   IIPA, Türkiye'nin birçok konuda gerekli adımları atmış olmasına karşın, korsanla mücadele gibi kilit öneme sahip bir konuda yasaların etkin olarak uygulanmaması nedeniyle GSP dahilindeki ayrıcalıklarının iptalini istemektedir." 
   Raporda, "Bunun anlamı, İran, Çin, Bulgaristan, Rusya, Ukrayna gibi ülkelerle aynı kategoriye alınarak ABD ile olan tüm dış ticaretimize sınırlama ve cezalar getirilmesidir. Korsan yayının önlenememesi gerekçe gösterilerek önce kotaların artırılması, sonra da ihracatın kısıtlanması olasılığı söz konusu" denildi. 
   Son bir yılda yayınevlerinin kendi imk nlarıyla yaptığı baskınlarda ele geçirilen korsan kitap sayısının ise 350 bin olduğu belirtildi. 
   Türkiye'de bir yıl içinde yaklaşık 13 bin çeşit kitap basılıyor. En çok satan 350 ila 400 çeşit kitabın korsan baskısı yapılıyor. 
   
   En çok korsan üç büyük kentte    Korsan yayın satışının en çok yapıldığı iller şöyle sıralandı 
   İstanbul Kadıköy, Beyazıt, Beşiktaş , Ankara Çankaya , İzmir Konak, Karşıyaka , Adana, Mersin, Bursa, Eskişehir, İzmit, Muğla ve Antalya. 
   
   
</TEXT>
</DOC>
