<DOC>
<DOCNO> 195787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur27.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı saldırı, sinagogun güvenlik kamerasında .. 
</HEADLINE>
<TEXT>

     Beyoğlu'ndaki Neve Şalom Sinagogu'nun güvenlik kamera görüntülerinde, patlamanın sinagog önüne sabah park edilen kırmızı renkli bir otomobilde gerçekleştiği belirlendi. 
     A.A muhabirinin İstanbul Emniyet Müdürlüğü yetkililerinden aldığı bilgiye göre, patlamadan sonra, Neve Şalom Sinagogu'nun güvenlik kamera görüntüleri incelemeye alındı. 
     Foto-Film Şube Müdürlüğü'nde yapılan incelemeler sonucu, sabah saatlerinde Neve Şalom Sinagogu'nun önüne kırmızı renkli Kartal marka bir otomobil park edildiği, bu aracı park eden bir kişinin olay yerinden ayrıldığı görüldü. 
     Görüntülerde, patlamanın da bu araçta gerçekleştiği fark edildi. 
     
</TEXT>
</DOC>
