<DOC>
<DOCNO> 185983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sondun27.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanchez "Türk askerlerinin nereye yerleşeceği güçlerine bağlı" 
</HEADLINE>
<TEXT>

     Irak'taki Amerikan kara kuvvetlerinin komutanı Ricardo Sanchez, Türk kuvvetlerini memnuniyetle karşılayacaklarını, Türk askerlerinin nereye yerleştirileceğinin kabiliyet ve güçlerine bağlı olduğunu söyledi. 
     Sanchez, düzenlediği basın toplantısında bir soru üzerine, ''Bütün dost ülkelerin ordularını memnuniyetle karşılarız. Türk kuvvetlerini de memnuniyetle karşılarız. Bütün ordular, Irak'ın güvenliğini sağlamak için buraya gelirler. Türk askerlerinin nereye yerleştirileceği kabiliyet ve güçlerine bağlıdır'' dedi. 
     
     ''SALDIRILAR GİDEREK KARMAŞIK HALE GELDİ'' 
     Sanchez, Amerikan askerlerinin giderek daha karmaşık saldırılara maruz kaldığını, birliklerin geri çekilmesinden önce bunun daha çok hayata ve zamana mal olacağını söyledi. 
     Destek olmadan, Irak'ın iç güvenliği sağlamasının yıllar alacağını belirten Sanchez, ''Düşman değişiyor. Biraz daha öldürücü, biraz daha karmaşık, bazı durumlarda biraz daha dirençli. Burada olduğumuz sürece ittifak kayıplar vermeye hazır olmalı. Hala savaşıyoruz. Bu günlerin birinde büyük bir çatışma veya terör saldırısı olursa şaşırmamalıyız'' dedi. 
     
</TEXT>
</DOC>
