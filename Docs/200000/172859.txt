<DOC>
<DOCNO> 172859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sontur24.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den bir istifa daha... 
</HEADLINE>
<TEXT>

     CHP Batman Milletvekili Nezir Nasıroğlu partisinden istifa etti. 
     Nasıroğlu, CHP Genel Sekreterliği'ne gönderdiği istifa dilekçesinde, şunları kaydetti 
     ''CHP'nin son dönemlerde gerek kamuoyunda, gerek iç yapısında uygulamış olduğu antidemokratik uygulamalarıyla bir milletvekili olarak ne şahsıma ne de söz verdiğim halkıma uygun düşmediği düşüncesindeyim. Bu durum kamuoyu vicdanında derin yaralar açmaktadır. 
     Bu vesile ile CHP'den istifa ediyorum.'' Nasıroğlu'nun istifasıyla bağımsız milletvekili sayısı 5'e yükselirken CHP'nin TBMM'deki sandalye sayısı da 175'e indi. Ağrı Milletvekili Cemal Kaya da dün CHP'den istifa etmişti. 
     Nasıroğlu'nun istifasının ardından TBMM'deki sandalye dağılımı şöyle oldu 
     AK Parti 366 . 
     CHP 175 . 
     DYP 3 . 
     Bağımsız 5 . 
     ANAP 1 . 
     TOPLAM 550 . 
     
</TEXT>
</DOC>
