<DOC>
<DOCNO> 193640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/magazin/mag01.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Elçioğlu, tezkere sonrası konuşacak 
</HEADLINE>
<TEXT>

   Pınar Altuğ'un eski eşi Umut Elçioğlu, askerden gelince, 'gerekeni' yapacak 
      YAŞAR ÇAKMAK 
   
   Pınar Altuğ'un, sevgilisi Tony Teodorakis ile yaşadığı ilişkiyi kabul etmesi, askerdeki eşi Umut Elçioğlu'nu sinirlendirdi. Askerliği biter bitmez 'biten evliliğiyle' ilgili konuşacağını belirten Elçioğlu, "Şu anda konuşmam yasak. Ama tezkereme az kaldı. Askerden dönünce, elbette ben de konuşacağım. Çok zor bir dönem geçirdim. Asker olmamdan dolayı her şey daha da zor oldu" dedi. 
   
   'Herkes her şeyi biliyor' 
   Bugüne kadar olayları sessizce izlemeyi tercih ettiğini söyleyen Elçioğlu, sözlerini şöyle bitirdi 
   "Eski eşimle ilgili her haber, üzerimdeki baskıyı artırıyor. Pınar'ın bu açıklaması şarttı. Elbette başlangıçta bu açıklamayı yapamazdı ama herkes her şeyi biliyor. Önce boşanma, sonra basın toplantısı. Daha sonra fotoğraflar ve bu itiraf geldi. Zaten bunlar olayı anlatıyor." 
   
   
</TEXT>
</DOC>
