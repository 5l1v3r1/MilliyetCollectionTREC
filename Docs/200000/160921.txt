<DOC>
<DOCNO> 160921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/spor/spo15.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

'Galatasaray ile görüşmedim'      ÜÇ yıllık kontratı olmasına rağmen yeni gelen yönetimi rahatlatmak için Darüşşafaka'dan istifa eden Coach Halil Üner, "Önceki sezon yılın coachu seçilmeme rağmen bence bu sezon gençler ve sürekli değişmek zorunda kalan kadroyla ligi 7. bitirerek daha başarılı oldum" dedi. Üner, bazı basın organlarında yer alan, Galatasaray'a gideceği için Daçka'yı bıraktığı yolundaki haberleri de yalanladı. 
     
Kerem, Gençler'de      GALATASARAY ile yollarını ayıran kaleci Kerem, geçen hafta nikah defterine, dün de Gençlerbirliği'ne imzayı attı. Genç kaleci başkent ekibiyle üç yıllık anlaşma yaptı. Gençlerbirliği, Denizlisporlu Mustafa Özkan ile dün yapılan görüşmede büyük ölçüde anlaşma sağladı. n NECMİ KEPÇETUTAN 
     
Nuri, Antep'e imza attı      KOCAELİSPOR Kaptanı Nuri Çolak, Gaziantepspor'a üç yıllık imza attı. Bu futbolcuyu yıllardır takip ettiklerini belirten Başkan Celal Doğan, "Nuri'nin, Gaziantepspor'a önümüzdeki sezonlarda büyük katkılarının olacağına inanıyorum" dedi. 
     
Hakan Yakın yılın futbolcusu      BASEL'DE oynayan Türk asıllı Hakan Yakın, İsviçre'de yılın futbolcusu oldu. Yarışmada en iyi savunma oyuncusu Hakan Yakın'ın ağabeyi Baselli Murat Yakın, en iyi hücum oyuncusu Basel'den Christian Gimenez, en iyi kaleci Grasshopperslı Fabrice Borer, en iyi orta saha oyuncusu Grasshopperslı Mihai Tararache, ümit vadeden en iyi futbolcu olarak da Grasshopperslı Roland Schwegler seçildi. 
     
Gigi Multescu Samsun'da      SAKIP Özberk ile yollarını ayıran Samsunspor, Gigi Multescu ile iki yıllık sözleşme imzaladı. Rumen hocanın yardımcılıklarına Ertuğrul Sağlam ile Kriak Doru getirildi. 
     
Üstenci'den dev vaat      BAŞKANLIĞA aday olduğunu açıklayan Bursaspor 2. Başkanı Fikret Üstenci, seçilirse teknik direktör olarak Hagi'yi getireceğini açıkladı. Üstenci, 18 Haziran'da yapılacak olağanüstü genel kurulda seçilmesi halinde hemen kolları sıvayacaklarını ve iyi transferler yapacaklarını belirtti. 
     

</TEXT>
</DOC>
