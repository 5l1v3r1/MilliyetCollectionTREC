<DOC>
<DOCNO> 159927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sondun26.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Concorde, Fransa'da göklere veda etti 
</HEADLINE>
<TEXT>

     Havacılık dünyasında asrın uçağı olarak nitelendirilen Concorde, Fransa'dan düzenlediği ticari uçuşlarına, bugün son kez havalanan Paris-New York seferiyle son verdi. 
     Fransız Havayolu Air France'ın Concorde tipi yolcu uçağı, Paris'in Charles de Gaulle Havaalanı'ndan New York'a gitmek üzere bugün son kez havalandı. 
     New York'tan Paris'e yarın düzenlenecek son seferle, Air France Concorde uçuşları artık Fransa'da tarihe karışacak. 
     Hava yolu şirketleri arasında sadece Air France ve İngiliz ulusal hava yolu şirketi British Airways'in Concorde uçakları bulunuyor. 
     British Airways'in Concorde uçakları, bu yıl sonunda göklere veda edecek. 
     Air France ve British Airways, bundan bir süre önce ticari uçuşlarda yeterli kar sağlanamadığı gerekçesiyle Concorde seferlerine son vermeyi kararlaştırmışlardı. 
     Paris'te üç yıl önce çok sayıda kişinin ölümüne yol açan uçak kazasının ardından, Concorde uçuşlarının seferlerine bir süre ara verilmişti. 
     
</TEXT>
</DOC>
