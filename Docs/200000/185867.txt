<DOC>
<DOCNO> 185867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/dunya/dun02.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen Ankara Kıbrıs'ta işgalci olacak 
</HEADLINE>
<TEXT>

   AB Komisyonu'nun Genişlemeden Sorumlu Üyesi Verheugen, Türkiye'ye müzakere tarihi verilmesini Kıbrıs'ta çözüme bağladı 
      ANKARA Milliyet 

   
   Avrupa Birliği AB Komisyonu'nun Genişlemeden Sorumlu Üyesi Günter Verheugen, Türkiye'nin AB'ye tam üyelik müzakerelerine ilişkin karar alınması beklenen Aralık 2004 zirvesinde Rum Yönetimi'nin veto hakkını uygulamaya geçirmesinin mümkün olduğunu söyledi. 
   CNN Türk'te M. Ali Birand'ın Manşet programına konuk olan Verheugen, Kıbrıs'ta iki tarafa Annan Planı üzerinden müzakerelere yeniden başlama çağrısında bulundu. Rum Kesimi'nin AB'ye katılım tarihi olan Mayıs 2004'ten önce soruna çözüm bulunamaması durumunda ek bazı sorunların ortaya çıkacağını belirten Verheugen, şöyle konuştu 
   "Eğer Ada'da durum değişmezse o zaman şu kararı vermek gerekecek Acaba Türkiye'ye müzakerelerin başlaması için bir tarih verilebilecek mi Bu, kuşkusuz bir engel olacak. Yasal açıdan baktığımız zaman Türk birliklerinin Ada'nın kuzeyindeki mevcudiyeti zaten uluslararası hukuka aykırı." 
   Rum tarafının Aralık 2004'te veto gücüne sahip olup olmayacağı ve bu gücü kullanıp kullanamayacağı sorusu üzerine Verheugen, şöyle konuştu 
   "Evet, tam olarak böyle. Elbette kullanabilirler, sadece teorik açıdan değil, bunu uygulamaya da geçirebilirler. 1 Mayıs 2004'ten sonra Kıbrıs tam üye olacak, 'Avrupa hukuku Ada'nın kuzeyinde askıya alınmış denecek' ve bu gerçekten çok endişe verici bir durum olur. Çünkü Kıbrıs Rum hükümetinin veto hakkı, Türkiye'nin müzakerelerini engelleme hakkı olacak." 
   Verheugen, Rum tarafının üyeliğinden sonrasına değinirken, "Türk birliklerinin Ada'da bulunması, AB üyelerinden birisinin toprağının AB'ye aday ülkelerden biri tarafından işgali anlamına geliyor" dedi. 
   
</TEXT>
</DOC>
