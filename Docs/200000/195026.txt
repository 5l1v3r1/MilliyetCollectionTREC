<DOC>
<DOCNO> 195026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sondun50.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan'da Rus MIG-29'u radardan kayboldu 
</HEADLINE>
<TEXT>

     Rus hava kuvvetlerine bağlı bir Mig-29 savaş uçağının, Ermenistan'da uçuş sırasında radardan kaybolduğu bildirildi. 
     Ermenistan Savunma Bakanlığı'ndan Mediamax ajansına yapılan açıklamaya göre, Pilot Binbaşı Konstantin Kardaş'ın yönetimindeki uçak, Ermeni hava kuvvetlerine ait bir tesisten, ülkenin Gürcistan sınırı yakınında, Amasi bölgesindeki Rus üssüne uçuşu sırasında kayboldu. 
     Yetkililerin verdiği bilgiye göre, uçakla son bağlantı TSİ 10.'te kuruldu. Arama çalışmalarının olumsuz hava koşulları nedeniyle aksadığı, helikopterlerin bu çalışmalara katılamadığı belirtildi. 
     Eğitim amaçlı uçuş sırasında kaybolduğu bildirilen uçağı arama çalışmalarına Ermeni ve Rus askeri birliklerinin yanı sıra acil durumlarla ilgili birimleri de katılıyor. 
     
</TEXT>
</DOC>
