<DOC>
<DOCNO> 169611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur25.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşam gazetesi İzmir temsilcisi gözaltına alınıp serbest bırakıldı 
</HEADLINE>
<TEXT>

     Konser dinlemek için gittiği Selçuk'ta, ''jandarmaya hakaret ve mukavemette bulunduğu'' iddiasıyla gözaltına alınan Akşam Gazetesi İzmir Temsilcisi A. Nedim Atilla, serbest bırakıldı. 
     Kültür Bakanlığı'nın organizasyonuyla düzenlenen konseri izlemek üzere Selçuk'taki Efes Antik Tiyatro'ya gelen Atilla, prokotol kapısından giriş yapmak istedi. Ancak listede isminin yer almaması nedeniyle protokol kapısından girişine izin verilmeyen Atilla, görevlilerle tartıştı. Jandarmanın müdahalesi üzerine Atilla'nın, mukavemette bulunduğu ve hakaret ettiği ileri sürüldü. 
     Durum Cumhuriyet Savcısı Hami Şimşek'e bildirildi ve alınan talimatla Atilla, ifadesine başvurulmak üzere Selçuk Jandarma Karakolu'na götürüldü. İşlemleri tamamlanan Atilla, sevk edildiği Selçuk Cumhuriyet Başsavcılığı'nda ifadesinin alınmasının ardından serbest bırakıldı. 
     
</TEXT>
</DOC>
