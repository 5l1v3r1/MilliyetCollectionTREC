<DOC>
<DOCNO> 174679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/soneko08.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordu, fındık fiyatları için ayağa kalktı 
</HEADLINE>
<TEXT>

     Ordu, Giresun, Samsun ziraat odaları, Esnaf Odaları Birliği, Muhtar Dernekleri ve FİSKOBİRLİK tarafından Ordu'da ''Fındık Mitingi'' düzenlendi. 
     Cumhuriyet Meydanı'nda düzenlenen mitinge yaklaşık 6 bin kişi katılırken üreticiler bir kilo fındık için en az 3 milyon lira verilmesini istediler. Yoğun güvenlik önlemlerinin alındığı mitingte katılımcılar sık sık ''Ankara duy sesimizi, bu gelen fındıkçının ayak sesleri'', ''Fındığa uzanan eller kırılsın'' şeklinde sloganlar attılar. 
     Mitingde Ordu Ziraat Odası Başkanı Saffet Akbaşlı, Ordu Muhtarlar Derneği Başkanı Hüseyin Akdeniz, FİSKOBİRLİK Yönetim Kurulu Başkanı Sadi Şarman ve Ordu Ziraat Odası Başkanı Onur Şahin birer konuşma yaparak, hükümetin verdiği sözlerde durmasını ve fındığa gerçek değerinin verilmesi istediler. 
     Mitinge, CHP Ordu Milletvekili Kazım Türkmen, Sami Tandoğdu, DYP Genel Başkan Yardımcısı Saffet Arıkan Bedük ve bazı siyasi parti temsilcileri de katıldı. 
     Miting sonrası bir grubun Ordu-Samsun Karayolu'nu kesme girişimi ise polisin müdahalesi önlenirken, miting olaysız bir şekilde sona erdi. 
     
</TEXT>
</DOC>
