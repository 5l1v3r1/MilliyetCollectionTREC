<DOC>
<DOCNO> 172004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sontur27.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Bizde ezberci ve kopyacı bir mantık var... 
</HEADLINE>
<TEXT>

     Başbakan Recep Tayyip Erdoğan, hükümet olarak eğitimin kalitesini artırmayı hedeflediklerini ve 2003 yılını eğitimde seferberlik yılı ilan ettiklerini söyledi. 
     Gaziantep Üniversitesi Meslek Yüksekokulu'nun temelini atan Erdoğan, mesleki eğitimin hayati öneme sahip olduğuna dikkati çekerken, tüm işadamlarını eğitimle ilgili projelere katılmaya çağırdı. 
     Erdoğan, Türkiye'deki eğitimin istenilen düzeyde olmadığını ifade ederek, "Türkiye'de sadece öğrenim vardır. Ezberci bir mantık vardır. Veya kopyacı bir mantık vardır. Bunun aşılması lazım" diye konuştu. 
     Mesleki eğitimin çok önemli olduğunu dile getiren Erdoğan, ara eleman noktasında ciddi açık bulunduğunu hatırlatarak, eğitimde ağırlığı yüzde 60 oranında mesleki okullara verdiklerini söyledi. 
     
</TEXT>
</DOC>
