<DOC>
<DOCNO> 150492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo04.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Göztepe 50. randevuya çıkıyor... 
</HEADLINE>
<TEXT>

     Galatasaray ile Göztepe, Birinci Süper Futbol Ligi'nde yarın yapacakları maçla birlikte, lig tarihinde 50. karşılaşmalarına çıkacaklar. 
     2 takım arasında ligde bugüne dek yapılan maçlarda ''Cim Bom''un, İzmirli renktaşına karşı galibiyet sayısında 23-11'lik üstünlüğü bulunuyor. Taraflar, 15 maçta da eşitliği bozamadı. 
     Lig maçlarında Galatasaray'ın toplam 67 golüne, Göztepe 37 golle karşılık verdi. 
     Galatasaray, ilk yarıda kendi sahasında yaptığı karşılaşmayı ise 3-1 kazandı. 
     
     İZMİR'DEKİ MAÇLAR 
     Galatasaray, İzmir'de yapılan lig maçlarında rakibine az da olsa üstünlük kurdu. 
     2 ekip şimdiye dek İzmir'de 24 maçta karşı karşıya gelirken, ''Cim Bom''un 9 galibiyetine karşı, Göztepe 8 kez sahadan galibiyetle ayrldı. 
     İzmir'deki 7 maç da berabere sonuçlanırken Galatasaray 29, Göztepe ise 23 gol attı. 
     Galatasaray, geçen sezon Göztepe'ye deplasmanda 2-0 yenilmişti. 
     
     EN FARKLI SKORLAR 
     Galatasaray, Göztepe karşısında en farklı skorlu galibiyetini, 1978-79 sezonunda İstanbul'da 6-1'lik sonuçla elde etti. 
     Göztepe ise İstanbul ekibini 1979-80 sezonunda 3-1 yenmeyi başardı. 
     





</TEXT>
</DOC>
