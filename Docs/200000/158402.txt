<DOC>
<DOCNO> 158402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/yazar/asik.html </URL>
<DATE> 2003/05/23/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Talana davet... 
</HEADLINE>
<TEXT>

     - SİT alanlarında bir kere yapılaşmaya izin verdiniz mi, baştan belirlenen oran kesinlikle ve kısa sürede aşılır. Hatırlıyorum, ANAP iktidarında özel orman arazilerinde de yüzde 6 yapılaşmaya izin verilmiş, İstanbul'un en güzel iki ormanı, Saip Molla Ormanı ile hemen yanındaki orman yapılaşmaya açılmıştı. Daha sonra mafya devreye girdi, rüşvet devreye girdi, yapılaşma akıl almaz boyutlara ulaştı... SİT alanlarıyla ilgili tasarı Meclis'ten geçerse sonuç bundan farklı olmayacaktır... 
     
     Bundan 8 -9 yıl önce Milliyet binası 1 - 2 katlı gecekondularla çevriliydi. Refah Partili belediyelerin bağış karşılığı kat çıkmaya izin vermesiyle gecekondular 7 - 8 kata kadar yükseldi. Etrafımızda beton ormanları oluştu. Belediyeler bu şekilde yalnızca kasalarına para sokmadılar, siyasi taban da yaptılar. Kaçağa ve talana izin vererek fakir halkı kendilerine bağladılar. Ülkeyi talana açmanın bir amacı da siyasi taban yapmaktır. Türkiye'yi daha çok bu amaçla talana açıyorlar. Felaket... 
     
     Yaşamın üç devresi vardır Genç, orta yaşlı ve "iyi görünüyorsun"... 
     
     
Biz alttan aldıkça      Wolfowitz ve Grossman'ın haddini aşan lafları... Bush'un Türk Günü'ne mesaj göndermeyerek tatsızlık ifade edişi.. Şimdi de Ermeni Tasarısı hamlesi. 
     Amerika Türkiye'ye düşman muamelesi yapıyor... 
     Biz ne yapıyoruz... Irak savaşı yüzünden yüz milyonlarca dolar zarara girdiğimiz yetmemiş gibi 1.5 milyar dolarlık Awacs uçağı sipariş ediyoruz. 
     Ankara iptal edebilse şu alımı... Bakın nasıl kıymete biniyoruz... 
     Biz alttan aldıkça üstümüze çıkacaklardır. Onların anlayacağı dil bellidir. 
     
19 Mayıs fobisi...      İstanbul'da lise ve ortaokullarda yaklaşık 750 bin öğrenci okur. 19 Mayıs törenlerine gönüllü olarak 5 bin öğrenci katılır. 
     Geri kalan 745 bin öğrenci 19 Mayıs'ta başıboş dolaşır. Ankara ve diğer kentlerde durum aynıdır. 
     Türkiye'de 19 Mayıs'ta öğrencilerin yüzde 95'i tatil yapar. 
     Bu yüzde 95'in bayrama katılımını sağlamak için ne yapmalı 
     Kafayı buna yoracak yerde statlardaki gösterilere takanların mantığından ve iyi niyetinden kuşkulanmaz mısınız 
     
VIP'teki tipler      Maliye Bakanı Kemal Unakıtan'ın oğlu ve akrabaları Dubai'ye giden uçağı 45 dakika bekletmişler. Bu arada babaları yanlarında olmadığı halde, kurallara aykırı olarak VIP salonunu kullanmışlar. Tabii VIP'i kurallara aykırı kullananlar yalnızca onlar değil... VIP'in pek çok davetsiz misafiri var... Kimi batakçı işadamları ve kulüp yöneticileri dahil... 
     Yukardaki manzara karşısında acaba VIP salonuna girmek kimlerin hakkıdır diye meraklandık... Geçmişte havalimanında protokolden sorumlu vali yardımcısı olarak görev yapmış dostumuza sorduk, dedi ki 
     - Kimlerin VIP olduğu Başbakanlık Plan ve Prensipler Genel Müdürlüğü tarafından belirlenir. Buna göre eski ve yeni Cumhurbaşkanları, eski ve yeni Başbakanlar, ana muhalefet partisi lideri, bakanlar, milletvekilleri ve refakatte olmak koşuluyla bu kişilerin eş ve çocukları, Anayasa Mahkemesi, YÖK, Yargıtay, Danıştay, Sayıştay, RTÜK, Kamu İhale Kurumu, Rekabet Kurumu Başkanları, müsteşarlar ve yardımcıları, kamu kuruluşlarının genel müdürleri, Rahmi Koç, Sakıp Sabancı, Şarık Tara gibi sayısı 10'u bulmayan çok büyük işadamları resmi VIP listesinde yer alır. Kulüp yöneticileri vs. listede yoktur. Ancak para ve nüfuz elbet devlet kurallarını deliyor. VIP salonunu kotrol eden yetkililer o para ve nüfuz sahiplerini "idare" ediyor. 
     
     Hayatın ne kadar kısa olduğunu anlamak için çok uzun yaşamak lazım. 
Schopenhauer 

Bağrı açık büyükelçi      Bağdat'a giden Dışişleri Heyeti'nin Talabani ile çektirdiği fotoğrafta dikkatimizi çekti. Talabani kravatlı. Dışişleri mensubu Selim Karaosmanoğlu kravatlı. Heyet Başkanı Büyükelçi Ecvet Tezcan kravatsız. Yaka bağır açık. Bu ne anlama geliyor Abdullah Gül'ün pazar kıyafetlerini taklit mi Öyleyse ne hızlı uyum 
     NOT Bern Büyükelçimiz Metin Örnekol'un Bern ADD toplantısına katılmaması eleştirilmişti. Büyükelçi davetli olmadığı için katılmadığını bildirdi. Bu durumda haklı... 
     
     
     

</TEXT>
</DOC>
