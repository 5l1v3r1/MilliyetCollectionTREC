<DOC>
<DOCNO> 188002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sonspo15.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
2.31'lik Bol, dünyanın en uzun jokeyi olma yolunda... 
</HEADLINE>
<TEXT>

     ABD Profesyonel Basketbol NBA Ligi'nin eski oyuncularından 2.31 metrelik Sudanlı Manute Bol, jokey olmaya karar verdi. 
     Basketboldan sonra şansını buz hokeyi ve boksta deneyen Manute Bol, şimdi oldukça riskli bir meslek dalı olan jokeyliği seçti. 
     18 Ekim'de Indianapolis'de yapılacak ve toplam 48 kilometrelik yarış için Manute Bol'a Indiana At Yarışları Komisyonu tarafından lisans verilecek. Bol'un bu yarıştan kazandığı parayı, ülkesine göndereceği bildirildi. 
     Manute Bol, daha önce de buz hokeyi takımında oynayarak ve boks maçlarına çıkarak edindiği kazançları, içsavaş yaşayan ve ekonomik yönden oldukça kötü durumda bulunan ülkesi Sudan'a göndermişti. 
     Washington Bullets'ın seçmelerinde yer alarak 1985 yılında NBA Ligi'ne katılan Sudanlı basketbolcu, ligde 11 yıl 4 ayrı takımın formasını giydi. Uzun boyu nedeniyle şuttan çok savunmada yer alarak blok yapan Bol, 1995 yılında basketbolu bıraktı. Sudanlı basketbolcu, NBA Ligi'nde oynadığı sürede 2.6 sayı ve 4.2 ribaunt ortalamalarıyla kariyerini tamamladı. 
     
</TEXT>
</DOC>
