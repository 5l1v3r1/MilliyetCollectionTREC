<DOC>
<DOCNO> 159139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/guncel/gun10.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek sınavla çift diploma 
</HEADLINE>
<TEXT>

New York Eyalet Üniversitesi ile yapılan anlaşmayla ÖSS'de gerekli puanı alan bazı öğrenciler, bir ücret karşılığında Amerika'da iki yıl öğrenim görebilecek 
     SİBEL KAHRAMAN İstanbul 

     YÖK ile New York Eyalet Üniversitesi arasında imzalanan anlaşmayla, bazı üniversitelerin öğrencileri çift diploma sahibi olacak. Ortadoğu Teknik, Anadolu, Bilkent, Boğaziçi ve İstanbul Teknik Üniversiteleri öğrencilerinin faydalanacağı uygulamanın bu yıl ÖSS kılavuzunda yer alacağı belirtildi. 
     YÖK yetkilileri, bu programa kaydolan öğrencilerin Amerika ve Türkiye'deki üniversitelerde ikişer yıl öğrenim göreceklerini belirterek, ücretin de 4 yıl için toplam 20 bin dolar civarında olacağını söylediler. 
     
     Bir yıl hazırlık eğitimi 
     Programa başvurmak için ÖSS'den en az 130 almak, yerleştirme puanının da 150'nin üzerinde olması gerektiği belirtildi. İngilizce olacak program için bir yıl hazırlık eğitimi yapılacak. Diplomalarda öğrencinin okuduğu her iki üniversitenin ismi de yer alacak. New York Eyalet Üniversitesi, Amerika yükseköğrenim sisteminin doktora derecesi veren dört kuruluşundan biri. 
     
     İki bölüm avantajı 
     Üniversitenin bir alt kuruluşu olan Binghamton Üniversitesi'nde yaklaşık 13 bin öğrenci lisans, master ve doktora öğrenimi yapı-yor. 
     
Üniversitelilere uyuşturucu brifingi...      İSTANBUL Milliyet 

     Bilgi Üniversitesi'nden bir grup öğrenci, uyuşturucu maddelerin zararları konusunda polis yetkililerince bilgilendirildi. İstanbul Narkotik Şube Müdürlüğü'nü ziyaret eden 30 öğrenciye, uyuşturucu madde satışlarının engellenmesi için yapılan çalışmalar ve bağımlılık konularında bilgi verildi polis yakala-madan başvuran bağımlılar hakkında yasal işlem yapılmayıp tedavilerine yardımcı olunduğu hatırla-tıldı. Öğrenciler, Narkotik Şube Müdürlüğü'nün nezarethanelerini de dolaştı. 
     

</TEXT>
</DOC>
