<DOC>
<DOCNO> 183459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sontur14.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova'da bıçak parası isteyen doktora suçüstü... 
</HEADLINE>
<TEXT>

     Yalova SSK Yaşar Okuyan Bölge Hastanesi'nde görevli bir genel cerrah, hastasından ''Bıçak parası'' adı altında 150 milyon lira alırken yakalandı. 
     Yalova'nın Altınova İlçesi'nde oturan Ali Büyükkal, ''Kıl dönmesi'' rahatsızlığı nedeniyle kızı Ferda Büyakkal'ı, Yalova SSK Yaşar Okuyan Bölge Hastanesi Genel Cerrahi Bölümü'ne yatırdı. Ali Büyükkal, burada görevli genel cerrah Teoman Parmaksızoğlu'nun, kızını ameliyat etmek için kendisinden ''Bıçak parası'' istediğini öne sürerek, polise başvurdu. 
     Büyükkal, Yalova Emniyet Müdürlüğü'nce seri numaraları alınan 150 milyon lirayı, muayenehanesinde Teoman Parmaksızoğlu'na verdi. Bu sırada içeri giren güvenlik güçleri, Parmaksızoğlu'nu gözaltına aldı. 
     Sorgusunun ardından adliyeye sevk edilen Dr. Parmaksızoğlu, ''İrtikap'' suçundan tutuklandı. 
     
</TEXT>
</DOC>
