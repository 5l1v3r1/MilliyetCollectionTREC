<DOC>
<DOCNO> 191998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sondun13.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 100 değişik ülkeden öğretmen var... 
</HEADLINE>
<TEXT>

     İngiltere'deki ilk ve orta dereceli okullarda öğretmenlerin yüzde 15'inin yabancı olduğu belirtildi. 
     Yabancı öğretmenlerin büyük bölümünü Güney Afrika ve Jamaika'dan gelenlerin oluşturduğu, bunların dışında 100 ayrı ülkeden gelen öğretmenlerin de İngiltere'deki ilk ve orta dereceli okullarda görev yaptığı kaydedildi. 
     İngiliz okullarında AB vatandaşı olmayan öğretmenlerin sayısının 12 bin 800 civarında olduğu ve sayının her geçen gün yükseldiği belirtildi. 
     Yabancı öğretmenlerin, özellikle İngiliz öğretmenlerin yılda ortalama 25 bin sterlin maaşla çalışmayı reddettiği Londra ile Güneydoğu İngiltere'de çalıştırıldığı ve kendi ülkelerinde alabilecekleri paranın çok üzerindeki bu ücrete razı olmalarının da tercih edilmelerinde etkili olduğu hatırlatıldı. 
     
</TEXT>
</DOC>
