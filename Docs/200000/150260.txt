<DOC>
<DOCNO> 150260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo30.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizmede Azerbaycan paniği... 'İtalya seni dolandırıyorlar'... 
</HEADLINE>
<TEXT>

     FİFA'nın Azerbaycan Milli Takımı'nı resmi ve özel tüm müsabakalardan men etmesi, Avrupa Şampiyonası eleme maçlarında Azerbaycan ile aynı grupta bulunan İtalya'da panik yarattı. 
     Ülkenin en yüksek tirajlı spor gazetesi La Gazzetta dello Sport, ''İtalya seni dolandırıyorlar'' manşetini atarken, İtalya'nın Azerbaycan karşısında aldığı galibiyetlerin silinerek Avrupa Şampiyonası'nda dışarıda kalma riskiyle karşı karşıya olduğunu savundu. 
     Şu andaki halde grubunda 12 puanlı Galler'in ardından 7 puanla 2. sırada bulunan İtalya'nın, Azerbaycan ile oynadığı maçların silinmesi halinde 4 puanla averajla Sırbistan-Karadağ'ın ardından 3. sıraya düşeceği belirtildi. 
     İtalyan basını, Futbol Federasyonu'nu hemen harekete geçmesi yönünde uyarırken, federasyon yetkilileri, ''her şey yoluna oturtulacak'' şeklinde açıklamalarda bulundu. 
     





</TEXT>
</DOC>
