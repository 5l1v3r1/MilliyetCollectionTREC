<DOC>
<DOCNO> 176089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/yasam/yas02.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Taş fırın erkekleri' küçükten yetişiyor 
</HEADLINE>
<TEXT>

   12 - 15 yaş grubu çocuklar, kadını namusundan sorumlu erkeği ise çalışmakla mükellef, kadını koruyup kollayacak kişi olarak görüyor 
      ELİF KORAP İstanbul 
   
   İSTANBUL Üniversitesi Sosyal Bilimler Enstitüsü Kadın Çalışmaları Bilim Dalı'ndan Güner Dörtköşeoğlu, "12 - 15 Yaş Arası Kız ve Erkek Çocukların, Kadınlık ve Erkeklik Rollerini Algılayış Biçimleri" başlıklı bir çalışma yaptı. Fatih ve Fındıkzade'de yaşayan 12 - 15 yaş grubu çocuklarla görüştü. Buna göre, çocuklar daha bu yaşta kadının "kul", erkeğin ise "fedai" olduğu cinsel kimliklerini benimsiyor. Araştırmadan çıkan sonuçlar özetle şöyle 
   
   KAHRAMANLARI ÖYLE 
   Kız çocukları, karşı cinsle ilişkiler konusunda baskı görüyor. Erkek çocuk ise baskı olmadığı gibi, destekleniyor.Çocuklar okulda, sınıfta ve mahallede kendi hemcinsleriyle arkadaşlık ediyor, karşı cinsle arkadaşlık etmekten kaçınıyor.Kız çocukları, kadının edilgenliğini pekiştiren film kahramanlarını, erkek çocuklar ise erkeğin güçlülüğünü vurgulayan, kadınları koruyan, kollayan film kahramanlarını benimsiyor. 
   AYIRIM BENİMSENMİŞ 
   Koca dayağını kabul etme, erkeğin ağlaması, kadının kocaya göre daha fazla para kazanması, anne olanın işinden ayrılması gibi konularda erkek çocukların kızlara oranla daha tutucu oldukları görülüyor.Çocuklar genel olarak toplumdaki cinsiyet ayrımını benimsiyor. Yalnız daha çok baskı görmelerine karşın kız çocuklar daha eşitlikçi bir yaklaşım sergiliyor. 
   ERKEK YAPABİLİR    Bir kızın evlenmeden önce başka erkeklerle arkadaşlık etmesi konusuna kız çocukları olumlu bakıyor. Erkek çocuklar bu konudaki soruya olumsuz yanıt veriyor. Aynı durum erkekler için söz konusu olduğunda her iki cins de bu konuyu daha ılımlı karşılıyor.Çocuklar, bek r bir kız ve erkeğin aynı evde kalmasına kesinlikle karşı olduklarını belirtiyor. 
   
</TEXT>
</DOC>
