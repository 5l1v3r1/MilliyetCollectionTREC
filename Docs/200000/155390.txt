<DOC>
<DOCNO> 155390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo08.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika holiganların peşini bırakmıyor... 
</HEADLINE>
<TEXT>

     Avrupa Şampiyonlar Ligi'nde 23 Ekim 2002'de Club Brugge ile Galatasaray arasında yapılan maç öncesi Brugge kent merkezinde çıkan olaylara karıştıkları belirlenen 11 kişi, Brugge Mahkemesi tarafından ceza mahkemesine sevk edildi. 1 kişi ise delil yetersizliğinden serbest bırakıldı. 
     Ceza mahkemesine gönderilmesi kararlaştırılan 11 holigan, bunun üzerine 3 yargıçtan oluşan mahkeme önüne çıkmak istedi. 
     Davayla ilgili kararın 14 Mayıs'ta verileceği bildirildi. 
     Club Brugge ile Galatasaray arasında yapılan maç öncesi çıkan olaylarda 6 Türk taraftar ciddi biçimde yaralanmış ve çok sayıda Türk'ün araçları da hasar görmüştü. Olaylarda bazı polis görevlileri de yaralanmıştı. 
     Brugge Mahkemesi, olaylara karışan holiganları, Galatasaraylı taraftarların çektikleri video bantları internet sitelerinde yayınladıktan sonra belirlemişti. 
     
</TEXT>
</DOC>
