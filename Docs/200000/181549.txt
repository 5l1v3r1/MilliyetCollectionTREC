<DOC>
<DOCNO> 181549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sontur21.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'daki parçalanmış ceset cinayeti aydınlatıldı... 
</HEADLINE>
<TEXT>

     Diyarbakır'da, geçen hafta cesedi parçalanmış halde bulunan kişiyi, eşinin öldürdüğü belirlendi. 
     Edinilen bilgiye göre, geçen hafta Dicle Nehri kıyısında parçalanmış erkek cesedinin bulunması üzerine Asayiş Şube Müdürlüğü Cinayet Büro Amirliği ekiplerince başlatılan soruşturma tamamlandı. 
     Soruşturmada, cesedin Veysel Ö'ye 31 ait olduğu ve bu kişinin evinde, eşi Şazem Ö. tarafından tabancayla vurularak öldürüldüğü saptandı. 
     Şazem Ö'nün daha sonra, babası Faruk Ö. ve kardeşi Ahmet Ö. ile cesedi bıçakla parçalara ayırıp, torbalara koyduktan sonra Dicle Nehri kenarına attığı tespit edildi. 
     Gözaltındaki sorgulamalarında olayı itiraf eden Şazem Ö, Faruk Ö. ve Ahmet Ö, adliyeye sevk edildi. 
     
     EŞİNİ ÖLDÜREN ZANLI YAKALANDI 
     Öte yandan, 3 gün önce Mevlana Halit Mahallesi'nde eşi Sabiha A'yı oğlu Ali A'nın yardımıyla öldüren Mehmet A, Bağlar Beldesi'nde gerçekleştirilen operasyon sonucu oğlu ile birlikte yakalandı. 
     Baba ile oğlunun polisteki sorgusu sürüyor. 
     
</TEXT>
</DOC>
