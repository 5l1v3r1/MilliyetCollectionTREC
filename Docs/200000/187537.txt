<DOC>
<DOCNO> 187537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko40.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 241 puanlık kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 62.79 puan artışla 14,906.97 puandan kapandı. 
     Hisse senetleri 2. seansta ortalama yüzde 0.42 oranında değer kazandı. 
     İlk seanstaki 303.58 puanlık düşüş dikkate alındığında Borsa endeksi, günün tamamında 240.79 puan geriledi. Hisse senetlerindeki günlük değer kaybı ise yüzde 1.59 oldu. 
     Endeks, 2. seansa 23.67 puanlık düşüşle 14,820.51 puan seviyesinde başladı. İlk yarıyı 14,866.28 puandan geçen endeks, seans içinde en düşük 14,779.86 puanı, en yüksek olarak da 15,008.86 puanı gördü. Endeks, haftanın dördüncü işlem gününü 14,906.97 puandan kapattı. 
     2. seans kapanışında mali endeks 103.29 puan artışla 19,531.16 puana, sanayi endeksi 4.61 puan artışla 13,729.21 puana, hizmetler endeksi 76.37 puanlık artışla 8,430.69 puana yükseldi. 
     Böylece ilk seansa göre mali grup hisseler ortalama yüzde 0.53, sanayi grubu hisseler ortalama yüzde 0.03, hizmetler grubu hisseler ortalama yüzde 0.91 oranında değer kazandı. 
     2. seansta işlem gören toplam 290 hisse senedinden 121'i değer yitirdi, 97'si değer kazandı, 72'sinin fiyatında değişiklik olmadı. 
     Seansta, 610 trilyon 816 milyar 385 milyon liralık işlem hacmi kaydedildi. Günlük bazda ise 1 katrilyon 235 trilyon 959 milyar 38 milyon liralık işlem hacmi belirlendi. 
     2. seansta Yapı Kredi Bankası, Doğan Holding, İş Bankası C , Garanti Bankası ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
