<DOC>
<DOCNO> 156352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sondun19.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "10'u ABD'li çok sayıda kişi öldü" 
</HEADLINE>
<TEXT>

     ABD Dışişleri Bakanı Colin Powell, Suudi Arabistan'ın başkenti Riyad'da düzenlenen saldırılarda 10'u Amerikalı, çok sayıda kişinin öldüğünü söyledi. 
     Ortadoğu ziyareti kapsamında Ürdün'den Suudi Arabistan'a geçen Powell, ABD büyükelçisi tarafından bilgilendirildikten sonra yaptığı açıklamada, Riyad'a gelmesine saatler kala meydana gelen saldırılarda ölen Amerikalı sayısını 10 olarak verdi. 
     Amerikalıların dışında da çok sayıda kişinin öldüğünü kaydeden Powell, ''terörizmin her yerde herkesi vurduğu, bunun uygar dünya için bir tehdit olduğunu'' söyledi. 
     Powell'ı karşılayan Suudi Arabistan Dışişleri Bakanı Prens Suud El Faysal da, ''üzüntülerini'' iletti ve terörizmle mücadelede ABD ile işbirliği vaadinde bulundu. 
     
</TEXT>
</DOC>
