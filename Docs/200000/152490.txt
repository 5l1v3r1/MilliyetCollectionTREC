<DOC>
<DOCNO> 152490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/siyaset/siy06.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülen'in okulları ticari kuruluş mu 
</HEADLINE>
<TEXT>

Milli Görüş ve Gülen okullarıyla ilgili genelge kriz yaratınca, Dışişleri Bakanı Gül "Çekeriz" açıklaması yaptı 
     ANKARA Milliyet 

     Dışişleri Bakanı Abdullah Gül, "diğerlerinden farksız, rutin" diye nitelediği Milli Görüş Teşkilatı ile Fethullah Gülen okullarına sahip çıkan genelgesi devletin tepesinde kriz yaratınca, "Gerekirse çekeriz ya da düzeltiriz" dedi. Genelgede Gülen okullarının "ticari kuruluş" olarak kabul edilmesi talimatının yer aldığı ortaya çıktı. Gül, "Bunlar rutin genelgeler. Yurtdışındaki insanlarımızın Türkiye'nin çıkarları için katkı sağlamasına yönelik bir uygulama" derken, Dışişleri'ne de bu yönde açıklama yaptırdı. 
     Başbakan Recep Tayyip Erdoğan ve Gül, 20 Nisan'daki TV programlarında genelgenin Milli Görüş ve Gülen okulları için çıkmadığını savundu. 
     Ancak kaynaklar, iki genelgenin söz konusu olduğunu, dokümanlardan birinde Milli Görüş isminin açıkça belirtildiğini kaydetti. Genelgede, Gülen okullarının "ticari kuruluş olarak kabul edilmesi talebi" açıkça yer aldı. 
     
     


SİYASET 















</TEXT>
</DOC>
