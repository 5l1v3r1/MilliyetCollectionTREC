<DOC>
<DOCNO> 158163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/tv/ekran.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Afet iki arada 
</HEADLINE>
<TEXT>

'Hayat Bilgisi'nde Tekin'in gelişi, Afet Öğretmen'i kötü etkiliyor 
     Perran Kutman, Tarık Pabuççuoğlu, Hakan Altıner, Ulvi Alacakaptan, Atilla Olgaç, Belma Canciğer gibi oyunculardan oluşan kadrosu Rutkay Aziz'in katılımıyla iyice güçlenen "Hayat Bilgisi"nde Afet Öğretmen iki kardeş arasında kalıyor. Yıllar sonra beklenmedik şekilde karşılaşan Afet Öğretmen ve Tekin, bu durumu Metin'e hissettirmez, yeni tanışıyormuş gibi yaparlar. Afet Öğretmen, Metin'in evlilik hayallerini çok sert bir çıkışla bitirir. 
     KANAL D 20.30 


Ayrılık çanları çalıyor      İstanbul Balat'ta bir mahallede yaşanan olayları bir aşk öyküsü çevresinde anlatan "Estağfurullah Yokuşu"nun başrolleri Hande Ataizi ve Yiğit Özşener'in. Gazel'in Kadavra Süleyman'ın kızı olduğu kulaktan kulağı tüm mahalleye yayılır. Fazilet yıllarca sakladığı her şeyi Kadavra'ya bir bir açıklar. Sadi bunalımdadır. Gazel ne söylerse söylesin, onu ikna edemez. Sadi, düşmanının damadı olamayacağını söyler. Öte yandan Kadavra da Gazel'in artık kendi evinde kalmasını istemektedir. Dört bir yandan kuşatılan Gazel kararını verir Mahalleden ayrılacaktır. 
     KANAL D 21.45 


Şimdi neredeler "beşN birK", siyasetten uzaklaşan liderlerin yeni yaşamını ekrana getiriyor 
     3 Kasım'da yapılan genel seçim, Türk siyasi yaşamını büyük ölçüde değiştirdi. Bazı partilerin bozguna uğradığı seçim sonrası birçok siyasetçi ve lider, politik arenanın dışına itildi. Cüneyt Özdemir'le Soner Yalçın'ın hazırladığı "beşN birK", bu akşamki bölümünü söz konusu siyasi liderlere ayırdı. Kısa süre öncesine kadar hep gündemde olan Mesut Yılmaz, Tansu Çiller, Hüsamettin Özkan, Yılmaz Karakoyunlu, Esat Kıratlıoğlu, Kamer Genç ve Mail Büyükerman, şimdi nerede, ne yapıyor Yanıtı bu akşam izleyebilirsiniz. 
     CNN TÜRK 22.00 


Deprem senaryoları      Haluk Şahin, "Derin Haber"de bilim, sanat ve yönetimin deprem senaryolarını tartışmaya açıyor. Konukları, "Bir Gün, Bir Gece" kitabının yazarı Mine G. Kırıkkanat, B. Ü. Kandilli Rasathanesi Deprem Araştırma Enstitüsü Öğretim Üyesi Prof. Dr. Özal Yüzügüllü ve İstanbul Büyükşehir Belediyesi Zemin ve Deprem İnceleme Müdürü Mahmut Baş. 
     TV8 21.00 


kısa... kısa...      Arena Uğur Dündar genel yönetiminde hazırlanan "Arena"da ses getirecek bir dosya ekrana gelecek. KANAL D 23.00 
     SoruCevap Konuklar, Türkiye. Menopoz ve Osteoporoz Derneği Bşk. Prof. Dr. Erdoğan Ertüngealp ve Nükhet Duru. CNN TÜRK 19.10 
     Sarı Gelin Üçüncü bölümde, Ermeni isyanları, Fransız genelkurmayı gizli raporu, Hocalı katliamı anlatılıyor. TRT 1 21.40 
     Kartalın Yüzyılı Kaya Köstepen, Bahattin Baydar, Sanlı Sarıailoğlu, Vedat Okyar, 1960-1980 tarihlerini anlatacak. NTV 22.05 
     

</TEXT>
</DOC>
