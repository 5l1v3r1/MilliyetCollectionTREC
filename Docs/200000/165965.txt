<DOC>
<DOCNO> 165965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/siyaset/siy04.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ata’ya vefa borcunu ödedi 
</HEADLINE>
<TEXT>

     ANKARA Milliyet 

     Atatürk’ün emriyle açılan sınavı kazanarak yurtdışında öğrenim gören Hacer Demokan, mirasını Milli Eğitim Vakfı’na bıraktı. Geçen yıl ABD’de yaşamını yitiren Demokan’ın 404 bin dolarlık çeki, yeğeni Posta gazetesi yazarı Erdoğan Arıpınar, MEB Başöğretmen Salonu’nda düzenlenen törende Milli Eğitim Bakanı Hüseyin Çelik’e sundu. Çelik, Demokan’ın Atatürk’ün Avrupa’da okuttuğu ilk kız öğrencilerden olduğunu, malvarlığını Milli Eğitim Vakfı’na bağışlamakla büyük vefa gösterdiğini söyledi. Pek çok kişinin Türkiye’de kazandığı parayı yurtdışına çıkarmaya çalışırken Demokan’ın ABD’de edindiği malvarlığını bu ülke hizmetine sunmasının çok anlamlı olduğunu ve herkese örnek olmasını isteyen Çelik, 404 bin dolarlık çeki, yoksul öğrencilere burs olarak kullanılmak üzere Milli Eğitim Vakfı Merkez Yönetim Kurulu Başkanı Cemil Çetin’e verdi. 
     

</TEXT>
</DOC>
