<DOC>
<DOCNO> 153912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/spor/spo01.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan depremi 
</HEADLINE>
<TEXT>

Çek Cumhuriyeti maçında sakatlanan milli oyuncunun sol ayağında iki ayrı yırtık tespit edildi. Doktorlar İlhan Mansız'ın önümüzdeki hafta da oynayamayacağını belirtti 
     ORHAN YILDIRIM 

     Şoka girdiler 
     BEŞİKTAŞ, Türkiye'nin Çek Cumhuriyeti ile oynanadığı özel maçta sakatlanan İlhan Mansız'ın şokunu yaşıyor. Dün Memorial Hastanesi'nde MR'ı çekilen golcü futbolcu hakkında bilgi veren kulüp doktoru Ayhan Optur, "Sol ayağının hem alt hem de üst adalesinde yırtık tespit ettik. Bu hafta kesin oynamayacak. Önümüzdeki hafta da forma giymesi zor. Sakatlığı uzayabilir" açıklamasını yaptı. 
     
     Yeni arayışlar 
     TEKNİK Direktör Lucescu ise sağlık ekibine, "İlhan'ı bir an önce iyileştirin" talimatı verdi. Rumen hoca, Nouma, İlhan ve Pancu'nun yokluğu, Ahmet Dursun'un da formsuzluğu yüzünden adeta köşeye sıkıştı. Forvette kime görev vereceğini şaşıran ve alternatifler arayan Lucescu'nun Altay maçında Sergen'i de santrfor oynatabileceği öğrenildi. Bu arada yönetim Nouma'nın sözleşmesini feshettiğini dün borsaya bildirdi. 
     
İşte Giunti'nin ailesi      KARTAL'IN ara transferde son dakikalarda renklerine bağladığı İtalyan futbolcu Federico Giunti evinin kapılarını Beşiktaş Dergisi için açtı. Beşiktaş'a yeni yeni ısınmaya başlayan ve Lucescu'dan formayı kapan tecrübeli oyuncu, eşi Giada ve 20 aylık kızı Greata ile Türkiye'de neşeli bir hayat sürüyor. Giunti, Dünya'nın en güzel şehri olarak gösterdiği İstanbul'da yaşamaktan büyük keyif aldıklarını, şampiyonlukla birlikte mutluluklarının ikiye katlanacağını söyledi. 
     
Lucescu sert çıktı      SİYAH - Beyazlı takımın önceki gün yaptığı antrenmanda kaptan Tayfur ile Yasin arasındaki yaşanan gerginliğe Lucescu el koydu. Rumen hocanın idman bitiminde iki oyuncuyu odasına çağırdığı ve "Ligin bitimine beş hafta kaldı. Kısa bir süre sonra şampiyonluk kutlamaları yapacağız, ama siz kavga ediyorsunuz. Oysa ki şimdi barış zamanı" dediği öğrenildi. 
     LUCESCU'NUN bu sözleri sonrası birbirinden özür dileyen iki futbolcunun dünkü antrenmandaki samimi tavırları dikkat çekti. Bu arada dün sabaha karşı Bingöl'de meydana gelen ve Türkiye'yi yasa boğan deprem, Beşiktaş Yönetimi'ni harekete geçirdi. Siyah - Beyazlılar'ın acilen bir yardım kampanyası başlatacakları belirtildi. 
     


SPOR 


























</TEXT>
</DOC>
