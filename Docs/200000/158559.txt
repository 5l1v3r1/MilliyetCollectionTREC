<DOC>
<DOCNO> 158559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sontur24.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaderin böylesi... Yağmur duası dönüşü yıldırım çarptı öldü... 
</HEADLINE>
<TEXT>

     Eskişehir'in Sivrihisar İlçesi'nde ''yağmur duası'' dönüşü tarlasına traktörünü almaya giden kişi, yıldırım düşmesi sonucu öldü. 
     Alınan bilgiye göre, Sivrihisar'a bağlı Zey Köyü sakinleri, uzun süredir yağmur yağmaması üzerine toplanarak yağmur duasına çıktı. 
     Köyün tepelik mevkiinde yağmur duası edip yemek yiyen köylülerden Sabri Sarı 55 , daha sonra tarlasında kalan traktörünü almak için yürüdüğü sırada aniden sağanak yağış başladı. 
     Yağmurdan korunmak için tarlasının yakınlarındaki bir ağacın altına sığınan Sabri Sarı, yıldırım düşmesi sonucu olay yerinde yaşamını yitirdi. 
     Köylüler tarafından bulunan Sabri Sarı'nın cesedi, Sivrihisar Devlet Hastanesi morguna gönderildi. 
     
</TEXT>
</DOC>
