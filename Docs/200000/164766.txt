<DOC>
<DOCNO> 164766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sonspo07.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Cenk ve Timuçin'nden cevap bekliyor... 
</HEADLINE>
<TEXT>

     Diyarbakırspor Basın Sözcüsü Nedim Özbek, İstanbulsporlu Cenk ve Malatyasporlu Timuçin'in transferinin 24 Haziran Salı günü netleşeceğini söyledi. 
     Özbek, yaptığı açıkmalada, teknik direktör Sakıp Özberk'in talebi doğrultusunda transfer çalışmalarını sürdürdüklerini belirterek, Cenk ve Timuçin'i renklerine bağlamak için bu oyunculara teklif yaptıklarını hatırlattı. 
     Oyuncuların kendilerinden teklifi değerlendirmeleri için süre istediğini anlatan Özbek, şöyle dedi 
     ''Cenk ve Timuçin salı günü teklifimize cevap verecek. Bunların dışında Gaziantepspor'dan Ramazan ile Hasan Özer'i istedik. Bunun ile ilgili Gaziantepspor Kulüp Başkanı Celal Doğan ile görüştük. Büyük ihtimal ile 2 futbolcuyu da alacağız. Transferde prensipte anlaştığımız Mısırlı Tarık El Said'in menajerine Malatyaspor'un da teklif götürdüğünü öğrendik. Bu oyuncunun durumu ise yarın belli olacak. 
     İç transferde sözleşmeleri sona eren Evren, Celalettin, Ömer ve Deniz, başka takımlara transfer oldu. Kalan 8 oyuncumuz ile görüştük. Onlar takımda kalacak.'' 
     
</TEXT>
</DOC>
