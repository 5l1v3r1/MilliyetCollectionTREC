<DOC>
<DOCNO> 168120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sontur36.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyon, otomobili ikiye böldü... 
</HEADLINE>
<TEXT>

     Bursa'nın Gemlik İlçesi'nde, kırmızı ışıkta geçen kamyonun çarptığı otomobil ikiye bölündü. Kazada, otomobil sürücüsü öldü. 
     Alınan bilgiye göre, Ahmet Koca 38 yönetimindeki 34 BR 6 plakalı kamyon, Gemlik girişi Dörtyol mevkiinde kırmızı ışıkta duramayarak Süleyman Bayırlı'nın kullandığı 16 P 9821 plakalı otomobile çarptı. 
     Kazada, otomobil ikiye bölünürken, kamyonun altında kalarak yaklaşık 100 metre sürüklenen otomobil sürücüsü Süleyman Bayırlı, öldü. 
     Kazanın ardından gözaltına alınan kamyon sürücüsü Ahmet Koca, polise verdiği ifadede, otomobilin birden önüne fırladığını, kendisinin de o sırada yeni yanan kırmızı ışıkta duramadığını söylediği öğrenildi. 
     Gözaltındaki Koca'nın sorgulamasının tamamlanmasının ardından adliyeye sevk edileceği bildirildi. 
     
</TEXT>
</DOC>
