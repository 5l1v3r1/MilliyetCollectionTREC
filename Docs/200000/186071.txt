<DOC>
<DOCNO> 186071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur16.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te tezkere hazırlığı... 
</HEADLINE>
<TEXT>

     Türkiye'nin gündemine bir kez daha tezkere giriyor. Hükümet Irak'a asker gönderme için TBMM'den önümüzdeki hafta içinde tezkere getiriyor. 
     Ak Parti grubunda 7 Ekim Salı günü yetki tezkeseri konuşulacak. 8 yada 9 Ekim'de ise de hükümetin yetki tezkeresi için meclis başkanlığına başvurması bekleniyor. 
     Irak'a asker gönderilmesine ilişkin Başbakanlık Tezkereresi'nin gelme ihtimaline karşı TBMM gündeminin 8 ve 9 Ekim günleri boş tutulması kararlaştırıldı. 
     AK Parti Grup yönetimi, Irak'a asker gönderilmesine ilişkin tezkerenin gelme ihtimaline karşı hazırlık yapıyor. Buna göre, 8-9 Ekim günleri tezkerenin görüşülmesi ihtimaline karşı Genel Kurul gündemi boş tutulacak. 
     Başbakan Recep Tayyip Erdoğan'ın da 7 Ekim Salı günü yapılacak AK Parti TBMM Grup toplantısında bu konuda milletvekillerine bilgi vereceği ve onların görüşlerine başvuracağı öğrenildi. 
     AK Parti yönetimi, 1 Mart tezkeresinde ortaya çıkan durumla tekrar karşılaşmamak amacıyla grubun eğilimini tam olarak alacak. 
     Grup yönetiminin, tezkerenin kabulü için ''muhtemel tezkerenin içeriğinin 1 Mart tezkeresinden farklı olacağı ve bölgede şartların değiştiği, Türkiye'nin asker göndermesinin zorunlu hale geldiği'' görüşünü gerekçe göstereceği ifade edildi. 
     
</TEXT>
</DOC>
