<DOC>
<DOCNO> 179050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/dunya/dun03.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'in danışmanı Campbell istifa etti 
</HEADLINE>
<TEXT>

   LONDRA Milliyet 

   
   İngiltere Başbakanı Tony Blair'in basın danışmanı Alastair Campbell istifa etti. Başbakanlık makamının bulunduğu Downing Street'ten yapılan açıklamada, Campbell'ın istifa etme kararı aldığı belirtildi. Campbell, İngiltere'nin Irak Savaşı'na katılmasının nedenlerinden biri olan istihbarat raporunu savaş yanlısı doğrultuda değiştirmekle suçlanıyordu. 
   Bu arada önceki gün Savunma Bakanlığı danışmanı Dr. David Kelly'nin intiharıyla ilgili olarak soruşturma komisyonunda ifade veren Tony Blair'in reytingi düştü. YouGov adlı araştırma kuruluşu tarafından yapılan son araştırma, Başbakan'a olan güvenin hızla kaybolduğunu ortaya koydu. 
   Kamuoyu yoklaması, hükümetin ve Başbakan Blair'in "dürüst ve güvenilir" olduğunu düşünenlerin oranının yüzde 56'dan yüzde 22'ye düştüğünü gösterdi. Ankete göre, oy oranı yüzde 37 olan Muhafazak r Parti de yüzde 35 oranında desteklenen İşçi Partisi'nin 2 puan önüne geçti. 
   
</TEXT>
</DOC>
