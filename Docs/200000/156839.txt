<DOC>
<DOCNO> 156839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/soneko05.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Faruk Süren'in şirketleri İMKB 2. Ulusal Pazar'da... 
</HEADLINE>
<TEXT>

     Transtürk Holding A.Ş. ve Makina Takım Endüstrisi A.Ş. hisseleri, Gözaltı Pazarı'ndan çıkarılarak, İkinci Ulusal Pazar'da işlem görmeye başladı. 
     İMKB Başkanlığı'ndan yapılan açıklamada, Yönetim Kurulu'nun 13 Mayıs 2003 tarihli toplantısında Transtürk Holding A.Ş. hisse senetlerinin bugünden itibaren İkinci Ulusal Pazar'da işlem görmesine karar verildiği belirtilerek, söz konusu hisse senetlerinin, İMKB İkinci Ulusal endeksine dahil edildiği duyuruldu. 
     Faruk Süren'in şirketleri Makina Takım ve Transtürk Holding'in hisseleri, şirketlerin borçlarını ödemekte güçlük içerisine girdikleri ve finansman sıkıntısına düştükleri gerekçesiyle, 30 Mayıs 2001 tarihinde Borsa kotundan çıkarılarak, Gözaltı Pazarı'na alınmıştı. 
     
</TEXT>
</DOC>
