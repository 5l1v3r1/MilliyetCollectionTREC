<DOC>
<DOCNO> 178149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/tv/ekran.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Clooney'den iki film 
</HEADLINE>
<TEXT>

   George Clooney bu gece önce vasat bir bilimkurgu olan "Batman ve Robin" ardından eleştirmenlerden olumlu puan alan "Kusursuz Fırtına" ile ekranda 
      
   KUSURSUZ FIRTINA 
   GERİLİM 
   Kaptan Billy Tyne önderliğindeki altı kişilik ekip, uzun ve yorucu bir kılıçbalığı avından dönerler. Ancak Kaptan Tyne, çok verimsiz geçen avdan hiç memnun değildir ve tekrar denize açılmak istemektedir. Yorgun olan ekip önceleri bu fikre karşı çıksa da para kazanma isteği ağır basar. Böylece altı kişilik mürettebat ile Andrea Gail adlı tekne doğuya doğru yol almaya başlar. Önceleri sorunsuz geçen yolculuk, havanın birden bire bozması ile kabusa dönüşür. Telsiz bağlantısı kesilen tekne, yaklaşan fırtınanın büyüklüğünden habersiz, geri dönüş yolundadır. 
   Sebastian Jungar adlı bir gazeteci 1991 yılının ekim ayında meydana gelen olayları "The Perfect Storm" adlı kitabında anlatmıştı. Sinemaya uyarlanması neredeyse imkansız yorumları yapılan kitap, deneyimli bir ekip tarafından 140 milyon dolarlık bir bütçe ve günümüzün teknolojisi kullanılarak beyaz perdeye aktarıldı. "Kusursuz Fırtına", sinemaseverlerin bu açıdan da dikkatini çekecek, kaçırılmayacak bir film. 
   KANAL D 22.00 
   
   
   BATMAN VE ROBIN 
   BİLİMKURGU 
   Serinin bu filminde kötü karakterler Mr. Freeze ve Poision Ivy, Gotham kentinin karanlık atmosferinde Batman'a karşı iktidar mücadelesi veriyorlar. Arnold Schwarzenegger, Uma Thurman gibi ünlü isimlerin de oynadığı filmin, Maxim dergisinin düzenlediği okuyucu anketinde "Tüm Zamanların En Kötü Filmi" seçildiğini hatırlatalım. 
   TRT 1 20.45 
   
   
   Buzlar eriyor    TALAT Bulut ve Emel Müftüoğlu'nun oynadıkları dizide bu hafta Ebru, babası ve Leyla'yı birlikte görür. Tüm bunlar olurken Barış evden kaçar. Timur'un Barış'ı bulmasına yardım etmesi, Leyla ile arasındaki buzları eritir. İkisi birlikte yemeğe çıkar. 
   KANAL D 20.30 
   
   
   Arzu Yanardağ "Köprüaltı"nda    Öykü Akgürgen'in sunduğu "Köprüaltı"na bu akşam oyuncu Arzu Yanardağ katılıyor. Canlı yayınlanacak programda sohbet tiyatro ve müzik dünyası üzerinde yoğunlaşacak. 
   DREAM TV 21.00 
   
   

   Evsiz konuklar    Cüneyt Özdemir ve Soner Yalçın imzalı "beşN birK", Beyoğlu'nun evsizlerini İstanbul'un en lüks evinde ağırlıyor. Sakıp Sabancı Müzesi'nden canlı yayınlanacak programa Oktay Güzeloğlu, "Sokak Mobilyaları" kitabında öyküsünü yazdığı Beyoğlu'nda yaşayan evsizlerle katılacak. 
   CNN TÜRK 22.00 
   
   

   KISA... KISA...    Gündem Dışı Gani Müjde'nin konuğu Erdil Yaşaroğlu. NTV 18.10 
   SoruCevap Gazeteci-yazar Mehmet Metiner, "AKP'nin izlediği siyaset", "Tayyip Erdoğan'ın politik gelişimi" konuları üzerine soruları yanıtlayacak. CNN TÜRK 19.10 
   Eyvanına Vardım Haftanın konukları Kıvırcık Ali ve Arzu. TGRT 22.00 
   Parmak İzi Ankara'da işlenen bir cinayet ele alınıyor. SHOW TV 23.15 
   3. Devre F. Bahçe Teknik Direktörü Christoph Daum canlı yayında, İlker Yasin, Osman Tamburacı, Engin Verel ve Kazım Kanat'a konuk oluyor. KANAL D 23.30 
   
   
</TEXT>
</DOC>
