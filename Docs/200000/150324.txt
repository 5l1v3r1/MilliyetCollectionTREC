<DOC>
<DOCNO> 150324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/guncel/gun03.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'a geçici yönetim 
</HEADLINE>
<TEXT>

Irak Ulusal Kongresi Başkanı Ahmed Çelebi'ye yakınlığıyla bilinen Muhsin Zübeydi Bağdat'a geçici yönetim başkanı, El Ubeydi de vali olarak atandı 
     DIŞ HABERLER SERVİSİ 

     Saddam rejiminin devrilmesinden sonra Bağdat'taki Filistin Oteli'nde Amerikalıların gözetiminde yapıldığı bildirilen toplantı sonunda Irak Ulusal Kongresi INC Başkanı Ahmed Çelebi'ye yakın iki kişinin başkentte geçici yönetimin liderleri olarak tayin edildiği duyuruldu. Konuyla ilgili açıklama, Cevdet El Ubeydi tarafından dün gece düzenlenen basın toplantısında yapıldı. El Ubeydi, Bağdat'ta "geçici yönetim başkanı" olarak Muhammed Muhsin Zübeydi'nin, kendisinin de başkentin yeni valisi olarak atandığını söyledi. Ubeydi, 24 yıllık Saddam iktidarında iki yıl hapis yattığını iddia etti. Bu arada Babil İli Valiliği'ne ise İskender Vitvit'in atandığı kaydedildi. 
     
     YAŞAM NORMALE DÖNÜYOR 
     Bağdat'ta yaşam yavaş yavaş normale dönerken Demokratik Kürdistan Partisi'nin KDP bürosu dün başkentte açıldı. KDP lideri Mesud Barzani'nin babası Molla Mustafa'nın resimleri Firdevs Meydanı'na asıldı. Fakat dört saat sonra resimler kimliği belirsiz kişilerce parçalandı. 
     
Görüş ayrılıkları bitmiyor      Irak'ta yeni yönetimin oluşmasının uzun zaman alacağı ve gruplar arasında derin görüş ayrılıklarının bulunduğu belirtiliyor. Kürtlerin Arap ve Türkmenlerle, Sünnilerin de Şiilerle derin görüş ayrılığı taşıması nedeniyle zaman zaman tartışmalar yaşanıyor. Irak muhalefetinin güçlü gruplarından Şiilerin lideri Muhammed Bakır El Hakim de, ABD ile diyaloğa girmeyeceklerini ve yeni yönetim görüşmelerine katılmayacaklarını söylüyor. 
     
     


GÜNCEL 





















</TEXT>
</DOC>
