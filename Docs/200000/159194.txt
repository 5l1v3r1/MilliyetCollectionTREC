<DOC>
<DOCNO> 159194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sondun01.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times "Fransa ABD ile gizli görüşmeler yaptı" 
</HEADLINE>
<TEXT>

     İngiltere'de yayımlanan Financial Times gazetesi, ABD'nin, diplomatik çözüm umudu taşıdığını bildirmesine rağmen, Irak savaşının kaçınılmaz olduğuna geçen Aralık ortasında karar verdiğini ileri sürdü. 
     Ulusal Güvenlik Konseyi'yle yakın ilişkileri olan bir kişiye dayandırılan habere göre, Bush yönetimi ABD Başkanı George Bush , Irak'ın 8 Aralık'ta BM'ye kitle imha silahlarıyla ilgili 12 bin sayfalık raporu sunmasından sonra, birkaç gün içinde savaşa karar verdi. 
     Haberin kaynağı, ''Beyaz Saray, kendisiyle alay edildiğini düşünüyordu. Değersiz bir diktatör, Başkan'la alay ediyordu. Bu Beyaz Saray'da öfkeye yol açtı'' diyerek, bu noktadan sonra artık diplomatik çözüm olasılığı kalmadığını belirtti. 
     Haberde, Fransa, savaş karşıtı kampanyanın lideri imajı çizmesine rağmen, üst düzey bir Fransız yetkilinin, Fransa'nın muhtemel katkılarını görüşmek üzere Aralık ayında Florida'daki ABD Merkez Komutanlığı karargahına gittiği de öne sürüldü. 
     
</TEXT>
</DOC>
