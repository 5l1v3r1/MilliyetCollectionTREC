<DOC>
<DOCNO> 180583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur32.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
50 km'lik nefes kesen kovalamaca... Hırsız kaçtı, polis kovaladı 
</HEADLINE>
<TEXT>

     Antalya'nın Manavgat İlçesi'nde, sahipleri denize giren bir otomobili soyarak kaçan 3 hırsız, jandarma ve otomobil sahiplerinin 50 kilometre süren kovalamacası sonucu yakalandı. 
     Almanya'dan tatile gelen ve Manavgat'ın Çenger Köyü yakınlarında HR 03 YLB plakalı otomobillerini yol kenarına park ederek denize giren Hasan ve Ramazan Yıldız kardeşlere ait otomobil, Şahbaz Dinç 23 , Ercan Çığır 19 ve C.D. 16 adlı sanıklar tarafından soyuldu. 
     Otomobilin camını kıran hırsızlar, bin Euro, 350 milyon lira, 2 adet cep telefonu ve kimlik kartlarını alarak 07 K 0141 plakalı otomobille kaçmaya başladılar. Bu sırada, önleyici devriye hizmeti yapan jandarma ekipleri hırsızları fark etti. Jandarma ekipleri ve gurbetçiler tarafından takibe alınan sanıklar, Manavgat İlçe Merkezi'nden geçerken, 07 LC 907 ve 07 F 5935 plakalı otomobillere çarparak, hasara yol açtılar. Hırsızların peşini bırakmayan jandarma, sanıkları olay yerine yaklaşık 50 kilometre mesafede Bereket Köyü'nde sıkıştırarak yakaladı. 
     Sanıklar, sorgularının ardından çıkarıldıkları mahkemece tutuklandılar. 
     
</TEXT>
</DOC>
