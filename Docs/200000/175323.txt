<DOC>
<DOCNO> 175323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/astro/index.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağılmamaya bakın 
</HEADLINE>
<TEXT>

   
   
   Balık burcuna geçen Ay sezgilere ağırlık veriyor ama kolayca dağılabiliriz. Duygusal alanda ani reaksiyonlar istemediğimiz sonuçlar getirebilir. Koç'lar sabırsızlıklarını dengeleyecek uğraşlar bulmalılar. Yoksa gereksiz huzursuzluklarla karşılaşmak zorunda kalabilirler. Boğa'lar rahat bir konumdalar ama geleceğe ait planlar kurarken belirsizlik ve kafa karışıklığı söz konusu olabilir. Arkadaşlardan destek almak mümkün. İkizler değişken doğası nedeniyle bugün kendini yeni konulara kaptırmaya eğilimli ama her şeyi birden dağıtabilirler de. Düzenli olmaya bakmalılar. Yengeç'ler yeniliklere açık. Duygusal konularda rahat edecekler. Yabancılarla ya da yolculuklarla ilgili konular öne çıkabilir. Aslan'lar parasal konularda tutarlı davranmak zorunda. Özellikle eşlerinin ya da ortaklarının maddi sorunları ile uğraşmak zorunda kalabilirler. Başak'lar da ikili ilişkiler, ortaklıklardan yana hassas bir gündeler. Bazı karşıt görüşler yüzünden kararsızlık çekebilirler. 
   Terazi'ler düzenlerini gözden geçirmek durumundalar. Detaylara gereken önemi vermezlerse sıkıntılarla karşılaşabilirler. İş ortamında verimli çalışmak için değişik yollar deneyebilirler. Akrep'ler eğer daha tutarlı ve düzenli hareket ederlerse beklentilerinin de ötesinde başarı gösterebilirler. Yaratıcı konularda öne çıkmaları onları mutlu kılacak. Yay'lar yakın çevreleri, evleri ile ilgili konularda işleri var. Yorucu bir tempoda oldukları için düzenli olmaları gerekir. Böylece elle tutulur sonuçlar elde edebilecekler. Oğlak'lar sarf ettikleri sözlere önem vermeli. Alacakları haberler onları şaşırtabilir. Kararlı olmaya çalışmalarında fayda var. Kısa yolculuklar yorucu olabilir. Kova'lar parasal konularla daha yakından ilgilenebilirler. Dikkatsiz davranışlar onları gereksiz harcamalara itebilir. Bu konuda gerçekçi olmalılar. Balık'lar kararsız ve dalgın olmakla birlikte yaratıcı olabilecekleri bir gündeler. Konsantrasyon bozukluğu can sıkıcı olabilir. Ailevi konular da öne çıkabilir. 
   
   
</TEXT>
</DOC>
