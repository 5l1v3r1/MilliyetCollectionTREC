<DOC>
<DOCNO> 158314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur10.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Genelge Büyükelçiliklerin isteği üzerine yayınlandı" 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, kamuoyunda ''Milli Görüş genelgesi'' olarak adlandırılan genelgenin, büyükelçiliklerin bakanlıktan talimat istemeleri üzerine yayımlandığını bildirdi. 
     Gül, CHP Mersin Milletvekili Mustafa Özyürek'in konuyla ilgili yazılı soru önergesini yanıtlarken, şunları kaydetti 
     ''Yurtdışında özellikle vatandaşlarımızın yoğun olarak yaşadıkları ülkelerde Milli Görüş Teşkilatı'yla irtibatlı dernekler tarafından düzenlenen etkinliklere katılım hususunda bazı büyükelçilik ve başkonsolosluklarımızın tereddüt izhar ederek, Bakanlıktan talimat istemeleri üzerine sözkonusu genelgenin yapılması ihtiyacı doğmuştur.'' Abdullah Gül genelgede, dış misyonların, Türkiye aleyhine suç teşkil eden faaliyetlerde bulunulmadığı sürece bütün vatandaşları kucaklayacak şekilde hareket etmesi gerektiğine de işaret edildiğini bildirdi. 
     
</TEXT>
</DOC>
