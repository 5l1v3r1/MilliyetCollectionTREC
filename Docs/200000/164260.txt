<DOC>
<DOCNO> 164260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/guncel/gun02.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan, ceza alırsa siyaseti unutacak 
</HEADLINE>
<TEXT>

Erdoğan'a söylediği sözler yüzünden hakkında suç duyurusu yapılan Uzan, hapis cezası alırsa ne milletvekili ne de bir parti üyesi olabilecek 
     ANKARA Milliyet 

     Adalet Bakanlığı, Başbakan Recep Tayyip Erdoğan aleyhine söylediği sözler nedeniyle Genç Parti GP Genel Başkanı Cem Uzan hakkında, Türk Ceza Kanunu'nun TCK 159. maddesinden soruşturma yürütülmesi için izin verdi. Bursa Cumhuriyet Başsavcılığı'nın hakkında dava açması ve hapis cezası vermesi durumunda Uzan'ın siyasi yaşamı da son bulacak. Adalet Bakanlığı Ceza İşleri Genel Müdürlüğü, Bursa Cumhuriyet Başsavcılığı'nın Uzan hakkında soruşturma izni istemesine ilişkin önceki gün yaptığı başvuruya olumlu yanıt verdi. 
     
     3 YIL HAPSİ İSTENEBİLİR 
     Başsavcılık soruşturma sonucu Uzan hakkında, "Türklüğü, cumhuriyeti, TBMM'yi, hükümetin manevi şahsiyetini, bakanlıkları, devletin askeri ve emniyet muhafaza kuvvetlerini veya adliyenin manevini şahsiyetini alenen tahkir ve tezyif" suçunu düzenleyen TCK'nın 159. maddesine dayanarak, üç yıla kadar hapis istemiyle dava açabilecek. Uzan savcılığın açacağı olası davada hapse mahk m edilirse, partisinden istifa etmek zorunda kalacak ve yapılacak seçimlerde milletvekili seçilemeyecek. 
     
     KANUN ENGELLİYOR 
     Milletvekili Seçimi Kanunu'nun 2 Ocak 2003'te değiştirilen 11. maddesi, "TCK'nın ikinci kitabının birinci babında yazan suçlardan mahk m olanlar milletvekili seçilemez" düzenlemesini barındırıyor. Siyasi Partiler Yasası'nın 11. maddesinin 2. fıkrasının B bendinin 4 numaralı alt bendi de, "TCK'nın ikinci kitabının birinci babında yazan suçlardan mahk m olanlar siyasi partiye üye olamaz" ifadesini içeriyor. Uzan hakkındaki soruşturma da, TCK'nın bu kısmında yer alan 159. madde üzerinden yürüyor. 
     
Erdoğan'a 'kalleş' ve 'Allahsız' demişti      Erdoğan, ÇEAŞ ve Kepez'e el konulmasından ardından 13 Haziran 2003'te Bursa'da yaptığı mitingde, kendisi için "kalleş", "Allahsız adam" şeklinde sözler sarf eden Cem Uzan hakkında, önceki gün avukatları aracılığıyla suç duyurusunda bulundu. Bursa Başsavcılığı da inceleme kapsamında, TCK'nın 159. maddesinden soruşturma yürütebilmek için Adalet Bakanlığı'ndan soruşturma izni istedi. 
     
     

</TEXT>
</DOC>
