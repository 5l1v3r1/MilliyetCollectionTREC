<DOC>
<DOCNO> 186566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/yasam/yas09.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplanı, Roy'un boğazını parçaladı 
</HEADLINE>
<TEXT>

      DIŞ HABERLER SERVİSİ 
   
   ABD'nin kumarhane ve eğlence kenti Las Vegas'taki Mirage Otel'de şova çıkan ünlü illüzyonist Roy Horn, gösteri yaptığı küçük resim kaplanın saldırısına uğradı. Partneri Siegfried Fishbacher'le 30 yılı aşkın süredir illüzyonistlik yapan Alman asıllı 56 yaşındaki Roy Uwe Ludwid Horn, cuma gecesi yaptığı gösteride, beyaz kaplanın birden vahşileşip üstüne saldırması sonucu ağır yaralandı. Seyircilerden Andy Cushman, Horn'un, elindeki mikrofonla kaplana vurarak kurtulmaya çalıştığını ancak vahşi hayvanın illüzyonisti boynundan yakalayıp 'oyuncak bebek gibi savurduğunu' söyledi. Boynunda derin yarıklar oluşan ve ameliyata alınan Horn'un sağlık durumu ciddiyetini koruyor. Roy Horn ve partneri Siegfried Fishbacher, 'Siegfried Roy' adlı şovlarıyla, haftada 8 kez ve yılda 44 hafta sahneye çıkıyordu. 
   
   
</TEXT>
</DOC>
