<DOC>
<DOCNO> 189436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/siyaset/siy12.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adaletten peşin ceza 
</HEADLINE>
<TEXT>

Bölücülükten yargılanan 7 Dev-Sol'cudan biri 15, diğerleri 10 yıldır davanın bitmesini bekliyor 
BERİL ÖZCAN İstanbul 

   
   AB kapsamında birbiri ardına uyum paketleri hazırlayan Türkiye'de Dev-Sol örgütü adına çeşitli eylemlere katıldıkları iddiasıyla yargılanan 7 sanıktan biri 15 yıl, diğerleri 10 yıldır davanın sonuçlanmasını tutuklu olarak bekliyor. İstanbul 3 No'lu DGM' de dün görülen duruşma, bu kez de heyetteki değişiklik nedeniyle ertelendi. 
   Sanıkların hazır bulunduğu duruşmada Mahkeme Başkanı Ahmet Duymaz, heyetteki değişiklik ve duruşma yoğunluğu nedeniyle dava dosyasının yeterince incelenmediğini, bu celsede de karar çıkmayacağını söyledi. Türkiye topraklarını bölmeye teşebbüs etmek suçundan ölünceye kadar ağır hapis cezası istemiyle yargılanan sanıklar, "10 yıldır duruşmalara gidip geliyoruz. Bari karar çıkacağı zaman çağırın. Cezaevin-den gidip gelmek zor oluyor" dedi. Bir başka suçtan yargılandığı davası, 10 yıldır yargılanan sanıkların davasıyla birleştirilen Özlem Bilgin'in 45 15 yıldır tutuklu olduğunu belirten avukatı Ercan Kanar, "Bu kadar uzun yargılama Afrika'da bile yok. DGM'ler değişen yasalara direnç gösteriyor" diye konuştu. 
   
   
</TEXT>
</DOC>
