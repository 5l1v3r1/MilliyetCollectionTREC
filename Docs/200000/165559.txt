<DOC>
<DOCNO> 165559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sondun10.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en büyük sanat koleksiyoncusu bir Katar şeyhi... 
</HEADLINE>
<TEXT>

     Dünyanın en büyük sanat koleksiyoncusunun Katar Emirliği ailesinden Şeyh Saud el Tani olduğu bildirildi. 
     New York'ta yayımlanan ARTnews dergisinin, dünyanın en aktif sanat koleksiyoncularının yer aldığı ve her yıl yayımlanan 200 kişilik listesinin 1. sırasında yer alan el Tani, ''dünyanın en çok sanat eseri satın alan kişisi'' olarak belirlendi. 
     Dergi, el Tani'nin ''son yıllarda, klasik eserlere, İslam sanatına, az bulunan fotoğraflara, empresyonist tablolara, mücevherlere ve mobilyalara yüz milyonlarca dolar harcadığını'' açıkladı. 
     Listedeki diğer ünlü isimler arasında, ünlü rock şarkıcısı David Bowie ile İngiliz kompozitör Andrew Lloyd Webber bulunuyor. 
     
</TEXT>
</DOC>
