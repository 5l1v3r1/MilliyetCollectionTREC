<DOC>
<DOCNO> 151028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo23.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis otobüsünün camını kıran 2 Göztepe taraftarı gözaltında... 
</HEADLINE>
<TEXT>

     Göztepe ile Galatasaray arasında dün oynanan maçın ardından, polis otobüsünün camını kıran 2 Göztepe taraftarı gözaltına alındı. 
     Alınan bilgiye göre, İzmir Atatürk Stadı'nda oynanan maçın ardından taraftarların dağılımı sırasında bazı gruplar taşkınlık yaptı. Polis ekiplerinin taşkınlıklarını engellemeye çalıştığı Göztepeli taraftar grubundan bazı kişiler, Çevik Kuvvet Şube Müdürlüğü'ne ait otobüsün camını kırdı. 
     Polis aracına zarar verdikleri belirlenen Göztepe taraftarı Erdal K. 29 ile Şahin Ö. 27 yakalandı. 
     İki gencin, ''kamu malına zarar vermek'' suçundan adliyeye sevk edileceği bildirildi. 
     Öte yandan, maç sırasında bir kişinin cüzdanını almak isteyen yankesiciler Kenan C. 22 ile Sabri A'nın da 22 gözaltına alındığı bildirildi. 
     





</TEXT>
</DOC>
