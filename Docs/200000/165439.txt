<DOC>
<DOCNO> 165439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sontur14.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Diyanete yeni kadro TBMM'de değişikliğe uğrayabilir" 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Diyanet İşleri Başkanlığı'na 15 bin yeni kadro verilmesini ilişkin önergenin TBMM Genel Kurulu'nda değişikliğe uğrayabileceğini söyledi. 
     Gül, Bilimler Akademisi Türkiye Tarih Vakfı Yönetim Kurulu'nu kabulünde, konuya ilişkin soruları yanıtladı. 
     Hükümetin konuya ilişkin teklifini yaptığını belirten Gül, şöyle devam etti 
     ''Meclis de biraraya gelmiş, milletvekilleri teklif vermiş. Daha sonra buna karşı hükümet tekrar görüşlerini ifade eder. Genel Kurul'da herhangi bir değişikliğe uğrayabilir. Her şey açık ve seçik yapılıyor. İhtiyaç mı vardır, bir talep mi söz konusu detayını bilmiyorum.'' Gül, TBMM'de gizli kapaklı işler olmadığını ifade ederek, ''Bunlar tartışılabilir, Genel Kurul'da da tartışılacaktır. Hükümetin talebi bellidir. Mevcut imkanlar çerçevesinde ekonomik imkanlar ortada. Halkın talepleri söz konusudur. O açıdan detayını bilmiyorum.'' Bakan Gül, daha sonra şunları kaydetti 
     ''Yorumda bulunmak istemiyorum çünkü açık yapılan birşey bu. TBMM'de önergeler verilebilir, yeni kadrolar da talep edilebilir. Hükümet teklifi reddebilir de... Oradaki tartışmalarda yoktum.'' TBMM Plan ve Bütçe Komisyonu, Diyanet İşleri Başkanlığı'na 1600 imam-hatip, müezzin ve kuran kursu öğreticisi kadrosu verilmesini öngören tasarıyı, kadro sayısını 15 bine çıkartarak kabul etmişti. AK Parti milletvekillerinin önergesiyle artırılan kadro artışına CHP milletvekilleri itirazda bulunmuştu. 
     
</TEXT>
</DOC>
