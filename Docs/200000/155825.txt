<DOC>
<DOCNO> 155825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/soneko15.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, dolar ve euro düştü, TL kazandı... 
</HEADLINE>
<TEXT>

     Borsa, önemli bir beklenti olmaksızın geçirdiği geçen haftayı ortalama yüzde 5.84 düşüşle kapadı. 
     Uzmanlar, endeksin 10,500 seviyesinde destek bulduğunu kaydederek, kapanışın bu seviyeye yakın 10,640 puandan gerçekleştiğini, endeksin yabancı satışlarıyla gevşemeyi bürdürdüğünü belirtiyorlar. 
     Bu düşüşün 10,500-10,200 aralığında destek bulacağını tahmin eden uzmanlar, endeksin 10,600 seviyesinde tutunması durumunda ise 11,000 direncine doğru bir yükseliş gelebileceğini ifade ediyor. 
     Borsadaki düşüşün yanında İMKB Tahvil ve Bono Piyasası'nda da vadelerine göre ortalamalarda 1 puan dolayında düşüş gerçekleşti. Altın ve dövizdeki düşüşler de hızlanarak sürdü. Mevduat faizlerinde ise önemli bir değişiklik olmadı. 
     Hisse senetleri haftalık bazda ortalama yüzde 5.84 oranında değer yitirdi. 24 ayar külçe altının gram satış fiyatı yüzde 1.46 oranında, Cumhuriyet altınının satış fiyatı da yüzde 0.87 oranında düştü. Dolar, bir yıl önceki seviyelerine geriledi. Dolar yüzde 2.85 oranında, euro da yüzde 1.21 oranında değer yitirdi. Yatırım fonlarının seyrini izleyen A.A Fon Endeksi ortalama yüzde 0.06 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.65, haftalık reponun net getirisi yüzde 0.62 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya yüzde 1.67'lik düşüşle başladı. 
     Haftanın ilk işlem gününde, Ulusal 100 Endeksi 1. seansta 9.94 puan, 2. seansta da 178.65 puan kayba uğradı. Endeks, günü 11,112.14 puandan tamamladı. Endeksin günlük kaybı 188.59 puan olarak belirlendi. Düşüşün, nakit girişi olmamasından kaynaklandığını ifade eden uzmanlar, endeks üzerindeki baskının arttığını ve beklentisizliğin de düşüşte etkili olduğunu kaydettiler. 
     Salı günü de düşüşler sürdü ve hisse senetleri ortalama yüzde 1.34 geriledi. Düşüşler, Telecom Italia'nın Aria'ya ilişkin açıklamasına bağlandı. Endeks, 1. seansta 40.09 puan, 2. seansta da 109.11 puan düştü ve 10,962.94 puandan günü tamamladı. 
     Çarşamba günü Aria ile ilgili haberler ve ABD Savunma Bakan Yardımcısı'nın açıklamalarına dayandırılan satışlar, düşüşleri hızlandırdı. Endeks, düşük hacimli işlemlerin yaşandığı 1. seansta 232.87 puan gerilerken, hisse senetleri ortalama yüzde 2.12 değer yitirdi. 2. seansta gerçekleşen .78 puan ve yüzde 0.50'lik kayıpla endeks 10,676.29 puana geriledi. Hisse senetleri Çarşamba günü ortalama yüzde 2.61 oranında değer yitirdi. 
     Perşembe günü, düşüşler durdu ve hisse senetleri ortalama yüzde 1.01 değer kazandı. Endeks, 1. seansta 120.92 puan ve yüzde 1.13 arttı. 2. seanstaki satışlar 13.35 puanlık düşüş getirdi. 10,783.86 puandan kapanan endeks günün tamamında 107.57 puan arttı. 
     Haftanın son işlem gününde Borsa'da ortalama yüzde 1.33'lük kayıp yaşandı. 
     Ulusal 100 Endeksi, 1. seansta 95.99 puan ve ortalama yüzde 0.89, 2. seansta da 47.46 puan ve yüzde 0.44 düşüş kaydetti. Endeks haftayı 10,640.41 puandan tamamladı. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 660.32 puanlık düşüşle 11,300.73 puandan, 10,640.32 puana indi. Hisse senetlerinin haftalık ortalama değer kaybı yüzde 5.84 oldu. 
     İMKB Ulusal-Mali Endeksi 894.26 puan düşerek 13,343.93 puandan 12,449.67 puana, İMKB Ulusal-Sanayi Endeksi 589.49 puan düşerek 11,799.66 puandan 11,210.17 puana ve İMKB Ulusal-Hizmetler Endeksi 337.70 puan düşerek 7,259.55 puandan 6,921.85 puana geriledi. 
     Böylece, mali grup hisseleri ortalama yüzde 6.70 oranında, sanayi grubu hisseleri ortalama yüzde 5.00 oranında ve hizmetler grubu hisseleri ortalama yüzde 4.65 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 294 hisse senedinden 214'ü değer yitirirken, 67 hisse senedi değer kazandı. 13 hisse senedinin değeri değişmedi. 
     Geçen hafta en yüksek oranlı artış yüzde 46.67 ile Pastavilla hisselerinde oldu. Yüzde 28.29'luk artışla Otokar hisseleri ikinci, yüzde 23.81'lik artışla da Ceytaş Madencilik hisseleri üçüncü olarak sıralandı. 
     En yüksek oranlı düşüş ise yüzde 34.29 ile Selçuk Gıda hisselerinde oldu. Yüzde 22.18'lik düşüşle İş Bankası A hisseleri ikinci ve yüzde 18.89'luk düşüşle de Çukurova Elektrik hisseleri üçüncü sırada yer aldı. 
     İMKB Ulusal Pazar'da geçen hafta toplam 951 milyar 510.9 milyon adet hisse senedi işlem gördü ve karşılığında 2 katrilyon 45 trilyon 731.2 milyar liralık işlem hacmi gerçekleşti. 
     
     DÖVİZ 
     Geçen hafta, tüm döviz birimlerinde düşüş yaşandı. İstanbul serbest döviz yasasında alınıp satılan ABD Doları yüzde 2.85 oranında, Euro da yüzde 1.21 oranında düşüş kaydetti. 
     Önceki hafta sonuna göre ABD Doları'nın Türk Lirası satış fiyatı 44 bin lira düşerek, 1 milyon 500 bin liraya, Euro'nun satış fiyatı da 21 bin lira düşerek 1 milyon 719 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 2.90 oranında düşerek 2 milyon 408 bin liraya ve İsviçre Frangı'nın satış fiyatı da yüzde 1.04 oranında düşerek 1 milyon 143 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 495 bin liradan, Euro 1 milyon 714 bin liradan, İngiliz Sterlini 2 milyon 415 bin liradan ve İsviçre Frangı da 1 milyon 145 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 1.46 oranında, Cumhuriyet altınının satış fiyatı da yüzde 0.87 oranında düştü. 
     Külçe altının gram satış fiyatı 250 bin lira düşerek 16 milyon 850 bin liraya, Cumhuriyet altınının satış fiyatı da 1 milyon lira düşerek 114 milyon liraya indi. 
     İstanbul Altın Borsası'nda İAB işlem gören 24 ayar altının gram fiyatı ise yüzde 0.15 oranında gerileyerek 16 milyon 855 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.06 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 238 puan artarak 371,032 puandan 371,270 puana çıktı. 
     Geçen haftanın en çok değer kazanan katılma belgeleri, yüzde 1.78'lik artışla Hak A Tipi Değişken Fon, yüzde 1.14'lük artışla Koçbank B Tipi Tahvil Bono Fon ve yüzde 1.12'lik artışla HSBC Bank B Tipi Tahvil Bono Fon oldular. 
     Geçen haftanın en çok değer yitiren katılma belgeleri ise yüzde 6.49 oranındaki düşüşle Alfaa A Tipi Ulusal-30 Endeks Fon, yüzde 6.45 oranındaki düşüşle İş A Tipi Teknoloji Endeks Fon ve ve yüzde 6.42 oranındaki düşüşle Oyak Yatırım A Tipi Ulusal-30 Endeks Fon olarak sıralandılar. 
     
     İHALELER... 
     Hazine geçen hafta ikisi bono biri tahvil olmak üzere üç ihale düzenledi. 
     Pazartesi günkü 182 gün vadeli iskontolu bono ihalesinde net 878.4 trilyon liralık satış yapıldı. 
     Geri ödemesi 5 Kasım 2003'de yapılacak olan ihalede, bileşik faiz yüzde 49.20, basit faiz yüzde 44.30 oldu. 
     Salı günü düzenlenen iskontolu bono ihalesi ile 287 gün vadeli borçlanan Hazine, toplam 2 katrilyon 70.8 trilyon liralık satış yaptı. Net satış miktarı 1 katrilyon 470.3 trilyon lira, bileşik faiz yüzde 54.40, basit faiz ise yüzde 51.80 oldu. 
     Yine Salı günü yapılan 385 gün vadeli Türk Lirası cinsinden iskontolu tahvil ihalesinde ise toplam 3 katrilyon 830.5 trilyon liralık satış gerçekleşti. İhaledeki net satış miktarı, 2 katrilyon 433 trilyon lira, bileşik faiz yüzde .59, basit faiz ise yüzde 54.31 oldu. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.66 ile yüzde 1.04 arasında gerçekleşti. 
     Mevduat faizlerinde geçen hafta önemli bir değişiklik olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.65 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 41'in biraz üzerinde olan haftalık reponun net getirisi de yüzde 0.62 olarak gerçekleşti. 
     
</TEXT>
</DOC>
