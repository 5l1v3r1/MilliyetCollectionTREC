<DOC>
<DOCNO> 170910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun23.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon "Saddam yandaşları temizleninceye kadar Irak'tayız" 
</HEADLINE>
<TEXT>

     ABD Savunma Bakanlığı Pentagon'un danışmanı Richard Perle, Amerikan birliklerinin, yaklaşık 30 bin olduğu tahmin edilen, devrik Irak lideri Saddam Hüseyin'in silahlı yandaşları ortadan kaldırılıncaya kadar Irak'ta kalacağını söyledi. 
     Perle, özel bir ziyaret için geldiği Moskova'da basına yaptığı açıklamada, ''Saddam Hüseyin'in, Irak'ı sabote eden yaklaşık 30 bin silahlı yandaşı yok edilmeden veya ele geçirilmeden buradan ayrılmak sorumsuzca bir davranış olur. ABD, Irak güvenli bir ülke olduktan ve Irak halkı dış yardım olmaksızın demokrasiyi oturtabildikten sonra buradan ayrılacak'' dedi. 
     ''Irak savaş için birçok neden olduğunu'' söyleyen Perle, Saddam Hüseyin rejimi döneminde yaklaşık 300 bin kişinin öldürülerek gömüldüğünü, şimdi açıkça anlamaya başladıklarını belirtti. 
     Kitle imha silahlarına da değinen Perle, bu silahların Irak'ta gizlendiğinden ''kesinlikle emin'' olduğunu söyledi ve ''Bu silahları nerede arayacağımızı bilmiyoruz, hiçbir zaman da bilemedik'' şeklinde konuştu. 
     
</TEXT>
</DOC>
