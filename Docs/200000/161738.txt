<DOC>
<DOCNO> 161738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur30.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
15 kilo balığa 6 milyar lira ceza... 
</HEADLINE>
<TEXT>

     Konya'nın Beyşehir İlçesi'nde gölde uygulanan av yasağına karşın 15 kilo balıkla yakalanan 3 kişiye toplam 6 milyar lira para cezası verildi. 
     Edinilen bilgiye göre, Beyşehir Gölü'nde ve çevresinde kaçak avcılara karşı sıkı denetim yapan Beyşehir Emniyet Müdürlüğü'ne bağlı ekipler, Üzümlü Mevkii İskelesi'nde kaçak balık avlandığına ilişkin bir ihbar aldı. 
     Sabah erken saatlerde bölgede pusu kuran polis ekipleri, balıkçılık yapan M.M, M.Y ve E.Y'yi, ağla gölde balık avladıktan sonra kıyıya çıktıkları sırada, 15 kilogram sazan ve kadife balığıyla suçüstü yakaladı. 
     Gözaltına alınan 3 balıkçı, adli makamlarda ifadelerinin alınmasının ardından, her birine 2'şer milyar liralık ceza uygulandıktan sonra serbest bırakıldı. 
     Emniyet yetkilileri, Beyşehir Gölü'nde kaçak avlanma yaptırmama konusunda kararlı olduklarını belirterek, benzer yanlış davranışlarda bulunulmaması konusunda bölge halkını uyardı. 
     
</TEXT>
</DOC>
