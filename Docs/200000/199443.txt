<DOC>
<DOCNO> 199443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/yasam/yas07.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürücü grip için KIRMIZI ALARM 
</HEADLINE>
<TEXT>

   Amerikalı sağlık uzmanları uyardı Ölümcül yeni bir tür grip, bir yıl, bir ay, hatta bir hafta içinde, dünya çapında salgın olarak ortaya çıkabilir 
      
   
   TARİH boyunca ölümcül grip salgınlarının 30 yıllık periyotlar halinde ortaya çıktığını vurgulayan uzmanlar, bu sürenin çoktan dolduğuna dikkat çekiyor ve yeni bir tür grip salgını için uyarıyor. Memphis'teki St. Jude Çocuk Araştırma Hastanesi'nden Dr. Richard Webby ile Robert Webster, yeni grip virüsünün bir yıl, bir ay ve hatta bir hafta içinde etkili olabileceğini belirtti. 
   
   Kaosa yol açabilir 
   "BÜYÜK grip salgını karşısında hazırlığı olmayan dünya büyük bir karışıklığa sürüklenebilir" diyen uzmanlara göre, yeni grip salgını çok yaygın hastalık yaratarak ölüm saçacak. Bu nedenle büyük ihtimalle sağlık sistemleri felce uğrayacak, çok sayıda ülke kaosa sürüklenecek. 
   YENİ grip salgınına sebep olacak virüs yeni olduğu için, bu virüsle ilk kez karşılaşan insanların bağışıklık sistemi koruma sağlamayacak. Ayrıca virüs mevcut ilaçlara karşı dirençli olduğu için tedavisi de kolay olmayacak. Mevcut aşıların ise kısmen etkili olacağı sanılıyor. Uzmanlar, "Şimdiki teknolojiyle yeni gribe karşı etkili aşı geliştirilmesi, en az 6 aylık bir süre alır" diyor. 
   
   İlaç stoklanması gerek 
   ANTİ virüs ilaçların stoklanması gerektiğinin altını çizen Dr. Webster, "Grip salgını kapıyı çalıyor. Geçtiğimiz 3 - 4 sene içinde böyle bir salgının eli kulağında olduğuna dair yeterince vakayla karşılaştık. Kırmızı alarm zamanı" dedi. n DIŞ HABERLER SERVİSİ 
   
   
   
   
   
   
</TEXT>
</DOC>
