<DOC>
<DOCNO> 154227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/soneko06.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... Dolar değer kaybetti... 
</HEADLINE>
<TEXT>

     Uluslararası borsalarda geçen hafta, ABD Doları önemli para birimleri karşısında değer kaybederken, altın fiyatları yükseldi. 
     ABD Doları, gerek Japon Yeni, gerekse euro karşısında, hafta başında önemli oranda değer kaybetmişti, fakat ABD'de yayınlanan ekonomik verilerin beklenenden daha az kötü veya iyi çıkması nedeniyle biraz dolar toparlanmaya başladı. Bu toparlanma, yine de doların, diğer para birimleri karşısında değer kazanmasına yetmedi. 
     Hafta başında 1.1030 dolar olan euro, cuma günü 1.1222 dolara çıktı. 
     ABD Doları'nın Avrupa döviz borsalarında bazı önemli para birimleri karşısında Pazartesi günü öğleyin ve Cuma günkü kapanış itibariyle değerleri şöyle 
     

PARA BİRİMİ PAZARTESİ CUMA Japon Yeni 120.20 118.88 İsviçre Frangı 1.3621 1.3449 Kanada Doları 1.4448 1.4222      Londra borsasında sterlin, 1.5956 dolardan, 1.6034 dolara çıktı. 
     
     ALTIN FİYATLARI 

     Altının ons fiyatı bazı borsalarda Pazartesi günü öğleyin ve Cuma günkü kapanış itibariyle şöyle idi 
     

BORSA PAZARTESİ CUMA Londra 333.75 339.50 Zürih 333.62 340.60 Hong Kong 333.55 341.05      Londra borsasında gümüşün ons fiyatı 4.61 dolardan, 4.74 dolara çıktı. 
     
     MENKUL KIYMETLER BORSALARI 

     Uluslararası borsalarda geçen hafta, paskalya tatilleri dolayısıyla tam bir işlem görülemedi. 
     Öte yandan, ABD'deki ekonomikj verilerin olumlu çıkması, dünya ekonomisinin lokomotiflerinden biri olması nedeniyle, diğer uluslararası borsaları da olumlu etkiledi. 
     Borsaların yükselmesinde, şirketlerin açıklanan kar raporlarının beklenenden iyi çıkması da etkili oldu. 
     ABD'de Tüketici Güven endeksi, önemli bir şekilde artış gösterdi. 
     ABD'nin, Irak'ta kısa sürede sonuç alması nedeniyle, Tüketici Güven Endeksi, Mart ayında yüzde 61.4 iken, Nisan ayında yüzde 81'e yükseldi. 
     New York menkul kıymetler borsası Wall Street'te Dow Jones Endeksi yüzde 3.3, Nasdaq Bileşik Endeksi yüzde 4.8, Standard Poor's 500 endeksi de yüzde 3.5 oranında artış gösterdi. 
     Tokyo menkul kıymetler borsasında da Nikkei Endeksi geçen hafta, yüzde 0.56 oranında değer kazanarak, 7,907.19 puandan kapandı. 
     Londra borsasında FTSE-100 endeksi yüzde 1.87 oranında yükselerek 3952.6 puana çıktı. 
     Almanya'daki Frankfurt borsası DAX endeksi, yüzde 1.49 oranında yükseliş göstererek, 2986 puandan kapandı. 
     




</TEXT>
</DOC>
