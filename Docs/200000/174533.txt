<DOC>
<DOCNO> 174533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sontur02.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirli "futbol sapkınları" yeniden gözaltına alındı 
</HEADLINE>
<TEXT>

     TSYD Ege Dostluk Kupası'nda oynanan Karşıyaka-Göztepe maçında çıkan olaylar nedeniyle gözaltına alındıktan sonra adliyeye sevk edilen ve tutuksuz yargılanmak üzere serbest bırakılan 10 kişi, İzmir Cumhuriyet Başsavcısı'nın talimatıyla yeniden gözaltına alındı. 
     Alsancak Stadı'nda Karşıyakalı taraftarların bulunduğu tribünde, Murat Kongu'nun ölümüyle sonuçlanan olaylara karıştıkları iddiasıyla gözaltına alınan Cem Akın 27 , Teoman Cangöz 23 , Cenk Tansuğ 24 , Y.A. 17 , Ekber Tuğbeygen 24 , C.P. 18 , Emrah İmrak 19 , Sinan Çeken 22 , Elif Makineci ve Seda Akın, nöbetçi savcılık tarafından serbest bırakıldı. 
     İzmir Cumhuriyet Başsavcısı İlhan Mesutoğlu'nun talimatıyla soruşturmayı yürüten Cumhuriyet Savcısı Mehmet Uyanık, zanlıların serbest kalmasından bir süre sonra emniyet yetkililerini arayarak yeniden yakalanmalarını ve sabah adliyeye getirilmelerini istedi. 
     Cumhuriyet Savcısı Uyanık'ın talimatı üzerine Asayiş Şube Müdürlüğü Cinayet Büro Amirliği ekipleri, serbest bırakılan 10 kişiyi yeniden gözaltına aldı. 
     
</TEXT>
</DOC>
