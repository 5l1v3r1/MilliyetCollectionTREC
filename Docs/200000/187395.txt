<DOC>
<DOCNO> 187395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/siyaset/asiy.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay'dan 16 bin asker planı 
</HEADLINE>
<TEXT>

   Irak'a ilk aşamada 6 bin asker gönderilecek. Yabancı ülkelerden kuvvet desteği gelmezse komando tugayları devreye girecek. Asker sayısı ise 16 bine çıkacak 
      BARKIN ŞIK 

   
   Irak'a asker göndermeye hazırlanan Genelkurmay Başkanlığı planlamalarını 6 - 16 bin kişilik bir kuvvet üzerine yapıyor. 1. Türk Taktik Tümen Komutanlığı kararg hına bağlı 28. Mekanize Piyade Tugayı ve Çankırı'daki 9. Zırhlı Tugay, görev bölgesindeki kuvvet yapılanmasının omurgasını oluşturacak. 
   Türk Tümen Kararg hı'nın komutasına yabancı ülkelerden iki tugaylık destek gelmesi durumunda Irak'a gönderilecek 6 bin Türk askeri arasında jandarma ve Özel Kuvvetler Komutanlığı unsurları da bulunacak. Yabancı kuvvetlerin gelmemesi ve asker sayısının 6 binin üzerine çıkması halinde iç güvenlik ve komanda tugaylarından "görev niteliğine uygun" personel gönderilecek. Bu kapsamda Kayseri 1. Komando Tugayı ile Bolu 2. Komando Tugayı, Mardin 70. Mekanize Tugayı, Diyarbakır'daki 16. Zırhlı Birlik, Van'daki 23. Güvenlik Tugayı, Hakk ri Dağ Komando Tugayı, Şırnak'taki 6. ve 23. Piyade tugayları gibi birlikler bulunuyor. 
   
   Suriye olumlu bakıyor 
   Zırhlı birlikler görev bölgesine demiryoluyla sevk edilecek. TCDD Genel Müdürlüğü ile Genelkurmay arasında 1 Mart tezkeresi öncesi varılan mutabakatın benzeri bu çerçevede hayata geçirilecek. Çankırı ve Mamak'taki birliklerin sevkıyat planlamaları da tamamlandı, demiryolu Nusaybin üzerinden Suriye - Irak güzerg hını izlediği için de Şam yönetimiyle temasa geçildi. Görüşmelerde, Türkiye'nin görev alması gündemde olan Bağdat'ın kuzeyi veya batısındaki sektöre sevkıyat imk nı veren demiryolundan birliklerin transit geçişi konusunda olumlu sonuç alındı. 
   Askeri personelin havayoluyla görev bölgesine ulaştırılması gündeme gelirken, bu seçeneğin hayata geçmesi durumunda Türk Hava Yolları'nın devreye girmesi bekleniyor. Irak'taki Türk Tümen Kararg hı ile Silopi'de oluşturulması beklenen lojistik üs arasında, Irak'ın kuzeyinden karayoluyla bağlantı kurulması da planlanıyor. 
   
   Konakçı heyeti 
   Türk birliklerinin sorumluluk üsteleneceği sektöre hareketinden önce Irak'a "konakçı" heyeti gidecek. ABD'lilerden bölgeye ilişkin ayrıntılı bilgi alacak heyet, konuşlanacak askerin ihtiyaçlarını belirleyecek ve planlamalar için rapor hazırlayacak. 
   
   Ankara'ya diplomat akını    Ankara, tezkere izniyle yoğun diplomasi trafiğine sahne olacak. ABD Kongresi'nden iki ayrı heyet bugün Türkiye'ye gelerek temaslarda bulunacak. Ankara'ya bugün ulaşacak Polonya heyetine ise Irak'ın yeniden imarı konusunda görevlendirilen Özel Büyükelçisi Slawomir Cytryeki başkanlık edecek. Irak Uluslararası İşbirliği Konseyi Başkanı ve eski Polonya Maliye Bakanı Marek Belka'nın başkanlığındaki Irak heyeti de yarın başlayacağı temaslarını 12 Ekim'e kadar sürdürecek. Dışişleri Müsteşarı Uğur Ziyal ile ABD'nin Ankara Büyükelçisi Eric Edelman da Türk askerinin Irak'ta görev almasına ilişkin müzakerelerin nasıl gerçekleşeceğini bugün görüşecek. 
   
   'K. Irak'tan ineriz '    ANKARA Milliyet 

   Dışişleri Bakanlığı Sözcüsü Hüseyin Diriöz, Türk askerinin lojistik sevkıyatının Kuzey Irak'tan yapılamayacağını belirten Iraklı Kürt gruplara "Görev yerimize bu rota üzerinden gitmemiz en doğal olan yoldur" karşılığını verdi. 
   "Irak Yönetim Konseyi'nin Türk askerine karşı çıktığı" yolundaki haberleri yalanlayan Diriöz, bunların kişisel beyanlar olduğunu söyledi. "ABD otoritesince atanan geçiş dönemi organı olan Yönetim Konseyi tarafından böyle bir karar alındığı doğru değil" diyen Diriöz şunları kaydetti "Iraklı bazı grupların endişeleri yersizdir, Türkiye'nin yaklaşımlarının çerçevesi tezkerede çizilmiştir. Görev bu çerçevenin içinde yapılacaktır. Amacımız Irak'ın sıkıntılarını çözmeye katkıda bulunmaktır." 
   Kürt grupların Türk birliklerinin Kuzey Irak'tan geçmesine karşı çıkmasını da değerlendiren Diriöz "Bu konu ABD'yle askeri görüşmelerde netleşecek. Ancak bu hattın, Türkiye'den Türk askerinin görev yapacağı bölgeye doğrudan uzanması en doğal yoldur" dedi. 
   
   Gül Barış gücüyüz    UTKU ÇAKIRÖZER Ankara 

   Dışişleri Bakanı Abdullah Gül, Türkiye'nin Irak'a asker göndermesi konusunda dünyaya "Gidişimiz işgali sona erdirecek" mesajı verdi. 
   Ankara'da görevli 50'nin üzerinde yabancı büyükelçiyi Dışişleri Bakanlığı'na çağıran Gül, aralarında ABD Büyükelçisi Eric Edelman'ın da yer aldığı büyükelçilere, şu mesajları verdi 
   Türkiye bölgeye işgalci olarak değil, "barış gücü" olarak gidecek. Gidişimiz Irak'taki güvenliği geliştirecek ve böylece Irak'ın yabancı kuvvetlerden daha kısa sürede kurtulmasını sağlayacak. Kararımız Irak'ın istikrara kavuşması için alınan BM'nin 1483 sayılı kararıyla uyum içindedir. Yeni bir BM kararı bizim için h l önemlidir. Ama olmaması kardeşlerimize yardım etmemize engel değildir. Biz bu işi daha sorunsuz yaparız. Çünkü Iraklılar bizim akrabalarımız, kardeşlerimiz. 
   Dışişleri Bakanlığı ile Genelkurmay Başkanlığı arasında ayrıntıların görüşüldüğünü belirten Gül, Türk askerinin görev yapacağı bölgenin belirlenmediğini ifade etti. 
   
   
</TEXT>
</DOC>
