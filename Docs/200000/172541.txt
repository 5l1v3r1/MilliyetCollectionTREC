<DOC>
<DOCNO> 172541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/soneko07.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Niyet Mektubu'nun ayrıntıları... Kanunlar için yeni takvim 
</HEADLINE>
<TEXT>

     Meclis'in yoğun gündemi nedeniyle geciken kanunlar için, 5. Gözden Geçirmeye ilişkin Uluslararası Para Fonu'na IMF sunulan Niyet Mektubu'nda yeni takvim belirlendi. 
     Bu çerçevede, Doğrudan Vergi Reformu'na ilişkin kanunun Kasım ayına kadar çıkarılması hedeflenirken, KİT'lerde yönetişimin geliştirilmesine ilişkin kanununun yıl sonuna kadar, Kamu Mali Yönetim ve Kontrol Kanunu'nun ise Ekim sonuna kadar çıkarılacağı belirtildi. 
     A.A muhabirin edindiği bilgiye göre, daha önce çıkarılması gereken ancak takvimde gecikme olan kanunlar arasında, Doğrudan Vergi Reformu, Kamu Mali Yönetim ve Kontrol Kanunu, Personel Rejimi Kanunu ile KİT'lerde yönetişimin iyileştirilmesine ilişkin kanun sayılıyor. 
     Kamu Mali Yönetim ve Kontrol Kanunu'nun Meclis'in tatilinin ardından çıkarılması yönünde IMF yönetimi ile uzlaşmaya varılırken, bunun Ekim sonuna kadar yasalaşması hedefleniyor. 
     Doğrudan Vergi Reformu'nun Kasım ayına kadar çıkarılması taahhütü yer alan mektupta, KİT'lerde yönetişimin iyileştirilmesine ilişkin taslağının yasalaşması için de bu yıl sonuna kadar süre öngörüldü. 
     
     BANKACILIK 
     Niyet mektubunda, Tasarruf Mevduatı Sigorta Fonu'nun TMSF elindeki varlıkların satışı konusunda belirli bir noktaya gelindiği ifade edilirken, uzun dönemde, banka dışı kredi kurumlarının izlenmesi ve regülasyonunun Hazine'den BDDK'ye devredileceği belirtiliyor. 
     Fondaki bankaların tahsil edemediği alacaklarını satarken, kesilen vergiden de muafiyet sağlanacağı kaydedilen mektupta, kamu bankalarının özelleştirilmesine ilişkin olarak da Halk Bankası için 2003 tarihi, Ziraat Bankası için ise 2004 tarihi deklare ediliyor. 
     
     BANKALARIN İŞLEM MALİYETLERİNNİ AZALTILMASI 
     Mektupta, bankacılık aracılık ve işlem maliyetlerinin azaltılarak, reel sektöre verilen kredilerin artırılması konusunda özendirici politaların uygulanacağı da belirtiliyor. 
     
</TEXT>
</DOC>
