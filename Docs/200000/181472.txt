<DOC>
<DOCNO> 181472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sondun29.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, internette tanıştığı kadının hayatını kurtardı 
</HEADLINE>
<TEXT>

     İtalya'da bir polis, internet vasıtasıyla tanıştığı bir kadını intihardan kurtardı. 
     Roma'nın San Paolo mahallesindeki emniyet müdürlüğünde görev yapan bir polisin, geçen gece internette sohbet ederken tanıdığı 43 yaşındaki bir kadının konuşmalarından intihar etmek üzere olduğunu anladığı ve hemen ''113 polis imdat''ı arayıp kadının kurtulmasını sağladığı bildirildi. 
     Evli olan ve ailevi sorunlardan krize giren kadının, intihar etmek için yüksek dozda uyku ilacı aldığı belirtilirken, polisin internette görüşürken kadının cep telefonunu almayı başardığı ve daha sonra telefonla arayıp kadını adresini söylemeye ikna ettiği kaydedildi. 
     Eve gelen ilk yardım ekipleri tarafından hastaneye kaldırılan kadının sağlık durumunun iyi olduğu açıklandı. 
     
</TEXT>
</DOC>
