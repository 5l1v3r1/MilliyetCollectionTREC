<DOC>
<DOCNO> 150976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun26.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümmü Kasr'dan Basra'ya gidecek yolcu kalmasın 
</HEADLINE>
<TEXT>

     Irak'ın güneyindeki İngiliz güçleri, özellikle insani yardımların sevkıyatında kullanmak üzere tren seferlerini yeniden başlatıyor. 
     Tren, tonlarca yardımın ulaştığı liman kenti Ümmü Kasr ve Basra arasında hizmet verecek. 
     İlk sefer denemesi bugün yapılan trenle yerel mevkii sahipleri, askerler ve gazeteciler, Ümmü Kasr'dan Basra'ya olan 50 kilometrelik yolun 30 kilometresini kat ederek, liman kentine geri döndü. 
     İngiliz askeri yetkilileri, güvenliğin halen tam sağlanmamış olması nedeniyle seferin Basra'ya kadar uzatılmadığını, ancak çok yakında bu kente trenle insani yardım taşımayı planladıklarını söyledi. 
     İngiliz güçleri, tren hizmetinin yakın zamanda Bağdat'a ulaşacağını da umuyor. 
     Binbaşı Neil Llewellyn, tren seferlerinin başlamasının, Basra'da oturan liman çalışanlarının işlerine geri dönmesi açısından da önemli olduğunu belirtti. 
     Yarbay Peter Jones da demiryolu hizmetinin yeniden başlamasının, Irak halkına ''hayatın normale döndüğü'' yönünde verilen önemli bir işaret olduğunu ifade etti. 
     Bölgede son 5 yıldır sadece yük trenleri çalışıyordu. 
     





</TEXT>
</DOC>
