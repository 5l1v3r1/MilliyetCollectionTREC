<DOC>
<DOCNO> 189083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sonspo10.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da Sergen sevinci... 
</HEADLINE>
<TEXT>

     Ligde 18 Ekim Cumartesi günü kendi sahasında Diyarbakırspor ile yapacağı maçın hazırlıklarını sürdüren Beşiktaş'ta, Sergen sevinci yaşanıyor. 
     Siyah-beyazlılarda, fıtık şüphesi bulunan Sergen'in herhangi bir sıkıntısının bulunmadığı ve Diyarbakırspor maçında oynayabileceği açıklandı. 
     Kulüp doktoru Ayhan Optur, Sergen'in ağrılardan şikayet ettiğini, bu nedenle kendisini kontrolden geçirdiklerini belirterek, ''Yaptığımız kontrollerde bir sorun çıkmadı. Teknik direktör Lucescu isterse Sergen, Diyarbakırspor maçında oynayabilecek'' dedi. 
     Optur, takımda sakat oyuncunun bulunmadığını, bu akşamki antrenmanın da tam kadro yapılabileceğini sözlerine ekledi. 
     
</TEXT>
</DOC>
