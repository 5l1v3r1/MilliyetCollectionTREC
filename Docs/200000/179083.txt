<DOC>
<DOCNO> 179083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/siyaset/siy11.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Büyükelçi'sine mektup vereceklerdi 
</HEADLINE>
<TEXT>

      Ümit Bektaş 

   
   Küresel Barış ve Adalet Koalisyonu üyesi bir grup barış eylemcisi, dün ABD'nin Ankara Büyükelçiliği önünde polisin aldığı geniş güvenlik önlemlerine rağmen eylem yaptı. Grup, ABD vatandaşı canlı kalkanlar aleyhine Amerikan yönetimi tarafından başlatılan cezai işlemlere son verilmesini istedi. Ellerinde adaleti simgeleyen terazi ve ağızlarında bantlarla ABD Büyükelçisi Eric Edelman'a mektup vermek isteyen grubun 11 üyesi polis tarafından gözaltına alındı. Polisin pankart açmak isteyen dört göstericiyi gözaltına almaya çalıştığı sırada, yedi kişilik diğer grup kendilerini kalın iplerle birbirine bağladı. Ağızlarına, "ABD Adaleti" yazan bantlar yapıştıran grup üyelerinin açıklama yapmasına izin verilmedi. 
   
   Memurlardan polis için suç duyurusu    ESRA ALUS İstanbul 

   Kamu Emekçileri Sendikaları Konfederasyonu KESK üyesi bir grup, Yenikapı'da polisin kendilerine yönelik müdahalesi konusunda savcılığa suç duyurusunda bulundu. Bir grup sendika üyesiyle birlikte İstanbul Adliyesi'ne gelen KESK Genel Sekreteri Mustafa Avcı, "İnsanca Yaşamak İçin Demokratik Bir Türkiye Yürüyüşü" kapsamında İzmir'den yola çıkan gruba, 21 Ağustos günü Yenikapı'da polisin müdahale ettiğini söyledi. Avcı, olay sırasında bir memur arkadaşlarının kalp spazmı geçirdiğini, KESK üyelerinin yaklaşık 6 saat süreyle polis çemberi içerisinde gözaltı gibi tutulduklarını savundu. 
   
   
   
</TEXT>
</DOC>
