<DOC>
<DOCNO> 161530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo38.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Altaylı Murat Karakoç Vestel Manisaspor'da... 
</HEADLINE>
<TEXT>

     İkinci Lig A Kategorisi'nde şampiyonluk mücadelesine hazırlanan Vestel Manisaspor, Altay'ın sol kanat oyuncusu Murat Karakoç ile 3 yıllık sözleşme imzaladı. 
     Tarık Almış Tesisleri'ndeki sözleşme töreninde konuşan kulüp asbaşkanı Arif Koşar, transfer dönemine çok hızlı girdiklerini ve hergün bir oyuncuya sözleşme imzalattıklarını belirtirek, ''Murat Karakoç da tecrübesiyle hedefimize ulaşmamızda önemli katkısı olacak bir oyuncudur'' dedi. 
     Koşar, sözlerini şöyle sürdürdü 
     ''Hafta sonu transferlerimize ara verip, gelecek hafta başından itibaren devam edeceğiz. Teknik direktörümüz Mustafa Denizli'nin katılacağı toplantıdan sonra kamp programımızı belirleyeceğiz. İki aşamalı kampımız en yüksek kalitede gerçekleşecektir. Transferlerimiz ise tamamen Vestel Manisaspor'un ihtiyaçlarına göre değerlendirilerek yapılmaktadır ve oluşacak bu kadro tüm Ege bölgesine zevk verecektir.'' Yeni transfer Murat Karakoç da şampiyonluğu kovalayacak bir kadroda yeralmaktan duyduğu mutluluğu dile getirirek, ''Altay'da bu şampiyonluğu yaşamıştım. Gelecek sezon da Manisa'da yaşamak istiyorum'' diye konuştu. 
     
</TEXT>
</DOC>
