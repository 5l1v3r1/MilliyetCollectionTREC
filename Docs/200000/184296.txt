<DOC>
<DOCNO> 184296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun16.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Danimarka veliaht Prensi, Avustralyalı bir kızla evleniyor... 
</HEADLINE>
<TEXT>

     Danimarka tahtının varisi prens Frederik, Avustralyalı Mary Elizabeth Donaldson ile evleniyor. 
     Danimarka sarayından yapılan açıklamada, Danimarka Kraliçesi Margrethe'ın, 8 Ekim'de hükümet ile yapacağı aylık toplantıda, en büyük oğlu Frederik ve hukuk mezunu Donaldson'ın evliliğini onayladığını resmen açıklayacağı belirtildi. 
     Çift, nişanlandıklarını daha sonra açıklayacak. 
     Prensin özel sekreteri Per Thornit, Reuters ajansına verdiği bilgide, evlilik için kesin tarih veremeyeceğini, ancak gelecek yıl düğünün olacağını söyledi. 
     Tazmanya adasında gayrimenkul acentesi bulunan 31 yaşındaki Donaldson ve 35 yaşındaki prens Frederik'in, 2000 yılında Sydney Olimpiyatları'nda tanıştıkları kaydedildi. 
     
</TEXT>
</DOC>
