<DOC>
<DOCNO> 182385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/yasam/zuckan.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın dediğinin ruh çalkantısı bol olur 
</HEADLINE>
<TEXT>

   Canınız çok mu sıkıldı Moraliniz tepetaklak mı Bu ruh halinden kurtulmak istiyorsunuz ama nafile çabalar arasında cebelleşip duruyor musunuz Yormayın kendinizi Çok kolay bir çıkış yolu biliyorum 
   BİLİRKİŞİ RAPORU İLHAN UÇKAN 
      
   Kadın dediğinin ruh çalkantısı bol olur, bilirsiniz... Bir iyi bir kötü, bir sıkkın bir keyifli ruh halimiz birbirini kovalar hiç durmadan... 
   Kötünün arkasından iyinin geleceğini biliriz ama bazen sanki derin kuyulara düşmüşüz de çıkamayacakmışız zannediveririz kendimizi. Bu düştüğümüz hallerle daha önce de karşılaştığımızı aklımıza bir getirsek uzayıp gitmeyecek üzüntümüz, ama nerde... 
   Canınız çok mu sıkıldı Moraliniz altüst mü oldu Bu durumdan çıkmak istiyorsunuz ama boşuna çabalayıp duruyor musunuz Hiç yormayın kendinizi Çok kolay bir çıkış yolu biliyorum. 
   İşte Bilirkişi olarak yazıyorum Kendinizi iyi hissettiğinizde size iyi gelen şeyleri bir kenara yazın. Elinizin altında olacak biçimde elbette. Yoksa insanın aklına gelir mi "A, bak daha önce de aynısı olmuştu" der mi Demez elbette Ne de olsa o sırada sadece düştüğü kör kuyudan çıkmaya harcıyor bütün çabasını. Tabii ağlamalar, umutsuzluk krizleri, daha neler neler... Vücudun, aklın pasını atma, temizlik günü versiyonu ruh için. Tamam, elbette bu yolla da rahatlıyoruz ama daha kısa bir yolu var Sadece ruh karanlığımızı ışığın izlediğini hatırlamak 
   Kendinizi temizlik günü ruh haline sokup karalar bağlayacağınıza, çıkış yolunuzu hatırlayın yeter. Göreceksiniz ki aynı biçimde işe yarayacak. Çalkantılarınızı ehlileştirin birazcık. Bunu bir kere öğrendiğinizde kontrolünüzü istediğiniz zaman kaybedip kazanmayı da öğrenmiş olacaksınız. Keyfiniz her zaman bol olacak, yüzünüz de hep gülecek. Şarkı bile söylersiniz arkasından "Kıskananlar çatlasınnnn..." 
   İyi oyunlar herkese... 
   
   "Keyif formülü bulma" dersi    1- Kendinizi neden kötü hissediyorsunuz Diyelim ki fena halde moraliniz bozuk... Yapmanız gereken tek şey oturup kafayı çalıştırmak. Elinize bir kağıt kalem alın ve moralinizin tepetaklak olmasına neden olan şeyi tek bir cümle kalana kadar en kısa ifade biçimine indirgeyerek yazın. Örnek "Sevgilim telefonuma cevap vermedi." Bu kağıdı saklayın. Ve her zamanki yöntemlerinizle kötü ruh halinizden kurtulmanın çarelerini arayın. 
   2- Ne oldu da keyfiniz yerine geldi Tamam, zaman geçti, tripten çıktınız mı O zaman o kağıdı ve kalemi tekrar elinize alın ve sizi rahatlatan şeyi yine aynı biçimde tek bir cümleye indirerek yazın. Örnek "Beni ne kadar çok sevdiğini söyledi " 
   3- Kendi formülünüzü yaratın Bu yazdıklarınız aslında sizin kendinizi kötü hissettiğinizde hatırlamanız gereken cümleler. Sizi öven ya da sevildiğinize dair kurulan bir cümle tekrar keyfinizi yerine getiriveriyor. Bu cümleyi kimden duyduğunuz da pek önemli değil doğrusu. 
   Bugünkü yazımın ana fikri şu Uzun zamanları sıkkın sıkkın ağlaşarak geçireceğinize oturun da iki satır ruh hali notu alıp "keyif formülü"nüzü buluverin. 
   
   ÇEKİNMEYİN, SORUN DAHA İYİSİNİ BİLENİNİZ VARSA DA ANLATSIN    "Onu kaybettiğim için pişmanım..." 
   Kız arkadaşımla tamamen benim hatalarım ve ona karşı ilgisizliğim yüzünden ayrıldık. O şu anda başka birisiyle olduğunu ve sevgili olmamızın mümkün olmadığını söylüyor. Fakat her konuşmaya gidişimde beni sevdiğini ama onu çok kırdığımı, bana güveninin kalmadığını söylüyor. Ben onu çok seviyorum ve onunla evlenmek istiyorum. Onu kaybettiğim için çok pişmanım. Belki onu tekrar kazanmak için neler yapmam ve nasıl davranmam gerektiğini söyleyebilirsiniz. 
   S. D. 
   
   Kız arkadaşınız mükemmel bir oyuncu. "Bir erkek nasıl koca yapılır " oyununu başarıyla sahnelemiş. Ama sonuca bağlamak size düşüyor, yoksa bu oyunun zevki bitmez. Heyecanlı bir sesle telefon edip aynen şu cümleyi kurun ona "Aşık oldum Senden sonra artık olmaz sanıyordum ama şu halime bak Çok güzel Onu asla seni üzdüğüm gibi üzmeyeceğim. Teşekkür ederim, aklımı başıma getirdin " Sonra bir bahaneyle hızla kapatın telefonu. Kısa zamanda sevgiliniz sizi arayacaktır. O zaman da sizi sevdiğini söylerse nazlanın azıcık. Kadınlar zor erkekleri sever. 
   
   Öptüm sizi    Demet Şener, İbrahim Kutluay'la yaşadığı ilişkiyi anlatan bir kitap yazıyormuş. Buna bayıldım doğrusu. Tam bir "adam ayartma ve elde tutma kılavuzu" olacak, umarım. Sevgili Demet Şener bu işin altından eğer ustalıkla kalkarsa yeni bir "bestseller" yazar doğuyor demektir. En büyük destekçisi olduğumu şimdiden öpücüklerimle söyleyeyim. 
   Tamer Karadağlı evlilik yıldönümünde aşk şiirleri kaseti çıkaracakmış. Şimdi kadınlarımızın kafası bulanacak vallahi, "Benim kocam niye çıkarmıyor " diye dellenecekler. Sizin de kocanız dizi yıldızı olsun, o zaman çıkarır. Birinin bebeği olur çıkarır, diğerinin karısı ünlü olur terk eder o da koşar şiir kaseti çıkarır... Öptüm seni "tamamen duygusal" şair. Bu hafta da pek "kültür" haberleri verdim canım... 
   
   Pratik bilgiler 
   Kadınlara Erkeğin 1 ağlayanı, 2 şiir okuyanından uzak durun derim. 
   Erkeklere Kadınlar sadece ünlü şairlerin şiirlerini severler. Önce ünlü olun, sonra şiir okuyun yani. 
   
   AİLE SAADETİ 
   Öz BİLİRKİŞİ 
   "Bak Mehmet A. Erbil de kitap yazacakmış..." 
   
   BİLİRKİŞİ 
   "Adı 'Lolita Tavlama Kılavuzu' olur herhalde." 
   
      
   
</TEXT>
</DOC>
