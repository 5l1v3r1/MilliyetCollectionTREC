<DOC>
<DOCNO> 162974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sonspo08.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını Cimbomun gözdesi Trabelsi'ye Lyon talip... 
</HEADLINE>
<TEXT>

     Fransa'da yayınlanan spor gazetesi L'Equipe, Galatasaray'ın peşinde koştuğu Hollanda'nın Ajax takımında oynayan Tunuslu oyuncu Trabelsi ile Lyon takımının da ilgilendiğini yazdı. 
     Fransız gazetesi, Fransa 1. Ligi'ni bu yıl ilk sırada bitiren Lyon futbol takımının başkanı Michel Aulas'ın Ajax takımı idarecileriyle bu transferi bitirmek için yakın temas içinde olduğunu bildirdi. 
     Gazete, Ajax'ın bu transferden en az 6 milyon Euro gelir beklediği belirtti. 
     L'Equipe gazetesi ayrıca, İspanya'nın Real Sociedad takımında top koşturan Nihat Kahveci'nin milli takım aday kadroya çağrılmasına rağmen, İspanya'daki lig maçları yüzünden FIFA Konfederasyon Kupası maçları için Fransa'ya gelişinin gecikeceğini bildirdi. 
     Fransız gazetesi, Nihat ile birlikte Tayfun'un da şampiyonluk şansı bulunan takımının maçlarını tamamlanmasının ardından milli takım kafilesine katılacaklarını duyurdu. 
     L'Equipe, bununla birlikte Real Madrid'in bu hafta şampiyonluğu garantilemesi halinde, Nihat ve Tayfun'un A Milli Futbol Takımı'nın ilk maçına yetişebileceklerini bildirdi. 
     
</TEXT>
</DOC>
