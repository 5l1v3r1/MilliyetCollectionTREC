<DOC>
<DOCNO> 179232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/ekonomi/eko08.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
6.5 milyar lira verdi 'Kavun Ağası' seçildi 
</HEADLINE>
<TEXT>

   
   Devlet Bakanı ve Başbakan Yardımcısı Abdüllatif Şener, gezi ve incelemelerde bulunmak üzere geldiği Sivas'ın Akıncılar İlçesi'nde düzenlenen Kavun Festivali'nde, 6.5 milyar lira ödeyerek ''Kavun Ağası'' seçildi. Hükümet Konağı önünde düzenlenen festivalde Mustafa Ay en iyi kavun yetiştiricisi seçilirken, Azimet Sel ikinci, Müslüm Bozdemir üçüncü oldu. Ay, birincilik ödülünü Şener'den aldı. Festival çerçevesinde ''Kavun Ağası'' seçimlerine de aday olan Şener, yapılan açık artırım sonucu 6.5 milyar lira ödeyerek, Kavun Ağası seçildi. 
   Ağalık elbisesini giyen Şener, burada yaptığı konuşmada, ''Önemli olan kavun değil insan yetiştirmek, kavun her yerde yetişir. Ama, tabii Akıncılar'ın kavunu da bir başka olur'' dedi. 
   
   
</TEXT>
</DOC>
