<DOC>
<DOCNO> 178253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sonspo17.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralyalı yüzücü Burns dopingli çıktı 
</HEADLINE>
<TEXT>

     Avustralyalı yüzücü Andrew Burns, doping test sonucunun pozitif çıkması üzerine 3 ay ceza aldı. 
     Avustralya Yüzme Federasyonu yetkilileri, Atina'daki gelecek yıl yapılacak Olimpiyat Oyunları'nda 100 ve 200 metre sırtüstü kategorilerinde yarışacak olan Andrew Burns'de, ectasy maddesinin kalıntılarının bulunduğunu söylediler. 
     1 Ağustos-1 Kasım tarihleri arasında cezalı olacak Burns, bu süre zarfında Yeni Güney Galler ve Avustralya Milli Takımı ile hiçbir resmi antremana katılamayacak. 
     24 yaşındaki yüzücü, Sydney Grand Prix'sinde kazandığı parayı ve sporculara destek için verilen ücretleri de geri ödeyecek. 
     Avustralya Yüzme Federasyonu'nun verdiği kararın doğru olduğunu ve cezasını kabul ettiğini belirten Burns, cezalı olduğu sürenin bir an önce biterek yüzmeyi sürdürmek istediğini, olaydan dolayı ailesinden ve arkadaşlarından özür dilediğini söyledi. 
     
</TEXT>
</DOC>
