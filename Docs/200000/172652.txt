<DOC>
<DOCNO> 172652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/ekonomi/eko08.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
OMD Metrics Türkiye'de 
</HEADLINE>
<TEXT>

   Türkiye'de de faaliyete geçen dünyanın en büyük medya iletişim ajanslarından OMD Metrics lider markalar yaratmayı amaçlıyor 
   
   Dünyada en geniş coğrafyaya yayılmış medya iletişim ajanslarından OMD Metrics, 6 Ağustos'ta Çırağan Sarayı'nda düzenleyeceği toplantıyla pazarlama uzmanlarına ekonometrik modelini tanıtacak. 
   OMD Metrics Londra'nın kurucularından Sally Dickenson'ın da sunum yapacağı toplantıda, pazarlama uzmanlarına, en gelişmiş ekonometri tekniklerini kullanarak reklamlarının sonuçlarını anlamaları, değerlendirmeleri ve en yüksek verimi sağlayabilmeleri için kalıcı bir kaynak oluşturma fırsatı sunulacak. Dickenson, Türkiye'de de OMD Metrics müşterilerinin elinde bulunan bilgileri verimli kullanarak lider markalar yaratacak bir sistem oluşturmayı amaçladıklarını söyledi. 
   OMD Metrics, iş performansını ve dolayısı ile satışları etkileyebilecek çok sayıda etkenin sebep ve sonuçları hakkında önemli bir deneyim oluşturacak modeller kuruyor. Daha sonra ise bu modellerin karmaşık reklam, pazarlama, rakip ve diğer pazarlama bileşenlerinin etkilerini biçimlendiren ve reklam verenlere karar vermede etkin rol oynayacak bilgileri sunuyor. Bu bilgiler, markaların en çok besleneceği ve büyüyeceği ortamı yaratma konusunda pazarlama uzmanlarına yol gösteriyor. 
   OMD, medyada müşterileri adına 17 milyar doları aşan yatırım yapan, dünya üzerinde 50 pazarda, 80'in üzerinde ofiste ülkelerarası koordinasyondan, merkezi strateji geliştirme ve reklam verenlerin iletişim planlarını ve uygulamalarını yönetmeye kadar uzanan geniş bir yelpazede hizmet veriyor. 
   Türkiye, OMD'nin ekonometri uzmanları tarafından, 2001 yılında kurulan OMD Metrics European Group'un kalıcı olarak yapılandığı beşinci Avrupa ülkesi olacak. Dünyada Nissan, Henkel, Johnson Johnson gibi firmalar OMD Metrics kanalıyla pazarlama bütçelerinin yüzde 1'i kadar bir yatırımla yüzde 25'e varan bütçe tasarruffu ve verimliliği sağladı. 
   
   
</TEXT>
</DOC>
