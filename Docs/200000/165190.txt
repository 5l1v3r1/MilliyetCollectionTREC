<DOC>
<DOCNO> 165190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo09.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptan Tayfur 3 yıl daha Beşiktaşlı... 
</HEADLINE>
<TEXT>

     Beşiktaş, futbol takımının kaptanı Tayfur Havutçu ile sözleşme yeniledi. 
     Tayfur, Akaretler'deki kulüp binasında kulüp başkanı Serdar Bilgili ve asbaşkan Yıldırım Demirören'in de katılımı ile gerçekleştirilen törende kendisini 2 artı bir yıl daha siyah-beyazlı renklere bağlayan sözleşmeye imza attı. 
     Kulüp başkanı Bilgili, imza töreni sonrası yaptığı açıklamada, 100 yıllık Beşiktaş tarihinin en başarılı kaptanlarından biriyle sözleşme imzaladıkalrı için mutlu olduğunu kaydederek, ''Tayfur, hem şahsiyeti, hem profesyonel yapısı, hem de tekniği ile Avrupa'da örnek alınacak bir kaptandır. Kendisinin imza töreninde hazır bulunmaktan gurur duyuyorum'' dedi. 
     Tayfur'un 100. yılda şampiyonluğa ulaşmalarında etken olan takımdaki birlik ve arkadaşlığın sağlanmasında önemli katkılarının olduğunu vurgulayan Bilgili, ''Tayfur futbolu bıraktıktan sonra da Beşiktaş'a hizmet etmeye devam edecektir'' diye konuştu. 
     Tayfur da, başkan Bilgili'nin imza törenine katılmasından dolayı mutluluk yaşadığını belirterek, ''100. yılda şampiyonluğa ulaşmış bir takımın kaptanı olmakta gurur verici. Biz daha yolun başındayız. Önümüzdeki sezon daha büyük hedeflerimiz var. Özellikle de avrupada'' ifadelerini kullandı. 
     
     ''ÜMİT AYDIN İLE GÖRÜŞÜYORUZ'' 

     Kulüp başkanı Bilgili, basın mensuplarının Adanasporlu Ümit Aydın ile ilgili sorularına, ''Ümit Aydın ile görüşüyoruz. Bu futbolcuyu transfer etmek istiyoruz'' diye yanıt vardi. 
     Bilgili, bir basın mensubunun ''Ali Eren ile ne zaman sözleşme imzalayacaksınız'' şeklindeki sorusunu ise yanıtsız bırakarak, toplantıyı bitirdi. 
     
</TEXT>
</DOC>
