<DOC>
<DOCNO> 191671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sontur18.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Partili bir milletvekili daha Sezer'in davetiyesini iade etti 
</HEADLINE>
<TEXT>

     AK Parti Kahramanmaraş Milletvekili Mehmet Yılmazcan'dan sonra aynı partinin Aksaray Milletvekili Ali Rıza Alaboyun da 29 Ekim Cumhuriyet Bayramı nedeniyle Çankaya Köşkü'nde verilecek resepsiyon için kendisine gönderilen tek kişilik davetiyeyi iade etti. 
     Alaboyun, Cumhurbaşkanı Ahmet Necdet Sezer'e bir yazı göndererek, ''Her şeyden önce eşime ve kadınların hukukuna olan saygım nedeniyle bu davete katılmayacağımdan davetiyenizi iade ediyorum'' dedi. 
     Anayasa'nın eşitlik ilkesini düzenleyen 10. maddesinde, ''Hiçbir kişiye, aileye, zümreye veya sınıfa imtiyaz tanınamaz'' denildiğini anımsatan Alaboyun, şunları kaydetti 
     ''Devlet bütçesinden vermiş olduğunuz kabul resmine sadece CHP'li üyeleri eşleri ile davet ederek, CHP'li üyeleri Anayasa'nın 10. maddesinin ikinci fıkrasına aykırı olarak imtiyazlı bir zümre haline getirdiniz. Anayasa'ya aykırı bu tutumunuz ile kadın eşitliği konusunda bir ayrımcılığa yol açkınız ve bulunduğunuz makamı yıprattığınız kanaatindeyim.'' Sezer'e ''Eşimin başörtülü olduğunu nereden biliyorsunuz '' sorusuna da yönelten Ali Rıza Alaboyun, başvurusunda, ''Bizlerinin özel hayatını takip mi ediyorsunuz Seçilmiş bir milletvekili olarak bu konuda gerçekten kuşku duymaya başladım'' görüşünü de dile getirdi. 
     AK Parti Konya Milletvekili Remzi Çetin de Cumhuriyet Bayramı resepsiyonu daveti konusunda yaptığı yazılı açıklamada, ''Sezer'in davranışının büyük Türk milletinin tarihi devamlılığına ters düşen bir arıza olduğunu'' öne sürdü. 
     
</TEXT>
</DOC>
