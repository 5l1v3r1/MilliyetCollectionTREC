<DOC>
<DOCNO> 157235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yasam/yas01.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pasif içicilik öldürmez 
</HEADLINE>
<TEXT>

39 yıl boyunca izlenen 100 bin yetişkinin verilerini inceleyen bilim adamları, "Pasif içicilik kalp hastalıklarına ve kansere neden olmaz" sonucuna ulaştı 
     DIŞ HABERLER SERVİSİ 

     İngiltere'nin saygın tıp dergilerinden British Medical Journal'da yayımlanan araştırmaya göre, California Üniversitesi'nden James Enstrom ve New York Devlet Üniversitesi'nden Geoffrey Kabat, 1959'da Amerikan Kanser Derneği tarafından başlatılan ve 100 bin Californialı yetişkinin 1998'e kadar takip edildiği bir araştırmanın verilerini incelediler. 
     
     Belki küçük bir artış 
     İzlenenler arasındaki sigara içmeyen ancak eşlerinin sigara dumanına maruz kalan 35 bin 561 kişi üzerinde yoğunlaşan iki bilim adamı, pasif içiciliğin, dumanın miktarına bakılmaksızın, koroner kalp hastalıkları ya da akciğer kanserinden ölümlerle bağlantılı olmadığını öne sürdüler. 
     Araştırmacılar ayrıca, pasif içiciliğin kalp hastalıkları riskini sanıldığı gibi yüzde 30 oranında artırmasının da mümkün olmadığını ancak küçük bir artışın göz ardı edilemeyeceğini savundular. 
     
     'Tütüncüler finanse etti' 
     Dünya Sağlık Örgütü'ne bağlı Uluslararası Kanser Araştırma Dairesi'nin, "Pasif içicilik, akciğer kanseri dahil bazı kanser türlerine yakalanma riskini artırır" uyarısıyla da ters düşen araştırmaya tepki gösteren İngiliz Tıp Derneği ise, "tütün firmaları tarafından finanse edildiğini" vurguladığı araştırmaya sert tepki gösterdi. 
     

</TEXT>
</DOC>
