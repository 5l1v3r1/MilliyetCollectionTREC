<DOC>
<DOCNO> 167891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur31.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan, Bursa mitingi için savcılığa ifade verdi... 
</HEADLINE>
<TEXT>

     Genç Parti GP Genel Başkanı Cem Uzan, Bursa'da düzenlenen mitingteki konuşması nedeniyle hakkında açılan soruşturma kapsamında savcılıkta ifade verdi. 
     Soruşturmayı yürüten Bursa Cumhuriyet Başsavcılığı'nın ifadesinin alınması için talimat yazısı gönderdiği Küçükçekmece Cumhuriyet Başsavcılığı'na gelen Cem Uzan'ın, Başsavcı Abdullah Şamiloğlu tarafından ifadesine başvuruldu. 
     Uzan, daha sonra partililerin sloganları eşliğinde adliyeden ayrıldı. 
     Bursa Cumhuriyet Başsavcılığı, Cem Uzan hakkında, 13 Haziran'da partisinin Bursa'da düzenlediği mitingte AK Parti Genel Başkanı ve Başbakan Recep Tayyip Erdoğan ile hükümete ilişkin sözlerinden dolayı Erdoğan'ın avukatlarınca yapılan suç duyurusu üzerine soruşturma başlatmıştı. 
     
</TEXT>
</DOC>
