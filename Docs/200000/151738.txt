<DOC>
<DOCNO> 151738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/ekonomi/eko07.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
16 bin çocuğa ücretsiz tiyatro 
</HEADLINE>
<TEXT>

Migros'un gerçekleştirdiği tiyatro şenliğinde 10 ilde 16 bin çocuk ücretsiz oyun izleyecek 
     EKONOMİ SERVİSİ 

     Savaş ve olumsuzluklar nedeniyle çocukların hatırlarında kalan kötü düşünceleri mümkün olduğunca gidermek isteyen Migros, 22-27 Nisan arasında çocukları tiyatroya götürüyor. İstanbul, Ankara, İzmir, Bursa, Adana, Antalya, Erzurum, Konya, Sivas ve Van'daki Migros mağazalarından alınacak davetiyelerle 10 ildeki Devlet Tiyatroları'ndaki oyunları çocuklar ücretsiz izleyebilecek. Migros'un, Devlet Tiyatroları ile birlikte 9 yıldır gerçekleştirdiği 23 Nisan Tiyatro şenliklerinden 16 bin çocuğun yararlanması bekleniyor. 
     
     14 oyun sahnelenecek 
     Çocuklar, İstanbul'da "Pof'la Paf", Ankara'da "Ceviz ile Karınca", "Palyoça Prens", "Keloğlan", İzmir'de "Küçük Prens", "Gülistana Yolculuk", Bursa'da "Küçük Sakar Cadı", "Savaş Düşlerimi çaldı", Adana'da "Akıllı Soytarı", Antalya'da "Uyuyan Güzel", Erzurum'da "Dans Eden Eşek", Konya'da "Keloğlan", Sivas'da "Sırça Köşk" ve Van'da "Nereye Koş Minik Tay" oyunlarını izleyebilecek. 
     


SİYASET 






















</TEXT>
</DOC>
