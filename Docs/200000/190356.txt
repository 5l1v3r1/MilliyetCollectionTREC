<DOC>
<DOCNO> 190356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/yazar/tamer.html </URL>
<DATE> 2003/10/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hastanelerde de her şik yet bir armağandır 
</HEADLINE>
<TEXT>

   Sağlık Bakanlığı, jenerik ilaçların ithalatında yeni bir izin için, fiyatın daha düşük olması şartını arıyor 
   
   Kemoterapi tedavisi gören bir kanser hastası... Doların yerlerde süründüğü yaz aylarında ve tedavinin tam ortasında, ilacın yüzde 135 zamlı olarak fatura edilmesi kafasını kurcalıyor ve... 
   Dün köşemi bu konuya ayırmıştım. Kaldığım yerden devam ediyorum. Bu konunun 26 Ekim Türkiye Hasta Hakları Günü'nün öncesine denk gelmesi ise tamamen tesadüftür. 
   Ülkemizde tüketicinin her zaman işi zordur, ama hasta olarak soru sormaya kalktığında daha da zordur. O soru aslında kendisinden çok, soruyu sorduğu hastanenin ve başka hastaların yararına olsa da... 
   
   İlaçta promosyon bedeli 
   2001 krizinden bu yana pek çok sektörde üreticiler, batmamak için tüketicinin sesini mecburen dinler oldular. Ürünü, asli işlevi dışındaki gereksiz detaylardan arındırmak suretiyle maliyetlerini düşürüp, verimliliklerini arttırdılar. 
   Sağlık sektörü, tüketici ile hastaneler ve ilaç üreticileri arasında böylesine doğrudan bir ilişkinin tümüyle kurulabileceği bir alan değil elbet. Dahası ilaçta, doktorlardan başlayarak her kademede bir miktar "promosyon" bedelinin ilaç fiyatlarına dahil edildiği de, öteden beri herkesin malumu. Yine de ürünün işlevini bozmayan gereksiz maliyetlerin her alanda ayıklanmaya başlandığı şu dönemde neden hastanelerin hedefi de, hastalarına en kaliteli ürün ve hizmeti, giderek daha uygun fiyata sunmak olmasın 
   
   Hasta Hakları Ofisi 
   Yıldız doktorun ameliyat ücreti, sıradan doktorunkiyle tabii ki aynı olmayacak. Zaten o noktada doktor tercihini, hasta kendisi yapıyor. Ama etken maddesi ve kalitesi tıpatıp aynı olan 2 ilacın ucuzu dururken, neden pahalısı alınsın ki Hele hele dikkatli bir hasta, hastanedeki Hasta Hakları Ofisi'ne başvurup konuyu iletmişse, bu uyarısı gerek söz konusu ofis, gerekse hastanenin eczanesi tarafından neden dikkate alınmıyor 
   
   Şik yet mi, armağan mı 
   Tüketiciden gelen her şik yet, aslında bir armağandır ve şik yetin yapıldığı kurumun performans çıtasını yükseltmeye yarayabilir. Yeter ki şik yeti dinleyen merci duyarlı olsun. Bu örnekte yeter ki Hasta Hakları Ofisi, hastayla hastane arasında sahici bir iletişimin sağlanmasına aracılık etmeyi temel amaç edinmiş olsun. Yeter ki hastanenin içindeki değişik birimler bu örnekte hastanenin eczanesi , birbirlerini doğru bilgilendirmeye titizlik göstersin 
   Eğer dün sözünü ettiğimiz İstanbul'un o iddialı ve popüler hastanesinde Hasta Hakları Ofisi görevini tam yapsaydı, Calcium Leucovorin'in 1 hafta içinde hastalara yeniden 34 milyon liraya 80 milyon lira yerine fatura edilmesi mümkün olabilecekti. 
   
   Neden fiyat farkı var 
   Hastanedeki eczanenin sorumlusu, aynı etken madde ve aynı kalitedeki ilaçlara farklı fiyat uygulanmasından şik yetçi. "Bu sistemik bir sorun. Sağlık Bakanlığı'nın uygulaması kafa karıştırıyor" diyor. Oysa örnek aldığımız pek çok Avrupa ülkesinde aynı etken maddeye sahip, aynı kalitede, ama farklı firmalarca üretilen ilaçlar, çok farklı fiyatlardan satılabiliyor. Örneğin Patent Yasası'nın yıllardır yürürlükte olduğu Belçika'da jenerik ilaçlar orjinal ürünlerden en az 20 ucuz olmalı ki geri ödeme sistemine girebilsin. Fransa jenerik ilaçlar için 30, İtalya 20 daha ucuz olma şartı arıyor. 
   
   Bakanlık ne yapıyor 
   Calcium Leucovorin, patent süresini doldurmuş bir ilaç. Dolayısıyla pahalısı da ucuzu da jenerik. Sağlık Bakanlığı'nın uygulaması şöyle İlacı ilk kez ithal etmek için izin isteyen firma, her türlü masrafını, reklam ve promosyon giderlerini de ekleyerek bir fiyat belirliyor ve izni alıyor şu anda 80 milyona satılan . O ilaç piyasaya girdikten sonra tıpatıp aynı evsaftaki bir ikincisine izin verilmesi için mutlaka daha ucuz olması gerekiyor. Yani hasta açısından sağlık dışında yeni bir fayda unsuru aranıyor. Üçüncü, dördüncü başvurularda da eğer kalite ve etken madde aynıysa, her seferinde fiyatın bir miktar daha düşük olması gerek. Şu anda 34 milyona satılan ilaç Avusturya'dan ithal ve Sağlık Bakanlığı'ndan geçen yıl izni alınmış. 
   
      
   
</TEXT>
</DOC>
