<DOC>
<DOCNO> 154587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sondun29.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Prodi "Türkiye'nin probemi insan hakları, müslüman olması değil" 
</HEADLINE>
<TEXT>

     AB Komisyonu Başkanı Romano Prodi, ''Türkiye'nin probleminin insan hakları olduğunu, Müslüman çoğunluğa sahip olmasının sorun teşkil etmediğini'' söyledi. 
     İtalya'nın Bologna kentinde bir lisede öğrencilere hitap eden Prodi, Türkiye'nin henüz AB üyeliği müzakerelerine başlamadığını belirterek, ''Çünkü ilk olarak insan haklarına uymak gerekiyor. Görüldü ki, henüz buna uyulmuyor'' dedi. 
     İtalyan haber ajansı ''Apbiscom''un haberine göre, Prodi, ''Türkiye'nin vatandaşlarının çoğunluğunun Müslüman olmasıyla ilgili hiçbir sorun yok. Sadece insan hakları meselesiyle ilgili problemi var'' diye konuştu. 
     İtalyan Meclis Başkanı ve Hıristiyan Demokratlar Merkezi Partisi lideri Pier Ferdinando Casini ise Floransa'da bir konferansta, hazırlanan Avrupa Anayasası'nda ''Avrupa'nın Hıristiyan köklere dayandığının'' belirtilmesi gerektiğini savundu. Casini, şöyle konuştu 
     ''Avrupa Anayasası için çalışanlar, 'Avrupa'nın Hıristiyan köklere dayandığını' ifade eden bir yol bulmak zorundadır. Çok ırklı, çok dinli ve çok etnili bir toplumuz. Ve geçmişe dönüş olacağını düşünmek komik olur. Böyle bir anda AB, Türkiye'ye kadar genişleme varsayımını değerlendiriyor. Kendi kimliğimizi yitirmemek zorundayız. Basit bir soruya cevap vermek zorundayız Nereden geliyoruz ve kimiz '' 
     
</TEXT>
</DOC>
