<DOC>
<DOCNO> 199703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/yazar/uras.html </URL>
<DATE> 2003/12/04/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Tarlalar bizi besleyemez oldu 
</HEADLINE>
<TEXT>

   
   Giderek daha fazla tarım ürünü ithal eder hale geliyoruz... Tarlalarımız artık bu halkı besleyemiyor. 
   2003'ün 9 aylık döneminde yurtdışından 585 milyon dolarlık hububat getirttik. Hayvansal ve bitkisel yağ ithalatına 375 milyon dolar ödedik. 320 milyon dolarlık yağlı tohum ve meyve satın aldık. Sebze ve meyveyi bile dışarıdan getirmeye başladık. Yılda 300 bin ton pirinç getirtiyoruz. Ayçiçeğimiz, mısırımız yetmiyor. Dışarıdan alıyoruz. Amerika ve Kanada bize mercimek satıyor. Fakirin yemeği, fasulye Çin'den geliyor. Simitlerin susamını Sudan'dan getirterek yılda 35 milyon dolar ödüyoruz... 
   Bir de sanayide kullanılan tarım ürünleri var. Örneğin pamuk... Örneğin deri... Yılda 625 milyon ton pamuk ithal ederek, geçen yıl dünya şampiyonluğunu kazandık... Bize n'olduğunu görmek için bu yazının altındaki özet tabloya bakınız. 2003'ün 9 ayında, tarım, ormancılık ve balıkçılık ürünleri toplam ihracatımız 1.4 milyar dolar, ithalatımız 2.0 milyar dolar. Satabildiğimizden daha fazla satın alıyoruz. Çünkü üretemiyoruz. Üüretimimiz halkın talebini karşılayamıyor. 
   N'olduğunu anladık... Şimdi sıra geldi "Neden böyle olduğunu" anlamaya... Nüfusun yüzde 35'i tarım kesiminde. Toprakların büyük bölümü tarıma ve hayvancılığa müsait. Ama üretemiyoruz. Tarım üretimi artacak yerde giderek azalıyor Tarım uzmanı Ali Ekber Yıldırım, "Dış güçler Türkiye'de tarımı öldürmek için bastırıyor... Onlar suçlu ama, esas suçlu, tarımın önemini küçümseyen, tarım üretimindeki gerilemeye seyirci kalan hükümetlerdir" diyor. 
   Sanayileşmiş ülkelerde tarım kesimi büyük ölçüde destekleniyor. İleri tarım teknolojilerine dayalı olarak üretim fazlası var. Sanayileşmiş ülkeler tarımdaki üretim fazlasını pazarlamak için etkileyebildikleri ülkelerde tarım üretiminin kısıtlanmasına, talebin ithalat yoluyla karşılanmasına çaba gösteriyor. Türk sanayicisi Batı sanayicisiyle eşit rekabet şartlarına sahip mi ki, çiftçisi rekabet edebilsin Her malı en ucuz üretenden alacak isek, dövizi nereden bulacağız 
   Buğdayı döviz ile al, mısırı, tütünü, ayçiçeğini, pamuğu, mercimeği, pirinci, susamı döviz ile al... İyi de bu döviz nereden gelecek Yakında süt ve yoğurt ithalatı da başlayacak... Haberiniz olsun. 
   
   Sattığımızdan çok tarım ürün satın alıyoruz. Ocak - Eylül 2003 milyon dolar İhracat İthalat Tarım ve Ormancılık 1.430 1.998 Balıkçılık 38 3 Toplam tarım ürün 1.468 2.001 
   
      
   
</TEXT>
</DOC>
