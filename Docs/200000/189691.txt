<DOC>
<DOCNO> 189691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sonspo03.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrasya Maratonu'nda zafer Etiyopyalı Belay Velasha'nın... 
</HEADLINE>
<TEXT>

     25. Kıtalararası Avrasya Maratonu'nda Etiyopyalı Belay Velasha 2.18.29'luk derecesiyle birinci oldu. 
     Boğaz Köprüsü Anadolu Yakası girişinden başlayıp BJK İnönü Stadı'nda sona eren 42 kilometre mesafeli yarışta ikinciliği Rus atlet Oleg Sorijakov 2.18.48'lik derecesiyle, üçüncülüğü ise Etiyopya'dan Bedasso Turbe 2.18.54'lük derecesiyle elde etti. 
     Erkeklerde genel tasnifte 2.19.51'lik derecesiyle 7. olan Ahmet Yavuz, Türk atletler sıralamasında ise 1. oldu. 
     Maraton bayanlarda ise 2.36.39'luk derecesiyle Ukraynalı Rimma Doubovik birinci, Rus atletler Svetlana Demidenko 2.38.34'le ikinci, İrine Saparova da 2.39.52 ile üçüncülüğü elde etti. 
     Ayrıca, bayanlar genel tasnifte maratonu 2.43.43'lük derecesiyle 6. olarak tamamlayan Lale Öztürk, bayan Türk atletler arasında 1. sırayı aldı. 
     25. Kıtalararası Avrasya Maratonu'nu kazanan Etiyopyalı sporcu Velasha, Türkiye'de olmaktan büyük mutluluk duyduğunu ifade ederek, ''Maratonu kazandığım için de çok mutluyum. Ödülü ben kazandım. Çalışırsan kazanırsın'' dedi. 

     
</TEXT>
</DOC>
