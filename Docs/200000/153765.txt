<DOC>
<DOCNO> 153765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/soneko40.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta serbest pazar ekonomisi kurulacak... 
</HEADLINE>
<TEXT>

     Bush yönetiminin Irak'ta, Amerikan modeli bir serbest pazar ekonomisi kurulması için plan hazırladığı bildirildi. 
     Amerikan finans çevrelerinin gazetesi Wall Street Journal WSJ 'nin haberine göre, bu bağlamda devletin kontrolündeki bazı sanayi sektörleri ve petrol sanayii kısmen özelleştirilecek, vergi reformu yapılacak, ayrıca elektronik işlem yapabilecek bir borsa kurulacak. 
     WSJ'ye göre Amerikan planının ana hatları şöyle 
     -Devlete ait kuruluşların özelleştirilmesi Buna petrol şirketleri dahil. 
     -Bağdat borsasının modernleştirilmesi -Merkez Bankası ve ticari bankalar reformu -Özel sektörün yeni krediler ve eğitim yoluyla canlandırılması -Vergi reformu ve tarife sisteminin yeniden düzenlenmesi. 
     ''Serbest pazar ekonomisine geçiş ve özelleştirme alanında, Amerikalı yetkililerle işbirliği yapacak özel Amerikan şirketlerine çok iş düştüğünü'' kaydeden WSJ, ''bu yoldaki planların, 100 sayfalık Irak Ekonomisini Toparlanmadan Sürekli Büyümeye Götürme başlıklı bir belgede yer aldığını'' duyurdu. 
     
     KİMLERE İHALE EDİLECEK 
     Serbest pazar ekonomisine geçiş konusunda sadece danışmanlık hizmetlerinin ilk yıl maliyetinin 70 milyon dolar olacağı belirtiliyor. 
     Haberde Irak'ta inşaat işlerini koordine eden USAID adlı kuruluşun, gelişim planlarını kısmen ''BearingPoint İnc'' adlı şirkete ihale etmeyi planladığı da yer aldı. Eski adı KPMG olan BearingPoint şirketinin merkezi Virginia'da bulunuyor. Şirket Afganistan'da benzeri bir işi 40 milyon dolara üstlenmişti. 
     USAID, işin özelleştirme ve küçük sanayiyi gelistirmeyle ilgili olan geri kalan kısmını ise Booz Allen Hamilton İnc, Deloitte Touche Tohmatsu ve Pricewaterhouse Coopers gibi şirketlere vermeyi planlıyor. 
     




</TEXT>
</DOC>
