<DOC>
<DOCNO> 168908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/yasam/yas01.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte o Türk kadın 
</HEADLINE>
<TEXT>

New York'taki en büyük kadın ticareti çetesinin önceki gün yakalanan Türk kadın patronu Özlem Ekmekçi tutuklandı 
     CAN KAMİLOĞLU New York DHA 

     New York'ta internet üzerinde kadın pazarladığı Egzotic Escorts adlı şirketini polislere satmak isterken yakalanan Özlem Ekmekçi, eşi Ronald Grab, beş hayat kadını ve bir koruma tutuklandı. Mahkeme 10 hayat kadınıyla altı şoförü tutuksuz yargılanmak üzere serbest bırakırken, polis Melissa Grab adını kullanan Türk vatandaşı Ekmekçi'nin yurtdışı bankalardaki hesaplarını araştırmaya başladı. 
     
     Paraları gömmüşler 
     Long Island bölgesindeki Suffolk'taki şirketlerini işadamı kılığındaki polislere 50 bin dolara devrederken suçüstü yakalanan çift, 700 bini plastik bidonların içinde toprağa gömülü toplam bir milyon dolar yaklaşık 1.4 trilyon lira parayla gözaltına alınmıştı. Karı koca ile yanlarında çalışan 15 hayat kadını, bir koruma ve altı şoför mahkemeye çıkarıldı. 
     
     7 yıl hapsi isteniyor 
     Ekmekçi, eşi, beş hayat kadını ve bir koruma tutuklandı. 22 Temmuz'da h kim karşısına çıkacak Ekmekçi ile Amerikalı eşi yedi yıla kadar hapis istemiyle yargılanacak. New York'ta yasal izinle çalışan binlerce eskort servisi internetle isteyenlere kadın sağlıyor. Gazetelere verdikleri ilanlarla müşteri bulmaya çalışan şirketlerin verdikleri hizmetin içine seks girince faaliyet suç kapsamına alınıyor. 
     

</TEXT>
</DOC>
