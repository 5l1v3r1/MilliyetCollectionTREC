<DOC>
<DOCNO> 153305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo33.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli futbolcular 'Auto Show' fuarında... 
</HEADLINE>
<TEXT>

     Fenerbahçeli bazı futbolcular, ''Auto Show 2003'' fuarını gezerek, çocuklar için hazırlanan şov alanını ziyaret etti. 
     Doğuş Otomotiv'in fuar içinde hazırladığı parkı ziyaret eden Erhan, Erman, Cem, Semih, Fahri, Ali Güneş ve kaptan Ümit Özat, parktaki minik otomobilleri sürerek temsili ehliyet verilen çocuklarla birlikte medyaya poz verdiler. Futbolcular daha sonra minyatür yarış pistinde uzaktan kumandalı otomobilleri yarıştırdılar. 
     Fuardaki son model arabalara büyük ilgi gösteren futbolcular, özellikle Porsche ve Audi marka otomobilleri büyük bir hayranlıkla incelerken, fuarı gezen hayranları da futbolcularla fotoğraf çektirebilmek için birbirleriyle yarıştı. 
     Porsche marka otomobili inceleyen Semih, henüz bir araba sahibi olmadığını, ancak gelecek sezon almayı düşündüğünü belirterek, ''Ama bu modeller bizim için henüz erken'' dedi. 
     
     SEMİH'E DOĞUM GÜNÜ KUTLAMASI 
     Sarı-lacivertli takımın genç futbolcusu Semih Şentürk, fuar ziyareti sırasında 20. yaş gününü kutladı. 
     Semih, kendisi için hazırlanan doğum günü pastasını keserken, duyduğu sevinci takım arkadaşlarıyla paylaştı. Sarı-lacivertli takımın kaptanı Ümit ise genç futbolcuya kesilen pastadan yedirdi. 
     




</TEXT>
</DOC>
