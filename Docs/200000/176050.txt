<DOC>
<DOCNO> 176050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/magazin/amag.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra dışı barda sıra dışı kavga 
</HEADLINE>
<TEXT>

   İddia şu Şarkıcı Bendeniz, marjinal bir gece kulübünde bir kadına 'asılır'. 'Pas' alamayınca da, genç kadının bacağına sigarayı basıverir... 
      YAŞAR ÇAKMAK 
   
   DENİZ Çelik ya da bilinen adıyla şarkıcı Bendeniz, iddialara göre marjinal gece kulübü Prive'da kavga çıkardı. Bendeniz, hafta başında bir gece gittiği gece kulübünde, 'Kankigiller' grubundan Orçun'un sevgilisi ve Fenerbahçeli Serhat Akın'ın kuzeni Nagehan Akın'ı gözüne kestirdi. İlerleyen saatlerde Bendeniz, alkolün de etkisiyle, uzun süre bakışlarıyla taciz ettiği Akın'ın yanına yaklaştı ve genç kadınla sohbet etmeye başladı. 
   
   'O tarz kadın değilim' 
   AKIN'a çok hoşlandığını söyleyen Bendeniz, samimi davranışlarda da bulunmaya başlayınca, ortam gerildi. Sinirlenen Akın, Bendeniz'e "Senin hayranınım ama bu tarz ilişkilere karşıyım" dedi. Reddedilince sinirlenen Bendeniz de, yanan sigarasını mini etekli Akın'ın bacağına 'çarptı'. Aynı 'çarpma' tekrarlanınca Akın, "Lütfen dikkatli olur musun Bacağımı yakıyorsun" diyerek çıkıştı. Özür dileyen Bendeniz, sigarasını üçüncü kez Akın'ın bacağına bastırdı. 
   
   Yumruklar konuştu 
   BUNUN üzerine Akın, sevgilisi Orçun'a olanları anlattı. Orçun da Bendeniz'in yanına gelip "Kıza asılmışsın, onun o tarz eğilimleri yok, benimle birlikte" diye konuştu. Çıkan ağız dalaşı sonucu Bendeniz ve Orçun birbirine girdi. Orçun, Bendeniz'in saçından tutarak yumruk attı. Kavgayı sakinleştirmesi için Prive'ye çağrılan Çelik'in menajeri Zeki Aköz, Bendeniz'i bardan götürmek isterken de, arkadaşları Orçun'a şişe fırlattı. Arbede, Prive'ın güvenlik görevlilerinin Bendeniz, Aköz ve arkadaşlarını bardan çıkarmasıyla sona erdi. 
   
   
</TEXT>
</DOC>
