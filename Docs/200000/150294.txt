<DOC>
<DOCNO> 150294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sontur17.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta bomba sesi kesildi, turistler Antalya'ya gelmeye başladı 
</HEADLINE>
<TEXT>

     Irak savaşı nedeniyle turizmde durgunluk yaşayan Antalya'da otellerde hareketlilik başladı. Tatil beldesi Belek'te tatil köyleri ve otellerdeki turist sayısındaki artış turizmcileri sevindirdi. 
     Gloria Golf Hoteli Genel Müdürü Cem Uzan, Türk turizminin son iki aydır duraklama yaşadığına dikkati çekerek, bu durgunluğun yok olmaya başladığını söyledi. Son günlerde rezervasyonlarda yeniden canlılık görüldüğünü anlatan Uzan, özellikle Mayıs ayında rezervasyonların daha da canlanmasını, Eylül, Ekim ve Kasım aylarında ise büyük artışlar beklediklerini kaydetti. 
     Limak Arcadia Golf Hoteli Genel Müdürü Bülent Çimenli de rezervasyonların arttığına işaret etti. Çimenli, Irak'taki savaş nedeniyle Avrupalı turistlerin rezervasyonlarını dondurduğunu belirterek, şunları söyledi 
     ''Şimdi yeniden tatil için gelmeye başladılar. Avrupa pazarında Türkiye'ye çok büyük talep var. Kaybımızı önümüzdeki günlerde telafi edebileceğiz. Geç de olsa Türk turizmi yeniden patlama yapacak.'' Otelleri ve tatil köylerini dolduran, havuz başında ve sahillerde güneşlenen turistler de Türkiye'nin güvenli bir ülke olduğunu belirterek, Türkiye'ye gelmekten mutlu oldukların söylediler. 
     





</TEXT>
</DOC>
