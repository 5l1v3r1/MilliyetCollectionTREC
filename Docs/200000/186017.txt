<DOC>
<DOCNO> 186017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/soneko34.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 13 bin 880 puanda noktaladı... 
</HEADLINE>
<TEXT>

     İMKB Bileşik Endeksi 2. seansta 421.85 puan artışla, 13,880.49 puandan kapandı. 
     Hisse senetleri 2. seansta ortalama yüzde 3.13 oranında değer kazandı. 
     İlk seanstaki 14.63 puanlık artış dikkate alındığında Borsa endeksi, günün tamamında 436.48 puan yükseldi. Hisse senetlerindeki günlük değer artışı ise yüzde 3.25 oldu. 
     Endeks, 2. seansa 21.60 puanlık artışla 13,480.24 puan seviyesinde başladı. İlk yarıyı 13,689.12 puandan geçen endeks, seans içinde önceki kapanış seviyesi olan 13,458.64 puanın altına düşmezken, en yüksek olarak da kapanıştaki 13,880.49 puanı gördü. 
     Borsa uzmanları, YSK'nın olumsuz yönde bir karar almayacağı beklentisini satın alan Borsada bir yükseliş yaşandığını belirterek, önce 13,600, ardından 13,700 puanın üzerine çıkan endeksin bu seviyede yatay seyre girdiğini, gelen son dakika alımlarıyla da 13,800 puanın üstünde kapandığını kaydetti. 
     2. seans kapanışında mali endeks 580.42 puan artışla 17,898.71 puana, sanayi endeksi 336.94 puan artışla 13,135.28 puana, hizmetler endeksi 183.16 puanlık artışla 7,879.33 puana çıktı. 
     Böylece ilk seansa göre mali grup hisseler ortalama yüzde 3.35, sanayi grubu hisseler ortalama yüzde 2.63, hizmetler grubu hisseler ortalama yüzde 2.38 oranında değer kazandı. 
     2. seansta işlem gören toplam 292 hisse senedinden 229'u değer kazandı, 32'si değer yitirdi, 31'inin fiyatında değişiklik olmadı. 
     Seansta, 616 trilyon 486 milyar 595 milyon liralık işlem hacmi kaydedildi. Günlük işlem hacmi ise 954 trilyon 73 milyar 736 milyon lira oldu. 
     2. seansta İş Bankası C , Yapı ve Kredi Bankası, Doğan Holding, Sabancı Holding ve Tansaş en yoğun işlem gören hisse senetleri olarak belirlendi. 
     
</TEXT>
</DOC>
