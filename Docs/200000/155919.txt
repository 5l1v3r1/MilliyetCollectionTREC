<DOC>
<DOCNO> 155919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/spor/ygokce.html </URL>
<DATE> 2003/05/11/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Sıcak, yavaş ve kolay 
</HEADLINE>
<TEXT>

     Penaltılardan ilkini soluyla kalecinin soluna, çok yavaş vuruşla atan Sergen, Murat'ın geç hamlesi yüzünden golü buldu. Strese karşı oldukça soğukkanlı ve rahat oynayan Beşiktaş şimdi daha da rahatlamıştı. Ama ikinci penaltıyı da Sergen mi kullanmalıydı Bu soruya "evet" yanıtını vermek o kadar kolay değil. Önce kalecinin kolayca deşifre edeceği bir vurucu. Sonra nereye vuracağını da tahmin etmek o kadar zor değil. Aynı Sergen, aynı soluyla, aynı yavaşlıkta ve aynı köşeye vurunca Murat ikinci kez yanılmadı, geç kalmadı. Burada sormak gerekmez mi Bu takımın penaltıcısı kim Lig bitiyor h l kesin bir yanıt yok. Kaptanın yerine ben olsam penaltıları kazandıran İlhan'a ikram ederdim ikinciyi... Bu atışa çünkü Beşiktaş'ın da ihtiyacı vardı, İlhan'ın da 
     Beşiktaş'ın iyileri hep savunmada... Evet, bir kaç pozisyon verdiler, ama yine de üzmediler... Artı, yaratıcı katkılarla hem orta alanı, hem ileri ucu desteklediler. Çok iş yapanın elbet çok hata yapması da doğal. Ama onlar takım içinde kral 
     Beşiktaş'ın en iyisi Ahmet Yıldırım... İbrahim ve Giunti de fena değil... Yasin de önceki maçlarına oranla çok daha verimliydi dün... Ne var ki, Kaan Dobra'yı anlamak mümkün değildi. Bu kadar uluslararası tecrübe, bunca yetenek ve forma şansı, ama Kaan Dobra'yı bir tek orta dışında ara ki bulasın... Sağ kanat sanki tatildeydi. 
     Zor deplasman kavgasız, gürültüsüz bitti. Adanaspor dışarda topladıklarını güçlü rakibi önünde yedi. Ligde yaşama ümidinden bir parçasını da şampiyon adayı Kartal'a verdi. 
     Yıllar önce Vansporlu Mevlüt'ün yaptığını dün de maçtan sonra öğrendik ki Adana önünde Yasin yapmış... Ogün, Metin Tokat'ın göremediğini dün de Serdar Tatlı görememiş... Bu pozisyonun dışında Ahmet Dursun'un iki düşüşünden ilki de penaltı olabilirdi. Elbet hepsi de yoruma açık. 
     
     

</TEXT>
</DOC>
