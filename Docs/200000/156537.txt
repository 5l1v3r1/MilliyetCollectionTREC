<DOC>
<DOCNO> 156537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/yasam/yas08.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kopuk kol hastane turu attı 
</HEADLINE>
<TEXT>

Şenol Ateş'in, tüp patlaması sonucu kopan kolu binanın çatısında bulundu, yerine dikilmek için hastane hastane dolaştı, ancak sonuç alınamadı 
     M. AKİF ERDEM İstanbul 

     Esenler'de Şenol Ateş'in 24 bakımını yapmak üzere aldığı yangın söndürme tüpünün patlaması sonucu kolu koptu. Kopan ko hastane hastane dolaştı, ancak dikilemedi. Çağlayan Yangın Söndürme Cihazları firmasında çalışan Ateş ve Ali Aydın, işyerlerinden bakım yapmak üzere topladıkları süreleri dolmuş yangın tüplerini araçtan indirmeye başladı. İndirme sırasında tüplerden biri büyük bir gürültüyle patladı. Patlamada Ateş ağır yaralandı. Ateş'in patlamanın şiddetiyle kopan kopan kolu beş katlı binanın çatısında bulundu. 
     
     Kol, hastane hastane gezdi 
     Çatıda bulunan kol, bir poşete konuldu. Daha sonra Haseki Hastanesi'ne gönderildi. Bu arada ambulans görevlileri kolun sahibi Şenol Ateş'in hangi hastaneye gittiğini öğrenmeye çalışırken, vatandaşlar ise kopan kolun buzlu yerde korunması için Haseki Hastanesi acil Servisi'ne müracaat etti. Ancak kolun muhafaza edilebilmesi için özel bir bölümün bulunmadığı belirtildi. Patoloji servisine gönderilen vatandaşlar, görevlilerce ortopedi servisine gönderilmek istendi. Çıkan tartışma sonucu, kopuk kol, morgda bekletildi. Bir süre sonra hastanın İstanbul Tıp Fakültesi Hastanesi'nde olduğu öğrenildi. Kopuk kol hastaneye gönderildi. Ancak, kolun parçalanması sebebiyle dikilemediği öğrenildi. 
     

</TEXT>
</DOC>
