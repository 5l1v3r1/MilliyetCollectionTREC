<DOC>
<DOCNO> 167352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sontur09.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiş cinayeti 
</HEADLINE>
<TEXT>

     Eyüp KELEBEK ESKİŞEHİR, DHA 
     Eskişehir'de önceki gece 2 arkadaşın sokakta çiş' yapma kavgası cinayetle sonuçlandı. 33 yaşındaki Yener Arslan, üzerine çiş yapan arkadaşı 31 yaşındaki Ali Ekber Soyözen'i bıçaklayarak öldürdü. 
     Gökmeydan Mahallesi Borsa Caddesi Genelevi'nde arkasındaki Betül Sokak'ta önceki gece 02.30'da meydana gelen olayda, sokakta içki içen Yener Arslan ile Ali Ekber Soyözen arasında çiş' yapma konusunda tartışma çıktı. Yener Arslan, sokak ortasında çiş yapan arkadaşı Ali Ekber Soyözen'i uyardı. Çıkan tartışmada Yener Arslan, arkadaşı Ali Ekber Soyözen'i sol kalçasından tek bıçak darbesiyle bıçakladı. Yener Arslan, bıçakladığı arkadaşını otomobille Eskişehir Devlet Hasatnesi'ne götürdü ancak Soyözen, öldü. 
     Polisler, hastane önünde elbiseleri kanlı ve aşırı miktarda alkollü bir halde bekleyen Yener Arslan'ı gözaltına alındı. Sanık Yener Arslan, polise verdiği ifadesinde, kendisinin genelevde dostunun olduğunu belirterek, "Geceleyin genelevin arkasındaki sokakta içki içiyorduk. Ali Ekber Soyözen, sokak ortasında çiş yapmaya başladı. Kendisine sokta çiş yapmanın ayıp olduğunu söyledim. Ancak Ali Ekber, uyarılarımı dikkate almadı ve bu kez benim üzerime doğru çişini yapmaya başladı. Giysilerim ıslanınca aramızda tartışma çıktı. Bana küfür de edince onu korkutmak için bıçağı kalçasına doğru salladım. Çok kan akmaya başlayınca, yeğenim Ufuk Yıldız ile Ali Ekber'i hastaneye getirdik'' diye konuştu. 

     
</TEXT>
</DOC>
