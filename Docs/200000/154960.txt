<DOC>
<DOCNO> 154960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/guncel/agun.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İlle de Roman olsun 
</HEADLINE>
<TEXT>

Baharın gelişini Ahırkapı Sokak'taki 'yarı sosyetik' Hıdrellez Şenlikleri'yle kutladı İstanbullular.. Dilekler yazıldı, ateşten atlandı ama önce göbek atıldı 
     NİLAY ÖRNEK 
nornek milliyet.com.tr. 

     Uzun yıllar kız kardeşimle uğraştım. Hani o bütün bebeklik fotoğraflarında ağlıyordu da, ben gülüyordum ya... Tüm belirtileri onun "kapımızın önüne bırakıldığı" şeklinde aksettirip, tezimi bin bir şekilde kuvvetlendirdim. Adı Aslı ya.. Onu, "Yaslı" adında bir ikiz kız kardeşi ile "Kaslı" adında bir abisi olduğuna bile inandırdım... 
     Şimdilerde ise tersini düşünmeye başladım küçükken beni Çingeneler kaçırmış da sonra annemler iki bohça dolusu eşya verip beni geri almış olabilirler miydi Bu insanların yarattığı renge aşırı sempatim, sokak eğlencelerine bu düşkünlüğüm, onlara bir turistin aşırı ilgisiyle yaklaşma isteğim, samimiyetlerine hayranlığım böyle bir nedenden olabilir mi 
     Dün akşam 'yarı sosyetik' Hıdrellez şenliklerindeydik... Ahırkapı Sokak'ta, Armada Oteli'nin önü ve civarında... 
     Biz bir 'maç çıkışı halinde' yürüyoruz. Bu sırada 3-5 yaşında çocuklar, 'imaj amacıyla' boyları kadar güneş gözlükleri takmış, Roman havaları çalıyorlar... Her şey öyle güzel ki eş dost, anne, baba mek na çağrılıyor. 
     
     ŞALLAR KALÇAYA... 
     Herkesin üzerine bir bahar havası gelmiş, kıyafetler duruma göre seçilmiş, boyna dolanan fular ve şallar, sırta atılan kazaklar her an kalçalara bağlanmaya hazır... Tanıdıklar görülüyor, sohbetler ediliyor, yiyeceklere saldırılıyor... 
     Bize bir harita veriliyor, lazım da hani, "Nerede ne yemek var " haritası... Üzerine "çok kişiliktir" notu düşülmüş davetiyede yazdığı gibi, "dönerci, köfteci, kokoreççi, balık - ekmekçi, midye dolmacı, midyeli pilavcı, nohutlu pilavcı, börekçi, baklavacı, helvacı, lokmacı, dondurmacı, kuruyemişçi, şerbetçi, kolacı, gazozcu......" her bir şey var... 
     Mideler doysa gözler doymuyor. Bir milyon liralık kuponlar her şeyi almaya yetiyor. 
     Bir kupon, gelsin Uludağ'dan pide döner. 
     Bir kupon, çöp şiş dürüm. 
     Bir kupon, en hasından kuru-pilav. 
     Bir kupon eski zaman gazinolarını anımsatan renkli ampullü, tahta sandalyeli, çiçekli bahçede güzel çay... 
     
     DEDİKODU OLMAZ MI 
     Artı dedikodu altı gazeteci bir araya gelir de dedikodu olmaz mı Hele de herkesi tanıyan, pek çok kişinin tanıdığı Ahmet Salih yanınızdaysa.. Çaylarımızı içtik, dedikodu yaptık, nice gazeteyi kurtardık, kedi sevdik, çocuk sevdik ve yeniden minik sokağımıza düştük. 
     Yolumuz üstünde onlarca gazeteci en ünlüsünden, en yazarından, en yöneticisinden, en tanıdığından onlarca gazeteci, televizyoncu, yapımcı, yönetici, modacı, şarkıcı, oyuncu... 
     Arada 'dansöz' var yoldan geçeni oynatıyor. Sonra bir garaja giriyoruz ve karşımızda 'Ahırkapı Büyük Roman Orkestrası.' İyi çalıyorlar mı, CD'de iyilerdi de uygulamada eh Ama oynatıyorlar mı Hem de nasıl. En 'ağır' abilerimiz bile pür şıklıkla figür yaptı mı, yaptı.. 
     
     'ÇİNGENE ÇALAR, KÜRT SÖYLER' 
     Allahım o ne orkestraydı... Matrix gözlüklü kanuncu, elinde bir "pamuk şekeri sopasıyla" orkestrayı da, bizi de yöneten şef dede, uzun süre sesini açmasını beklediğimiz sarı saçlı esmer şarkıcımız... Bazen Sibel Can ya da Tatlıses konserindeymişiz gibi geliyor. Ama seyirciler bu hissiyatı siliyor. Bir grup turist yanımızda, beyaz tenlerinde nazar boncukları, yanımızda tam anlamıyla 'döktürüyor'. 
     Solistin deyimiyle 'Çingenler çalıyor', Kürt Rojin Yunanca, Kürtçe, Türkçe söylüyor... Bizler oynuyoruz. Eğlence bir kez daha biz Türkleri 'barıştırıyor'. Bir taciz olayını bile suk netle çözüyoruz. Saat 23.30 gibi konser bitiyor. Daha ateşlerden atlanacak, dilekler yazılıp güllerin altına gömülecek. Kalanlar yapıyor da, biz 'ana kuzuları' dönüyoruz. Yine dilek olayına giremedik Zaten "Bunu 7 kişiye göndermezsen bitersin" tipi elektronik postaları da, göndereni de direkt 'siliyorum'. Bu yıl da ümitsiz yani. Ancak insanın içine 'baharı getiren' gece yetiyor. 
     
     "Canııımmm... Senin yaşın ne, başın ne Neler yapıyorsun sen öyle " diyerek sevmek istiyorsunuz ancak onlar olabildiğince mağrur, işlerine konsantre olmuşlar, 'minik minik' çalıyorlar üstte . 
     Armada Otel'in çevresinde gerçekleşen Hıdrellez Şenliği'nde nereye baksan, kime çarpsan ünlü bir simayla karşılaşıyorsun.. Posta Gazetesi muhabirinin modacı Zeynep Tunuslu'yu dans ederken yakaladığı gibi. Tunuslu'nun belinde şal, saçında çiçekler 'Roman havası'nda 
     

</TEXT>
</DOC>
