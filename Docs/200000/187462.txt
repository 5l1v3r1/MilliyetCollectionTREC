<DOC>
<DOCNO> 187462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sondun07.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Concord hız rekoru kırdı... 
</HEADLINE>
<TEXT>

     Son seferini 24 Ekim'de yapacak olan dünyanın ilk ve tek sesten hızlı yolcu uçağı Concorde, Londra-Boston seferinde hız rekoru kırdı. 
     Paris-Boston arasında 1974'te kaydedilen rekoru Concorde, 3 saat, 5 dakika, 34 saniye ile Atlas Okyanusu'nu geçti. 1974'teki rekor, 3 saat 9 dakikaydı. 
     İngiltere ve Fransa'nın işlettiği lüks Concordelar masrafların kabarmasından ötürü seferden temelli kaldırılıyor. 
     Boston'a dün inerek rekor kıran Concorde, Kuzey Amerika'ya veda ziyaretlerini ABD'de Boston'un yanı sıra Washington ve Kanada'da Toronto'ya da yapıyor. 
     33 yıldır Paris-New York, Londra-New York arasında sefer yapan Concorde, 25 Temmuz 2000 günü, Paris Roissy Charle de Gaulle havalimanından havalandıktan 2 dakika sonra tarihindeki tek ölümcül kazayı yaptı. Kazada, 113 kişi hayatını kaybetti. 
     Pistte unutulmuş 40 santimlik bir madeni parçanın uçağın lastiğini patlattığı ve lastik parçasının da kanatlarda benzin deposunu yırttığı anlaşılmıştı. 
     18 bin metre irtifada saatte 2090 kilometreyle giden Concordelar, ses hızının iki katına ulaşıyor. 
     
</TEXT>
</DOC>
