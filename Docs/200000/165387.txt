<DOC>
<DOCNO> 165387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/soneko34.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 17 puanlık değişimle noktaladı... 
</HEADLINE>
<TEXT>

     İMKB Bileşik Endeksi, 2. seansta 73.19 puan artarak 10,740.19 puandan kapandı. 
     Hisse senetleri, ikinci seansta ortalama yüzde 0.69 oranında değer kazandı. 
     İlk seanstaki 89.82 puanlık düşüş dikkate alındığında, borsa endeksi günün tamamında 16.63 puan geriledi. Hisse senetlerindeki günlük düşüş ise yüzde 0.15 oldu. 
     Seansa 8.60 puan artışla 10,675.60 puandan başlayan endeks, ilk yarıyı 10,678.79 puandan geçti. Endeks, daralan işlem hacmiyle seans içinde en düşük 10,650.99, en yüksek 10,740.19 puanı gördü. 
     Kapanışta mali endeks 127.69 puan artışla 12,852.57 puana, sanayi endeksi 28.64 puan artışla 10,953.26 puana, hizmetler endeksi 44.58 puan artışla 7,017.13 puana yükseldi. 
     Böylece ilk seansa göre mali grup hisseler ortalama yüzde 1.00, sanayi grubu hisseler ortalama yüzde 0.26, hizmetler grubu hisseler ise ortalama yüzde 0.64 değer kazandı. 
     2. seansta işlem gören toplam 291 hisse senedinden 114'ü değer kaybetti, 97'si değer kazandı, 80'inin fiyatında değişiklik olmadı. 
     Seansta, 86 trilyon 897 milyar 822 milyon liralık işlem hacmi kaydedildi. İki seansta oluşan toplam 167 trilyon 281 milyar 304 milyon liralık değerle yılın en düşük işlem hacmi oluştu. 
     2. seansta Doğan Holding, Koç Holding, Garanti Bankası, Tüpraş ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
