<DOC>
<DOCNO> 193719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sondun18.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa eski Başbakanı "Türkiye'ye üyelik değil özel statü verilsin" 
</HEADLINE>
<TEXT>

     Fransa'nın eski Başbakanı Edouard Balladur, Türkiye'ye AB'ye tam üyeliği öncesinde özel bir statü verilmesi gerektiğini savundu. 
     Fransa Meclis Dış İlişkiler Komisyonu Başkanı Balladur, ''Türkiye'nin tam üyeliğinden önce, Brüksel ve Ankara arasında ayrıcalıklı komşuluk ilişkisine dayanan özel bir statüden yana olduğunu'' söyledi. 
     Dış İlişkiler Komisyonunda AB konusundaki tartışmada söz alan Balladur, özel statünün, Aralık 2004'ten hemen sonra yürürlüğe girmesi gerektiğini savundu. 
     Balladur, ''Eğer Türkiye bu özel statüden tatmin olur ve tam üyelikten tamamen vazgeçerse Avrupa'da kimse bundan şikayetçi olmaz'' diye konuştu. 
     Meclisin AB ile ilişkilerden sorumlu komisyon başkanı Pierre Lequiller, ''Türkiye'nin, AB'nin belirlediği kriterleri yerine getirmekten uzak olduğunu'' savunda ve ''yasal düzenlemelerin yanında uygulamanın da önemli olduğunu'' söyledi. 
     Türkiye'nin AB üyeliğinden yana olduğunu ifade eden Sosyalist milletvekili Guy Lengagne ise Türkiye'ye ''hayır'' demenin yaratacağı olumsuz etkilere dikkat çekti. 
     
</TEXT>
</DOC>
