<DOC>
<DOCNO> 176351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sontur28.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı Bektaş Veli anılıyor... 
</HEADLINE>
<TEXT>

     Nevşehir'in Hacıbektaş İlçesi'ndeki Hacı Bektaş Veli'nin türbesinin de bulunduğu külliye ziyaretçilerin akınına uğruyor. 
     Hacıbektaş Belediyesi'nce düzenlenen 40. Ulusal 14. Uluslararası Hacı Bektaş Veli Anma, Kültür ve Sanat Etkinlikleri için günler öncesinden ilçeye gelen vatandaşlar, Hacı Bektaş Veli Külliyesi'ni ve buradaki türbeyi ziyaret etmek için uzun kuyruklar oluşturuyorlar. 
     Türbeyi ziyaret edip şifalı olduğuna inandıkları Arslanlı Çeşme'den su içebilmek için saatlerce sıra beklemek zorunda kalan vatandaşlar, türbede dua edip çeşitli dileklerde bulunuyorlar. Külliye içindeki ''mum'' diye tabir edilen taşı kucaklayanlar, böylece günahlarının affedileceğine de inanıyorlar. 
     Yetkililer, türbe ve müzenin de bulunduğu külliyeyi dünden bu yana yaklaşık 3 bin kişinin ziyaret ettiğini, etkinliklerin panel, söyleşi, sergi ve konserlerle sürdüğünü belirttiler. 
     
</TEXT>
</DOC>
