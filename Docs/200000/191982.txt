<DOC>
<DOCNO> 191982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/yazar/tamer.html </URL>
<DATE> 2003/10/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kadınlı küfür, kamu suçu sayılabilir mi 
</HEADLINE>
<TEXT>

   
   Dua et ki masamızda Meral var, yoksa ben sana söyleyeceğimi bilirdim 
   Şimdi Meral burada olmasaydı, sizlere öyle bir fıkra anlatırdım ki... 
   Çalışma hayatı içinde olup da bu sözleri duymamış kadın yoktur. Erkeklerimizin, kadının olmadığı ortamlarda anlatacakları açık - saçık bir fıkra, belden aşağı bir espri ya da sohbetlerini koyulaştırmaya yarayacak birkaç küfür mutlaka vardır. Ve bu küfürlerin odak noktasında analar - avratlar yer alır... 
   
   İncekara'nın teklifi 
   AKP İstanbul milletvekili Halide İncekara, Türk Ceza Kanunu'nda yapılacak değişikliklerle ilgili çalışmaları yürüten TBMM Adalet Komisyonu'na hafta başında ilginç bir öneri götürüyor Kadın ağırlıklı küfürlerin de Ceza Hukuku'nca suç sayılıp, cezai yaptırıma tabi tutulmaları 
   İncekara diyor ki "İstiyorum ki küfür içinde kadın imajını zedelemek, bir kamu suçu haline getirilsin. Biliyorum bu bir ayrımcılık ve ben aslında ayrımcılığın her türlüsüne karşıyım. Belki hukuka da uygun değil, ama benim mantığım böyle çalışıyor. Adam diyor ki, "Cinayet işledim, çünkü ağır tahrik vardı. Nedir ağır tahrik Ana - avrat küfretmek Eğer bu ağır tahrik sayılarak cezada indirime yol açıyorsa, bir tarafa indirim kazandıran şeyin, diğer tarafa da bindirimi olmalı." 
   
   Ceza için şik yet gerek 
   İncekara'nın belirttiğine göre bugünkü uygulamada hakaret suçunun oluşabilmesi için, mağdurun belli olması veya belirlenmesinin mümkün olması gerekli. Ayrıca kovuşturma ancak mağdurun şik yetine tabi olduğundan, kadını hedef alan küfür ifadeleri cezasız kalıyor. 
   İncekara'ya göre kadın ağırlıklı küfür TCK'da kamu suçu sayıldığı takdirde, dünyada bir ilke imza atmış olacağız. Ama daha da önemlisi, ulu orta ana - avrat sövmekten vazgeçildiği takdirde kadınlarımız sosyal hayatın da, siyasetin de daha kolay içine girebilecek "Küfürün içinden kadın ayıklanmadığı sürece erkekler, her öfkelendiklerinde refleks olarak ana - avrat ya da falancanın çocuğu diye sövüp, sonra da "Benim karım - kızım - bacım buralara gelse, onlara da sövecekler" düşüncesiyle kadınlarını kafesin arkasına çekecekler. 
   
   Babalara küfredilemez 
   Türkçe'de küfürler sadece kadın ağırlıklı mı Pekiyi ya futbol maçlarının unutulmazi... hakemi 
   Büyük Argo Sözlüğü'nün yazarı Hulki Aktunç'a göre küfürlerimiz kadın ve eşcinsel ağırlıklı. Eşcinseller de küfürler aracılığıyla tenzil-i rütbe oluyorlar. Erkekleri hedef alan küfürler ise sadece salak ve keriz "Hep annelerimize küfrediliyor. Hiç babamıza küfreden yok. Çünkü babadan korkulur. Babamıza küfredilecek olursa gelip onları darmadağın eder. Böyle bir miskin, sinsi ve sinik tarafları var bizim küfürlerin," diyor Altunç. 
   
   Erkek üzerinden küfür 
   Pekiyi farklı toplumlarda hangi cinsin üzerinden küfür ediliyor Bu soruma ilk yanıt kızımdan geldi. İtalyanca'da küfürler erkek ağırlıklıymış. Belki mafya dolayısıyladır. Hulki Aktunç'a göre Anglo - Amerikan argosunda ise erkeklerle kadınlar eşit ağırlıkta. Küfürle argonun ayrıştığı alan ise argonun şifreli, küfürün ise direkt oluşu. 
   
      
   
</TEXT>
</DOC>
