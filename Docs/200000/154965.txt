<DOC>
<DOCNO> 154965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/guncel/gun05.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni bakan saçmaladı 
</HEADLINE>
<TEXT>
Türkiye, sözde soykırımı tanıyacak 
     CENK BAŞLAMIŞ Moskova 

     Ermenistan, Türkiye'nin sözde soykırımı tanıma yolunda adımlar atmaya başladığını öne sürdü. Ermenistan Dışişleri Bakanı Vartan Oskanyan, başkent Erivan'da katıldığı bir toplantıda Ankara'nın tutumunda bazı değişikler gözlemlediklerini ve bu durumu çok olumlu karşıladıklarını söyledi. Türkiye'de "soykırım" sözcüğünün tabu olmaktan çıktığını savunan Oskanyan, bunu olumlu bir gelişme olarak gördüklerini ifade etti. Oskanyan, Türkiye'nin sözde soykırımı tanıma yolunda hangi somut adımları attığına değinmedi. Ermenistan Devlet Başkanı Robert Koçaryan, yaptığı açıklamada, soykırımın Türkiye tarafından kabul edilmesinin Erivan'ın dış politika öncelikleri arasında yer aldığını söylemişti. 
     
     
     
     

</TEXT>
</DOC>
