<DOC>
<DOCNO> 185154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sonspo17.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Antep Sebat'ı evinde yendi 1-2 
</HEADLINE>
<TEXT>

     Birinci Süper Lig'de Gaziantepspor, deplasmanda Akçaabat Sebatspor'u 2-1 yendi. 
     8. dakikada Selahattin'in ara pasında kaleciyle karşı karşıya kalan Metin Karaca, kötü bir vuruşla topu yandan auta gönderdi. 
     14. dakikada Erman Özgür'ün soldan kullandığı köşe vuruşunda, ceza alanı içindeki Mehmet Yılmaz'ın kafa vuruşunda, kaleci Ömer topun sahibi oldu. 
     20. dakikada tribünde Akçaabat Sebatsporlu taraftarlarla güvenlik güçleri arasında kısa süreli bir arbede yaşandı. Bu sırada sahaya giren bir Akçaabat Sebatsporlu taraftar, güvenlik güçleri tarafından etkisiz duruma getirildi. Kırmızı-beyazlı futbolcular da taraftarı sakinleştirerek saha dışına gönderdiler. 
     25. dakikada Mehmet Yılmaz'ın sağdan ortasında, ceza alanı içinde Muzaffer, topu kafayla Ömer'in sağından filelere gönderdi 1-0. 
     38. dakikada Johnson'ın sondan vuruşunda, yan direkten dönen topu İbrahim Toraman yakın mesafeden tamamlayarak filelere gönderdi 1-1. 
     Karşılaşmanın ilk yarısı 1-1'lik skorla tamamlandı. 
     
     İKİNCİ YARI 
     60. dakikada Hasan Yurt'un arapasında, kaleci Metin Aktaş ile savunmanın anlaşmazlığında, topu önünde bulan Hasan Özer, meşin yuvarlağı boş kaleye gönderdi 2-1. 
     77. dakikada Orhan'ın, kaleciyle karşı karşıya kaldığı pozisyondaki vuruşunda, top üstten auta gitti. 
     84. dakikada Yusuf'un soldan kullandığı serbest vuruşta, ceza alanı içinde topu önünde bulan Erman Özgür'ün şutunda, meşin yuvarlak yan direkten döndü. 
     90. dakikada Abdurrahman'ın ceza alanı çizgisi üzerinden sert şutunda kaleci Ömer'i geçen top, üst direkten oyun alanına döndü. 
     Karşılaşmanın uzatma dakikalarında başka gol olmadı ve maç Gaziantepspor'un 2-1 üstünlüğüyle sona erdi. 
     
     
AKÇAABAT SEBATSPOR 1 - GAZİANTEPSPOR 2 Stat Fatih Hakemler Bülent Uzun xx, Binali Kartal xxx, Alper Ulusoy xxx Akçaabat Sebatspor Metin Aktaş xx, Abdurrahman xx, Hamza xx, Semavi xx, Mehmet Yılmaz xx, Sedat xx, Tunç x Dk. 64 Yusuf x , Erman Özgür xx, Muzaffer xxx, Selahattin x Dk. 70 İbrahim Parlayan x , Metin Karaca xx Dk. 64 Orhan x Gaziantepspor Ömer xxx, İlhan xx, Bouazizi x Dk. 29 Devran xx , Hasan Yurt xxx, İbrahim Toraman xxx, Cem Baki xx, Johnson x Dk. 46 Bülent xx , Erhan Namlı xxx, Jaziri x, Lazarov xx, Hasan Özer xxx Dk. 2 Mustafa Şahintürk 
     
</TEXT>
</DOC>
