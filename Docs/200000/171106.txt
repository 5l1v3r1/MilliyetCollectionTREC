<DOC>
<DOCNO> 171106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yazar/civaoglu.html </URL>
<DATE> 2003/07/23/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Faydalı ahmak 
</HEADLINE>
<TEXT>

   
   The Washington Post'ta, Richard Cohen soruyor 
   "Bush, Irak savaşının faydalı ahmağı mı " 
   Deyim Lenin'e ait. 
   Saf partizanları tanımlamak için söylemiş. 1 
   Türkiye - ABD ilişkilerinde olan biten de acaba bu pencereden bakılarak mı değerlendirilmeli 
   Çünkü ABD'nin başta Süleymaniye baskını olmak üzere bir süredir Türkiye'ye yaptıklarının ve söylediklerinin akılla izahı yok. 
   Ancak ahmakça açılmış olsa da bu yolda, akıllılar, akıllı geçinenler, akıldaneler kendi meşreplerine göre geçitler, istasyonlar yaratmakta. 
   Kısacası, artık Irak dosyasının kapağı, Bush tarafından açılmıştır ama ardından gelen sayfalarda farklı imzalar etkin. 
   Örneğin... 
   
   İyi polis - kötü polis    ABD "kötü polis - iyi polis" oyununu mu oynuyor 
   Öyle ya... 
   ABD Savunma Bakanlığı'ndaki siviller Türkiye'den ve - özellikle - TSK'dan tezkere intikamını almak üzere, kelepçeli, çuvallı, çuvallamak Süleymaniye baskınını planlıyor ve yaptırıyorlar. 
   Türkiye'ye bu psikolojik operasyon ve sonrasında "burun sürtme" planı uyguluyorlar. "Güven aşınımı olmuştur. İlişkilerin yeniden düzelmesi için neler yapabileceğinizi siz önerin" diyorlar... Böylece Irak'a Türk askerinin gönderilmesi, önce Türkiye tarafından - muhtemelen Dışişleri Bakanlığı Müsteşarı Uğur Ziyal - gündeme getiriliyor. 
   Bunlar kötü polislerin işi... 
   Ve ABD'li generaller John Abizaid ve James Jones, iyi polisler olarak Ankara'ya geliyorlar. 
   TSK'nın Orta Irak'ta güvenliği sağlaması için büyük bir güç istiyorlar. İki ülke silahlı kuvvetleri arasında güven ortamının yeniden kurulması için "askerce" onarım planını dile getiriyorlar. 
   Onlar gerçekten iyi polis mi 
   Bir kuşku 
   "Yoksa... Dün de bu sütunda belirttiğim gibi Süleymaniye baskını psikolojik bir operasyondu... Türkiye'nin moral olarak çözülmesi ve Orta Irak'ta 'jandarma' olması için ortam hazırlanmak mı istenmişti " 
   Bu olasılık büyük. 
   Ama önce şu gerçeğin bilinmesi ve ardından gelen soruya sağlam cevabın alınması koşuluyla 
   "ABD, Türkiye'den önce bu görevi Hindistan'a önermiştir. 
   Olumlu cevap alamayınca, Türkiye'nin asker göndermesi taraflar arasında konuşulmaya başlanmıştır. O halde kritik soru - Süleymaniye baskınının, Hindistan'dan olumsuz cevap gelmesinden sonra mı yapıldığıdır - Eğer öyleyse, Hindistan'dan umut kesilince Türkiye'yi - gönüllü - hale getirmek için bu iyi polis - kötü polis oyunu oynanmış olabilir." 
   
   At pazarlığı yok    Bu oyunun uzantılarına devam... 
   Avrasya Stratejik Araştırmalar Merkezi Başkanı Profesör Ümit Özdağ şöyle yazıyor 
   "Psikolojik operasyon çerçevesinde Ankara'nın ne kadar yanlış yaptığı, Türkiye'nin Irak'ta ne kadar zayıf ve zor duruma düştüğü, Washington'la çatışmanın Türkiye'ye ne kadar zarar vereceği başta TSK olmak üzere Türk karar alıcıların beyinlerine kazınmak istenmektedir." 
   Özdağ'ın daha mürekkebi kurumamış bu satırları Dışişleri Bakanı Abdullah Gül'ün Washington'a uçmadan yaptığı konuşmayla örtüşüyor. 
   Gül, "sürecin hızlı olacağını" söylemiş bulunmakta. ABD'nin "tezkere çıkmayacaksa hiç konuşmayalım" mesajıyla da... 
   Yani Bush'un kaba kovboy diliyle bir önceki Dışişleri Bakanı Yakış'a söylediği "Bizim oralarda, at pazarlığı yapılır..." diye başlayan pazarlıkların olması istenmiyor. 
   AKP hükümeti, ilişkileri alçak profilde götürüyor. Bu kez sürüncemede bırakmayı ve fazla sündürmeyi riskli buluyor. Komşumuzun herhalde TSK'nın Orta Irak'ta bayrak göstermesi kararı için AKP grubunda ipler daha sıkı tutulacak. 
   Ama... 
   AKP grubu aşılıp asker gönderilse de İki ülke arasında yeni kriz nedenleri ufukta... 
   Bunlar bir başka yazının konusu... 
   Çuvalla pirinci berbat eden "yararlı ahmaklar" her ülkede var. 
   ... 
   1 Radikal, sayfa 8 
   
      
   
</TEXT>
</DOC>
