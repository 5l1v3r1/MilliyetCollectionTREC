<DOC>
<DOCNO> 182564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/siyaset/siy02.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP'lilere yine tahliye yok... 
</HEADLINE>
<TEXT>

      
   Kapatılan DEP'in eski milletvekillerinin yeniden yargılandıkları davada, yine tahliye kararı çıkmadı. AB'ye uyum yasaları çerçevesinde, AİHM kararlarının yeniden yargılanma nedeni sayılması yönündeki düzenlemeyle Ankara 1 No'lu DGM'de yeniden yargılanan Leyla Zana, Selim Sadak, Hatip Dicle ve Orhan Doğan, dün görülen 7. duruşmaya avukatlarıyla katıldı. AB uyum yasalarının k ğıt üzerinde kaldığını, değişime yanıt veremeyen DGM'lerin statükoyu temsil etmeye devam ettiğini belirten Zana, "Düşünmezseniz, Kürt sorunu yoktur" ifadesini kullandığını iddia ettiği Başbakan Erdoğan'ı, takiyeci ve rantiyeci olmakla suçladı.Doğan da Adalet Bakanı Çiçek'in "Cezaevlerinde simit çalan var, banka soyan yok" açıklamalarına "Barış isteyenler 10 yıldır cezaevinde, ancak savaş isteyen kimse yok" yanıtını verdi. Dicle, bundan sonraki duruşmalara katılmayacaklarını ifade ederken, Sadak da, yargılamanın kendileri açısından bittiğini söyledi. 
   1 No'lu DGM'nin, davaya bakan Mahkeme Başkanı Orhan Karadeniz'in, "İnsancıl Hukuk ve İnsan Hakları" konulu seminer için İsveç'te bulunması nedeniyle heyete başkanlık eden h kim Süreyya Gönül, avukatların tahliye talebinin reddine karar vererek, duruşmayı erteledi. Bu arada, Avrupa Parlamentosu Dış İlişkiler, İnsan Hakları Ortak Güvenlik ve Savunma Politikası Komitesi Başkan Yardımcısı Baroness Nicholson, eski DEP'lilerin tahliye taleplerinin gerekçe gösterilmeden reddedilmesini anlayamadığını söyledi. n ANKARA Milliyet 
   
   
</TEXT>
</DOC>
