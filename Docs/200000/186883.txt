<DOC>
<DOCNO> 186883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/astro/index.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İkilemde kalabiliriz 
</HEADLINE>
<TEXT>

   
   
   Gökyüzü bugün kararsızlık çekebileceğimizin, planların pek de beklenen gibi gerçekleşemeyebileceğinin işaretlerini vermekte. Bu yüzden esnek olmak ve pürüzleri ortadan kaldırmak gerekecek. Koç'lar küçük de olsa aksiliklere hazırlıklı olmalılar. Aşırı duygusal davranmak ya da çaresizlik hissinden dolayı problemler yaşabilir. Olayları olduğu gibi kabul etmek önemli. Boğa'lar düşüncelerini iyi uygulayabilecekleri bir gündeler. Bu konuda başkalarından, grup çalışmalarından da destek görebilirler. Bu arada daha gerçekçi planlar yapmalılar. İkizler için yorucu ve gergin bir gün olabilir. Birbiri ile çelişen düşünceler ve hareketlerin ortasında kalabilirler. Yengeç'ler yeni düşüncelere açık oldukları sürece başarılı olabilirler. Bazı ikilemler ya da onları farklı düşünmeye itebilecek gerginlikler var. Aslan'lar maddi konularda akılcı olmak durumundalar. Yatırımlarda yanlış tehlikesi ya da onları şaşırtabilecek koşullar ortaya çıkabilir. Başak'lar eleştirilere karşı daha esnek olmalılar. Kişisel alanda gereksiz bir duygusallık gösterebilirler. İlişkilere özen göstermek gerek. 
   Terazi'ler günlük işlerini düzene sokarken kararsızlık çekebilirler. Bazı elde olmayan engeller yüzünden zaman kaybedebilirler. İş ortamında uyanık olmak gerekiyor. Akrep'ler yaratıcı olabilecekleri bir gündeler ama kafalarını bulandırabilecek kararsızlıklara da açıklar. Keyifle sorumluluklar çelişmekte. Yay'lar yaptıkları işe daha fazla konsantre olmak durumundalar. Acilen tamamlanması gereken ya da eve ait işler yüzünden huzursuzluk çekebilirler. Oğlak'lar kısa yolculuklar, hareket getiren işlerle yoğun olabilirler. Bu arada evdeki hesap çarşıya uymayabilir. Olaylara daha geniş bakmalılar. Kova'nın harcamalarına özen göstermesi gerekebilir. Hesapta olmayan işler yüzünden planlar bozulabilir. Eldeki kaynakları iyi kullanmalı. Balık'lar yakın beraberlikler ve ortaklaşa işler açısından hareketli bir günde ama bu arada sürprizler yüzünden bazı fikir ayrılıkları da ortaya çıkabilir. 
   
   
</TEXT>
</DOC>
