<DOC>
<DOCNO> 169142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sonspo13.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika Futbol Şampiyonası... ABD ve Kanada galip... 
</HEADLINE>
<TEXT>

     Kuzey ve Orta Amerika Futbol Şampiyonası ''Altın Kupa'' başladı. 
     ABD ve Meksika'nın ortak organize ettiği kupada, 3'er takımın yer aldığı 4 grupta toplam 12 takım mücadele edecek. 16 gün sürecek şampiyonada grup maçlarından sonra ilk 2 sırayı alacak ekipler, 19 ve 20 Temmuz tarihlerinde çeyrek final maçları yapacak. 23 ve 24 Temmuz'daki yarı final maçlarından sonra, 26 Temmuz'da Miami'de üçüncülük karşılaşması oynanacak. Şampiyona, 27 Temmuz'da Mexico City'de yapılacak final maçıyla sona erecek. 
     Kupanın ilk gününde C grubunda yer alan ev sahibi ABD, Foxboro'daki maçta El Salvador'u 2-0 yendi. 
     Meksikalı hakem Felipo Ramos'un yönettiği ve 33 bin 652 seyircinin izlediği maçta ABD, 28. dakikada Eddie Lewis'in golüyle ilk yarıyı 1-0 önde kapadı. 76. dakikada da Brian McBride maçın skorunu belirledi. 
     Yine Foxboro'da yapılan D grubundaki maçta da Kanada, Kosta Rika'yı 59. dakikada Paul Stalteri'nin golüyle 1-0 yendi. 
     Kupaya yarın ABD-Martinik Cumhuriyeti, Kanada-Küba maçlarıyla devam edilecek. 
     
</TEXT>
</DOC>
