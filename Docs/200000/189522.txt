<DOC>
<DOCNO> 189522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/soneko09.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Munzur suyu şişelenecek... 
</HEADLINE>
<TEXT>

     Tunceli'nin Ovacık İlçesi'nde Munzur Çayı suyunun şişelenmesi için kurulacak tesisin temeli törenle atıldı. 
     Tunceli'de kurulan çok ortaklı Munzur Anonim Şirketi Yönetim Kurulu Başkanı Haydar Kaya, burada şişelenecek suyun yurt genelinde pazarlanacağını belirterek, ''Bu tesis Tunceli'ye yapılacak yeni yatırımların öncüsü olacaktır'' dedi. 
     Munzur Gözeleri'nden alınacak suyunun şişeleneceğini anlatan Kaya, Tunceli'de fakirliğin kader olmaktan çıkarılacağını ifade ederek, şunları söyledi 
     ''Tunceli'de kurulan bu tesis geri kalmış yörelerin kalkınmasına model teşkil edecektir. 180 Tuncelili'nin biraraya gelerek kurduğu bu şirket önümüzdeki yıllar yeni yatırımlar yapacaktır. Hedefimiz ortak sayımızı binlere ulaştırmak ve yöremizi kalkındırmaktır.'' Ovacık Kaymakamı Yusuf Cıbır ise konuşmasında, Tunceli'de ''taş üstüne taş koyana'' devletin her türlü desteği sağlayacağını kaydederek, '' Bu tesis Türkiye'ye örnek olacaktır'' diye konuştu. 
     Önümüzdeki yıl tamamlanması planlanan şişeleme tesisinin 1 milyon dolara malolacağı bildirildi. 
     
</TEXT>
</DOC>
