<DOC>
<DOCNO> 189984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sontur21.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşı küçük diye bırakılan kapkaççı yine suçüstü yakalandı 
</HEADLINE>
<TEXT>

     İzmir'de, arkadaşıyla kapkaç yaparken kendisini yakalayan polis memurunu bıçakla yaralayan ve çıkarıldığı adliyede serbest bırakılan kapkaççı, bu kez cep telefonu çalarken suçüstü yakalandı. 
     Alınan bilgiye göre, Alsancak Plevne Bulvarı'nda, arkadaşıyla yürüyen Dilek Yavuz'a 18 yaklaşan Ö.Ç 17 , çantasındaki cep telefonunu alarak kaçmaya başladı. Ara sokaklara giren kapkaççı, Yunuslar'ın takibi sonucu ele geçirildi. 
     Kantar Polis Karakolu'nda, Yavuz tarafından teşhis edilen sanığın ''gasp, kapkaç ve hırsızlık'' suçlarından poliste 11 ayrı suç kaydının bulunduğu belirlendi. Zanlı, işlemlerinin ardından adliyeye sevk edilecek. 
     Karşıyaka semtinde bir hafta önce gelin arabasındaki çantayı arkadaşı E.S. 16 ile almak isteyen Ö.Ç, kendisine müdahale eden polis memuru Yavuz Selim Yiğitbaş'ı kalçasından bıçaklamıştı. Kısa sürede yakalanan 2 kapkaççı, ''yaşları küçük olduğu'' gerekçesiyle savcılıkça serbest bırakılmıştı. 
     
</TEXT>
</DOC>
