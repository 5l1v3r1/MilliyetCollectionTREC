<DOC>
<DOCNO> 170201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/soneko04.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine Müsteşar Yardımcıları görevlerinden alındı... 
</HEADLINE>
<TEXT>

     Hazine Müsteşar Yardımcıları Ferhat Emil, Hakan Özyıldız ve M. Aydın Karaöz görevlerinden alındı. 
     Bugünkü Resmi Gazete'de yayımlanan atama kararlarına göre, 3 Hazine Müsteşar Yardımcısı da Başbakanlık Müşaviri oldular. 
     Diğer atama kararları ile de Ulaştırma Bakanlığı'nda Denizcilik Müsteşarlığı Deniz Ulaştırması Genel Müdürlüğü'ne Ali Kurumahmut, Enerji ve Tabii Kaynaklar Bakanlığı'nda ise Enerji İşleri Genel Müdürlüğü'ne Genel Müdür Yardımcısı Budak Dilli getirildi. 
     Maliye Bakanlığı'nda da Kayseri Defterdarlığına Yozgat Defterdarı Enver Çokyiğit'in ataması yapıldı. 
     Sağlık Bakanlığı'ndaki atama kararları ile de Temel Sağlık Hizmetleri Genel Müdür Yardımcısı Seyfi Gülalioğlu, Tedavi Hizmetleri Genel Müdür Yardımcıları Paşa Erkol ve Yaşar Naci Uz ile Sağlık Eğitimi Genel Müdür Yardımcısı Fatma Karadut Candan görevlerinden alındılar. 
     Tarım Orman ve Köyişleri Bakanlığı Kırşehir İl Müdürü Turan Erdoğdu'nun görevden alınma kararnamesi de bugünkü Resmi Gazete'de yayımlandı. 
     
</TEXT>
</DOC>
