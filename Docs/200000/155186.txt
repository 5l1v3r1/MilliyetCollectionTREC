<DOC>
<DOCNO> 155186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sontur22.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Müze görevlisini ağzı ve burnunu bantlayıp boğarak öldürdüler 
</HEADLINE>
<TEXT>

     Elazığ'da Harput Müzesi'nde görevli bir kişi, ağzının ve burnunun koli bantı ile bantlanması sonucu boğularak öldü. Müzeden, alım ve satımı serbest olan, etnografik nitelikli Kuranıkerim'in çalındığı belirlendi. 
     Alınan bilgiye göre, sabah Harput Müzesi'ndeki işine giden Haydar Karataş 44 , kimliği henüz tespit edilemeyen kişi ya da kişilerce ağzı ve burnu koli bantı ile bantlandı. Karataş, olay yerinde hayatını kaybetti. 
     Olay yerinde inceleme yapan Cumhuriyet Savcısı Mustafa Yılmaz, Karataş'ın ağzının bantlandığını ve havasız bırakılarak öldürüldüğünün belirlendiğini söyledi. 
     Yılmaz, ilk incelemeye göre, olayın şahsi olabileceğini, Karataş'ın cebindeki paraların alınmadığını, müzeden tarihi değeri olmayan birkaç Kuranıkerim'in alındığını söyledi. 
     Müze Müdürü Haydar Kalsen ise müzede tek görevlinin çalıştığını, çok değerli eserlerin bulunmadığını, alım ve satımı serbest olan etnografik eserlerin bulunduğunu ifade etti. 
     Müzede, birkaç adet etnografik nitelikteki Kuranıkerim'in alındığının belirlendiğini bildiren Kalsen, yapacakları incelemenin ardından daha ayrıntılı bilgiye ulaşabileceklerini bildirdi. 
     
</TEXT>
</DOC>
