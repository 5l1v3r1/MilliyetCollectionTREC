<DOC>
<DOCNO> 189014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun37.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Baradei İran nükleer santrallerde denetimi kabul ediyor 
</HEADLINE>
<TEXT>

     Uluslararası Atom Enerjisi Ajansı UAEA Başkanı Muhammed El Baradei, İran'ın nükleer santrallerinde sıkı denetimi kabul etmeye istekli olduğunu söyledi. 
     Baradei, İran'ın başkenti Tahan'da gazetecilere yaptığı açıklamada, İran'ın, Nükleer Silahsızlanma Anlaşması'nın ek protokolü imzalayarak, nükleer santrallerinde habersiz kontrole izin verme konusunda istekli olduğunu belirtti. 
     Baradei, İran Yüksek Ulusal Güvenlik Konseyi Başkanı Hasan Ruhani'yle görüştükten sonra yaptığı açıklamada, Ruhani'nin, İran'ın nükleer faaliyetleriyle ilgili tüm soru işaretlerini giderme güvencesi verdiğini de kaydetti. 
     Bu arada, İran parlamentosunun Ulusal Güvenlik ve Dış Politika Komitesi Başkanı Muhsin Mirdamadi, Tahran'ın, nükleer santralleriyle ilgili olarak ortaya atılan iddiaları çürütmek için daha fazla sayıda askeri tesisi BM nükleer denetçilerine açmaya hazırlandığını söyledi. 
     Mirdamadi, İran'ın nükleer faaliyetleri BM Güvenlik Konseyi'nin gündemine gelmeden önce askeri tesislerde denetlemeye izin verilirse sorunun çözülebileceğini, ardından da Konsey'e gidebileceklerini ifade etti. 
     
</TEXT>
</DOC>
