<DOC>
<DOCNO> 179303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/yazar/gureli.html </URL>
<DATE> 2003/08/31/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Malatya'da 'kayısı tekeli' 
</HEADLINE>
<TEXT>

   
   Mado, Bado, Ado, Edo, Kado, Yado. Bunlar, ortasında sular akan Malatya caddelerindeki dondurma dükk nlarının adları. Aslında Malatya kayısısı ile ünlenmiş kentimiz. Dünya kayısı ihracatının yüzde 95'i Türkiye'den yapılıyor. Bu yüzde 95'in yüzde 87'si de Malatya'dan. Geçmiş yıllarda Malatya'nın serveti olan kayısı bu yıl dert olmuş. Aslında, geçen yıl 40 bin ton dolayındaki rekolte bu yıl 70 bin tona vurmuş, ama yarı yarıya düşen fiyatlar üreticiye dert olmuş. 
   Başta Valisi, Belediye Başkanı olmak üzere kayısıyla ilgili bütün kuruluşların temsilcileri, CHP Milletvekili Ferit Mevlit Aslanoğlu ile birlikte çıktıkları Ankara zaferinden yeni dönmüşlerdi. Milliyet TIR'ında Mevlit Aslanoğlu ve Malatya Esnaf ve Sanatk rlar Birliği Başkanı Şevket Keskin "kayısı sorunu"nu birlikte anlatıyorlar. 
   Geçmiş yıllarda dünyada tonu 2500 - 3000 dolar arasında seyreden kayısı fiyatını Türkiye belirlerdi. Bu yıl fiyat 1800 - 2000 dolara düşmüş. Kayısı üreticisinin kaybı 60 milyon dolar olarak hesaplanıyor. 
   Neden 
   
   ALICI FİYAT KIRMIŞ    Dünya Bankası'nın, tarımı devletin desteklemesini engellediğini ve üretimin de yaklaşık bir misli arttığını bilen dünya alıcıları fiyat kırmış. 
   Çözüm Malatya Kayısı Birliği'ne hükümetin vereceği krediyle üreticiden ürününün alınması. 
   Ankara'dan dönen heyet, Başbakan'ın önümüzdeki günlerde toplanarak 10 - 15 trilyonluk bir krediyi 6 ay vadeyle Kayısı Birliği'ne vermeyi karara bağlayacağı vaadiyle dönmüş. 
   Ama şu anda tren kaçmak üzere mi, atı alan Üsküdar'a geçmek üzere mi pek belli değil. Çünkü iç piyasayı belirleyen 8 büyük fabrikanın üreticinin elinden kayısının kilosunu 1 milyon 200 ile 2 milyon lira arasında fiyatla topladığı belirtiliyor. 
   Yetmiş beş dönüm kayısı bahçesi olan Ramazan Çelik, Kayısı Birliği'nin etkisizliğinden ve politize olmasından yakınırken Refik Şahin şöyle konuşuyor 
   "Kayısı işi 8 büyük fabrikanın tekelinde " 
   Desenize, bir bu "kayısı tekeli" eksikti .. 
   
   MALATYA'NIN ADI YOK    Esnaf Birliği Başkanı Şevket Keskin, kayısı dışındaki sorunları şöyle özetliyor 
   "Duble yolda Malatya yok, yarım barajların tamamlanmasında Malatya yok, Kültür Bakanlığı hizmetlerinde Malatya yok, kısacası hiçbir şeyde Malatya yok. Bütün bölge müdürlüklerini Malatya'dan çektiler. Vergi barışı dediler, Bağ - Kur'da esnafa darbe indirdiler. Faizin faizini alıyorlar. Son 15 günde 300 esnaf işini bıraktı, esnaf odasından kaydını sildi. Seçimden önce esnafın vergi borçlarını affedeceklerini vaat ettiler, kendi yakınlarının rantına af getirdiler." 
   Malatya'ya niye böyle AKP her yerde milletvekilliklerini silip süpürürken, Malatya'nın CHP'ye iki milletvekilliği 5'e 2 vermesinden mi dersiniz 
   
      
   
</TEXT>
</DOC>
