<DOC>
<DOCNO> 196449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/ekonomi/eko02.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Kozlu Herkes batarken biz çıktık 
</HEADLINE>
<TEXT>

   THY Yönetim Kurulu eski Başkanı Kozlu ve eski Genel Müdür Bolayırlı, yeni Genel Müdür'ün açıklamalarının aksine, 2002'de en büyük k rın sağlandığını söylediler 
      
   Türk Hava Yolları THY Yönetim Kurulu eski Başkanı Cem Kozlu, THY Genel Müdürü Abdurrahman Gündoğdu'nun TBMM KİT Komisyonu'ndaki suçlamalarıyla eski yönetime haksızlık ettiğini söyledi. Kozlu, "Abdurrahman beyin verdiği rakamlar yanlış. Komisyona verilen rakamlarla, beyanattaki rakamlar da birbirini tutmuyor" dedi. 
   Kozlu ve THY eski Genel Müdürü Yusuf Bolayırlı'nın yaptıkları açıklamada 11 bin çalışanın eseri olan kurumun başarı tablosunun görevdeki genel müdür tarafından gölgelenmeye çalışıldığı, böyle bir durumun THY tarihinde ilk kez yaşandığı belirtildi. 
   THY'nin 1998 - 2001 hesaplarının incelendiği KİT Komisyonu'ndaki Gündoğdu'nun açıklamalarından THY'nin geçmişte kötü yönetildiği, israfa göz yumulduğu ve zarara sokulduğu tablosunun ortaya çıktığı kaydedildi. Kozlu ve Bolayırlı'nın 1997 - 2003'te THY'nin yönetiminde olduğu hatırlatılan açıklamada şöyle denildi 
   "1997 - 2003'te sivil havacılık sektörü Rusya krizi, Asya krizi, Kosova Savaşı ve 11 Eylül şoklarıyla büyük darbe almış, THY ise bunlara ilaveten Marmara depremleri ve Türkiye'de yaşanan ekonomik krizleri yaşamıştır. Bu krizler dünyada birçok havayolunu etkilemiş, birçok havayolu şirketi piyasadan silinmiştir. THY ise uyguladığı kriz yönetimi ve küçülme politikasıyla 2001'i k rlı, 2002'yi ise şirket tarihinin en büyük k rıyla kapatmıştır." 
   
   Bilgiler yanlış 
   Açıklamada, New York ofisinin kirasının 600 bin değil, 400 bin dolar olduğu belirtilerek, "New York ofisi çalışanlarının 5 bin dolar ortalama maaş aldığı iddiası ise tamamen yanlış olup ortalama maaş 2 bin dolardır" ifadesine yer verildi. 
   Frankfurt ofisinin sadece giriş katının kullanılmadığının belirtildiği açıklamada bu mekanın başka şirketlere kiraya verildiği, kirasının 20 bin euro değil, 10 bin euro olduğu kaydedildi. 
   Açıklamada, Başbakanlık için 1998'de 5 milyon dolara alınan helikopterin bakımı için her sene yüzbinlerce dolar harcandığı iddiasının da gerçek dışı olduğu bildirildi. 
   
   
</TEXT>
</DOC>
