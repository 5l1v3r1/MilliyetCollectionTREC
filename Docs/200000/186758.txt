<DOC>
<DOCNO> 186758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun20.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Meriç'te 2 Yunan balıkçı Türkler tarafından gözaltına alındı" 
</HEADLINE>
<TEXT>

     Yunanistan Dışişleri Bakanlığı Sözcüsü Panos Beglitis, Türk güvenlik güçlerinin Meriç nehrinde 2 Yunan balıkçıyı gözaltına aldığını açıkladı. 
     Beglitis, yaptığı basın toplantısında, Atina'nın, kimliklerini açıklamadığı balıkçıların serbest bırakılmaları için Türk makamları nezdinde girişimde bulunduğunu belirtti. 
     Yunan özel MEGA televizyonunun iki çalışanının Trabzon'da gözaltına alındığını da açıklayan Beglitis, Dışişleri Bakanlığı'nın ilgili Türk makamları nezdinde yaptığı girişimin ardından gazetecilerin serbest bırakıldığını kaydetti. 
     Bu arada Yunanistan Hükümet Sözcüsü Hristos Protopapas, Dışişleri Bakanlığı'nın, Meriç'te gözaltına alınan balıkçıların serbest bırakılması için yaptığı girişimin sonuç vereceği kanısında olduğunu söyledi. 
     
</TEXT>
</DOC>
