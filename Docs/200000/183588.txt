<DOC>
<DOCNO> 183588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/sondun17.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bavyera'da yarın seçim var... 7 Türk aday da katılacak 
</HEADLINE>
<TEXT>

     Almanya'nın Bavyera eyaletinde yarın Eyalet Meclisi seçimleri yapılacak. Seçimlere Türk kökenli 7 milletvekili adayı katılıyor. 
     Bavyera eyaletinde iktidarda bulunan Hıristiyan Sosyal Birlik Partisi'nde CSU hiçbir Türk kökenli aday bulunmazken, Sosyal Demokrat Parti'den SPD Ender Beyhan 38., Yaşar Fincan 43., Birlik 90 Yeşiller Partisi'nden Adil Oyan 4., Celal Turhan 8., Hür Demokrat Parti'den FDP Mahmut Türker 10. sıradan, bağımsız listeden Ahmet Pınar 9., aynı listeden Şerafettin Kurtkan 12. sıradan aday gösterildi. 
     Yaklaşık 260 bin Türkün yaşadığı Bavyera eyaletinde yarın yapılacak ve 7 bölge temsilcilerinin de belirleneceği seçimlerde, toplam 1527 aday 180 sandalyeli eyalet meclisine girmek için yarışacak. 
     Adayların, bölgelerinden seçilip meclise girebilmeleri için seçim bölgelerinde yüzde 5'lik barajı aşmaları gerekiyor. 
     Bavyera eyaletinde daha önceleri her 4 yılda bir yapılan eyalet meclisi seçimleri, 1998 yılından bu yana 5 yılda bir yapılıyor. 
     
</TEXT>
</DOC>
