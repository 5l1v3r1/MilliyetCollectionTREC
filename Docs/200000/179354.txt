<DOC>
<DOCNO> 179354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sonspo14.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 2 - Gençlerbirliği 1 
</HEADLINE>
<TEXT>

     Birinci Süper Futbol Ligi'nde Galatasaray, Gençlerbirliği'ni 2-1 yendi. 
     Stat Atatürk Olimpiyat Hakemler İsmet Arzuman xx, Serkan Gençerler xx, Mustafa Emre Eyisoy xx Galatasaray Mondragon xxx, Prates xx, Bülent xxx, Frank De Boer xx, Ergün xx, Sabri xx, Batista xxx Dk. 76 Ayhan x , Tamas xx, Hasan xx Dk. 87 Cihan , Arif xx Dk. 60 Abdullah xx , Hakan Şükür xx Gençlerbirliği Gökhan xx, El Saka xx, Ümit xx, Baki xx, Ali Tandoğan xx Dk. 50 M'Bayo x , Skoko xx, Serkan xxx, Deniz xx Dk. 68 Mustafa Gürsel x , Filip xx, Mustafa Özkan x Dk. 58 Veysel xx , Youla xx Goller Dk. 26 Sabri, Dk. 28 Hakan Şükür, Dk. 51 Deniz Sarı Kartlar Dk. 15 Ali Tandoğan, Dk. 33 Ümit Bozkurt, Dk. 81 M'Bayo Gençlerbirliği 
     
     İlk yarı 

     13. dakikada Skoko'nun soldan ortasında El Saka, topu kafayla kaleye gönderdi. Ancak Batista son anda topu yine altı pastan kafayla çıkararak, tehlikeyi önledi. 
     21. dakikada Serkan'ın 25 metreden şutunda, top üstten auta gitti. 
     23. dakikada Youla'nın ara pasıyla Deniz soldan ceza alanına girdi. Ancak bu futbolcu topu ayağından açınca, kaleci Mondragon meşin yuvarlağa sahip oldu. 
     25. dakikada Skoko'nun soldan ortasında ceza sahasında iyi yükselen Mustafa Özkan'ın kafa vuruşunda, kaleci Mondragon topu kornere çeldi. 
     26. dakikada savunmadan atılan uzun pasta ceza sahasına giren Sabri, ileri çıkan kaleci Gökhan'ın üzerinden topu filelere gönderdi 1-0 
     28. dakikada Gençlerbirliği savunmasının hatasında topu önünde bulan Hakan Şükür, sert vurdu. Savunmaya çarpan meşin yuvarlak kalecinin yanından filelere gitti 2-0 
     35. dakikada Arif ile ver-kaç yapan Prates, soldan ceza alanına girdi. Bu futbolcu müsait durumda ıskalayınca, takımını mutlak bir golden etti. 
     37. dakikada Hakan Şükür, tek başına ceza sahasına yaklaştı. Bu futbolcudan önce Baki, topa müdahale ederek, mutlak bir tehlikeyi önledi. 
     Karşılaşmanın ilk yarısı 2-0 Galatasaray'ın üstünlüğüyle tamamlandı. 
     
     İkinci yarı 

     51. dakikada Filip'in sağdan kullandığı köşe atışında, kaleci Mondragon'un elinden kaçırdığı topu altıpasta Mustafa Özkan, Deniz'in önüne bıraktı. Bu futbolcu da yakın mesafeden topu filelere gönderdi 2-1. 
     57. dakikada Serkan'ın sağdan ortasında Skoko, ceza alanı içinde topa çok sert vurdu. Ancak kaleci Mondragon, yumruklarıyla meşin yuvarlağı uzaklaştırdı. 
     62. dakikada Serkan'ın sağdan ceza alanına gönderdiği topla buluşan Veysel, mükemmel bir hareketle dönüp kaleci Mondragon ile karşı karşıya kaldı. Bu futbolcunun vuruşunda, meşin yuvarlak Mondragon'dan döndü. 
     68. dakikada Abdullah, soldan çizgiye yaklaşıp ceza alanına orta yaptı. Penaltı noktasında iyi yükselen Hakan Şükür'ün kafa vuruşunda, meşin yuvarlak kaleci Gökhan'da kaldı. 
     72. dakikada Serkan'ın soldan ortasında, Galatasaray savunması pozisyonda seyirci kalınca, Veysel sıyrılıp topa vurdu. Ancak Mondragon son anda parmaklarının ucuyla mutlak bir tehlikeyi önledi. 
     82. dakikada soldan Hasan'ın ortasında arka direkte Sabri, topu kaleye gönderdi. Kaleci Gökhan'ı geçen meşin yuvarlağı savunma çizgiden uzaklaştırarak, mutlak bir golü önledi. 
     89. dakikada Baki'den kaptığı topla ceza alanına giren Sabri'nin vuruşunda, kaleci Gökhan topu kontrol etti. 
     90. dakikada sol çaprazda önce Baki'yi geçen Hakan Şükür, sonra da kaleci Gökhan'ı çalımlarken, kendini yerde buldu. Hakem İsmet Arzuman, bu pozisyonda aut kararı verdi. 
     
     MAÇTAN NOTLAR 

     Karşılaşmanın 12. dakikasında elektriklerde yaşanan kısa süreli bir arıza nedeniyle skorboard kapandı. Yaklaşık 10 dakika sonra skorboard yeniden hizmete girdi. 
     İlk yarının son dakikalarında taca çıkan topa vurmak isteyen Galatasaray Teknik Direktörü Fatih Terim'in ayakkabası ayağından fırladı. Saha içine dek giren ayakkabıyı, görevliler getirip Terim'e teslim etti. 
     Fenerbahçe Teknik Direktörü Christoph Daum, yardımcısı Murat Kuş ile birlikte basın tribünün hemen arkasındaki bölümde karşılaşmayı izledi. 
     
</TEXT>
</DOC>
