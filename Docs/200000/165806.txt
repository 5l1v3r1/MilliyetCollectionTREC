<DOC>
<DOCNO> 165806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sondun10.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'da uyuşturucu bağımlıları için "güvenli iğne" odası... 
</HEADLINE>
<TEXT>

     Kanada, uyuşturucu bağımlılarının güvenli bir ortamda uyuşturucu almaları için, Kuzey Amerika'nın ilk yasal ''iğne odasını'' açıyor. 
     Hükümetin finanse edeceği ''iğne odası''nda bağımlılara, hemşirelerin denetimi altında güvenli şekilde iğne yapmaları için gerekli malzeme verilecek. 
     İğneden sonra bağımlılar, aşırı dozda alıp almadıklarını saptamak için bir süre izlenecek. 
     Bu tesis, eroin ve koain kullanıcılarının yakalanma korkusu olmadan kullanabilmeleri için federal uyuşturucu yasalarından muaf olacak. 
     ''İğne odası''nın, Vancouver'in suç oranının yüksekliği ve uyuşturucu kullanımının yaygınlığıyla bilinen bir bölgesinde Eylül'de açılacağı bildirildi. 
     Benzeri ''güvenli iğne'' programları, Hollanda, İsviçre, Avustralya ve Almanya'da da kurulmuştu. Buralarda aşırı dozdan ölümlerin az olduğu belirtiliyor. 
     İğne odalarına karşı çıkanlar ise güvenli iğne yerlerinin bulunamayacağını belirterek, bu kavramın bir yalandan ibaret olduğunu söylüyorlar. 
     
</TEXT>
</DOC>
