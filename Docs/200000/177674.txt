<DOC>
<DOCNO> 177674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sonspo14.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor 2 - Malatyaspor 1 
</HEADLINE>
<TEXT>

     Birinci Süper Lig'de Çaykur Rizespor, sahasında Malatyaspor'u 2-1 yendi. 
     Stat Atatürk Hakemler Erol Ersoy xxx, Bora Boralı xxx, Mustafa Sönmez xxx Çaykur Rizespor Murat xx, Ahmet xx, Kürşat xx, Victoria xx, Gürol xx, Serkan xx, Şener xx, Fahri xx, Sedlak xx, Okan xx, Murat Sözkesen x Malatyaspor Milosevski xx, Serkan xx, Tolga xx, Mert xxx, Murat Duman xx, İnanç xx, Ayman xx, Atilla xx, Celalettin xx, Fazlı xxx, Mahmut Hanifi xxx Sarı Kartlar Dk. 9 Murat Duman, Dk. 17 İnanç Malatyaspor , Dk. 32 Fahri Çaykur Rizespor 
     
     İlk yarı 

     14. dakikada sağ taraftan Serkan'ın kullandığı köşe atışında, ceza alanı içindeki Okan'ın kafa vuruşunda, top auta çıktı. 
     16. dakikada Victoria'nın kullandığı serbest vuruşta Kürşat, topu kafayla Okan'ın önüne düşürdü. Okan'ın rövaşata vuruşunda, top yandan auta çıktı. 
     26. dakikada Victoria'nın kullandığı köşe atışında, Murat Sözkesen topa dokunamayarak takımını mutlak bir golden etti. 
     45. dakikada, sağ taraftan gelişen Malatyaspor atağında, Fazlı'nın ceza alanına gönderdiği topa dokunan Mahmut Hanifi, meşin yuvarlağı ağlarına gönderdi 1-0. 
     Karşılaşmanın ilk yarısı, konuk Malatyaspor'un 1-0 üstünlüğüyle sona erdi. 
     
     İkinci yarı 

     Çaykur Rizespor, ikinci yarıya Fahri'nin yerine Tetteh'i xx alarak başladı. 
     50. dakikada Atilla'nın pasında, ceza alanında topla buluşan Mahmut Hanifi'nin vuruşunda, top yandan auta çıktı. 
     52. dakikada Serkan'ın ceza alanına gönderdiği topla buluşan Murat Sözkesen, topa vurmakta gecikince savunma tehlikeyi uzaklaştırdı. 
     54. dakikada Murat Sözkesen'in ortasında, ceza alanındaki Tetteh'in kafa vuruşunda, top Malatyaspor ağlarına gitti 1-1. 
     55. dakikada gelişen Malatyaspor atağında, sağ çaprazdan ceza alanına giren Fazlı'nın şutunda, kaleci Murat'ı geçerek kaleye doğru giden topu, savunmada Ahmet eliyle çelince, maçın hakemi penaltı noktasını gösterdi. Hakem Ersoy, Ahmet'i de kırmızı kartla oyun dışı bıraktı. 
     Fazlı'nın penaltı vuruşunda, yan direkten oyun alanına dönen topu, savunma uzaklaştırdı. 
     61. dakikada Malatyaspor'da, Atilla'nın yerine Mkalele x oyuna girdi. 
     63. dakikada Kürşat'ın kullandığı serbest atışta, kaleci Milosevski topu yatarak uzaklaştırdı. 
     65. dakikada Malatyaspor'da, İnanç'ın yerine Mithat x , 66. dakikada Çaykur Rizespor'da Okan'ın yerine Merthan x oyuna dahil oldu. 
     78. dakikada Malatyasporlu Tolga sarı kart gördü. 
     80. dakikada gelişen Çaykur Rizespor atağında, Serkan'ın ceza alanına girer girmez yaptığı sert vuruşta, yan direkten dönen top, yere yatan kaleci Milosevski'nin göğsüne çarparak filelere gitti 2-1. 
     82. dakikada Malatyaspor'da, Murat Duman'ın yerine Mehmet oyuna girdi. 
     88. dakikada Çaykur Rizesporlu kaleci Murat sarı kart gördü. 
     89. dakikada Malatyaspor'da, Sedlak yerini Ünal'a bıraktı. 
     Uzatma dakikalarında başka gol olmadı ve karşılaşma, Çaykur Rizespor'un 2-1 üstünlüğüyle sona erdi. 
     
</TEXT>
</DOC>
