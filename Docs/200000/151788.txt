<DOC>
<DOCNO> 151788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/yasam/yas03.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargı ezmedi 
</HEADLINE>
<TEXT>

Şeniz - Şenol Toksoy'un ölümüyle sonuçlanan kazanın duruşmasında, genç çifti 8 5 kusurlu gösteren bilirkişi raporuna rağmen, sadece ikinci aracın şoförü tahliye edildi 
     SEMRA PELEK İstanbul 

     4. Levent'te Metro altgeçidinin kapalı olması nedeniyle yoldan karşıya geçmeye çalışan beş aylık hamile Şeniz Toksoy ile eşi Şenol Toksoy'un ölümüyle sonuçlanan kazanın davasında, çifte çarpan ikinci aracın şoförü Faruk Ürge tahliye edildi. Ağabey Erol Toksoy, karara tepki gösterdi. Şişli 9. Asliye Ceza Mahkemesi'ndeki duruşmaya tutuklu sanıklar Fermani Özgür Altun, Faruk Ürge ile tutuksuz yargılanan Ali Türdü katıldı. Tanık Ahmet Şark, olay gecesi Toksoy çiftini Metro girişinin merdivenlerinden çıkarken gördüğünü anlatarak, "Ben de tuvalete girmek için Metro girişine yöneldim ve girişin kapalı olduğunu gördüm. Otobüs durağına doğru yürümeye başladığımda kaza meydana geldi" dedi. 
     
     Tartışmalı rapor 
     İTÜ Öğretim Üyesi Prof. Dr. Turgut Özaktaş'ın kazaya ilişkin bilirkişi raporu tartışma yarattı. Müdahil avukatları, Altun'u 8 3, Ürge'yi ise suçsuz bulan, Toksoy çiftini ise 8 5 kusurlu gösteren raporu kabul etmedi. Sanık avukatları bilirkişi raporuna dayanarak müvekkilerinin tahliyesini talep etti. Mahkeme heyeti, olay gecesi havanın yağışlı olup olmadığının öğrenilmesi için Meteoroloji İşleri Genel Müdürlüğü'ne ve yolda uyarı levhalarının bulunup bulunmadığına dair de İstanbul Büyükşehir Belediyesi'ne yazı yazılmasını kararlaştırdı. Ürge bilirkişi raporu doğrultusunda tahliye edilirken, Altun'un tutukluluk halinin devamına karar verildi. 
     


YAŞAM 






















</TEXT>
</DOC>
