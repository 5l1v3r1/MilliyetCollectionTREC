<DOC>
<DOCNO> 188850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sontur01.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti Genel Merkezi yanına ses bombası bırakıldı 
</HEADLINE>
<TEXT>

     AK Parti Genel Merkezi yanında fünye ile patlatılan şüpheli pakette ses bombası olduğu belirlendi. 
     Olay sırasında AK Parti Genel Merkez Binası'nda çalışan Genel Başkan Yardımcısı Bülent Gedikli, patlamanın olduğu yere gelerek yetkililerden bilgi aldı. 
     Gedikli, burada yaptığı açıklamada fünye ile etkisiz hale getirilen şüpheli pakette ses bombası olduğunun belirlendiğini söyledi. 
     Gedikli, AK Parti Genel Merkezi ile Köprülü İş Merkezi arasına bırakılan paketin saat 22.15'de Ankara Terörle Mücadele Şube Müdürlüğü Bomba İmha Ekibi tarafından fünye ile patlatıldığını ve emniyet güçleri tarafından olay yerinde gerekli incelemenin yapıldığını ve delillerin toplanarak emniyet müdürlüğüne götürüldüğünü de bildirdi. 
     
</TEXT>
</DOC>
