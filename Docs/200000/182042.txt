<DOC>
<DOCNO> 182042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/siyaset/siy01.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan ABD'ye uyarı 
</HEADLINE>
<TEXT>

   Başbakan Erdoğan, Türk-Amerikan İşadamları Derneği'nin yemeğinde ABD'ye yüklendi Terör kuleleri vurduğu zaman mı terör KADEK'e tavır koyamıyorlar. Irak halkı Saddam'ı arayabilir 
      SERHAT OĞUZ İstanbul 

   
   Türk-Amerikan İşadamları Derneği'nin Çırağan Sarayı'ndaki yemeğinde konuşan Başbakan Erdoğan, ABD'ye çok sert eleştirilerde bulundu. Irak'ın yeniden yapılanması için arzulanan mesafenin alınamadığını, sürecin uzaması halinde Irak halkının Saddam'ı aramaya başlayacağını söyleyen Erdoğan, ABD'nin KADEK'e bakışını ise şöyle eleştirdi "Terör sadece kuleler vurulduğu zaman mı terördür " Başbakan'ın ABD'yi ilk kez bu kadar sert eleştirdiği ve sitemde bulunduğu konuşmasında satırbaşları şunlar 
   ABD'ye tepki Hem terörün karşısında olacaksınız. Hem de buna yönelik adım atmayacaksınız. Ama bakıyoruz, h l bu konuda atılan bir adım yok. Ortadoğu'da terörü durdurabiliyor muyuz Niye durduramıyoruz ABD'li dostlarıma acı ama samimi bir ifadede bulunmak istiyorum. Terör sadece kuleler vurulduğu zaman mı terördür Farklı ülkelerdeki kuleler vurulduğu zaman terör değil midir 'Dost acı söyler ama doğru söyler.' Biz kırk bin insanımızı kaybettik. Terör uğruna. Ve h l bir KADEK terör örgütüne maalesef ne batı, ne ABD gereği gibi tavır koymuyor. PKK terör örgütüydü. Şimdi isim değiştirdi. Tavır koyalım. Ama bu tavır yok. Bunu anlamak mümkün değil. Biz de dostlarımızdan bizden beklediklerini bekliyoruz.Çünkü dostluk samimiyet ister" Irak'ta durum Irak'ta ivedilikle yapılması gereken iş asayiş ve kamu düzeninin tesis edilmesidir. Halkın can ve mal güvenliğinin ve ihtiyaçlarının sağlanmasıdır. Ama bu adımlarda arzulanan mesafe henüz alınmamıştır.Irak halkının geçmişi arar hale gelmesi bana göre en büyük tehlikedir. Bu süreç uzarsa şunu iddia ediyorum Irak halkı tekrar Saddam dönemini aramaya başlar. Jandarma olmayız Irak'ta elektrik, su ve yollar konusunda en ufak mesafe alınamıyor. Eğer ciddi olarak bu iş ele alınır, hele hele yakın komşu olan Türkiye burada önemli bir görevi Irak halkının da talep etmesi kaydıyla üstlenirse Irak beklenen modern demokratik dönemini yakalama fırsatı elde eder. Konuyu tüm boyutlarıyla değerlendiriyoruz. Gerekirse hükümet olarak TBMM'ye getireceğiz. Bunu yaparken, bir jandarma, polis gibi Irak'a girmek istemiyoruz. Geçici komisyona 'sizin talebiniz olursa geliriz, zorla gelmek gibi bir talebimiz yok' dedik. 
   
</TEXT>
</DOC>
