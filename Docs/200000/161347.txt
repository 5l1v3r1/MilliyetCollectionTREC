<DOC>
<DOCNO> 161347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/guncel/agun.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
53 yaşında karar verdi... 
</HEADLINE>
<TEXT>
Deprem olunca başımı kapattım’ 
17 Ağustos depreminden sonra başını örten sosyolog Prof. Dr. Ümit Meriç, "Korkudan değil, Allah’a verdiğim sözü yerine getirmek için kapandım" diyor 
     TURBAN DOSYASI - 11 
ÖMER ERBİL 

Başörtüsü takma kararını nasıl verdiniz 
     Başımı ben depremin üçüncü gecesi sadece Allah’a verdiğim bir sözü tuttuğum için örttüm. Bir daha kefenimin içine girene kadar da başımın örtüsünün açılması mümkün değildir. Üniversitede daha 15 yıllık hocalık hakkım olduğu halde, kanunlara itaat ettiğim için istifa ettim. Ben aslında emekliliğimi istemedim, istifa etmek zorunda kaldım. Kanunlara saygılı olmak zorundayım. 
     
Bugün üniversiteyi yeni kazanmış biri olsaydınız yine aynı kararı verir miydiniz 
     Bunu yaşamadığım için bilemem. Başörtüsü olan öğrencilerime, Başınızı örtmek Allah’ın bir farzıdır. Ama ilim tahsili yapmak da farzdır. Dolayısıyla siz şu anda iki farzdan birini tercih etmek zorundasınız’ derdim. Hiç kimseye Başını aç, oku’ diyemediğim gibi hiç kimseye okulunu terk et de diyemem. 
     
Başınız açıkken ibadet eder miydiniz 
     Doğum ve ölüm arasında yaşayan bir hayvan değiliz. Doğumumun öncesi, ölümümün sonrası var. Varoluş problemimi din sayesinde buldum. Ancak telkinle değil. Arayarak, kan ter içinde dinimi buldum. 1977 yılından beri namazımı hiç bırakmadım. 1977’den 1999’a kadar her türlü sosyal faaliyete başım açık olarak katıldım. Ancak 22 yıl boyunca namazımı da kıldım. Beyazıt Camii’ne girerken başımı örter, çıkışta da açardım. Açarken bir saniye hicap duyar, utanırdım. Yasak olmasaydı da o yıllar yine örtmezdim. 
     
Başınızı kapatmanız size kolaylık mı, zorluk mu getirdi 
     Profesör hanım başını örtmüş. Bu tek ve ilk vaka. En yakın üç arkadaşım benimle alakayı kesti. Hiç beklemediğim yerlerden de destek gördüm. 
     
     TÜRBAN BOYNU ÖRTMEZ’ 
Türban ile başörtüsü farklı şeyler mi 
     Türban genelde Vakko imzası ile satılan ve alt türevleri olan, saçı içine almakla beraber kulakları da kapatan ancak boynu açıkta bırakan bir şapka türüdür. İslami anlamda başörtüsü ise boynu da kapatan ve sadece yüzü açıkta bırakan bir baş bağlama biçimidir. Türban bir Batılı hanım, Musevi ya da Hıristiyan bir hanım tarafından da kullanılabilir. Meryem Ana’nın Rönesans dönemi resimlerine bakarsanız pek çok resminin başörtülü olduğunu görürsünüz. 
     
Yasaklama özgürlüğe müdahale midir 
     Bir yerde yönetmeliğe aykırı hareket etmek, devletin kuralını çiğnemek olur. Ancak devlet toplum için vardır. Allah’ın emri olduğu için başını örtmenin bir özgürlük olduğunu düşünüyorum. Devletin, inancı gereği başını örten kişiye müdahale etmesini de laikliğe aykırı buluyorum. 
     
Resmi dairedeki bir memurun siyasi parti rozetini taşıması sizi rahatsız eder mi 
     Hayır, rahatsız etmez... 
     
AKP, türban sorununu alıştırarak çözecek...’Prof. Dr. Yavuz Sabuncu’ya göre AKP iktidarı, türban sorununu zamana yayarak, alıştırarak çözmeyi amaçlıyor... 

Sabuncu, Diyanet İşleri’nden Sorumlu Bakan’ın "Türbanı çözmeyeceğiz ama çözülecek" sözlerini de kanıt gösteriyor 
     BELMA AKÇURA 

     A.Ü. Siyasal Bilgiler Fakültesi Anayasa Hukukçusu Prof. Dr. Yavuz Sabuncu türban konusunda izlenen politikalar ve AKP’nin konuya yaklaşımına ilişkin sorularımızı yanıtladı. 
     
28 Şubat 1997 tarihli MGK toplantısında iç düşman’ olarak tespit edilen irticanın, somut bir tarifi yapılmadıysa da irticanın simgesi türbanda somutlaştı. Neden 
     Öncelikle belirtmeliyim ki demokratik bir ülkede kimsenin iç düşman’ saptama ve tanımlama hakkı yoktur. Bir gün iç düşmanların’ iktidara gelmesi ve bu kez de sizi iç düşman’ ilan etmesinin yolunu açmış olursunuz. İrtica’ meselesine gelince, demokratik kurallar geçerli oldukça bu gücün etkisini sıfırlamak söz konusu olamayacaktır. Öte yandan, bu siyasal akımın amacının İslami olduğu söylenen esaslara dayanan, laiklikten uzaklaşmış bir rejimi gerçekleştirmek olduğundan kuşku duymak da saflık olur. Dolayısıyla türban’ın bu akımların siyasal simgesi’ olduğu da elbette doğru. Ne var ki, bildiğim kadarıyla Türkiye’de siyasal simge kullanmak suçlanacak bir şey değildir. 
     
Gündeminde türbanın olmadığını söyleyen AKP, bu konuda nasıl bir strateji izliyor 
     AKP iktidarının konuyu zamana’ yayarak ve alıştırarak’ çözmeyi amaçladığını düşünüyorum. Diyanet İşleri’nden Sorumlu Bakan bunu "Biz çözmeyeceğiz, ama çözülecek" biçiminde zaten söyledi. Bu onlar açısından akıllıca bir yaklaşım tabii. Şimdilerde belki yeni yeni fark ediliyor ama, zaman içinde iktidarın ezici Meclis çoğunluğuna dayalı ağırlığı giderek artacaktır. Hem devletin hem de toplumun her kademesinde. Sonra da Cumhurbaşkanlığı seçimi gelecek gündeme. Yani, AKP’nin zamanı bu konuda bol’dur. 
     
Türkiye Cumhuriyeti laikliğin sınırlarını iyi çizmiştir demek mümkün mü 
     Türkiye Cumhuriyeti’nin laikliğe yaklaşımı, dinin kişinin vicdanında tutulması’ ve siyasal alana müdahale etmesinin önlenmesi yoluyla din ve vicdan özgürlüğünün sağlanması ve bunun için gerekli olanın yapılması biçiminde tanımlanmalıdır. Diyanet İşleri Başkanlığı da bu biçimde anlaşılması gereken laiklik’ politikasının bir aracı olarak düşünülmüştür. 
     
     1980 SONRASI DURUM 
Bu yaklaşımın bugün zedelendiğini söylemek mümkün mü 
     Özellikle 1980 sonrasında çok zedelenmiş bir ilke olduğunu söylemek gerekir. Muhafazak r, itaatk r, söz dinleyen ve muzır’ düşüncelere kapılmayacak bir toplum yaratmak için başlatılan girişimler 1980 sonrasında doruğa çıkmış, din eğitimini zorunlu kılan, Alevi köylerine cami yapan, İmam Hatip okullarını teşvik eden Milli Güvenlik Konseyi Yönetimi, bir yandan Atatürkçülük edebiyatı’ yaparken, öte yandan Türk - İslam sentezi yaklaşımını resmi ideoloji olarak topluma empoze etmekte sakınca görmemiştir. Etnik olarak Türk’, dinsel olarak Sünni’ olarak tasarlanan türdeş’ bir toplum yapısının daha kolay denetlenebileceği düşünülmüştür. 
     
Diyanet İşleri Başkanlığı’nın bu çerçevede rolü değişti mi 
     Bu politikanın da etkisiyle, gittikçe büyüyen bütçesi, yüz binleri bulan imam kadrosu, artan yayınları, radyo - TV programları, vakıfları, fetva’ diye adlandırılan açıklamaları ile kamu kaynakları sayesinde İslam dininin Sünni mezhebinin topluma aşılanması işlevini yürütür hale geldi. Dolayısıyla, 1997’de irticayı iç düşman’ olarak tanımlayanların, önce Türkiye’nin bu noktaya nasıl getirildiğinin muhasebesini yapmaları, çizilen kurmay planlarının’ hangi dinamikleri yaratıp hangi dirençleri kırarak, nasıl olup da bu akımları siyasal iktidara taşıdığını değerlendirmeleri gerek. 
     
     TÜRDEŞ TOPLUM HAYALİ 
Sizce bunu değerlendirebilecekler mi 
     Değerlendirilmeli. Bugün şik yet edilen hükümetin pek çok bakanının ve milletvekilinin, İnönü’nün oğlu ve Atatürk’ün yaverinin MGK tarafından parti kurucusu olmalarının engellendiği bir süreç sonucu iktidara gelen ANAP kökenli siyasetçiler olduğunu hatırlatmak isterim. Sol akımları, demokrasiyi ve demokratikleşmeyi, toplumsal-etnik-dinsel- düşünsel farklılıkları-farklılaşmayı Türkiye için tehdit görenlerin, Türkiye’nin, 20 yıl sonra çamaşır değiştirir gibi iç düşman’ değiştirerek eski tas eski hamam’ yönetilebilecek bir ülke olmadığını ve türdeş toplum hayalinin ne anlama geldiğini fark etmeleri gerekir. 
     
     YARIN 

</TEXT>
</DOC>
