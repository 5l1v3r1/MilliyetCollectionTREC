<DOC>
<DOCNO> 174865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur05.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de bomba patladı 
</HEADLINE>
<TEXT>

     Şişli'de bulunan AK Parti İstanbul İl Başkanlığı binasının arkasındaki boş alanda, bir ses bombası patladı. 
     Okmeydanı Piyalepaşa Bulvarı üzerindeki AK Parti İstanbul İl Başkanlığı ile İstanbul Memorial Hastanesi binalarının arkasında yer alan boş alanda, saat 08.00 sıralarında bir patlama oldu. 
     Ses bombasının yol açtığı patlamada, çevrede herhangi bir hasar oluşmadı. 
     Patlamanın ardından olay yerine gelen polis, aynı alan üzerinde 2 şüpheli poşet olduğunu fark etti. 
     Söz konusu poşetler, koruyucu elbise giyen bomba uzmanlarınca fünye kullanılarak imha edildi. 
     Kontrollü patlamadan sonra inceleme yapan uzmanlar, poşetlerin içinde patlayıcı madde olmadığını belirledi. 
     
</TEXT>
</DOC>
