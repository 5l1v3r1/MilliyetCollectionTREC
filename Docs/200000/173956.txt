<DOC>
<DOCNO> 173956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/soneko15.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 136 puanlık düşüşle noktaladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 136.08 puan gerileyerek, 1. seansı 11,363.81 puandan tamamladı. 
     1. seansta, hisse senetlerinin ortalama değer kaybı yüzde 1.18 olarak gerçekleşti. 
     Uzmanlar, piyasalarda haftasonundan bu yana iyimser havanın devam ettiğine dikkati çekerek, Merkez Bankası'nın gecelik borçlanma faiz oranını yüzde 35'ten yüzde 32'ye, borç verme faiz oranını yüzde 41'den yüzde 38'e düşürmesinin de bu havayı devam ettirdiğini kaydettiler. 
     Endeks, 1. seansa 29.53 puan artışla 11,529.42 puan seviyesinde başladı. 
     Endeks, seansın ilk yarısını 128.36 puan azalışla 11,371.53 puandan geçti. Endeks 136.08 puanlık, yüzde 1.18 düşüşle 11,363.81 puandan seansı kapattı. 
     Endeks, seans içinde en düşük 11,353.73 puana gerilerken, en yüksek de 11,584.94 puanı gördü. 
     Seans kapanışında mali endeks 203.19 puan düşüşle 13,858.11 puana, hizmetler endeksi 64.50 puan düşüşle 7,246.47 puana, sanayi endeksi 86.15 puan azalışla 11,273.99 puana geriledi. 
     Böylece, önceki kapanışa göre mali grup hisseler ortalama yüzde 1.45, hizmetler grubu hisseler ortalama yüzde 0.88, sanayi grubu hisseler ortalama yüzde 0.76 oranında değer yitirdi. 
     1. seansta işlem gören toplam 287 hisse senedinden 106'sı değer kazanırken, 119 hisse senedi değer yitirdi, 62 hissenin fiyatında ise değişiklik olmadı. 
     Seansta, 354 trilyon 437 milyar 76 milyon liralık işlem hacmi oluştu. 
     1. seansta, İş Bankası C, Garanti Bankası, Doğan Holding, Ereğli D. Ç. ve Sabancı Holding en yoğun işlem gören hisseler oldu. 
     
</TEXT>
</DOC>
