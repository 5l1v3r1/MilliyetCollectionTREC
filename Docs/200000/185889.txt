<DOC>
<DOCNO> 185889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/guncel/gun08.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendileri küçük dramları büyük 
</HEADLINE>
<TEXT>

   Batman'da fuhuş batağına saplanan iki kız çocuğu, "Girdiğimiz ilişki sayısını hatırlamıyoruz" dedi 
      ARİF ARSLAN Batman DHA 

   
   Batman'da fuhuş batağına saplanan S.D 12 ve ablası F.D. 13 , kendilerine 3 yıldır zorla fuhuş yaptırıldığını ve bugüne kadar girdikleri ilişki sayısını bile hatırlamadıklarını söyledi. 
   3 yıl önce Batman'a gelerek, burada tanıştıkları bir kişi tarafından fuhşa zorlanan S.D. ve F.D.'nin dramları, vatandaşların yerel bir gazeteye ihbarda bulunması üzerine ortaya çıktı. Gazetecilerin konuştuğu iki kardeş, 3 yıldır erkeklere pazarlandıklarını öne sürerek, bugüne kadar korku nedeniyle şik yetçi olmadıklarını ifade etti. Henüz 12 yaşında olan S.D., girdiği bir ilişki sonucunda hamile kaldığını ve kürtaj olmak zorunda kaldığını da kaydetti. 
   
   Aile şehri terk etti 
   İlişkiye girdikleri kişilerin, vücutlarında sigara söndürüp isimlerinin baş harflerini bıçakla yazmaya çalıştıklarını da iddia eden genç kızlar, "Ailemiz bize fazla karışmıyordu. Bazen arkadaşlarımızda kaldığımızı söyleyip geceleri çıkıyorduk. Ailemize zarar gelmesin diye de bugüne kadar hep sustuk" diye konuştu. Genç kızların ailesi ise, kızlarının durumu ortaya çıkınca şehri terk etti. Olaya el koyan Batman Cumhuriyet Başsavcılığı soruşturma başlattı. 
   
   
</TEXT>
</DOC>
