<DOC>
<DOCNO> 167264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun21.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç prensesi Mette-Marit hamile... 
</HEADLINE>
<TEXT>

     Norveç Veliaht Prensi Haakon Magnus'un eşi Prenses Mette-Marit'in, hamile olduğu bildirildi. 
     Saray'dan yapılan açıklamada, Prens Magnus ile 2001 Ağustos'ta evlenen 29 yaşındaki prensesin, 22 Ocak'ta bebeğini dünyaya getirmesinin beklendiği kaydedildi. 
     Prensesin dünyaya getireceği bebeğin, Norveç tahtının babasından sonra ikinci varisi olacak. 
     Mette-Marit'in, bu evliliğinden önce birlikte olduğu erkek arkadaşından 6 yaşında bir oğlu bulunuyor. Prensesin, erkek arkadaşı uyuşturucu bulundurmak suçundan hüküm giymişti. 
     Prensesin, asil olmayan ilk çocuğunun, kraliyet unvanı ve tahta varis olma hakkı bulunmuyor. 
     Kral Harald'dan sonra tahtın ilk varisi olan Haakon ve prenses, geçen yıldan bu yana Londra'da öğrenci olarak yaşıyor. 
     
</TEXT>
</DOC>
