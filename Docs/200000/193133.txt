<DOC>
<DOCNO> 193133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/ekonomi/aeko.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllık enflasyon çeyrek asır öncesine döndü... 
</HEADLINE>
<TEXT>

   Ekim ayında yüzde 16.1'e düşen toptan eşya fiyatları enflasyonu, 1975 yılından bu yana gerçekleşen en düşük enflasyon oldu. Böylece enflasyonda 28 yıl önceki düzeye inildi 
      EKONOMİ SERVİSİ 
   
   Hükümetin yıl sonunda yüzde 20'ye düşürmeyi hedeflediği tüketici fiyatları endeksi TÜFE ile yüzde 16.5 olarak hedeflediği toptan eşya fiyatları endeksi TEFE ekim ayında yakalandı. 
   Devlet İstatistik Enstitüsü DİE ekim ayında yıllık TÜFE'nin yüzde 20.8'e, TEFE'nin ise yüzde 16.1'e düştüğünü açıkladı. Aylık bazda TEFE yüzde 0.6, TÜFE de yüzde 1.4 oldu. 
   Ekim ayı TEFE ve TÜFE oranları enflasyondaki düşüşün sürdüğünü gösterdi. Yıllık enflasyon TEFE'de yüzde 16.1, tüketici fiyatlarında yüzde 20.8 oldu. 
   
   Beklenti yüzde 18 
   Böylece TÜFE'de yüzde 20 olarak hedeflenen yıl sonu düzeyi yılın bitmesine iki ay kala yakalandı. Mevsimsel etkilerin eylül ve ekim ayında fazla görülmemesi nedeniyle TÜFE'nin yüzde 20'nin üzerinde kalması beklenmezken 2003 sonunda yüzde 18 - 18.5 aralığında bir düzeyin yakalanabileceği tahminleri yapılıyor. 
   Merkez Bankası'nın yaptığı son beklenti anketinde ekim ayı tüketici fiyatları artışı yüzde 1.7 olarak tahmin edilmişti. 
   
   0.6 puan gıdadan 
   Mevsimsel etkilerle her sonbaharda artan gıda ve giyim harcamalarının, yüzde 1.4 çıkan ekim ayı tüketici fiyat artışlarının da önemli iki nedeni olduğu gözlendi. 
   Ekimde aylık yüzde 1.9 artan gıda fiyatlarının, TÜFE'ye etkisi 0.6 puan oldu. Aylık bazda yüzde 4.3'le en yüksek enflasyonun yaşandığı giyim ve ayakkabı alt sektörünün TÜFE'ye etkisi ise 0.3 puan oldu. Böylece yüzde 1.4 çıkan TÜFE'nin 0.9 puanını gıda ve giyim sektöründeki fiyat artışları oluşturdu. TÜFE'nin 0.4 puanı konut, 0.1 puanı ise lokanta harcamalarındaki artıştan kaynaklandı. 
   
   TEFE'nin kaynağı özel sektör oldu    Ekimde TEFE'de görülen artışın kaynağı özel sektör fiyatları oldu. Kamu fiyatları 0.1 puan düşerken özel sektör fiyatları yüzde 1 arttı. Çekirdek enflasyon olarak tanımlanan özel imalat sanayi sektörü fiyat artışı ise ekimde yüzde 0.6 olarak hesaplandı. Bu oran yıllık bazda ise yüzde 14.4 olarak gerçekleşti. 
   
   28 yılın en düşük enflasyonu    Enflasyondaki düşüş devam ederken, yıllık bazda yüzde 16.1'e düşen TEFE, 1975 yılından bu yana kaydedilen en düşük enflasyon oldu. 1975'in tamamında TEFE yüzde 11.4 olmuştu. TÜFE'de açıklanan yüzde 20.8'lik enflasyon ise 1976'dan bu yana kaydedilen en düşük değeri gösteriyor. 
   
   Çekirdek enflasyon yüzde 0.6 Ekim 1.8 Kasım 1.6 Aralık 2 Ocak 3.6 Şubat 1.5 Mart 1.6 Nisan 0.7 Mayıs 0.3 Haziran 0.2 Temmuz 0.5 Ağustos 0.7 Eylül 0.2 Ekim 0.6 
   Özel imalat sanayi fiyat artışı 
   
   Gıda ve giyimde artış yüksek Sekt"rler Aylık Yıllık Gıda, içki 1.9 26.8 Giyim 4.3 17.3 Konut 1.4 19.9 Ev eşyası 0.4 13.3 Sağlık -0.5 25.4 Ulaştırma -0.5 15 Eğlence kültür 0.7 8.1 Eğitim 0.1 22.1 Lokanta 3.2 33.3 Çeş.mal ve hiz. 0.5 20.7 T FE 1.4 20.8 
   
   Tarım fiyatları yüzde 1.9 arttı Sekt"r Aylık Yıllık Tarım 1.9 24.3 İmalat san. 0.3 14.7 Madencilik -2.4 4.3 Elektrik. gaz 0.1 5.8 TEFE 0.6 16.1 
   
   En yüksek fiyat artışları giyimde Tiyatro 43.3 Radyat"r 13.7 Dolma biber 12.7 Erkek pantolon 10.6 Otel ücreti 10.1 E. Ayakkabı 9 Bayan kazak 7.2 Takım elbise 6.3 Bira 5.8 Pastırma 5.2 
   
   
</TEXT>
</DOC>
