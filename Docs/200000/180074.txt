<DOC>
<DOCNO> 180074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur10.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevleri son 3 yıldır ilk kez bu kadar kalabalık... 
</HEADLINE>
<TEXT>

     Cezaevleri son 3 yıldır ilk defa bu kadar kalabalık... 31 Temmuz 2003 tarihi itibariyle cezaevlerinde toplam 63 bin 560 hükümlü ve tutuklu bulunuyor. 
     Cezaevlerinde 2000 yılında 49 bin 512, 2001 yılında 55 bin 609 ve 2002 yılında 59 bin 187 tutuklu ve hükümlü vardı. 
     Adalet Bakanlığı Ceza ve Tevkifevleri Genel Müdürlüğü verilerine göre, 31 Temmuz 2003 tarihi itibariyle cezaevlerinde 63 bin 560 tutuklu ve hükümlü bulunuyor. 
     Tutuklu ve hükümlülerden 55 bin 325'i adli, bin 750 sağ, 5 bin 75'i sağ ve 328'i itirafçı terör olmak üzere 7 bin 1'ü terör suçlarından, bin 82'si çıkar amaçlı suç örgütü mensubu olmaktan cezaevinde bulunuyor. 
     Cezaevleri son 3 yıldır en kalabalık dönemini yaşıyor. Cezaevlerinde 2000 yılında 49 bin 512, 2001 yılında 55 bin 609 ve 2002 yılında 59 bin 187 tutuklu ve hükümlü vardı. 
     1970 yılından 2003 yılına kadar geçen sürede tutuklu ve hükümlü sayısına bakıldığında, 1974 yılının, 24 bin 860 tutuklu ve hükümlü sayısıyla son 30 yılda cezaevlerinde en rahat nefes alınabilen yıl olduğu dikkati çekiyor. 
     
</TEXT>
</DOC>
