<DOC>
<DOCNO> 162499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo09.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da iki imza... 
</HEADLINE>
<TEXT>

     Birinci Süper Futbol Ligi'nin yeni takımlarından Konyaspor'da, iç ve dış transferde 2 futbolcu ile sözleşme imzalandı. 
     Kulüp binasında düzenlenen imza töreninde, dış transferde Göztepeli futbolcu Şenol, 1 yılı opsiyonlu 2 yıllık, iç transferde de Hasan, 1 yıllık sözleşmeye imza attı. 
     Kulüp Başkanı Mehmet Köseoğlu, yeni futbol sezonunun ilk imzasını attıklarını belirterek, ''Hasan'ı geçen sezonun içinde renklerimize bağladık. Takıma büyük katkıları oldu. Şenol ise Birinci Lig takımlarında oynamış ve kalitesini kanıtlamış bir futbolcu. İki futbolcu da önümüzdeki sezon Konyaspor için ter dökecek'' dedi. 
     Göztepe'den transfer edilen stoper Şenol ise büyük bir şehiri temsil eden Konyaspor'un geç de olsa Süper Lig'e yükseldiğini belirterek, ''Büyük bir kulübe geldim. Üst sıralar için mücadele edecek iddialı bir takıma geldiğim için mutluyum. Ligde Konyaspor fırtınası esecek'' diye konuştu. 
     Konyaspor'da başarılı bir grafik çizen Hasan da geçen yıl olduğu gibi bu yıl da başarılara imza atacaklarını, Süper Lig'de korkulan bir takım olmayı hedeflediklerini söyledi. 
     
</TEXT>
</DOC>
