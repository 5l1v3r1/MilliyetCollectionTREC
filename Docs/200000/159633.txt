<DOC>
<DOCNO> 159633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/tv/ekran.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
550. yıl anısına 
</HEADLINE>
<TEXT>

TRT, İstanbul'un fethi kutlamalarına film tadında bir belgeselle katılıyor "Fatih ve Fetih" 
     MEMETCAN DEMİRAY 

     Bugün İstanbul'un fethinin 550. yıldönümü... TRT, kutlamalara özel bir belgeselle katılıyor "Fatih ve Fetih". 
     İki bölümden oluşan "Fatih ve Fetih"i Neşe Sarısoy Karatay'la Zafer Karatay hazırlayıp yönetti. "Fatih ve Fetih", Karatay'ların 2000 tarihli "Osmanlı Devleti'nin Doğuşu" adlı bol ödüllü belgeselinin devamı niteliği taşıyor. 
     
     500 asker görev aldı 
     "Fatih ve Fetih"teki İstanbul'un işgali sahnelerinde Genelkurmay Başkanlığı'nın izniyle günde 80 ila 500 asker rol aldı. Canlandırma için, fetihte önemli rolü olan sekiz metre boyundaki topların, çapı bir metreyi bulan maketi yapıldı. Belgeselin genel danışmanlığında Prof. Dr. Halil İnalcık, müziklerinde ise Hasan Cihat Örter imzasını görüyoruz. 
     TRT 2 20.25 


Sürpriz müşteri      HANDE Ataizi ve Yiğit Özşener'in oynadığı "Estağfurullah Yokuşu"nda Gazel, manikürcü olarak çalışmaya başlar. İlk müşterisi Arif Usta ve Kadavra Süleyman'ın büyük aşkı Günseli olur. 
     KANAL D 21.45 


Kahkaha ve hüzün      Perran Kutman'ın idealist bir öğretmeni oynadığı dizide neşe ve hüzün bir arada. Okulda Kaşarlı ve Bülbül arasındaki dondurma savaşı öğrencilere yarıyor. Diğer yanda Metin, Afet'e evlenme teklif ediyor. 
     KANAL D 20.30 



Vakıf yanıt veriyor      UĞur Dündar, Bizim Lösemili Çocuklar Vakfı'yla ilgili dosyaya devam ediyor. Programa, Sağlık Bakanlığı'ndan Prof. Dr. Murat Tuncer'le vakfın Başkanı Prof. Dr. Gündüz Gedikoğlu katılacak. 
     KANAL D 23.00 


</TEXT>
</DOC>
