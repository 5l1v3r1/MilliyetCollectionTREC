<DOC>
<DOCNO> 156963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/ekonomi/eko05.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İletişim Yönetimi Zirvesi 
</HEADLINE>
<TEXT>

Milliyet’in sponsor olduğu İletişim Yönetimi Zirvesi’nde, iletişim, rekabet ve siyasette halkla ilişkiler’ ele alındı 
     ANKARA Milliyet 

     Milliyet’in sponsor olduğu, Ankara Halkla İlişkiler Derneği tarafından düzenlenen, 1. Türkiye İletişim Yönetimi ve Halkla İlişkiler Zirvesi dün Dedeman Oteli’nde yapıldı. 
     Zirvede rekabet edilebilirlik sürecinde iletişim yönetimi, siyasette halkla ilişkiler, kamuda halkla ilişkiler, özel sektörde iletişim yönetimi, sivil toplum kuruluşlarında iletişim yönetimi, üniversiteler ve "Halkla İlişkiler ile Türkiye iletişebiliyor mu " başlıkları altında paneller düzenlendi. Zirveye, CHP Genel Başkan Danışmanı Bülent Tanla, AKP İstanbul Milletvekili Zeynep Karahan Uslu, AHİD Başkanı Nur Demirel, Basın Yayın Enformasyon Genel Müdürü Abdurrahman Bilgiç, Emniyet Genel Müdürü Gökhan Aydıner, Gazi Üniversitesi İletişim Fakültesi Dekanı Nurettin Güz, Çalışma ve Sosyal Güvenlik eski Bakanı Hakan Tartan, üniversite, basın ve çeşitli sivil toplum kuruluşlarının temsilcileri katıldı. Zirve, verilen meslek onur ödülleri ile düzenlenen kokteylin ardından sona erdi. 
     

</TEXT>
</DOC>
