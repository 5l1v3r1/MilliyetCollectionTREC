<DOC>
<DOCNO> 179053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/ekonomi/eko02.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkim'de 605 milyon dolardan düşük teklif bizi rahatsız eder 
</HEADLINE>
<TEXT>

   Özelleştirme İdaresi Başkanı Kilci, Petkim'e 605 milyon doların altında teklif gelmesi durumunda ihalenin iptali talebiyle ÖYK'ya gidilebileceği mesajını verdi 
      AHMET ERHAN ÇELİK Ankara 
   
   Önümüzdeki üç ay içinde Tüpraş, Petkim, Tekel gibi önemli kuruluşları özelleştirmeye hazırlanan Özelleştirme İdaresi Başkanlığı ÖİB , kritik günler yaşıyor. "Önümüzdeki günler çok önemli" diyen ÖİB Başkanı Metin Kilci, Uzan Grubu'nun yükümlülüklerini yerine getirememesi nedeniyle kasımda ikinci kez ihale edilecek olan Petkim'le ilgili olarak, "Bir önceki ihalede oluşan fiyatın altına inilirse 605 milyon dolar bu bizi rahatsız eder" dedi. 
   Kilci, ihalenin 605 milyon doların altında kalması halinde tekliflerin tamamının reddi talebiyle Özelleştirme Yüksek Kurulu'na ÖYK gidilebileceği mesajını verdi. Kilci, Milliyet'in sorularını yanıtladı 
   
   Petkim'i tekrar ihaleye çıkardınız. Geçmiş örnekler tekrarlanan ihalelerin pek de başarılı olmadığını gösteriyor. İlk ihalede oluşan 605 milyon dolarlık teklif ikinci ihaledeki teklifleri bağlar mı    Bir önceki ihalede oluşan fiyatın altına inilirse bu bizi rahatsız eder. Kararımızı etkileyecek olan unsur Petkim için idaremiz tarafından belirlenen değer tespit rakamıdır. İlk ihalede ortaya çıkan fiyat 605 milyon dolar iyi bir rakamdı. Değer tespit rakamına yaklaşıldığı için bu teklif ÖYK onayına sunuldu. 
   
   Petkim ihalesinde teklifler 605 milyon doların altında kalırsa somut olarak tavrınız ne olur    İhale Komisyonu teklifleri, reddi ya da kabulü talebiyle ÖYK'ye sunabilir. Yani teklifin reddi talebiyle gidebiliriz. 
   
   'Sayıklarım diye korkuyorum' 
   Petkim'e yabancı yatırımcıların şimdi daha fazla ilgi gösterdiğini biliyoruz. Bunun nedeni nedir    Yabancıların ilk ihaleye neden ilgi göstermediklerini sorgulamak gerekiyor. İlk ihalede süreç ve tanıtım çalışamaları yeterli değildi. Tabi bu süreç içinde Petkim etrafında gelişen olaylar tanıtımına da katkıda bulundu. 
   
   Örneğin Uzan Grubu Petkim ihalesine yine teklif verebilir mi    Bir önceki ihalede taahhüdünü yerine getirmedi. Biz firmalar hakkında başka araştırmalar da yapıyoruz. Ama bir önceki ihalede yükümlülüklerini yerine getirmemesi bizim için önemli bir ölçüt. 
   
   Tekel için tespit ettiğiniz değer fiyat takribi olarak ne kadar    Bu değeri söylemem. Uykumda sayıklarım diye korkup aklımdan bile geçirmiyorum. Ama kimsenin kuşkusu olmasın Tekel'i değerinden satacağız. Eğer gelen teklifler değerinin altında kalırsa Tekel'i kesinlikle satmayacağız. 
   
   'Tüpraş işçisi, gelen alıcıları misafirperverlikle karşılamalı'    Ekim ayında Tüpraş ihalesi var. Şimdiye kadar kaç alıcı bilgi odasına girdi    Yirminin üzerinde şartname sattık. İhalenin ikinci aşaması olan fabrika ziyaretleri ile bilgi odasına giren sayısı 10 civarında. 10 alıcı çok iyi bir rakam. 
   
   Teknik olarak bakıldığında yıl sonu hedefiniz olan 4 milyar dolarlık satış gerçekleşmeyecek. Hedef açısından nasıl görünüyor    Özelleştirme piyasa hareketlerine çok duyarlı bir iş. Özelleştirmenin hedef olan kısmı 2003 bütçesine yazılan, Hazine'ye transfer edilecek rakamdır. Bu da 700 milyon dolar. Hedef rakamın bu olması gerekir. Bizim beklentimiz 700 milyon doları aşacağımız yönünde. Petkim ihalesi olsaydı bu hedef tamamdı. 
   
   İhaleye teklif verebileceklerle ilgili kriter çalışması yapıyorsunuz. Bu çalışmalar yıl sonuna kadar yetişir mi    Böyle bir çalışmamız var. Ama kriterler Bankacılık Düzenleme ve Denetleme Kurumu'nun banka sahipliği kriterleri kadar sert değil. Taahhüdünü yerine getirmeyen, idareyi zarara uğratan, özelleştirmeyi sekte uğratmış bazı firmalar var. 
   
   Yabancı alıcıları fabrikaya sokmayan Tüpraş işçilerinin tutumunu nasıl değerlendiriyorsunuz    Gülücüklerle karşılamalarını beklemiyorduk. Ama, en azından alıcıları bizim misafirperverliğimizle karşılamalarını beklerdim. 
   
   
</TEXT>
</DOC>
