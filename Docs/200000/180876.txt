<DOC>
<DOCNO> 180876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/son/soneko02.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavaklıdere'den yeni şarap Ancyra 
</HEADLINE>
<TEXT>

     Türkiye'nin önde gelen şarap üreticisi firmalarından Kavaklıdere, yeni mahsul şarabı ''Ancyra''yı, şarapseverlerin beğenisine yarından itibaren sunacak. 
     Şirket yetkililerinin verdiği bilgiye göre, bölgenin nadide şaraplık üzümü Kalecik Karası, Ankara'nın tarihi isimlerinden ''Ancyra'' adıyla yepyeni bir şaraba daha hayat verecek. 
     Taze meyve, kiraz, nar ve hafif baharat kokularıyla bezeli şarap, parlak ve canlı kırmızı rengiyle tazeliğini gözler önüne sererken, zarif, aromatik ve tanenli yapısı şarabın zenginliğini damaklara taşıyor. 
     Özellikle kuzu eti, az pişirilmiş ızgaralar, lazanya ve keskin tadı olmayan peynirlerle uyum sağlayan Ancyra'nın ideal içim derecesinin 16-18 C olduğu bildirildi. 
     Şirket yetkilileri, yeni şarap için ''Ancyra'' ismi konulmasının nedenini anlatırken, günümüze ulaşan tarihi belgelere göre eski dönemlerde Ankara'nın Anadolu'da stratejik bir öneme sahip olduğunu, Orta Anadolu'da tüm kavşakların birleşme noktasında bulunan Ankara yakınlarında yapılan kazılarda ortaya çıkan Erken Hitit Çağı'na ait rituel şarap kapları, şarabın kutsatlığını ve önemini vurguladığını kaydettiler. Yine Ankara çevresinde bulunan Roma Dönemi'ne ait birçok sikkede ise Dionysos betimlerine yer verildiğini belirten Kavaklıdere yetkilileri, antik dünyanın şaraba, yaşamını sağlamak için gereken diğer besinlerden daha fazla önem verdiğini ve dinsel bir tema olarak algılanan şarabın her toplumda bir de şarap tanrısının var olmasına neden olduğunu gözler önüne serdiğini kaydettiler. 
     
</TEXT>
</DOC>
