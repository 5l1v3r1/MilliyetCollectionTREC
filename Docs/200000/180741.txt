<DOC>
<DOCNO> 180741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sonspo12.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer, 978 gün Başkanlık yaptı... 
</HEADLINE>
<TEXT>

     Trabzonspor Kulübü Başkanlığı'ndan istifa eden Özkan Sümer, yaklaşık 1000 gün bordo-mavili kulüpte görev yaptı. 
     Seçimi 31 Aralık 2000 tarihinde kazanan Özkan Sümer, bu dönemden istifa ettiği güne dek toplam 978 gün bordo-mavili kulüp başkanlığı görevini yürüttü. 
     Sümer döneminde Trabzonspor'un en büyük başarısı ise geçen sezon Türkiye Kupası'nı kazanmak oldu. 
     Geçen sezon Türkiye Kupası'nı kazanan Trabzonspor, 4 yıllık bir aradan sonra da UEFA Kupası'nda mücadele etme hakkı kazanmıştı. 
     Öte yandan Sümer'in istifasının ardından Trabzon'un Faroz Mahallesi'nde ''Tayyip Başkan Fenerbahçe şampiyon'' yazılı pankart açan vatandaşlar, bugün Trabzon Emniyet Müdürlüğü görevlileriyle bir süre görüştükten sonra pankartı indirdiler. 
     
</TEXT>
</DOC>
