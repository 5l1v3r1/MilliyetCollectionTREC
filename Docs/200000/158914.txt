<DOC>
<DOCNO> 158914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/guncel/gun00.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk denemede sonuncu olmuştuk 
</HEADLINE>
<TEXT>

     Letonya'nın başkenti Riga'da yapılan 48. Eurovision Şarkı Yarışması'nda 28 yılda ilk kez birinci olan Türkiye'nin Eurovision yolculuğu 1975'te başladı. 1975'te yapılan yarışmada ilk kez Semiha Yankı'nın "Seninle Bir Dakika"sı ile boy gösteren Türkiye, 19 ülke arasında sonuncu oldu. Her yıl yeni bir umut ve heyecanla 24 kez yarışmaya katılan Türkiye'nin en iyi derecesini, 1997'de Şebnem Paker ve Grup Etnik, "Dinle" adlı parçasıyla gerçekleştirdi. Paker, üçüncülüğe layık görüldü. 
     
     REKOR MFÖ'DE 
     Türkiye, ikinci en iyi derecesini de 1986'da "Klips ve Onlar" grubunun "Halley" adlı parçasıyla elde etti. Topluluk, bu parçayla 9. sıraya yerleşti. Türkiye'yi en çok temsil eden grup ise Mazhar, Fuat, Özkan MFÖ oldu. MFÖ, 1985'te "Diday Diday Day" ve 1988'de "Sufi" ile finallere katıldı. Türkiye, 1976, 1977, 1979 ve 1994'te ise yarışmaya katılmadı. 
     
İşte 28 yıllık mücadele...      1975 Seninle Bir Dakika Semiha Yankı , 1978 Sevince Nilüfer Nazar , 1980 Petrol Ajda Pekkan , 1981 Dönme Dolap Modern Folk Üçlüsü Ayşegül Aldinç , 1982 Hani Neco , 1983 Opera Çetin Alp Short Waves , 1984 Halay Beş Yıl Önce On Yol Sonra , 1985 Aşık Oldum MFÖ , 1986 Halley Klips ve Onlar , 1987 Şarkım Sevgi Üstüne Seyyal Taner Lokomotif , 1988 Sufi MFÖ , 1989 Bana Bana Pan , 1990 Gözlerinin Hapsindeyim Kayahan , 1991 İki Dakika İzel Çeliköz, Reyhan Soykarcı, Can Uğurluer , 1992 Yaz Bitti Aylin Vatankoş , 1993 Esmer Yarim Burak Aydos , 1995 Sev Arzu Ece , 1996 Beşinci Mevsim Şebnem Paker , 1997 Dinle Şebnem Paker , 1998 Unutamazsın Tüzmen , 1999 Dön Artık Tuğba Önal Grup Mistik , 2000 Yorgunum Anla Pınar Ayhan Grup SOS , 2001 Sevgiliye Son Sedat Yüce , 2002 Leylaklar Soldu Kalbinde Grup Safir Buket Bengisu . 
     
Rusların bahanesi politik oyunlar ..      CENK BAŞLAMIŞ 

     Tatu grubunun zaferinden emin olan Ruslar, yarışma sonunda hayal kırıklığına uğradı. Rus spikerler ve medya, sonucu "politik oyunlar"a bağladı. Oysa geçmişte Sovyet bloğu üyesi olan Letonya, Estonya, Ukrayna ve Hırvatistan, Rusya'ya 12 tam puan verdi. Rusya ise Tükiye'ye oy vermeyen dört ülke arasında yer aldı. Rus spikerler son ana kadar umutlarını korudu, ancak Erener'in kazandığının belli olması üzerine sonucu sorgulayan yorumlar yaptı. Eho Moskvı Radyosu da, Tatu'nun yarışma sonrası düzenlediği basın toplantısını Erener'in basın toplantısından daha fazla gazetecinin izlediğini iddia etti. Rusya'nın bugüne kadar olan en iyi derecesi 2000'de kazandığı ikincilik oldu. 
     

</TEXT>
</DOC>
