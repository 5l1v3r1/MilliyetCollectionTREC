<DOC>
<DOCNO> 198600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/yazar/theper.html </URL>
<DATE> 2003/11/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Vasi tayini gerekiyor 
</HEADLINE>
<TEXT>

   
   Ben bir dairenin çıplak mülkiyet sahibiyim. İntifa hakkı ise annemde. Annem ise yaşlılık hastalığından dolayı iki senedir hastanede kalıyor. Şuuru yerinde değil. Bu hali ile intifa hakkından vazgeçmesi söz konusu değil. Bir raporla intifa hakkı kaldırılabilir mi 
   A. Ö. - İstanbul 
   
   Bir kimse medeni hakları kullanma ehliyetini kaybedebilir. Bu hakları da kaybetti anlamına gelmez. Yani anneniz şuurunu kaybettirecek bir hastalığa yakalanmakla intifa hakkını kaybetmez. Bu hakkı sürer. Ancak annenize, hukuki işlem yapması gereken işler için mahkemece vasi atanması gerekir. Yani anneniz vesayet altına alınmalıdır. 
   Ancak vasi de yapacağı işlemlerde tamamen serbest değildir. Özellikle vesayet altına alınan kişinin mal varlığının eksilmesini veya borç altına girmesini gerektirecek hukuki işlemler için hakimden izin almak gerekecektir. 
   Anneniz hukuki işlem yapamayacağı için intifa hakkı kaldırılamaz. Annenize mutlaka vasi tayini lazım. Ancak vasi de intifa hakkının kaldırılması konusunda bir işlem yapamaz, hakimin izni lazım. Hakim de ancak vesayet altındaki kişinin menfaatinin gerektirdiği hallerde buna izin verir. Yani intifa hakkının kaldırılması konusunda ihtimal vardır diyemiyorum. Biraz zor. 
   
      
   
   
</TEXT>
</DOC>
