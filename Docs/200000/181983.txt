<DOC>
<DOCNO> 181983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sontur22.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Teşhirci komşu tutuklandı... 
</HEADLINE>
<TEXT>

     Eskişehir'de karşı apartmanda oturan kadını telefonda sözle taciz edip, çıplak vaziyette balkona çıkan ve teşhircilik yapan kişi tutuklandı. 
     Kurtuluş Mahallesi Tarım Sokak'ta oturan Hikmet Söylemez 40 , karşı apartmandaki M.M'yi 38 , telefonda sözle taciz edip balkona çıkmasını istedi. 
     Uzun süredir cevapsız telefonlar alan M.M, karşı apartmanda oturan Hikmet Söylemez'in çırılçıplak çıktığı balkondan kendisine tacizde bulunduğunu fark etti. 
     M.M, teşhircilik yapıp kendisine ''çirkin tekliflerde'' bulunan Hikmet Söylemez'i polise ihbar etti. 
     Olay yerine gelen emniyet güçleri, kapıyı açmayan Hikmet Söylemez'i, yaklaşık 5 saat sonra evinden dışarı çıkarken yakaladı. 
     Gözaltına alınan Hikmet Söylemez, ifadesinin ardından çıkarıldığı mahkemece tutuklandı. 
     
</TEXT>
</DOC>
