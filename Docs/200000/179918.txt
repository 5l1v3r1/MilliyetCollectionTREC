<DOC>
<DOCNO> 179918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/siyaset/siy02.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Genelkurmay'la aramızda bir sorun yok 
</HEADLINE>
<TEXT>

   
   ANKARA Milliyet 

   
   Başbakan Erdoğan, Almanya'da önceki akşam yayınlanan Teke Tek programında Fatih Altaylı'nın sorularını yanıtladı. Irak'a asker göndermeye ilişkin çalışmaların 22 Eylül'deki MGK'da ele alınacağını belirten Erdoğan, "Iraklı 'Türk askeri gelirse huzur buluruz' desin, biz oraya gidelim. Netice alamayacaksak buraya bizim bulaşmamızın da bir anlamı yok. Ordumuzu bir çamurun içine sokmak istemeyiz. Cumhurbaşkanı, Genelkurmay ve biz, aynı hedefe bakarak bir karar oluşturabilirsek inanıyorum ki parlamento çok farklı etkilenir" dedi. Genelkurmay ile hükümet arasında bir sıkıntı olmadığını vurgulayan Erdoğan, "Birbirini yerecek düşünceler olabilir, ama yaralayıcı çıkışlar doğru olmaz" diye konuştu. 
   
</TEXT>
</DOC>
