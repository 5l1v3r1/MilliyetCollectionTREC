<DOC>
<DOCNO> 192159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/yazar/akyol.html </URL>
<DATE> 2003/10/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Osmanlı 'sömürgeciliği' ve milliyetçilik 
</HEADLINE>
<TEXT>

   
   ABD'NİN Irak'taki 'komiser'i Paul Bremer'e göre, Osmanlı Irak'ta "dört yüzyıldan fazla sömürgeci güç olarak bulunmuş" Arapların Türk askeri istemeyişinin sebebi buymuş 
   Abdullah Gül de söyledi, Bremer Ortadoğu tarihini gerçekten bilmiyor. 'Sömürgeciliğin' kapitalizmin türevi olduğunu da bilmez gözüküyor. 
   Arap milliyetçilerinin de kadim iddiasıdır "Osmanlı sömürgeciliği yüzünden geri kaldık..." 
   Bernard Lewis bu iddianın saçmalığını ve Araplarda siyasi rasyonelleşmeyi engelleyen bir kompleks yarattığını anlatır. 
   Bizde Bremer'i eleştiren bir yazar ise daha ilginç iddia ortaya attı 
   Osmanlı "kavm-i necib" diye Araplara hizmet etmiş, "etrak-i b idrak" diye Türk milletini aşağılamış ve asıl "Anadolu'yu sömürmüş" imiş. 
   
   
   OSMANLI'NIN Anadolu'yu, Türklerin Arapları yahut Güneydoğu'yu sömürdüğü, geri bıraktırdığı iddiaları aynı yanlışın çeşitli versiyonlarıdır. 
   Roger Owen, Ira Lapidius gibi tarihçiler göstermiştir ki, gelişme meselesi Akdeniz ticaretiyle ilgilidir ve Osmanlı'nın bürokratik ve hukuki sisteminin coğrafi sebeplerle kurulamadığı, bu yüzden aşiret sisteminin devam ettiği çöl ve dağlık coğrafyalar daha geri kalmıştır. Arapların ve Güneydoğu'nun geri kalmışlığı. 
   Ömer Lütfi Barkan'ın Osmanlı bütçeleri üzerine yaptığı araştırmalara göre, 16. yüzyılda imparatorluğun en zengin bölgesi Balkanlar'dı, ikinci sırada Anadolu, en sonra Irak ve çevresi geliyordu İklim, coğrafya, dünya ticaret yollarına uzaklık gibi sebeplerle... 
   Prof. Şevket Pamuk "Osmanlı Ekonomisinde Bağımlı Büyüme" adlı eserinde son iki yüzyılı anlatır "Elverişli toprak ve iklim koşulları ve ana limanlara yakınlık nedeniyle" Türkiye'nin batısı doğusundan hızlı gelişmişti. 
   
   
   'MİLLİYETÇİLİK' ve 'millet' kavramları, modern anlamda en çok iki asırlık bir olaydır. Öncesinde bunu aramak bilim dışıdır, 'anakronik'tir. 
   14. asırda Arap İbni Haldun "Mukaddime" adlı şaheserinde "Arapların bedevi olduğunu, geçtikleri yerde medeniyet bırakmadıklarını..." yazar. 
   Bizim Mevlana da göçebe Türkmenlere benzer gözle bakar. 
   Tarihte "etrak-i b idrak" sözünün anlamı da "Türk milleti"ni aşağılamak değildir, devletl seçkinlerin taşrayı ve göçerliği hor görmesidir. Seçkin - halk havas - avam ayırım geleneği 
   Cumhuriyet'le, Hasan Bülent Kahraman'ın belirtiği gibi, "terminoloji değişti". Artık devletçi seçkinler "Yüce Türk Ulusu"nu övüyor, ama halkı hor görüyordu. 
   Modern "milliyetçiliğin" işlevi, tarihe "millet"i yaratacak bir süreç olarak bakmaktır tarihte modern millet aramak değil Bizim milletleşmemizde Osmanlı tarihinin rolü çok büyüktür. Ama klasik Osmanlı 'milliyetçi' olamazdı, tıpkı elektrik kullanamayacağı gibi. 
   Modern milliyetçiliğin güncel işlevi ise, seçkinlerle halkı kaynaştıracak ortak ve birleştirici bir "milli kültür" yoğurmaktır. 
   Ekonomik gecikme ve seçkinci dışlamalar yüzünden bunu yeterince başaramadık. İşte yaşadığımız 'resm ' ve etnik gerginlikler .. 
   Demokrasi ve ekonomi geliştikçe bunu da başaracağız. 
   
      
   
   
   
</TEXT>
</DOC>
