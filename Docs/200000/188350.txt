<DOC>
<DOCNO> 188350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sonspo02.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada'da sevinç çığlıkları The Times İngiliz lokumu Türkiye'de 
</HEADLINE>
<TEXT>

     İstanbul’dan aldığı beraberlikle EURO 2004 vizesini kapan İngiltere’de basın zafer çığlıkları atıyor. Adalılar, dünya şampiyonu olmuşcasına sevinirken, ülkenin ciddi gazetesi Times, İngiliz lokumu Türkiye’de başlığını attı. 
     Aşağılamalara rağmen...’ 
     İngilizler büyük coşku yaşıyor. Ada ekibinin, İstanbul’dan Portekiz vizesiyle dönmesi ülkede müthiş bir sevinçle karşılanırken, medya da bu mutluluğa ortak oldu. Ülkenin saygın gazetelerinden The Times, İngiliz lokumu Türkiye’deö başlığını atıp, milli takımlarının provokasyon ve aşağılanmalara rağmen, turu geçmeyi sağlayacak bir puanı almayı başardığını duyurdu. Alpay’ın Beckham’a küfrettiği iddiasına da yer veren gazete, maçın bir ara normalde çok başarılı bir hakem olan Collina’nın bile kontrolünden çıkma eğilimi gösterdiğini belirtti. 
     Çirkin bir yüzleşme’ 
     The Independent da kutlama yapan İngiliz futbolcuların dev bir fotoğrafıyla süslediği 1. sayfasına, Bu sonuç boykot sonrası hediyesiö başlığını kullandı. Gazete, Alpay ile Beckham arasındaki olayları çirkin bir yüzleşme’ olarak tanımladı. The Observer, Son söz 0-0ö manşetini atıp, İngiltere bütün hücumlara rağmen gerekli puanı kazandıö diye yazdı. The Sunday Telegraph, Gururumuz kurtuldu. Alınabilecek en iyi sonucu aldıkö yorumunu yaparken, News of the World, fist-anbulö başlığıyla Alpay’ın Beckham’a müdahalesine atıfta bulundu. 
     Dayıları dolma yaptık’ 
     The People Gazetesi, Turkey Roastö yani Hindi rostosuö manşetini kullanıp, İngiltere’nin cesur yürek oyuncularının Avrupa finallerine yol açtıklarını duyurdu. Gazete iç sayfalarında, İstanbul dayılarını dolma yaptık. Hırpalanan Beckham da Türkler’den intikamını finallere çıkarak aldıö ifadesini kullandı. SKY Televizyonu ise maçın sonucunu bültenlerinin ilk haberi olarak duyururken, İngiliz taraftarlar İstanbul’a gitse, maçın ardından çatışmalar kaçınılmaz olabilirdiö yorumunda bulundu ve Türk basınının başlıklarını izleyicilerine aktardı. 
     İSPANYOL BASINI 
     
     Türkiye’den çekiniyorlar 

     İspanyol basını, baraj maçı oynama durumunda kalan Türkiye’yi, bugünkü kura çekimi öncesi Hollanda ve Rusya ile birlikte en zorlu rakipler olarak gösterdi. 
     AS GAZETESİ Barajın öcüleri Hollanda, Türkiye ve Rusya’’ başlığını atan As, Türkiye, az genç oyuncuya sahip, deneyimli ve yetenekli oyuncularıyla çok dengeli futbol oynuyor. Ferrari Nihat da orada. Kura çekimlerinde 3 güçlü takım var. İlki Van Nistelrooy’lu Hollanda. İkincisi, stat atmosferi ve tehlikeli Nihat’ıyla Türkiye. Üçüncüsü ise Mostovoi’li Rusyaö yorumunu yaptı. Gazete ayrıca Nihat’ın İngiltere önünde en tehlikeli atakları yaratan isim olduğunu yazıp, kaleci Rüştü’nün Çok vahşiö oynadığını kaydetti. 
     MARCA GAZETESİ Türkiye karşısında ne umulabilinir ki ö ifadesini kullanan Marca, yüzünü Türk bayrağı biçiminde boyayan bir taraftarının fotoğrafının altına Nihat’ın Türkiye’si İspanya’nın barajda tehlikeye düşeceği en zorlu takım olabilirö diye yazdı. 
     SPORT GAZETESİ Öcüler Hollanda ve Türkiyeö manşetini atan Sport Gazetesi Play - Off’ta İspanya’nın eşleşebileceği en iyi rakiplerin Letonya ve Galler olduğunu bildirdi. 
     İTALYAN BASINI 
     Tılsımı yine bozamadılar 
     Türkiye-İngiltere maçının beraberlikle sonuçlanmasının ardından, İtalyan basınında dün Beckham’ın kaçırdığı penaltıya, İngiltere’nin grup birincisi olmasına ve soyunma odasında yaşanan gerginliklere yer verildi. 
     LA GAZZETTA SPORTIVA İtalyan spor gazetesi La Gazzetta Sportiva, karşılaşma sonucunu Beckham kaydı, Eriksson hayırö başlığıyla duyurdu. Türkler’in en iyisi Emre’ydiö La Gazzetta, Beckham’ın ağzından Alpay kulağıma bir fiske vurup, anam hakkında hoş olmayan şeyler söyledi. Ben de sinir oldum, ama daha sonra Collina herkesin aklını başına getirdiö sözlerine yer verdi. Ayrıca ünlü yıldızın sabotaj imasında bulunduğunu yazıp, O an sol ayağımın altından bir şeyler kaydı, garip bir şeydi. Bir önceki akşam, antrenman sırasında da bizlere, ceza alanına fazla sokulmamamız söylenmiştiö ifadesini kullandı. 
     CORRIERE DELLO SPORT La Gazzetta ile hemen hemen aynı başlığı kullanan Corriere de, Beckham düştü ve penaltı kaçırdı. Ama Eriksson’un ekibi Türkler’e direnmeyi başardı. Hakem Collina iyiydi. Ev sahiplerinin işi baraj maçına kaldı, İngilizler grup birincisi oldu. Tüm Türkiye, İngiltere karşısında zafer bekliyordu ama kötü talihlerini yine yenmeyi başaramadılarö yorumunu yaptı. 
     ALMAN BASINI 
     Beckham kaçırdı ama... 
     Alman basını da Türkiye - İngiltere karşılaşmasına geniş yer verdi. Gazetelerde Beckham’ın penaltıyı kaçırmasına rağmen sevinen tarafın yine İngiltere olduğu belirtildi. 
     BILD AM SONNTAG Ülkenin en yüksek tirajlı gazetesi Bild, Beckham kaçırdı ama gülen taraf İngiltereö başlığıyla verdiği haberde, maçtan sonra Tüm İngiltere’nin derin bir nefes aldığıö yorumunu yaptı. Karşılaşma öncesinde büyük bir gerginliğin yaşandığına dikkat çekilen haberde, gerginliğin maç sırasında da sürdüğü belirtildi. Beckham’ın ayağının kayması sonucu kaçırdığı penaltının sonrasındaki Alpay’ın karıştığı kargaşanın yanı sıra kaleci Rüştü’nün sert bir şekilde müdahele ettiği Dyer’in şans eseri sakatlanmadığı hatırlatıldı. 
     DIE WELT Die Welt gazetesi, ''Beckham cehennemi yaşadı, ancak sonunda güldü'' başlığıyla verdiği haberde, penaltı atışından önce kaleci Rüştü'nün Beckham'a, penaltı atışından sonra da Alpay'ın Beckham'e hakaret ettiğini yazdı. 
     Devre arasında da Alpay ile Beckham'ın birbirlerine sataştıkları ve Beckham'ın ''Anneme hakaret etti'' şeklinde konuştuğu ifade edilen haberde, maçtan sonra olayların meydana gelmemesinin ise, gergin maçtaki en iyi gelişme olduğu kaydedildi. 
     Frankfurter Rundschau gazetesi, ''Beckham kaydı ve darbeler yedi'' başlığıyla verdiği haberde, devre arasında Alpay'ın Beckham'ın burnuna vurduğunu, hakem Collina'nın araya girerek 2 futbolcunun el sıkışmalarını sağladığını belirtti. 
     Beckham'ın olayla ilgili olarak, ''Hakem bizi bir odaya aldı ve el sıkışmamızı istedi. Böyle önemli bir maçta saçmalıklar yapılmaması gerektiğini söyledi'' şeklinde konuştuğu bildirildi. 
     Frankfurter Allgemeine gazetesi de, ''David Beckham, Uli Hoeness'in izinde'' başlığıyla verdiği haberde, eski ünlü Alman futbolcu Uli Hoeness'in de 1976 yılında Avrupa Futbol Şampiyonası finalinde benzer bir penaltı kaçırdığını hatırlattı. Haberde, teknik direktör Şenol Güneş'in de, devre arasında meydana gelen sataşmalardan dolayı çok vakit kaybettiğini belirterek, ''Futbolcularıma yeteri kadar taktik talimat veremedim ve böylece dikkatimizi kaybettik'' şeklinde konuştuğu kaydedildi. 
     
</TEXT>
</DOC>
