<DOC>
<DOCNO> 188280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sondun08.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastasının karnında unuttuğu rolex saatin parasını istedi 
</HEADLINE>
<TEXT>

     "Pişkinliğin son noktası" dedirtecek olay ABD'nin Texas eyaletinde yaşandı. Ameliyat ettiği hastanın karnında 21 bin dolar değerindeki Rolex marka saati unutan cerrah, saatin parasını hastasına fatura etti. 
     Eyaletin zengin ve ünlü doktorlarından 39 yaşındaki Frank Gifling, günler sonra, safra kesesi ameliyatı yaptığı 66 yaşındaki hastası Harriet Reinski'nin karnında saatini unuttuğunu anlayınca, 21 bin dolar değerindeki saati çıkarmak için yeniden ameliyat parası istedi. 
     Ancak tekrar ameliyat parası vermeye yanaşmayan ve bunun sorumluluğunun doktora ait olduğunu savunan Bayan Reinski'ye, birkaç hafta sonra 21 bin dolarlık bir fatura geldi. Dr. Gifling ayrıca, hastasına telefon ederek parayı ödememesi durumunda yasal yollara başvurma tehdidinde bulundu. 
     Gifling, evlilik hediyesi olan saatin haftalardır hastasının karnında durduğunu ve saat çıkarılınca kimsenin kendisinden bu saati yeniden takmasını beklememesi gerektiğini savunarak, kendisinin maddi kaybını talep etmesinde şaşılacak bir şey görmediğini söyledi. 
     Hastanın sigorta şirketi, ne 21 bin doları ne de yeniden ameliyat ücretini ödemeyi kabul ederken, bayan Reinski kara kara ne yapacağını düşünüyor. 

     
</TEXT>
</DOC>
