<DOC>
<DOCNO> 157252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yazar/pulur.html </URL>
<DATE> 2003/05/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kolay mı karar vermek 
</HEADLINE>
<TEXT>

     "Beyaz Türk mü, zenci Türk mü " 
     New York Times'ın yazısına göre Tayyip Erdoğan, "Ben zenci Türklerdenim, beyaz Türkler beni beğenmez " diyesiymiş, böyle derken de, kendisinin ezilen, horlanan Türklerden olduğunu ima ediyormuş... 
     
     HAFTALIK bir Amerikan dergisine göre de Tayyip Erdoğan'ı Alarko Holding'in Başkanı İshak Alaton etkilemiş, "sekter ve dinci" kimliğinde değişim olmuş... 
     Meslektaşımız Serpil Yılmaz, bunu Tayyip Erdoğan'ın kendisine sormuş 
     "Siz, İshak Alaton'dan etkilendiniz mi " 
     Hayır, Alaton'dan değil, Eyüp Mezarlığı'nda öldürülen ortağı Üzeyir Garih'ten etkilenmiş "Asıl Üzeyir Garih ile görüşürdüm" demiş... 
     
     İŞTE, okurumuz, bütün bunları derleyip toplayarak "Başbakan bir karara varsın " diyor 
     "Beyaz Türk mü, zenci Türk mü, İshak Alaton'dan mı etkilenmiş, Üzeyir Garih'ten mi " 
     Ve bize göre de, haksızlık ediyor. 
     
     KOLAY mı, Tayyip Erdoğan'ın bir karar vermesi .. 
     "Egemenlik kayıtsız, şartsız milletindir, demek, koskoca bir yalandır" diyen, 
     "Tutturmuşlar, laiklik elden gidiyor... Bu millet istedikten sonra tabii elden gidecek, ben bunun önüne geçemezsin " diyen, 
     "Referansımız İslamdır" diyen, 
     "Demokrasi bizim için bir araçtır, amaç değildir" diyen, 
     "Hem Müslüman, hem laik olunmaz, ya Müslüman olacaksın, ya laik " diyen, 
     Kimse kendi putunu dikmeye gayret etmesin, biz putları devirmeye geliyoruz" diyen, 
     "Atatürk'e saygı duruşunda sap gibi ayakta durmaya gerek yok " diyen bir insan, kolay kolay bir karara varabilir mi 
     Varamaz 
     
     ONUN için Başbakan'ı sıkıştırıp "Bir karar ver " demek insaflı olmaz... 
     Adam nereden nereye geldi, görmüyor musunuz 
     Kaderinde Anıtkabir'e gitmek, sözde, laik olmak, bile varmış... 
     Daha ne olsun 
     Hele hele Serpil Yılmaz'ın altını çizdiği gibi "İshak Alaton'un rahle-i tedrisinden geçerek sekter ve dinci kimliğinde değişim yapmak..." Milliyet, 15.05.2003 
     Şimdilik bu kadarıyla idare edin... 
     Kafalarımız biraz karışık 
     
     

</TEXT>
</DOC>
