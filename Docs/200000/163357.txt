<DOC>
<DOCNO> 163357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/sontur18.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS şampiyonlarına Ürgüp'te ücretsiz tatil... 
</HEADLINE>
<TEXT>

     Nevşehir'in Ürgüp Belediyesi, ÖSS'de ilk 3'e girenlere, aileleriyle birlikte Kapadokya'da ücretsiz konaklama imkanı sağlayacak. 
     Ürgüp Belediye Başkanı Bekir Ödemiş, yüzbinlerce öğrencinin kaderlerini belirleyecekleri ÖSS'ye 1 yıldır hazırlandıklarını, bedenen ve ruhen yorulduklarını kaydetti. 
     Yorucu geçen ders maratonunun ardından öğrencilerin tatile ve dinlenmeye ihtiyaç duyduklarını belirten Ödemiş, ''ÖSS'de ilk 3'e giren öğrencilerimize, aileleriyle birlikte Kapadokya'da ücretsiz konaklama imkanı sağlayacağız. Sunacağımız bu imkanın, öğrencilerin ve ailelerinin üzerindeki sınav stresini atacağını düşünüyoruz'' dedi. 
     Ödemiş, sınavı kazandıklarına ve ilk 3'e girdiklerine dair belge getiren öğrencileri, aileleriyle haftasonu ücretsiz konaklamalarını sağlayacaklarını bildirdi. 
     
</TEXT>
</DOC>
