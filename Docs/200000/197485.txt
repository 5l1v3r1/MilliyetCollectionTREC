<DOC>
<DOCNO> 197485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sontur09.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çoban köpeği hastanelik etti 
</HEADLINE>
<TEXT>

     Bolu'nun Seben İlçesi'nde çoban köpeğinin saldırısına uğrayan vatandaş ölümden döndü. 
     Bolu'nun Seben İlçesi'ne bağlı Gökhaliller Köyü'nde, Muzaffer Ergen 52 , bağlı olduğu ipi kopartan çoban köpeğinin saldırısına uğradı. 
     Yüzünden ve boğazından yaralanan Ergen, çoban köpeğinin elinden güçlükle kurtulduğunu anlatarak, ''Yaklaşık 5 dakika köpekle mücadele ettim. Köpek beni bıraktığında yüzümden ve boğazımdan kan akıyordu. Çevrede bulunanların yardımıyla hastaneye yetiştirildim. Yüzüme ve boğazıma onlarca dikiş atıldı. Yaşadığıma hala inanamıyorum'' dedi. 
     Hastane yetkilileri de saldırgan köpeğin kuduz olup, olmadığının anlaşılması için karantinaya alınacağını belirterek hastaya kuduz aşısı yapılmaya başlandığını bildirdiler. 
     
</TEXT>
</DOC>
