<DOC>
<DOCNO> 150941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yazar/guclu.html </URL>
<DATE> 2003/04/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Milli Eğitim’den çıt yok 
</HEADLINE>
<TEXT>

     Beş aydır iki bakan ve henüz bir tanesi bile gerçekleşemeyen vaatlerin ötesinde bir şey yok. Eğitim camiası gibi kamuoyu da sabırsızlanmaya başladı. Ne yapacaksanız yapın artık noktasına geldi. 
     Yeni Bakan Hüseyin Çelik, Erkan Mumcu’nun aksine çok temkinli. Mumcu, önce projelerini açıklayıp ardından çalışma başlatıyordu. Çelik ise inceden inceye araştırıp, soruşturmadan adım atmıyor. Bu yavaşlığı ise yıllardır sorunlarına çözüm bekleyenlere dokuz doğurtuyor. 
     Aslında Milli Eğitim, yıllardır Mumcu Çelik karışımı bir bakan profili peşinde. Hem konulara h kim, hem de atik olsun istiyor. Sorunların çözümü için aylar, yıllar kaybetmeye ne eğitimin tahammülü kaldı ne de halkın. Çelik, bu yavaşlıkta giderse kendisini sıkıntıya sokar. Yakında yeni bir bakan arayışı gündeme gelirse hiç şaşırmayın. 
     
Havanda su dövülüyor      Milli Eğitim Bakanlığı’na h l bir müsteşar atanabilmiş değil. Öncelikle bu makamın doldurulması gerekiyor. Ardından kamuoyunun merakla beklediği konularda en azından ilk adımların atılarak yüreklere su serpilmesi zamanı geldi de geçiyor. Nedir bunlar Bir kez daha hatırlatmakta yarar var 

</TEXT>
</DOC>
