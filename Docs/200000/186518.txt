<DOC>
<DOCNO> 186518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/guncel/gun04.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Patriğin sağduyusu 
</HEADLINE>
<TEXT>

   Uçağa alınmayan Mesrob 2'nin, Türkiye'nin AB'ye şik yet edilmesini engellediği ortaya çıktı 
      SALİHA ÇOLAK Ankara 

   
   Van'daki Surp Haç Kilisesi'ne gitmek isterken THY uçağına yer kalmadığı gerekçesiyle alınmayan Türkiye Ermenileri Patriği Mesrob 2'nin kısa süre önce Türkiye'nin insan hakları ihlalleri nedeniyle Avrupa Birliği'ne şik yet edilmesini engelleyerek, azınlık liderlerini karşısına aldığı ortaya çıktı. 
   Azınlıkların dini liderleri, yaşadıkları sorunların çözümü için hükümet ve Meclis nezdindeki girişimlerinden sonuç alamayınca, Türkiye'yi AB'ye şik yet etmeye karar verdi. 
   
   ÖNCE İÇERİ BAKIN 
   Mesrob 2, buna karşı çıkarak liderleri, "Sonuç almak için önce Türkiye'deki mekanizmaları kullanmaları, bunun için de TBMM İnsan Hakları Komisyonu'na başvurulması" konusunda ikna etti. 
   Mesrob 2, Rum Ortadoks Kilisesi, Süryani Kilisesi, Katolik Kilisesi ile Ermeni Kilisesi temsilcilerinin hazırladığı ortak metne de Türkiye'yi rencide edecek sert ifadeler taşıdığı gerekçesiyle karşı çıktı ve yumuşatılmasını sağladı. Azınlıkların isteklerinin sıralandığı, Türkiye'ye "AB'ye gideriz" mesajı verilen metne imza da atmayan Mesrob 2, Meclis'i de yazıyı hazırlayan ekipten ayrı ziyaret etti. 
   Mesrob 2, TBMM İnsan Hakları Komisyonu ziyareti sırasında da, Komisyon Başkanı Mehmet Elkatmış'a bütün bu gelişmelerle ilgili bilgi verdi. Bu olayın üzerinden bir hafta geçmeden de "uçak krizi" çıkmıştı. 
   
   
</TEXT>
</DOC>
