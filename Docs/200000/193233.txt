<DOC>
<DOCNO> 193233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sondun26.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Can çekişen balığı suni teneffüsle yaşama döndürdü 
</HEADLINE>
<TEXT>

     Belçika'da bir ambülans sürücüsü, evinin havuzunda can çekişen bir balığı suni teneffüs yoluyla yaşama döndürdü. 
     Gazet Van Antwerpen gazetesi, Leo Van Aert'in 57 , liman kenti Antwerp'teki evinde verdiği partide, karısının bahçedeki havuzda besledikleri Japon sazanlarından birinin yüzeye çıkarak can çekiştiğini fark etmesi üzerine, balığa önce kalp masajı, daha sonra suni teneffüs yaptığını yazdı. 
     Haberde, Aert'in bu sırada kalp krizi geçirdiğini sandığı 60 santimetre uzunluğundaki balığın, yapılan ilkyardımdan 15 dakika sonra hareket etmeye başladığı, havuza koyulduktan sonra bir kez daha fenalaşan balığa yaptığı ikinci müdaleden sonra hayvanın hayata döndüğü belirtildi. 
     Leo Van Aert'in, hayatını kurtardığı balığa torunlarından birinin adını vereceği bildirildi. 
     
</TEXT>
</DOC>
