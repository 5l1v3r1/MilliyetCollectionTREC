<DOC>
<DOCNO> 187332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sontur06.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabataş'ta yolcu teknesi kıyıya çarptı, 3 yolcu yaralandı 
</HEADLINE>
<TEXT>

     İstanbul Boğazı'nda yolcu taşımacılığı yapan ''Nebioğlu 1'' adlı tekenin Kabataş'ta iskeleye hızla çarpması sonucu, 3 yolcunun hafif şekilde yaralandığı belirlendi. 
     Üsküdar-Kabataş arasında yolcu taşıyan kaptan Volkan Uçar yönetimindeki ''Nebioğlu 1'' adlı tekne, saat 08.45 sıralarında Kabataş İskelesi'ne yanaşmak istedi. 
     Bu sırada hızla iskeleye vuran teknede bulunan yolculardan 3'ü, çeşitli bölümlere çarparak hafif şekilde yaralandı. 
     Yaralılardan Mehmet Akyol ve Füsun Cangül Deniz olay yerine gelen sağlık görevlilerince Alman Hastanesi'ne kaldırılırken, diğer yaralı ise olay yerinden ayrıldı. 
     Kafalarından yaralanan ve vücutlarının çeşitli yerlerinde de hafif sıyrıklar oluşan Akyol ve Deniz'in, genel sağlık durumlarının iyi olduğu bildirildi. 
     İskeleye çarpan teknede hasar oluşmadığı görülürken, olay yerinde inceleme yapan Deniz Polisi, Kaptan Uçar'ı gözlem altına aldı. 
     
</TEXT>
</DOC>
