<DOC>
<DOCNO> 199425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/spor/bnba.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Okur patlaması 
</HEADLINE>
<TEXT>

   NBA'deki temsilcimiz, geçen sezon gösterdiği performansı ikiye katladı. Pistons coachu Brown'un alçak postta kullanmaya çalıştığı Mehmet Okur, yeni görevini benimserse başrole soyunur 
      NBA'e yakın plan METE AKTAŞ 

   
   Çaylak sezonunda ortaya koyduğu başarılı oyunların, yaz döneminde Milli Takım ve Detroit Pistons'ın hazırlık kampındaki performansların ışığında 2003 - 04 sezonu öncesinde Mehmet Okur'un, orta çaplı bir yeniden yapılanma süreci geçiren Pistons'daki rolünün daha büyük önem kazanacağına ve joker olacağına işaret etmiştik. 
   NBA'de sezonun ilk ayı geride kalırken Memo performansıyla bu dediklerimizi gerçekleştireceğe benziyor. 2002 - 03 sezonunda 72 maçta maç başına 19 dakikada 6.9 sayı 4.7 ribaund 1.0 asist ortalamalarıyla oynayan Okur, bu sezon oynadığı 19 maç sonunda maç başına 23.6 dakika da 9.6 sayı 7.7 ribaund 1.1 asist ortalamasıyla mücadele ediyor. Okur'un maç başına aldığı süre sadece 4.6 dakika artmış olmasına rağmen, Pistons'ın en çok desteğe ihtiyaç olduğu alan olan ribaundlarda ortalamasını neredeyse ikiye katlamış olması en büyük artısı olarak göze çarpıyor. Maç başına 2.8 hücum ribaund ortalaması ise Okur'u ligin en iyi hücum ribauncuları arasına sokuyor NBA 13.sü . 48 dakika istatiklerinde Mehmet ribaundlarda 7. sırada yer alıyor. 
   
   İstikrar şart 
   Ancak bütün bu olumlu tablonun içinde can sıkan şey Mehmet'in inişli çıkışlı bir grafik sergilemesi. 
   Mehmet'in yaşadığı istikrar probleminin temel kaynağı ise coach Larry Brown'ın kendisine biçtiği yeni rolü tam anlamıyla benimsememiş olması. Mehmet'e, NBA kapılarını açan ve Pistons GM'i Joe Dumars'ı etkileyen en önemli özelliği 2.11 boyunda olmasına rağmen dış atışlarında yüksek isabet yüzdesi ile oynamasıydı. Çaylak sezonunda 33.9 üç sayı isabet oranıyla takımın bu alandaki en önemli silahlarından biriydi. 
   
   Rolüne alışacak 
   Bu sezon ise Larry Brown'ın yapmaya çalıştığı şey Mehmet'i alçak postta etkili bir skorer haline getirmek. Çünkü Pistons'ın pota altında her an patlak verebilecek 36'lık Elden Campbell haricinde rakip takımları tehdit edebilecek bir pota altı skoreri yok. 
   Lisede, üniversitede veya Mehmet'in durumunda Avrupa'da oynarken, basketbolunuzun bir yönünü ön plana çıkartarak, diğer açıklarınızı makyajlayıp kamufle etmeniz mümkün olabilir, ancak NBA gibi arenada böyle şansınız yok. Mehmet sadece dış atışları ile değil pota civarından bulacağı sayılarla da etkili olması gerekir. 
   
   Brown'a düşenler 
   Tabii iş sadece Mehmet'te bitmiyor. Larry Brown'ın da yapması gereken bazı şeyler var. Mehmet'i artık ilk 5'de başlatıp, maç başına 30 - 35 dakika vererek oyuncusuna öğrettiklerini sahada uygulamasına fırsat vermek gibi. 
   Elden Campbell'ı maça ısındırmak için ilk 5 başlatma fikri, sezon öncesinde parlak bir düşünce gibi dursa da, son dönemlerde Pistons'ın oynadığı hemen hemen tüm maçlarda ilk periyodlarda geriye düşmesi ve bu yüzden zar zor kazanması Mehmet gibi bir hücum silahı ile başlanmasının daha uygun bir hamle olacağını gösteriyor. 
   
   Bir zafer bir hüzün    Memo kazandı, Hido kaybetti 
   NBA Merkez Grubu'nda zirveye oynayan Detroit Pistons, New York Knicks'i rakip sahada uzatmada 79 - 78 yendi. 28 dakika forma giyen Mehmet Okur, 4 6 iki sayı, 6 6 serbest atış, 9 ribaund, 2 top çalma, 3 top kaybı, 1 blok ve toplam 14 sayı ile başarılı oldu. Ortabatı Grubu'nda San Antonio Spurs, Los Angeles'ta Clippers'a 91 - 83 yenildi. San Antonio'da 26 dakika görev yapan Hidayet Türkoğlu 4 9 iki sayı, 0 2 üç sayı, 1 2 serbest atış, 5 ribaund, 2 asist, 2 top çalma, 1 top kaybı ile maçı 9 sayı ile tamamladı. 
   
   Diğer sonuçlar 
   Boston - Memphis 89 - 96 
   Chicago - Milwaukee 97 - 87 
   Utah - New Jersey 91 - 84 
   Phoenix - Indiana 82 - 89 
   
   HAFTANIN BEŞİ 
   Richard Hamilton Detroit 
   Dikembe Mutombo New York 
   Karl Malone L.A. Lakers 
   Jermaine O'Neal Indiana 
   Shareef AbdurRahim Atlanta 
   
   HAFTANIN TAKIMI 
   LOS ANGELES LAKERS 
   Freni patlamış bir araba gibi son sürat rakiplerinin üzerinden ezip geçmeye başlayan Los Angeles Lakers geçtiğimiz haftayı 4 maçta 4 galibiyetle kapattı. Üstelik son şampiyon San Antonio ile Doğu'nun zirvesinde yer alan Indiana Pacers'a ortalama 19 sayı fark atarak yendiler ki tüm lige şampiyonluğun en büyük adayları olduklarını daha net olarak başka hangi mesajla gönderebilecekleri tartışılır. 
   
   HAFTANIN OLAYI 
   Chicago Bulls ve Toronto Raptors'ın 6 oyuncunun yer değiştirdiği takasa imza atmaları. Bu takasla Bulls, guard Jalen Rose ile forvetler Donyell Marshall ve Lonny Baxter'ı Kanada ekibine gönderirken karşılığında forvet pivot Antonio Davis, forvet Jerome Williams ile çaylak Chris Jeffries'i aldı. 
   
   HAFTANIN OYUNCUSU 
   DIKEMBE MUTOMBO NEW YORK KNICKS 
   Sanırım NBA'de "kurt kocayınca köpeklere maskara olurmuş" sözünün "cuk" oturacağı ilk isim son 1.5 yıldır "yaşlandı" denilerek dışlanan Dikembe Mutombo olacaktır. Geçen yıl çok az kullanıldığı New Jersey'den kapı komşusu New York Knicks'e gelen 38 yaşındaki Mutombo, geçtiğimiz hafta üzerindeki ölü toprağını attı ve "Daha ölmedim" dedi. 2.18 boyundaki Kongolu dev pivot geçtiğimiz haftayı 14.7 sayı 57.1 şut isabeti 13.7 ribaund ve 3.7 blok ortalamalarıyla tamamlarken, takımı Knicks 4 maçta 3 galibiyet aldı. 
   
   BU MAÇ 
   KAÇMAZ 
   
   L.A. LAKERS - UTAH JAZZ 7 Aralık Pazar 
   Lakers'ın göz kamaştıran yıldızlarından gözlerimizi alabildiğimizde, karşımıza çıkan en çarpıcı takımlardan biri sezon öncesinde herkesin ligin dibine demir atacağını düşündüğü, ancak 50 galibiyet seviyesinin üzerinde yer alan Utah Jazz. Jazz'ın genç yıldızları Pazar günü ligin en iyi takımına karşı ter dökerken, Lakers power forveti Karl" The Mailman" Malone'da kariyerinin 17 yılını geçirdiği ve sembolleştiği takımına karşı ilk defa mücadele edecek. 
   
   NE DEDİN NE DEDİN 
   1- "Yunanistan benim için büyük bir tecrübe oldu. Orada basketbol maçları aynen Avrupa'daki futbol maçları gibiydi. Taraftarlar meşaleler yakıyor, hatta zaman zaman birbirlerinin üzerilerine atıyor, taraftar grupları arasında polislerinden dahil olduğu ciddi kavgalar yaşanıyordu. Aldığımız yenilgilerde taraftar aşırı öfke, galibiyetlerde ise aşırı sevgi gösteriyorlardı. O ligde coachluk yapabilen herkes, NBA'de de coachluk yapabilir, çünkü ben stresin ne demek olduğunu orada öğrendim." Chicago Bulls'un çiçeği burnunda coachu Scott Skiles ilk coachluk deneyimini 5 yıl önce oyuncu coach olarak görev aldığı Yunan ligi takımlarından PAOK'da yaşadığını söylüyor. 
   2- "O bir canavar." Indiana Pacers'ın AllStar forveti Jermaine O'Neal, Lakers'a 99 - 77 kaybettikleri maç sonrasında sadece 23 dakika oynamasına rağmen maçı 23 sayı sayı 5 ribaund 4 blok ile bitiren Shaquille O'Neal için. 
   
   Sayılarla geçen hafta 
   50- Sixers'ın ele avuca sığmaz guardı Allen Iverson, takımının Atlanta'yı 98 - 86 yendiği maçta tam 50 sayı kaydederek bu sezonki en yüksek sayısına ulaştı. Iverson, 52 sayı atan Tracy McGrady ve 50 sayı kaydeden Rashard Lewis ile birlikte 50 sayı barajına ulaşan 3. oyuncu oldu. 
   40- Bundan sonra "zamanı durduran adam" olarak anılması gereken 40 yaşındaki Lakers forveti Karl Malone, takımının San Antonio'yu 103 - 87 yendiği maçta 26 dakikada 10 sayı 11 ribaund 0 asist ile yaparak "triple - double"a imza attı ve NBA tarihinde bunu başaran en yaşlı oyuncu unvanını kazandı. Malone son triple double'ını 36 yaşındayken gerçekleştirmişti. 
   25- NBA'in zirvesindeki iki takımın mücadelesinde Lakers, sahasında Indiana'yı 99 - 77 gibi açık bir skorla yenerken aldığı bu galibiyetle sahası STAPLES Center'daki yenilmezlik unvanını 25 maça yükseltti ve böylece kulübün Los Angeles'ta geçirdiği 43 yıldaki en uzun iç saha galibiyet serisine imza atmış oldu. 
   24- Evinde bileği bükülmeyen bir başka takım olan Sacramento Kings de Pazar akşamı son iki yılın Doğu şampiyonu New Jersey'i evinde 105 - 92 yenerek Doğu takımları karşısındaki sahasında yenilmeme serisini 24 maça çıkarttı. 
   18- Cleveland sahasında Memphis'e iki uzatma devresi sonunda 122 - 115 yenilirken maçı kariyerinin en yüksek sayısı olan 33 sayı ile bitiren Cleveland'ın süper çaylağı LeBron James, NBA tarihinde 30 sayı barajını aşan en genç oyuncu oldu. James, bu rekoru kırarken 18 yaşından 334 gün almıştı. Eski rekor ise 1997 yılında 30 sayı barajına ulaştığında 19 yaşından 113 gün almış olan Kobe Bryant'a aitti. 
   3- Dallas'ın, Phoenix'e 121 - 90 yenildiği maçta Phoenix'in çaylak oyuncusu Zarko Caparkapa'ya yaptığı sert faulle genç oyuncunun sağ el bileğinin kırlımasına neden olan Dallas forveti Danny Fortson'a NBA yönetimi 3 maç men cezası verdi. 
   1- Boston Celtics geçtiğimiz Cuma akşamı Milwaukee Bucks'ı 106-96 yenerken bu sezon ilk defa bir maçta 100 sayı barajının üzerine çıktı. Daha önceki 14 maçta 100 sayıya ulaşamayan Celtics'in bu serisi bir NBA rekoru olarak da tarihe geçti. 
   
   DOĞU KONFERANSI    Atlantik Grubu TAKIM G M Galb. Philadelphia 9 9 50.0 New Jersey 7 10 41.2 Boston 7 10 41.2 New York 7 11 38.9 Washington 6 8 37.5 Miami 5 11 29.4 Orlando 1 15 0.63 
   
   Merkez Grubu TAKIM G M Galb. Indiana 15 3 83.3 Detroit 13 6 68.4 New Orleans 11 6 64.7 Toronto 8 8 50.0 Milwaukee 8 9 47.1 Atlanta 6 12 33.3 Chicago 5 12 29.4 Cleveland 4 13 23.5 
   
   BATI KONFERANSI    Ortabatı Grubu TAKIM G M Galb. Dallas 11 6 64.7 Denver 10 6 62.5 Utah 10 6 62.5 Houston 9 7 56.3 Minnesota 9 8 52.9 Memphis 8 8 50.0 San Antonio 9 9 50.0 
   
   Pasifik Grubu TAKIM G M Galb. LA Lakers 14 3 82.4 Sacramento 12 4 75.0 Seattle 8 6 57.1 Golden State 8 7 53.3 Portland 8 7 53.3 Phoenix 7 9 43.8 LA Clippers 5 8 38.5 
   
   İSTATİSTİKLER    SAYI Oyuncu Takım Ort. 1. Allen Iverson Philadelphia 28.4 2. Tracy McGrady Orlando 24.8 3. Baron Davis New Orleans 24.3 
   
   RİBAUND Oyuncu Takım Ort. 1. Kevin Garnett Minnesota 14.1 2. Erick Dampier Golden State 14.0 3. Ben Wallace Detroit 12.5 
   
   ASİST Oyuncu Takım Ort. 1. Jason Kidd New Jersey 9.5 2. Stephon Marbury Phoenix 8.5 2. Baron Davis New Orleans 8.2 
   
   BLOK Oyuncu Takım Ort. 1. Theo Ratliff Atlanta 3.55 2. Ben Wallace Detroit 3.35 3. Jermaine O'Neal Indiana 2.88 
   
   TOP ÇALMA Oyuncu Takım Ort. 1. Allen Iverson Philadelphia 3.06 2. Baron Davis New Orleans 2.88 3. Ron Artest Indiana 2.35 
   
   2 Aralık Salı itibariyle 
   
   
</TEXT>
</DOC>
