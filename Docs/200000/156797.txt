<DOC>
<DOCNO> 156797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun02.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin... SARS'ı kasten bulaştırana ölüm cezası verilebilecek... 
</HEADLINE>
<TEXT>

     Akut Solunum Yetmezliği Sendromu'nun SARS doğumyeri olarak bilinen Çin'de, hastalığı kasten bulaştıranlar ile karantina uygulamalarına karşı gelenler ölüm cezasına çarptırılabilecek. 
     Çin Yüksek Mahkemesi, SARS gibi ölümcül hastalıkları bilinçli olarak bulaştıranların, ölüm veya ömür boyu hapis cezalarına çarptırılabileceğini açıkladı. 
     Çin haber ajansı, bilinçli olarak bulaşıcı hastalık patojenleri yayanların, kamu güveliğini tehlikeye sokan ve halk arasında ölüm veya kayıplara yol açanların, 10 yıldan başlayarak ömür boyu hapis cezalarına veya ölüm cezasına çarptırılacaklarını duyurdu. 
     
</TEXT>
</DOC>
