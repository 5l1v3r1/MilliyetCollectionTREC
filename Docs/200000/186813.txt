<DOC>
<DOCNO> 186813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo09.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala zirvede, Yıldıray takipte, Alpay tekledi.. 
</HEADLINE>
<TEXT>

     Alman Ligi’nde Ümit Davala’nın takımı Werder Bremen evinde Wolfsburg’u 5-3 mağlup ederek, gol fazlasıyla liderlik koltuğuna oturdu Yeşil - Siyahlı ekipte Ümit 90 dakika görev aldı. Yıldıray Baştürk’ün forma giydiği Bayer Leverkusen de sahasında Hansa Rostock’u 3-0 yendi. 77’de oyuna giren Yıldıray Bierhofka’nın attığı 3. golün pasını verdi. Ev sahibinin diğer sayıları Placente ile Berbatov’dan geldi. Leverkusen, Bundesliga’da 2. sırada bulunuyor. 
     A.Villa tekledi 1-1 
     Öte yandan, Alpay Özalan’ın forma giydiği Aston Villa sahasında Bolton Wanderers ile 1-1 berabere kaldı. 
     Maçta 90 dakika forma giyen milli oyuncumuzun bir kafa şutu üst direkten döndü. İlk yarısı golsüz eşitlikle geçilen karşılaşmada konuk ekip, Nolan ile öne geçti. Angel skoru ilan etti. Bolton’da eski Fenerli Okocha ile bir dönem Galatasaray’da oynayan Jardel de forma giydi. 
     Tugaylı Blackburn’e son darbe Leeds’den 
     İngiltere Süper Ligi’ndeki temsilcimiz Tugay Kerimoğlu, takımı Blackburn Rovers ile hayal kırıklığı yaratmaya devam ediyor. 
     Son 7 haftada bir kez kazanan Mavi Beyazlı ekip, dün de Leeds’e deplasmanda 2-1 mağlup olarak ligde alt sıralara düştü. Tugay’ın 74 dakika oynadığı maçta evsahibinin gollerini Johnson atarken, konuk ekibin tek sayısı Dino Baggio’dan geldi. Mustafa İzzet’in 90 dakika forma giydiği karşılaşmada ise Leicester, Fulham’a 2-0’lık skorla boyun eğdi. Dünkü dev maçta da Arsenal, Liverpool’u deplasmanda 2-1 yenerek kalitesini kanıtladı. Owen sakatlanarak oyundan çıktı. 
     Diğer sonuçlar 
     Manchester United-Birmingham 3-0, Newcastle- Southampton 1-0, Portsmouth-Charlton 1-2, Tottenham-Everton 3-0, Wolverhampton-Manchester City 1-0. 
     

     
</TEXT>
</DOC>
