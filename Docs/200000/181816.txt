<DOC>
<DOCNO> 181816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/siyaset/siy09.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye El Kaide uyarısı 
</HEADLINE>
<TEXT>

   TOLGA ŞARDAN Ankara 

   
   İçişleri Bakanlığı, ABD'den gelen El Kaide uyarısı üzerine valiliklere gönderdiği gizli yazıyla havalimanlarında önlem alınmasını istedi. Kenya'da bir İsrail uçağına yönelik saldırı yapılması üzerine ABD'li güvenlik uzmanları, El Kaide'nin hedef ülkeleri arasında yer alan Türkiye'ye gelerek bazı havalimanlarında inceleme yaptı. Uzmanlar, uçaklara yerden havaya fırlatılan füzelerle saldırı düzenlenebileceği konusunda bilgi vererek, Türk güvenlik birimlerini uyardı. İçişleri Bakanlığı'nın valilikleri uyarı yazısında da, büyük tipteki uçakların teknik uçuş özelliklerinin bu saldırılara uygun olduğu ifade edildi. Ayrıca, büyük havalimanlarında "çevre güvenliğinin" önemli zaafiyet oluşturduğu belirlendi. 
   
   
</TEXT>
</DOC>
