<DOC>
<DOCNO> 188689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/siyaset/siy04.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelgeye dikkat 
</HEADLINE>
<TEXT>

   İçişleri Bakanı, valilerden yurt, pansiyon kurmak isteyen derneklere kolaylık sağlamasını istedi. CHP'li Topuz genelgeyi TBMM'ye getiriyor 
   TOLGA ŞARDAN Ankara 

   
   İçişleri Bakanı Abdülkadir Aksu, valiliklere derneklerin eğitim - öğretim, yurt - pansiyon kurma girişimlerinde karşılaştığı engellerin giderilmesini isteyen bir genelge gönderdi. Cemaat ve tarikatlara yakın derneklerin karşılaştığı engellerin giderilmesi amacını taşıdığı öne sürülen genelge, bilgi için Milli Eğitim, Sağlık, Kültür ve Turizm bakanlıkları Sosyal Hizmetler, Gençlik ve Spor, Emniyet Genel müdürlüklerine iletilirken, kırsal kesimde denetim yapan Jandarma'ya gönderilmedi. Genelgede, özetle şöyle dendi 
   Esnek davranın Sivil toplum kuruluşlarının çalışmalarına yönelik uygulamalarda, takdir hakkının kullanılmasında seçici ve esnek davranılmasına özen gösterilmesi gerekmektedir.Yurt, pansiyon mümkün Derneklerin, tüzüklerindeki amaçlarını gerçekleştirmek üzere, kanunların yasaklamadığı eğitim - öğretim faaliyetleri için yurt, pansiyon, kitaplık ve okuma odası, kamp tesisleri kurma ve işletmeleri mümkündür.Küçükler yalnız gidebilir Derneklerin yönetim yerleri, müesseseleri, tesisleri ve her çeşit eklentilerine 18 yaşından küçükler ile ortaöğretim öğrencilerinin yanlarında veli veya vasileri olmadan kabul edilebilmeleri mülki amirin iznine tabidir.Faaliyetlerin önünü açın Derneklerin eğitim - öğretime yönelik faaliyetlerinden gençlerin daha geniş ölçüde yararlandırılması için mülki idare amirlerinin yetkilerini, bu faaliyetlerin önünü açıcı ve destekleyici şekilde kullanmaları, kamu yararına uygundur. 
   CHP Denetim esniyor 
   CHP İstanbul Milletveki Ali Topuz, genelgeyle denetim sistemine esneklik getirildiğini belirtti. Topuz genelgeyi şöyle eleştirdi "Genelge, tarikatlarıın okul ve dersanelerine öğrenci göndermeye dönük hükümet baskısıdır. Vali ve kaymakam baskısıyla öğrenci göndermeye çalışıyorlar. 'AKP dünya görüşünü tarikatların kontrolündeki eğitim kurumlarıyla yönlendirmeye çalışıyor. Konuyu TBMM'ye taşıyacağız." 
   
   
</TEXT>
</DOC>
