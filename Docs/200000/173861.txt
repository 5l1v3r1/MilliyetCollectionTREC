<DOC>
<DOCNO> 173861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/siyaset/siy12.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın evinde dünürler zirvesi... 
</HEADLINE>
<TEXT>

   Erdoğan, oğlu Bilal'in müstakbel eşi Reyyan Uzuner'in ailesiyle Üsküdar'daki evinde görüştü. Ziyaret sırasında çiftin dini nik hının kıyıldığı önü sürüldü 
      BÜLENT ÖZDEMİR, İSMAİL POLAT 

   
   Bilal Erdoğan'ın müstakbel eşi Reyyan Uzuner 17 , anne ve babasıyla birlikte dün Başbakan Recep Tayyip Erdoğan'ın Üsküdar'daki evini ziyaret etti. 
   Fatih Sofular Mahallesi'nde oturan Uzuner ailesi, 10 Ağustos'ta Lütfi Kırdar Kongre Sarayı'nda 7 bin davetlinin katılımıyla yapılacak nikah töreni için hazırlıklarını tamamladı. Apartmanları gazetecilerce ablukaya alınan aile, röportaj tekliflerini de geri çevirdi. 
   
   'Balayına gidilmeyecek' 
   Bir ara evden çıkan anneanne Mukaddes Çıtlak, torununun çeyizinin tamamlandığını, evdeki heyecanın arttığını söyledi. 3 Kasım seçimleri için AKP'den milletvekili aday adayı olan baba Orhan Uzuner de "Politikaya atılacak mısınız " sorusuna "Neden olmasın Milletvekilliğine yeniden aday olabilirim" karşılığını verdi. Çiftin israf olduğu için balayı yapmayacağını belirten Orhan Uzuner, "Reyyan ABD'de eğitimine devam edecek" dedi. 
   Reyyan Uzuner'in evinin bulunduğu sokakta öğleden sonra ise hareketlilik başladı. Saat 15.15'te aniden apartmanın kapısı açıldı. Orhan Uzuner'in ardından Reyyan Uzuner, annesi Reyhan Uzuner'le birlikte hızla dışarı çıkarak kendilerini bekleyen otomobile bindi. Uzuner ailesi uzaklaşırken, sokakta bekleyen 3 sivil polis otosu da gazetecilerin yolunu kesti. 
   Yaklaşık yarım saat sonra Erdoğan'ın Üsküdar'daki evine ulaşan Uzuner ailesi, karşılarında yine gazetecileri görünce şaşkınlık yaşadı. Erdoğan ise eşi Emine Erdoğan, kızları Sümeyye ve Esra ile birlikte saat 17.40'ta Ankara'dan İstanbul'a hareket etti. 
   Erdoğan saat 19.15'te evine ulaşırken, eşi ve kızları bir saat sonra geldi. Erdoğan'ın makam otomobilinden alınan büyük bir hediye paketinin de eve getirildiği dikkat çekti. Erdoğanlar'dan saat 21.15'te ayrılan Uzuner ailesinin saat 23.15'te evlerine döndüğü belirtildi. Ziyaret sırasında Reyyan Uzuner ile Bilal Erdoğan'ın dini nikahının kıyıldığı öne sürüldü. Ancak bu iddia doğrulanmadı. 
   
   
</TEXT>
</DOC>
