<DOC>
<DOCNO> 171798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/son/soneko04.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta ABD Doları, Japon Yeni dışındaki önemli paralar karşısında değer kaybederken, altın fiyatları yükseldi. 
     Menkul kıymet piyasalarında ise genelde yükseliş eğilimi hakimde. 
     Londra borsasında pazartesi günü 1.1290 dolardan kapanan euro, cuma kapanışta 1.1544 dolara çıktı. 
     Aynı borsada hafta başı 1.5874 dolardan kapanan İngiliz Sterlini, hafta sonunda 1.6219 dolara yükseldi. 
     Londra kıymetli maden borsasında, pazartesi 4.71 dolardan kapanan gümüşün ons fiyatı, cuma günü 5.03 dolara yükseldi. 
     
     ULUSLARARASI BORSALAR 
     New York Borsası'nda yüksek teknoloji şirketlerini izleyen Nasdaq Endeksi haftayı yüzde 1.3 yükselişle, 1,730.70 puandan kapatırken, finans, sanayi ve ticaretten oluşan Dow Jones Endeksi'nde yükseliş vardı. 
     5 haftadan buyana yükseliş gösteren Dow Jones Endeksi hafta sonuna pazartesi gününe göre, yüzde 1 yükselişle, 9,284.57 puanda girdi. 
     Ekonomik verilere dayalı olarak güvenin artması, Amerikan borsalarını olumlu etkileyen unsur oldu. 
     Londra Borsası'nın FTSE 100 Endeksi, 58 puanlık artışla, 4,131.2 puanda kapandı. 
     Tokyo Borsası da haftayı yükselişle kapatan bir başka piyasa oldu. Temel gösterge Nikkei Endeksi, hafta içinde, 120.28 puan kazanarak, 9,648.01 puana çıktı. 
     Frankfurt Borsası'nda ise cuma günü 3,356.89 puanda kapanan temel gösterge DAX Endeksi'nin haftalık kaybı 9.82 puan oldu. 
     Paris CAC-40 endeksi de, 19.89 puanlık haftalık değer kaybıyla, 3,109.32 puana geriledi. 
     
</TEXT>
</DOC>
