<DOC>
<DOCNO> 197556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/tv/ekran.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkılara altyazı 
</HEADLINE>
<TEXT>

   Yeni yayın dönemine geçen pazartesi günü giren Dream TV'de "Lirix" adlı klip kuşağı göze çarpıyor 
      MEMETCAN DEMİRAY 

   
   Şafak Ongan yönetiminde geçen pazartesi günü yeni yayın dönemine giren Dream TV, farklı bir klip kuşağı ekrana getirmeye başladı. Her gün saat 10.00 ve 16.00'da izlediğimiz bir saatlik "Lirix" adlı kuşakta popüler İngilizce şarkıların sözleri, Türkçe altyazıyla izleyiciye ulaşıyor. 
   İngiliz kökenli bir arkadaşlarının yaptığı bu çevirilerin büyük ilgi gördüğünü belirten Şafak Ongan, yakında "Lirix" kuşağında daha birçok klibin Türkçe şarkı sözüne yer vereceklerini ifade ediyor. 
   
   Sürprizler sırada 
   Yeni dönem için tasarladıkları şovların yakında yayına gireceğini belirten Ongan, Blue Jean dergisi ekibince hazırlanan bir programın da sırada olduğunu söylüyor. Dream TV'nin bir sürprizi de manken Selin Toktay'ın sunduğu ve perşembeleri ekrana gelecek "In - Dream" adlı moda programı. 
   
   
   Kaçıranlar için    Kınalı Kar Emrah, Özlem Conker, Nurseli İdiz ve Engin Şenkan'lı dizi, son üç bölümün çarpıcı sahnelerinden oluşan bir kolajla ekrana geliyor. KANAL D 22.30 
   Kurşun Yarası Berdan Mardini'nin oynadığı dizi de son yayınlanan iki bölümün özetiyle karşınızda. Halil, kız kardeşinin cenazesi için eve döner... ATV 21.20 
   
   
   Günün şeref konuğu Refet Angın    DİplomasInI beş yaşındayken tanıştığı Atatürk'ten alan, Cumhuriyet tarihinin ilk kadın öğretmenlerinden Refet Angın, "Öğretmenler Günü" konulu üç programda ekrana geliyor. 88 yaşındaki Angın "Yeni Vizyon" TV8 10.10 , "Dünya Hali" STAR 13.30 ve "Kırmızı Koltuk"a STAR 22.50 konuk olacak. 
   
   

   KISA... KISA...    Ekmek Teknesi Yalvaç Ural'ın konuk olacağı bayram özel bölümünde çocuklar için sürprizler var. Süha ise annesinin evlenmesini bir türlü içine sindiremez. ATV 19.50 
   Taraftaria İhsan Topaloğlu, Futbol Federasyonu Başkanvekili Ata Aksu ile "Portekiz biletini yırtan yanlışlar"ı ele alacak. CNN TÜRK 20.30 
   Sağduyu Devlet Bakanı Kürşat Tüzmen, memurluktan başlayan öyküsünü anlatıyor. TV8 23.00 
   Atıf Hoca ile Reklam ve Rekabet Ali Atıf Bir, internet kullanıcılarının son zamanlarda sık sık karşılaştığı Nokia reklamlarını Nokia Pazarlama Müdürü Ülkem Kırımlı ile konuşacak. CNN TÜRK 23.05 
   Kimlikleriniz Lütfen Alev Çağlayan imzalı belgesel "Göçler, Göçler, Göçler" üçlemesinin ilk bölümüyle sürüyor. TRT 2 23.05 
   
   
</TEXT>
</DOC>
