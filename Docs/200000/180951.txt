<DOC>
<DOCNO> 180951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/spor/bbas.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SİZE BU YAKIŞIR 75-72 
</HEADLINE>
<TEXT>

   12 Dev Adam, hakemlerin yanlı tutumlarına rağmen Hırvatistan'ı devirdi, grubunda ikinciliği elde etti. Ay-Yıldızlı ekibimiz bugün Sırbistan Karadağ ile karşılaşacak, çeyrek final vizesi arayacak 
      
   İngiliz çıldırttı 
   A MİLLİ Basketbol Takımımız, D Grubu'ndaki üçüncü ve son maçında Hırvatistan'ı nefesleri kesen bir mücadele sonunda yenerek grubu Yunanistan'ın ardından ikinci sırada kapadı. Müthiş bir mücadeleye sahne olan maçta bu kez Hidayet'ten verim alan, İbrahim'in mükemmel oyununu Mehmet ve Ender ile skorda destekleyen 12 Dev Adam, İngiliz hakem Richard Stokes'un taraflı kararlarına rağmen galibiyete ulaştı. Milli Takımımız, bu gece Boras'ta TSİ 21.00'de C Grubu üçüncüsü Sırbistan Karadağ ile çeyrek final için karşı karşıya gelecek. 
   
   Pes doğrusu    YUNANİSTAN karşısında İsrailli hakem Sami Bachar'ın kurbanı olan A Milli Takımımız, dün akşam da Stokes'in elinden zor kurtuldu. Maçın son bölümünde Hırvatistan lehine inanılmaz hatalı düdükler çalan İngiliz hakem, yine de direncimizi kıramadı. Maçtan sonra ortalık karıştı, mağlubiyeti hazmedemeyen Hırvat tribünlerinden sahaya yabancı madde yağdı. Tansiyon arttı, Hırvat oyuncular da millilerimize saldırdı, çıkan kavga kısa sürede bastırıldı. 
   
   'Kimse farketmez'    AY - Yıldızlı ekibimizin Coachu Aydın Örs, ortaya koydukları performanstan dolayı oyuncularına teşekkür etti. Tecrübeli çalıştırıcı, "Sonunda şans bize de güldü. Gözümüzü öyle bir hırs bürüdü ki, kimse farketmez. Sırbistan Karadağ karşısında galibiyete daha yakınız" dedi. Genel Menajer Doğan Hakyemez ise, "Masa başı oyunları da bizi durduramadı. Bunu da yenmeyi başardık" diye konuştu. 
   
   Yunanistan geç açıldı    A MİLLİ Takımımız'ın yer aldığı D Grubu'ndaki diğer karşılaşmada Yunanistan, Ukrayna'yı 79 - 73 yendi, grubu lider tamamladı. İlk çeyreği 22 - 9, devreyi de 39 - 19 mağlup kapayan Yunanistan, ikinci yarıda toparlandı. Üçüncü çeyrek sonunda 55 - 54'lük skorla rakibini yakalayan Yunan takımı, 4. periyotta da temposunu koruyarak üçüncü maçından da galip ayrılmayı bildi. 
   
   Kerem dinlendirildi    A Milli Takımımız'ın oyun kurucusu Kerem Tunçeri, Hırvatistan maçında oynatılmadı. Sağ ayak tabanında oluşan mantar nedeniyle yürümekte zorluk çeken tecrübeli oyuncu dün sabah yapılan şut antrenmanına da katılamadı. Kerem'in yerine Ender görev aldı. Prof. Dr. Burhan Uslu, tedavisi süren Kerem'i bugün oynanacak karşılaşmaya yetiştirmeye çalışacaklarını söyledi. 
   
      Sahada kavga    C Grubu'nda İspanya ile Sırbistan Karadağ arasında oynanan kritik maçta olay çıktı. Bitime 23 saniye kala İspanya öndeyken Gasol'un aldığı hücum ribaundu sonrası Jaric'in yaptığı sert faulle ortam bir anda gerildi. İki takım oyuncuları sahada birbirine girerken, hakem Sırbistan Karadağ'dan Jaric, Grovic ve Koturovic'i, İspanya'dan da Grimau, Reyes ve Garbajosa'yı oyundan attı. Bu oyuncular, takımlarının bir sonraki maçında yer alamayacak. 
   
   İstatistik    TÜRKİYE OYUNCU TS 2S 3S SA R Hidayet 15 6 9 1 4 - 6 Mirsad 9 3 5 0 6 3 5 9 Ender 12 0 2 4 6 - 3 İbrahim 23 2 3 5 11 4 4 3 Mehmet 13 5 11 - 3 4 7 Kerem - 0 1 - - 1 Kaya - - - - - Haluk 1 - 0 4 1 2 4 Ömer 2 1 1 - - - TOPLAM 75 17 32 10 31 11 15 31 
   
   HIRVATİSTAN OYUNCU TS 2S 3S SA R Mulaomerovic 16 1 6 3 6 5 8 3 Prkacin 14 3 6 - 8 12 14 Giricek 12 3 7 2 8 - 2 Zizic 4 2 5 - - 5 Mamic 5 1 4 1 4 - 7 Popovic 11 1 2 2 12 3 3 7 Bazdaric - - - - - Nicevic 10 5 9 - - 8 Bagaric - 0 2 - - 1 TOPLAM 72 16 41 8 30 16 23 47 
   
   1.PERİYOT 21 - 18 Hırvatistan , 2.PERİYOT 38 - 35 Hırvatistan , 3.PERİYOT 56 - 50 Türkiye , MAÇ SKORU 75-72 Türkiye 
   HAKEMLER Richard Stokes İngiltere , Jens Staudenmayer Almanya 
   
   2. tur eşleşmeleri 
   21.30 Slovenya - İsrail 
   21.30 Almanya - İtalya 
   21.00 Rusya - Hırvatistan 
   21.00 TÜRKİYE - S. Karadağ 
   Not Grup birincisi olan Fransa, Litvanya, İspanya, Yunanistan direkt çeyrek finale çıktı. 
   
   
</TEXT>
</DOC>
