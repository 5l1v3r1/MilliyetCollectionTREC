<DOC>
<DOCNO> 163811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/guncel/gun20.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Esra Tümen de kapkaççı kurbanı      CNN Türk Finans Editör Yardımcısı Esra Tümen, işyerinden çıktıktan sonra kapkaççıların saldırısına uğradı. İkitelli'deki işyerinden dün 11.00 sıralarında çıktıktan sonra taksi beklerken meydana gelen olayı Tümen şöyle anlattı 
     "Yanık tenli 18 - 20 yaşındaki çocuklar yepyeni siyah bir spor arabanın içinde geçtiler. Biri arabadan beline kadar dışarı sarktı. Bir eliyle çantama bir eliyle yakama yapıştı. Yere düştüm. Çantayı ise bırakmadım. Beni sürüklediler, sonra da kaçtılar. Çantayı alamadılar. Kol ve dizlerim sıyrıldı." 
     Otomobilin plakasının sahte çıktığı belirtildi. 
     
Türk dalgıçlar Paris'te      Türk dalgıçlar, 1. Dünya Savaşı'nda Akdeniz'in Kemer açıklarında Osmanlı Donanması tarafından 1917'de batırılan Fransa Donanması'na ait Paris gemisinin 32 metre derinlikteki enkazına daldı. Hastane ve kargo işlerinde kullanıldığı belirtilen gemide inceleme yapan dalgıçlar, güvertede cephane buldu. n AFP 
     
Üç kardeş boğuldu      KAHRAMANMARAŞ'TA balığa bakmak isterken suya düşen 4 yaşındaki Erol Okur ile kendisini kurtarmaya çalışan ağabeyleri 7 yaşındaki Mehmet ve 12 yaşındaki Mustafa Okur boğularak öldü. Çığlıklar üzerine olay yerine gelen anne Okur, küçük oğlu Erol'un cesedini su yüzünde görünce sinir krizi geçirdi. Erol ile Mehmet'in cesedi sudan çıkarılırken, Mustafa'nın cesedine ulaşılamadı. 
     
Elektrik öldürdü      ÇANAKKALE'NİN Ayvacık İlçesi'ne bağlı Ahmetçe Köyü sahilinde yazlık evi bulunan İstanbullu işadamı Göksel Yavuz 52 , denizde jetski ile bir süre gezinti yaptıktan sonra sahile çıkmak istedi. Özel bir motorlu mekanizmaya bağlı halat yardımıyla, jetski'yi yardımcısı Orhan Çakır 30 ile karaya çekmek isteyen işadamı ve Çakır, akıma kapıldı. Olayda Çakır ölürken, Yavuz ağır yaralandı. 
     
Kaderin böylesi      BURSA İnegöl'de Organize Sanayi Bölgesi'nde işçi olarak çalışan Bekir Karadeniz 32 , 10 gün önce mobiletiyle işine giderken refuja çarpıp yaralandı. Hastaneden taburcu edilen Karadeniz, dün başına atılan dikişleri aldırmak için evinden ayrıldı. Bindiği aynı mobiletle Mesudiye Köprüsü'ne gelen Karadeniz, arkadan gelen TIR'ın dorsesinin çarpması sonucu ağır yaralandı. Hastaneye kaldırılan Karadeniz, kurtarılamadı. 
     
Korkutan gerginlik      ESENLER Karabayır Mahallesi'nde çocuklar arasında başlayan kavgaya aileler de katılınca, mahallede büyük gerginlik yaşandı. Geçen yıl bir kişinin ölümü 13 kişinin de yaralanmasıyla sonuçlanan ve adeta savaş alanına dönen Karabayır Mahallesi'nde dün akşam saatlerinde iki aile arasında kavga çıktı. Bir anda iki ailenin fertleri taş ve sopalarla birbirine girdi. Polis, kavgayı yatıştırmayı başardı. İkisi kadın dört kişi gözaltına alındı. 
     
Komşuyu hırsız sandı      ÜMRANİYE'DE emekli Mecit Gültekin, otomobilinin yanında duran komşusunu hırsız zannederek ruhsatlı tabancasıyla kolundan vurdu. Kıraç, olay yerine gelen polis ekibince Haydarpaşa Numune Hastanesi'ne kaldırıldı. Sağlık durumunun iyi olduğu belirtilen Kıraç, hırsız olmadığını ve olayın meydana geldiği mahallede oturduğunu söyledi. Gültekin ise "Kıraç'ı hırsız zannettiğim için vurdum" dedi. 
     
Emanet otoyla kaza      TUZLA sahil yolunda Mustafa Akyürek'in 23 kullandığı otomobil denize uçtu. Arkadaşından aldığı otomobille hız denemesi yaptığı belirtilen Akyürek, direksiyon hakimiyetini kaybetti. Büyük şans eseri yara almayan Akyürek araçtan kendi imk nlarıyla çıktıktan sonra olayın şokuyla kaçtı. Ancak daha sonra Tuzla Polis Merkezi'ne giderek otomobilin bir arkadaşına ait olduğunu söyledi. 
     

</TEXT>
</DOC>
