<DOC>
<DOCNO> 163739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sonspo19.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi... Taraftarlardan açlık grevi... 
</HEADLINE>
<TEXT>

     İkinci Futbol Ligi A Kategorisi takımlarından Adana Demirspor'da, transfer yapılamadığı gerekçesiyle taraftarların dün başlattığı açlık grevi sürüyor. 
     Adana Demirspor Başkan Vekili Şevki Kaya, yaklaşık bir aydır parasal konuda zor durumda olduklarını haykırdıklarını, ancak yanıt alamadıklarını, teknik direktör ve transfer sorununu çözemediklerini söyledi. 
     Yeni sezon için sipariş verdikleri spor malzemelerinin hazır olduğunu, ancak parasızlıktan alamadıklarını ifade eden Kaya, konuşmasını şöyle sürdürdü 
     ''Demirspor'a herkes duyarsız davranıyor. Sporcularımıza geçen yıldan borcumuz var. Bunları ödemeden yeni sezon için nasıl sözleşme imzalayacağız 
     Diğer kulüpler, hocasını belirledi, gerekli transferlerini tamamladı, hatta çok yakın zamanda kampa bile gidecekler. Bizler ise hiçbir şey yapamadık. Herkesten katkı bekliyoruz. Taraftarlarımızın başlattığı eylemi destekliyoruz. Kendimize bir şey istemiyoruz.'' Kaya, hazır olan spor malzemelerini almak için acilen 80 milyar liraya gereksinim olduğunu hatırlatarak, ''Adana'da bu katkıyı sağlayacak binlerce işadamı var. Hiç olmazsa ilk etapta bu sıkıntıyı çözmeliyiz'' diye konuştu. 
     
</TEXT>
</DOC>
