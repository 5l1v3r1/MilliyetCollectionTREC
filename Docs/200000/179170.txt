<DOC>
<DOCNO> 179170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/soneko05.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Ticaret Bankası'nı JP Morgan ve mali konsorsiyum yönetecek 
</HEADLINE>
<TEXT>

     Irak hükümetinin yabancı ülkelerden büyük parça alımlarını yürütecek olan Irak Ticaret Bankası, Amerikan sermayeli J.P. Morgan Chase Co önderliğindeki uluslararası bir mali konsorsiyum tarafından yönetilecek. 
     Irak'ın yeniden inşasıyla yetkili Geçici Hükümet Konseyi'nin ekonomik kalkınma direktörü Peter McPherson'ın Bağdat'tan telefonla basın mensuplarına açıklamasına göre, Irak'ın yeni Ticaret Bankası Eylül ayı sonunda faaliyete geçebilecek. 
     McPherson'ın verdiği bilgiye göre, Banka, Irak hükümeti ve daha sonra da özel sektörce satın alınan malların bedelinin ödeneceğini garanti edecek, para aktarmayacak. Banka çalışanları ve yöneticilerinin çoğunun Iraklı olması bekleniyor. 
     Irak'ın dışardan önemli alımlarının yürütüldüğü gıda karşılığı petrol programının aşamalı olarak kaldırılacağından dolayı Ticaret Bankası gerekiyor. 
     ABD Hazine Bakanlığı'nın açıklamasına göre, New-York merkezli J.P. Morgan Chase başta olmak üzere, Irak Ticaret Bankası'nı yönetecek uluslararası mali konsorsiyumdaki bankalar şunlar 
     Australia and New Zealand Banking Group, Standard Chartered PLC İngiliz , National Bank of Kuwait SAK Kuveyt , Bank Millennium SA Polonya , Bank of Tokyo-Mitsubishi Ltd Japon , Sao Paolo IMI S.p.A İtalyan , Royal Bank of Canada Kanada , Credit Lyonnais Fransız , Caja De Ahorros Y Pensiones De Barcelona İspanyol , Standard Bank Group Limited Güney Afrika , Banco Comercial Portuges Portekiz . 
     
</TEXT>
</DOC>
