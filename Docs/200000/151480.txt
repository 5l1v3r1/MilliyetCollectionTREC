<DOC>
<DOCNO> 151480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/guncel/gun02.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a Türkiye modeli 
</HEADLINE>
<TEXT>

CIA eski başkanlarından Woolsey ve Talabani, ayrı ayrı yaptıkları açıklamalarda, "Irak için en uygun model Türkiye'dir" diye konuştu 
     NBC televizyonuna konuşan ABD Merkezi Haber Alma Teşkilatı'nın CIA eski başkanlarından James Woolsey, Irak'ta savaş sonrası yapılacak ilk seçimle ilgili görüşlerini anlattı. Woolsey, "Irak'ta önemli olan nokta, seçilecek kişinin ABD politikası için iyi olup olmadığı değil. Örneğin Türkiye 4. Piyade Tümeni'ne geçiş izni vermeyince hiç hoşumuza gitmedi. Ancak Türkiye bir demokrasi... Bu, bizim Irak için de umduğumuz ve ortaya çıkmasına yardım için çalıştığımız bir tablodur." 
     
     TALABANİ TÜRKİYE MODEL OLMALI 
     KYB lideri Celal Talabani de Türkiye'nin bölgenin tek demokratik ve Müslüman ülkesi olduğunu belirterek, "Irak'ta da Türkiye örnek alınmalıdır" dedi. Al Arabia Televizyonu'na konuşan Talabani, AKP hükümeti ile aralarında hiçbir sorun olmadığını söyledi. Talabani, "Erdoğan, Irak'ta Kürtlerin, Türkmenlerin, Arapların kardeşçe, bir arada, demokratik haklara sahip olarak yaşamasını istiyor. Türkiye, ekonomik birikimiyle bize destek olabilir" diye konuştu. 
     


GÜNCEL 


















</TEXT>
</DOC>
