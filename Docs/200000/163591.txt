<DOC>
<DOCNO> 163591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/guncel/gun06.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ceviz sandığından 47 Kalaşnikov çıktı 
</HEADLINE>
<TEXT>

     ERDOĞAN PAÇİN Bursa DHA 

     Bursa'da düzenlenen operasyonda Kuzey Irak'tan Türkiye'ye kaçak sokulan 47 Kalaşnikov, bir bixi tüfeğiyle üç heykel ele geçirildi. Silahları ve tarihi eserleri satmaya çalışan beş kişi gözaltına alındı. Bir ihbarı değerlendiren jandarma, uzun namlulu silah ve tarihi eserleri satmaya çalışan Mehmet Beşir Kayhan 50 , Levent Güneş 30 , Mirhan Can 25 , Mehmet Tatar 40 , Çetin Bay'ı 30 takibe aldı. Zanlılarla bağlantı kurarak Panayır Mahallesi'ndeki bir depoda buluşan jandarma ekipleri, Bay'ın kullandığı kamyonun kasasındaki ceviz sandıklarına gizlenmiş 47 adet uzun namlulu Kalaşnikov, 1 adet bixi makineli tüfek ve 3 adet heykel ile tıbbi cihaz olarak kullanılan 28 adet platin ele geçirdi. Jandarma yetkilileri, silahların yasadışı örgütlerce kullanılıp kullanılmadığının belirleneceğini, heykellerin de incelenmek üzere müze müdürlüğüne teslim edildiğini söyledi. 
     

</TEXT>
</DOC>
