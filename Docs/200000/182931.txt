<DOC>
<DOCNO> 182931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/soneko36.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel finans kuruluşlarında da vergi tahsilatı yapılacak... 
</HEADLINE>
<TEXT>

     Bankalardan sonra özel finans kurumlarının da vergi tahsilatına aracılık edebilecekleri bildirildi. 
     Özel Finans Kurumları Birliği'nden yapılan yazılı açıklamada, Maliye Bakanlığı ile Birlik üyesi özel finans kurumları arasında, kurumların her türlü vergi tahsilatına aracılık yapmaları konusunda protokol imzalandığı kaydedildi. 
     Açıklamada, şöyle denildi 
     ''İmzalanan protokole göre, mükelleflerin ödemekle yükümlü oldukları ve beyana dayalı Gelir Vergisi, Kurumlar Vergisi, Katma Değer Vergisi, Veraset ve İntikal Vergisi, Damga Vergisi, BSMV ve beyannameye dayalı olarak alınan vergi, fon payı ve benzeri kamu alacakları, motorlu taşıt vergileri ve trafik para cezaları ile bakanlıkça tespit edilerek kurumlara bildirilecek diğer vergi ve benzeri kamu alacakları özel finans kurumları şubeleri aracılığıyla ödenebilecektir.'' Açıklamada, Birlik üyesi Albaraka Türk, Anadolu Finans, Asya Finans, Family Finans ve Kuveyt Türk'ün bundan böyle her türlü vergi tahsilatı konusunda müşterilerine hizmet verecekleri belirtildi. 
     
</TEXT>
</DOC>
