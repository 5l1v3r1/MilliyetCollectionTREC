<DOC>
<DOCNO> 185886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/guncel/gun05.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri helikopter yandı, 11 yaralı 
</HEADLINE>
<TEXT>

      ANKARA Milliyet 

   
   Diyarbakır Jandarma Hava Grup Komutanlığı'na ait bir helikopter, piste sert iniş yaptığı sırada yakıt deposu delinerek yandı. Olayda dördü ağır 11 kişi yaralanırken, ağır yaralılar ambulans uçakla GATA'ya getirildi. 
   Genelkurmay Başkanlığı'ndan yapılan açıklamada, dün saat 11.57 civarında Diyarbakır Jandarma Hava Grup Komutanlığı'na ait MI - 17 tipi bir kurye helikopterinin, Hakk ri Dağ ve Komando Tugay Komutanlığı'ndaki piste sert iniş yaptığı ve sağ yanı üzerine yattığı belirtildi. Kaza sırasında helikopterin yakıt deposunun delindiği belirtilen açıklamada şöyle denildi 
   "Çıkan yangın sonucu helikopter tamamen yanmıştır. 14 yolcu ve dört kişilik mürettebatın bulunduğu helikopterde ilk bilgilere göre toplam 11 personel yaralanmıştır. Durumu ağır dört personel ambulans uçakla Ankara Gülhane Askeri Tıp Akademisi'ne sevk edilmiş, hafif yaralılar Hakk ri Asker Hastanesi'nde tedavi altına alınmıştır. Kazayla ilgili araştırma ve inceleme faaliyetlerine devam edilmektedir." 
   
   
</TEXT>
</DOC>
