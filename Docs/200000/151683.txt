<DOC>
<DOCNO> 151683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo44.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş'tan hasta çocuklara destek 
</HEADLINE>
<TEXT>

     Galatasaraylı futbolcu Hasan Şaş, İstanbul Üniversitesi Tıp Fakültesi Onkoloji Enstitüsü'ne bağlı Çocuk Kanserleri Sevgi ve Dayanışma Derneği'nin ÇOKSEV , hasta çocuklar için düzenlediği 23 Nisan eğlencesine katıldı. 
     Fındıkzade Color Otel'deki organizasyonda, Hasan'ın yanı sıra şarkıcı Doğuş ve Galatasaraylı futbolcu Ayhan'ın eşi Gizem Akman da yer aldı. 
     Burada konuşan Hasan, medyada kendilerinin zaman zaman burnu havada insanlar olarak gösterilmelerinden yakınarak, ''Biz de bu memleketin çocuklarıyız. Birçoğumuz, buradaki çocuklar gibi zor şartlar altında büyüdük. Bu çocukların düşüncelerini adım gibi biliyorum. Çünkü aynı şeyleri biz de yaşadık. Boş bir zamanımızda onlara yardımcı olmak için buraya geldik. Emeklerimiz onlara feda olsun'' dedi. 
     Hasan Şaş, Doğuş ve Gizem Akman, hasta çocuklarla bol bol fotoğraf çektirip imza dağıttılar. 
     





</TEXT>
</DOC>
