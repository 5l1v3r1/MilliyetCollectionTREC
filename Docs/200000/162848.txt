<DOC>
<DOCNO> 162848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/spor/aspo.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ada basını, UEFA'ya Türkiye'ye saha kapama cezası verilmesi için çağrı yaptı 
</HEADLINE>
<TEXT>
İNGİLİZ HASTA YİNE VİZYONDA 
Gazeteler, İngiltere maçı öncesi çirkin kampanyalara erken başladı. The Daily Telegraph, Makedon oyunculara taraftarların fiziksel saldırıda bulunduğunu yazdı 
     Telaşa kapıldılar 
     TÜRKİYE'NİN Makedonya karşısında aldığı galibiyetle yoluna emin adımlarla devam etmesi İngilizler'i iyice telaşa soktu. Ada basını çirkin yüzünü yine gösterdi ve İnönü Stadı'nda sahaya atılan birkaç pet şişeyi manşetlerine taşıdı. Ülkenin saygın gazetelerinden The Daily Telegraph, A Milli Takım'ın İngiltere ile yapacağı son maçı seyircisiz oynama ihtimalinin bulunduğunu öne sürdü. 
     
     Tartışmalı maç 
     GAZETE, Türkiye'nin biraz karışık ve biraz da tartışmalı geçen maçı kazanmayı başardığını yazdı, "Böylece İngiltere üzerindeki baskılarını da yoğunlaştırdılar" yorumunu yaptı. Telegraph, Makedonyalı oyunculara yönelik tribün şiddetinin sözlü saldırılarla start aldığını, ancak Makedonlar'ın öne geçmesi üzerine bunun fiziksel saldırılara dönüşmeye başladığını da iddia etti. 
     
     Polis koruması 
     THE Times ise tribünlerin ortaya koyduğu davranışların UEFA'nın gözünden kaçmasının imkansız göründüğünü savundu. Gazete, "Oyun, sahaya yağan yabancı maddeler yüzünden defalarca durmak zorunda kaldı. Makedon oyuncular polis korumasında korner attılar. İngiltere'nin Türkiye'de oynayacağı maç büyük bir şiddet potansiyeli taşıyor" dedi. 
     
     Soruşturma başladı 
     TIMES, "Bu galibiyet de gösterdi ki Türkiye'nin h l kapatılması gereken delikleri var. Şenol Güneş'in özellikle savunmadaki açıklar için taze kan bulması şart" görüşünü de aktardı. The Independent gazetesi de Türk seyircilerin çirkin tablolar yarattıklarını, cezanın kaçınılmaz olduğunu kaydetti. Bu arada UEFA, Makedonya maçı nedeniyle soruşturma başlatıldığını açıkladı. 
     
Sihirli sözler Can Çobanoğlu, devre arasında yapılan konuşmaların takımı dirilttiğini söyledi 
     Önce Güneş 
     MİLLİ Takımlar Menajeri, ilk yarı dökülen Ay - Yıldızlı oyuncuların soyunma odasına herşeyi bilen, ancak heyecandan soruları cevaplayamayan öğrenciler gibi girdiğini söyledi. Çobanoğlu, Şenol Güneş'in "Kimse bir başkası yüzünden takımın kötü olduğunu düşünmesin. Burada zayıf adam yok " sözlerinin takımı kendine getirdiğini belirtti. 
     
     En son Rüştü 
     KENDİSİNİN " Cesaretiniz varsa, çıkar yenersiniz. Ya da korkaklar ordusu olarak geri dönersiniz" dediğini kaydeden Çobanoğlu, oyuncuların Rüştü'nün şu laflarıyla ölü toprağını üzerlerinden attığını belirtti "Hiçbir zaman yenilgiyi hazmedemedim. Kafamız gözümüz yarılana kadar mücadele edelim. Sahaya yüreğimi koymaya çıkıyorum. Siz de bu duyguyla çıkın". 
     
'İskelet hazır'Şenol Güneş, Fransa'ya giden kadronun 2006'nın Milli Takımı olacağını söyledi 
     Seyirciye teşekkür 
     MİLLİ Takım Teknik Direktörü, galibiyette seyirci faktörünün ön planda olduğunu söyledi. İlk yarıda zorlandıklarına işaret eden Güneş, "İkinci yarıdaki seyirci - takım bütünleşmesi bize galibiyeti getirdi. Kamuoyuna ve taraftarlara gönülden teşekkür ediyorum" dedi 
     
     'Taviz vermem' 
     GÜNEŞ, inandığı her oyuncuya forma vereceğini tekrarladı. Milli hoca şöyle devam etti "İnanmadığım oyuncuyu kadroya çağırmam. Gökdeniz şansını iyi kullandı. Okan Yılmaz yetenekli, ancak öğrenmesi gereken çok şey var. Fransa'ya gidecek kadro 2006'nın iskeletini oluşturacaktır". 
     
Şartlı izin çıktıNihat ve Tayfun, Celta Vigo maçını oynadıktan sonra Fransa'ya geçecek 
     Yeni isimler 
     MİLLİ Takım'ın Fransa'da yapılacak Konfederasyon Kupası'nda mücadele edecek aday kadrosu açıklandı. İbrahim Toraman, Hüseyin Kartal, Tuncay Şanlı, Servet Çetin ve Selçuk Şahin'i Ümit Milli Takımı'ndan A takıma kaydıran Şenol Güneş, Okan, Emre Belözoğlu, Tugay ve Hakan Şükür'ü kadrodan çıkardı. Real Sociedad'ın Celta Vigo ile yapacağı lig maçı için Nihat ve Tayfun'a izin veren Güneş, her iki futbolcunun maçı oynadıktan sonra Fransa'ya geleceklerini söyledi. 
     
     Pazar gidiyorlar 
     PAZAR günü özel uçakla Fransa'ya gidecek kadroda şu isimler yer alıyor Ahmet Yıldırım, İbrahim Beşiktaş , Bülent, Ergün Penbe, Volkan Galatasaray , Deniz G.Birliği , Ömer, İbrahim Toraman G.Antep , Gökdeniz Trabzon , Rüştü, Fatih Akyel, Tuncay F.Bahçe , Murat, Necati Ateş Adana , Okan Yılmaz Bursa , Hüseyin Kartal A.Gücü , Selçuk Şahin İstanbul , Alpay Özalan A.Villa , Yıldıray Leverkusen , Tayfun, Nihat R.Sociedad ve Fatih Sonkaya Roda . 
     
Sakatlar ABD yolcusu      MAKEDONYA maçının ilk yarısında arka adalesi atan Emre ve diz kıkırdağında problemi bulunan Okan Buruk, Futbol Federasyonu tarafından Amerika'ya gönderilecek. Bir süre burada tedavi görecek olan iki futbolcu tamamen iyileştikten sonra Türkiye'ye geri dönecek. 
     

</TEXT>
</DOC>
