<DOC>
<DOCNO> 199173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/spor/spo03.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu filmi gördük' 
</HEADLINE>
<TEXT>

   Juventus ile ikinci kez böyle bir maç oynayacaklarını belirten Fatih Terim, "İlki daha da komikti. 22 bin polis 22 kişiyi korudu. Şimdi yine ben, yine Lippi, yine Moggi var" dedi 
      HALİL ÖZER 

   
   Bugün bana, yarın sana 
   GALATASARAY Teknik Direktörü Fatih Terim, Juventus maçı öncesinde Avrupa'ya gönderme yaptı, maç için ümitli olduğunu ifade etti. İtalyan ve Alman gazetecilerin büyük ilgi gösterdiği basın toplantısında yabancı basın mensuplarına mesajlar veren Terim, "Bugün bizim başımıza gelenler, yarın Almanya'nın İngiltere'nin İrlanda'nın da başına gelebilir. Yarın İrlanda'da bir bomba patlasa UEFA ne yapacak Tarafsız saha, gelecek açısından çok sıkıntılı bir karar" diye konuştu. 
   
   'Bu da bir meziyet' 
   VERİLEN karardan haberi olmadığını söyleyen Moggi'nin doğruları söylemediğini de vurgulayan Fatih hoca, "Bu filmi daha önce de gördük. Bu, Juventus ile ikinci oldu. Bu kararı da aldırmak ayrı bir meziyettir" diyerek İtalyanlar'a taşlamada bulundu. Geçen sefer yaşananların daha da komik olduğuna dikkat çeken Terim, "Savaş, bombalama, terör yoktu ama yine kriz oldu. 22 bin polis, 22 kişiyi korudu. Şimdi yine ben, yine Lippi ve Moggi var. Bakalım bir dahaki sefere ne bulacaklar" dedi. 
   
   'Burası Sami Yen olacak' 
   BU maçın Olympiakos, Sparta Prag veya Real Sociedad ile olması durumunda UEFA'nın bu kararı vermeyeceğini ifade eden Terim, "Biz yine aynı misafirperverliği göstereceğiz. Bu, en önemli meziyetimiz. Tabii misafir etmeyi bilmeyenler, bundan anlamaz" yorumunu yaptı. Terim şöyle devam etti "Juventus, Inter'e yenildi ama bu ölçü değil. Juventus her zaman Juventus'tur. Ama bir tek noktayı unutmayalım. Statta 65 bin Türk olacak. Burası da Ali Sami Yen'e dönecek." 
   
   'Kolay değil biliyoruz' 
   İKİ maçtan da galibiyetle ayrılmaları durumunda turu geçeceklerine dikkat çeken Fatih Terim, "Kolay değil biliyoruz. Ancak beraberliği bile düşünmüyoruz. Bunu futbolcularıma anlattım" diye konuştu. "Kimse Juventus eksik demesin" ifadesini kullanan Terim, "Bizim eksiklerimiz onları geçer. Ama çok hırslıyız. Bu hırsımız rakibimize karşı değil, alınan bu karara... Tek avantajımız bu seyirci. Avrupa'ya, 'Bu Türkler ile nerede oynasak fark etmez' dedirtecekler" yorumunu yaptı. 
   
   Başkan Canaydın Moggi'yi suçladı    'Haberim bile yoktu' 
   ERHAN TELLİ 

   GALATASARAY maçına Del Piero, Thuram, Zambrotta, Tacchinardi ve Legrottaglie'den yoksun olarak gelen Juventus'un Genel Menajeri Moggi, UEFA'nın kararı karşısında kendini savundu. "Türkler beni suçluyor ama bu işte en suçsuz benim" diyen Moggi, "Hiçbir şeyden haberim yok. Kararın çıktığı gün kulübe bile gitmedim" ifadesini kullandı. 
   
   Başkandan sert yanıt 
   MOGGİ'NİN bu konuşmasına sert bir cevap veren Galatasaray Başkanı Özhan Canaydın, "Bundan haberi olmaması mümkün değil. Bu işin başında olan kendisidir" dedi. Canaydın, "Futbolcularımız masada alınan haksızlığı, sahada yok edecek. Şu anda takımda büyük bir kenetlenme var" diye konuştu. 
   
   Lippi korkmamış    JUVENTUS Teknik Direktörü Lippi, UEFA kararı nedeniyle Almanya'da bulunduklarını söyledi, "Galatasaray'ın üzüntüsünü anlıyoruz" dedi. İtalyan ekibinin çalıştırıcısı, "Biz gelmekten korkmadık ancak İstanbul'da olanlardan etkilendik ve üzüldük. Şunu belirtmek isterim ki, bu kararın Juventus Kulübü'nün etkisinden veya gücünden kaynaklandığını sanmıyorum. Bizim dışımızda iki maç daha ertelendi" sözlerini kullandı. 
   
   Her şeyin bir ilki var    Juventus ile bugüne kadar 5 maç yapan Galatasaray, 3 yenilgi, 2 beraberlikle sahadan ayrıldı. Sarı-Kırmızılılar bugün bu istatistiği tersine çevirmek istiyor 
   
   'Türk kalbinizle gelin' 
   GALATASARAY, Juventus'u yenerek bir ilki daha başarmak istiyor. İtalyan ekibiyle bugün altıncı maçına çıkacak olan Sarı - Kırmızılılar, bundan önce oynadıkları beş karşılaşmadan üç yenilgi, iki beraberlikle ayrıldı. Üç puan almaya motive olan Sarı - Kırmızılı futbolculardan Frank de Boer, galip geleceklerini söyledi, "Türk taraftar, Türk kalpleriyle gelip bize destek olsunlar. Çünkü bu Türkiye aleyhine alınan bir karar" dedi. 
   
   Erzik maça gelmiyor 
   SARI-Kırmızılılar, Malatyaspor karşısına çıkan kadronun şablonunu koruyacak. Cezası biten Mondragon yine kaleye geçecek. Bu maçta statü gereği oynayamayan Bratu'nun yerine Hakan Ünsal, cezalı Ayhan'ın yerine de Frank de Boer kadroya girecek. Sakatlığı süren Hakan Şükür'ün durumu ise bugün belli olacak. Öte yandan maça beklenen Başbakan Recep Tayyip Erdoğan gelemeyecek. UEFA Asbaşkanı Şenes Erzik de Almanya'da olmasına rağmen maçta bulunmayacak. 
   
   Hakan sevinci       Fotoğraf Erol Demirkol 

   Galatasaray son hazırlık antrenmanını maçın oynanacağı Westfalen Stadı'nda yaptı. İdmana sakatlığı geçen Hakan Şükür de katıldı. Tecrübeli golcünün bugünkü karşılaşmada forma giyeceği belirtildi. Teknik Direktör Fatih Terim'in Hakan Şükür'ün yanısıra Frank De Boer ile de bir süre görüşmesi dikkati çekti. 
   
   Başka yolu yok    Galatasaray bugün Juventus maçına "Ya kazanacağız, ya kazanacağız" parolasıyla çıkacak. Beraberlik bile Cim-Bom için Devler Ligi'ne veda, UEFA Kupası'nı zora sokma anlamı taşıyor 
   
   Terim'in karnesi TÜRÜ O G B M A Y Ş.LİGİ 36 15 5 16 53 54 UEFA 9 5 4 - 14 6 K.G.K. 4 3 - 1 9 6 TOPLAM 49 23 9 17 76 66 
   Aslan'ın karnesi TÜRÜ O G B M A Y Ş.Ş.K 121 45 29 47 156 171 K.G.K 32 12 7 13 42 55 UEFA 29 10 9 10 35 40 SUPER 1 1 - - 2 1 TOPLAM 183 68 45 70 235 267 
   Galatasaray-Juventus    Kadrolar 
   GALATASARAY 
   Mondragon 
   Prates 
   F. de Boer 
   Orhan 
   Hakan Ünsal 
   Sabri 
   Tamas 
   Petre 
   Ergün 
   Berkant 
   Hakan Şükür 
   
   JUVENTUS 
   Chimenti 
   Birindelli 
   Ferrara 
   Iuliano 
   Pessotto 
   Conte 
   Tudor 
   Davids 
   Zalayeta 
   Maresca 
   Di Vaio 
   Miccoli 
   
   STAT Westfalen, SAAT 21.45 
   HAKEM Kim Milton Nielsen Danimarka , TV Star TV - Canlı, CEZALI Ayhan G.Saray , SAKAT Volkan G.Saray , 
   
   D GRUBU TAKIMLAR O G B M A Y P Juventus 4 3 1 0 8 4 10 Real Sociedad 5 2 2 1 7 7 8 Olympiakos 5 1 1 3 6 6 4 Galatasaray 4 1 0 3 3 7 3 
   SON MAÇLAR 10 Aralık 2003 R.Sociedad - G.Saray, Juventus - Olympiakos 
   
   
</TEXT>
</DOC>
