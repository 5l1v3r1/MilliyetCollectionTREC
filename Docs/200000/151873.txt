<DOC>
<DOCNO> 151873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo05.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Minnesota Los Angeles Lakers'a fark attı 119-91 
</HEADLINE>
<TEXT>

     ABD Profesyonel Basketbol Ligi'nde NBA , play-off 1. tur mücadelesine, bu sabaha karşı Doğu ve Batı bölümlerinde yapılan 1'er maçla devam edildi. 
     Batı Bölümü'ndeki karşılaşmada Minnesota Timberwolves, sahasında son 3 sezonun şampiyonu Los Angeles Lakers'ı 119-91 gibi farklı bir skorla yenerek, seride 1-1'lik eşitliği yakaladı. 
     Karşılaşmada evsahibi ekipte Troy Hudson, 37 sayı ve 10 asist, Kevin Garnett da 35 sayı, 20 ribaunt ve 7 asistlik performanslarıyla sahanın yıldızı olurlarken, Wally Szczerbiak, 21 sayı ve 4 ribaunt, Mark Jackson da 12 sayı ve 9 ribauntla galibiyete büyük katkı yaptı. 
     Son 3 yıl içinde play-off'lardaki en ağır yenilgisine uğrayan Lakers'da ise babasının cenaze törenine katıldıktan sonra maça 1 saat kala Minneapolis'e gelen ünlü pivot Shaquille O'Neal, moralsiz olarak çıktığı maçta 27 sayı ve 14 ribauntla sahadan ayrıldı. Takımın diğer yıldız ismi Kobe Bryant da 27 sayı, 4 ribaunt ve 8 asistle oynadı. 
     Doğu Bölümü'ndeki maçta ise Milwakuee Bucks, deplasmanda New Jersey Nets'e 88-85 üstünlük sağlayarak, seride durumu 1-1'e getirdi. 
     Bucks'da Gary Payton, 22 sayı ve 7 asist, Sam Cassell, 21 sayı ve 5 ribaunt, Tim Thomas da 18 sayıyla takımlarını galibiyete taşıdı. 
     Evsahibi ekipte ise Kenyon Martin, 22 sayı ve 12 ribaunt, Jason Kidd, 17 sayı, 7 ribaunt ve 8 asist, Richard Jefferson da 16 sayı ve 4 ribauntla oynamalarına karşın yenilgiyi engelleyemedi. 
     Bu eşleşmelerde 3. maçlar, 25 Nisan Cuma günü sabaha karşı oynanacak. 
     Ligde play-off 1. tur mücadelesine, yarın sabaha karşı yapılacak 3 maçla devam edilecek. 
     





</TEXT>
</DOC>
