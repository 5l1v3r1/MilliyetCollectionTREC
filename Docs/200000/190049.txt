<DOC>
<DOCNO> 190049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/spor/spo03.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu iş yürek işi 
</HEADLINE>
<TEXT>

   Olympiakos maçını mutlak kazanacaklarını belirten Fatih Terim, neden bu kadar iddialı konuştuğunu soran Yunanlılar'a şu yanıtı verdi "Ben düşündüklerimi ve inandıklarımı söyleyerek buraya geldim" 
      ERHAN TELLİ 

   
   "Ortada 12 puan var" 
   GALATASARAY Teknik Direktörü Fatih Terim, Olympiyakos maçını kazanacaklarını belirtti, "Bunu oyuncularımdan aldığım elektrik ve hislere dayanarak söylüyorum" diye konuştu. Sahada rakip kim olursa olsun önemsemediklerini ifade eden Terim, "Benim için Galatasaray'ın ne yapacağı ve ne oynayacağı önemli. Daha 4 maç ve alınacak 12 puan var. Olimpiyat Stadı'nda, ilk üç puanımızı alacağız. Bu galibiyet bizi değişik hesapların içine sokacaktır" dedi. 
   
   Futbol - siyaset mesajı 
   TERİM, neden bu kadar iddialı konuştuğunu soran Yunanlı gazetecilere ise şu yanıtı verdi "Bu iş, yürekli insanların işi. Ben düşündüklerimi ve inandıklarımı söleyerek buralara geldim. Hem sabırlı olacağız, hem de hızlı." Fatih hoca, "Futbolun ve sporun yaraları tedavi ediş şekli hiçbir politik düşüncede yoktur. Futbol, ne Kıbrıs meselesine benzer, ne de Kardak Adası'na çıkar. Futbolun güzelliği diliyoruz ki siyasete de bulaşır" diye de temennide bulundu. 
   
   Son şans, bol şans    Galatasaray, Şampiyonlar Ligi'ndeki varolma savaşını bu akşamki Olympiakos maçına bıraktı. Aslan'ın alacağı bir galibiyet, gruptan çıkma umutlarını devam ettirecek, aksi bir sonuç Cim-Bom'a "Elveda" dedirtecek 
   
   Galatasaray'ın karnesi TÜRÜ O G B M A Y Ş.Ş.K 119 44 29 46 155 168 K.G.K 32 12 7 13 43 55 UEFA 29 10 9 10 35 40 TOPLAM 180 66 45 69 233 262 
   
   Terim'in Avrupa karnesi TÜRÜ O G B M A Y Ş.LİG 34 14 5 15 52 51 UEFA 9 5 4 - 14 6 K.G.K. 4 3 - 1 9 6 TOPLAM 47 22 9 16 75 63 
   
   GALATASARAY - OLYMPİAKOS    KADROLAR 
   GALATASARAY 
   Mondragon 
   Prates 
   Bülent 
   F. de Boer 
   Ergün 
   Sabri 
   Cihan 
   Batista 
   Hakan Ünsal 
   Ayhan 
   Arif 
   Hakan Şükür 
   
   OLYMPİAKOS 
   Bucec 
   Pantos 
   Venetidis 
   Antzas 
   Kostulas 
   Karembeu 
   Stolitidis 
   Mavroyenidis 
   Djordjevic 
   Castillo 
   Giovanni 
   
   STAT Atatürk Olimpiyat 
   BAŞLAMA SAATİ 21.45 
   HAKEM Urs Meier İsviçre Federasyonu 
   NAKLEN YAYIN Star TV 
   CEZALI Hasan Şaş Galatasaray 
   SAKAT Ümit Karan, Volkan, Tamas Galatasaray , 
   Elefterapoulos, Patsatzoglou Olympiakos 
   
   Cefa ve sefa    Orhan da kadroda 
   CİM - BOM, Olympiakos maçı için hazırlıklarını dün akşam Florya Metin Oktay Tesisleri'nde yaptığı antrenmanla tamamladı. Sarı - Kırmızılılar'da sakatlıkları süren Ümit Karan, Volkan ve Tamas, bugünkü maçın kadrosunda yer almadı. Teknik Direktör Fatih Terim, Orhan'ın dizindeki şişliğin devam ettiğini, Frank de Boer'in ise oynayabilecek durumda olduğunu açıkladı. 
   
   Terim'den formül 
   TERİM, Cihan'ın ayağındaki dikişlere, Hakan Şükür'ün de burnundaki kırığa rağmen forma giyeceğini söyleyerek, "Bu onların formayı giyebilmek için gösterdikleri bir meziyettir. Cefa çekmeden ve özverili olunmadan başarılı olunamaz" dedi. Bu arada Rize'de kadro dışı kalan kiralık futbolcular Volkan Glatt, ve Sedat'ın Terim'in isteğiyle geri çağrıldı. 
   
   Açtı ağzını yumdu gözünü    Saraçoğlu kükredi 
   GALATASARAY Futbol Şube Sorumlusu Özer Saraçoğlu, daha önce kendilerini eleştirenlere sert çıktı, Fenerbahçe'ye atıfta bulundu. "Dün 'Terim istifa etsin, Cim - Bom felaket... Dahi Daum' diyenler acaba bugün ne diyecekler" ifadesini kullanan Saraçoğlu, "Şimdi iki takım da aynı puanda. Kötü Galatasaray buysa, düşmanlarımızı Allah iyisinden korusun" yorumunu yaptı. 
   
   "Rahat bıralın" 
   SARAÇOĞLU, bu sözleriyle Fenerbahçe'yi küçümsemediğini belirterek, "Sonuçta tek şampiyon çıkacak. Ama bırakalım şampiyonu sahadaki futbolcular belirlesin" ifadesini kullandı. Köşelerden, sayfalardan şampiyonu belirlemeye çalışanlara çatan Galatasaraylı yönetici, "Bugünden itibaren bizi yok etmek isteyen hiç kimse uyumasın. Kötüsü buysa, iyisi de yakında gelecek" dedi. 
   
   Olympiakos ilk peşinde    GALATASARAY'IN Şampiyonlar Ligi'ndeki rakibi Olympiakos dün İstanbul'a geldi, maçın oynanacağı Atatürk Olimpiyat Stadı'nda bir çalışma yaptı. Cim - Bom gibi bu sezon Devler Ligi'nde henüz galibiyeti bulunmayan Yunan ekibi, deplasmanda da başarısız... Kırmızı - Beyazlılar, Şampiyonlar Ligi'nde dış sahada oynadığı 20 maçın 17'sini kaybetti, sadece üçünde berabere kaldı. 
   
   
</TEXT>
</DOC>
