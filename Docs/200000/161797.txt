<DOC>
<DOCNO> 161797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/spor/spo08.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Annem için... 
</HEADLINE>
<TEXT>

Roland Garros tek bayanlarda vatandaşı Clijsters'i çok rahat yenen Justine Henin zaferini, hayatta olmayan annesine adadı 
     68 dakika sürdü 
     PARİS'TEKİ sezonun ikinci grand slam turnuvası Roland Garros'ta, tek bayanlar şampiyonluğunu Belçikalı Justine Henin - Hardenne kazandı. İki Belçikalı raketin, tarihteki ilk grand slam finalinde dört numaralı seribaşı Henin, iki numaralı favori vatandaşı Kim Clijsters karşısında fazla zorlanmadı. Henin, 6 - 0 ve 6 - 4'lük setlerle sadece 68 dakikada grand slam kazanan ilk Belçikalı raket oldu. 
     
     Annesine adadı 
     BELÇİKA Kralı Albert ve Başbakanı Guy Verhofstadt'ın da tribünden izlediği final sonrası mutluluğunu eşiyle paylaşan 21 yaşındaki Henin, zaferi hayatta olmayan annesine adadı. Belçikalı raket, "Eminim benimle gurur duymuştur" dedi. İki yıl önce de Wimbledon'da final oynayan, ancak Venus Williams'a yenilen Henin, Paris'te kupaya uzanırken, 1 trilyon 370 milyar liralık ödülü servetine kattı. 
     
Erkekler finali bugün      TURNUVADA tek erkekler finali bugün oynanacak. Roland Garros'un sürpriz finalisti Hollandalı Martin Verkerk ile üç numaralı seribaşı İspanyol Juan Carlos Ferrero, TSİ 16.00'da kupaya uzanmak için karşı karşıya gelecek. Yarı finallerde 24 yaşındaki Verkerk, Arjantinli Guillermo Coria'yı, Ferrero da geçen yılın şampiyonu olan vatandaşı Albert Costa'yı mağlup etmişti. 
     

</TEXT>
</DOC>
