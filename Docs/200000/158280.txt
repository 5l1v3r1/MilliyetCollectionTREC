<DOC>
<DOCNO> 158280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo03.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen'den Cimbom'a gözdağı... 
</HEADLINE>
<TEXT>

     Beşiktaş ile Galatasaray arasında 25 Mayıs Pazar günü yapılacak ve siyah-beyazlı takımın beraberlik durumunda bile 2002-2003 futbol sezonunda şampiyonluğunu ilan edeceği derbi maç öncesi ''Kara Kartallar''ın en büyük kozlarının başında Sergen Yalçın gelecek. 
     5 sezon aradan sonra yuvasına dönen ve başarılı bir sezon geçiren Sergen Yalçın'ın, daha önceki yıllarda siyah-beyazlı forma altında Galatasaray'a karşı toplam 10 golü bulunuyor. 
     Deneyimli futbolcu, Beşiktaş formasıyla Galatasaray'a karşı ilk golünü 9 Mayıs 1992'deki lig maçında, son golünü ise 27 Temmuz 1996'daki TSYD Kupası maçında kaydetti. 
     
     REKORA 2 GOL KALDI 

     Bu sezon Beşiktaş formasını 27 lig maçında giyen, 10 gol atıp, 5 de asist yapan Sergen, kariyerinin en başarılı sezonlarından birini geçiriyor. 
     Birinci Lig'de 12. sezonunu yaşayan Sergen, daha önce 1998-99 sezonunda 4'ü İstanbulspor, 7'si de Fenerbahçe formasıyla olmak üzere bir sezonda toplam 11 gol atarak, kariyer rekoruna imza koymuştu. 
     Sergen ayrıca, 1995-96 sezonunda Beşiktaş'ta, 1997-98 sezonunda da İstanbulspor'da 10'ar gol atma başarısını göstermişti. 
     Milli futbolcu, ligde kalan 2 maçta 2 gol daha atabilmesi durumunda, 12. sezonunu geçirdiği lig kariyerinde bir sezonda en fazla gol atma rekoruna ulaşacak. 
     
     HEDEF, ''100'LER KULÜBÜ'' 

     31 yaşındaki milli futbolcu, 12 yıllık Birinci Lig kariyerinde şimdiye dek toplam 87 gole imza attı. 
     Kariyeri boyunca Beşiktaş, Fenerbahçe, Galatasaray ve Trabzonspor'da oynayan ilk ve tek futbolcu unvanına sahip Sergen Yalçın, futbolu bırakana dek 13 gol daha atması durumunda, ''100'ler Kulübü''ne girecek. 
     
     SERGEN'İN GALATASARAY'A GOLLERİ 

     Sergen Yalçın'ın Beşiktaş formasıyla daha önceki sezonlarda Galatasaray'a gol attığı maçlar şöyle 
     

Tarih Organizasyon Stat Sonuç Gol 09.05.1992 Lig İnönü 4 - 3 1 18.08.1993 TSYD Kupası Ali Sami Yen 4 - 1 2 22.05.1994 Cumhur. Kupası Ankara 19 Mayıs 3 - 1 1 02.10.1994 Lig Ali Sami Yen 1 - 3 1 05.03.1995 Lig İnönü 2 - 3 1 04.08.1995 TSYD Kupası Ali Sami Yen 3 - 0 1 17.12.1995 Lig Ali Sami Yen 3 - 1 1 27.07.1996 TSYD Kupası İnönü 3 - 1 2      
     LİG KARİYERİ 

     Sergen Yalçın'ın Birinci Futbol Ligi kariyerinde sezonlara göre oynadığı maçlar ve attığı gol sayıları şöyle 
     

Sezon Takımı Maç Gol 1991-92 Beşiktaş 14 2 1992-93 Beşiktaş 23 8 1993-94 Beşiktaş 19 6 1994-95 Beşiktaş 27 8 1995-96 Beşiktaş 24 10 1996-97 Beşiktaş 29 9 1997-98 İstanbul 28 10 1998-99 İstanbul 8 4 Fenerbahçe 15 7 1999-00 Fenerbahçe 9 1 Galatasaray 18 4 2000-01 Trabzonspor 21 1 2001-02 Galatasaray 18 7 2002-03 Beşiktaş 27 10      
</TEXT>
</DOC>
