<DOC>
<DOCNO> 165035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/ekonomi/eko03.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi ilk çeyrekte yüzde 8.3 büyüdü 
</HEADLINE>
<TEXT>

Toplam sanayi üretimi geçen yılın ilk çeyreğine göre kamu sektöründe yüzde 5.6 gerilerken, özel sektörde yüzde 13.6 oranında artış gösterdi 
     EKONOMİ SERVİSİ 

     Sanayi üretimi bu yılın ilk üç ayında geçen yılın aynı dönemine göre yüzde 8.3 oranında arttı. 
     Devlet İstatistik Enstitüsü DİE , 2003 yılının ilk üç aylık sanayi üretim endeksi sonuçlarını açıkladı. Yılın ilk çeyreğinde geçen yılın aynı dönemine göre, toplam sanayi üretimi kamu sektöründe yüzde 5.6 düşerken özel sektörde ise yüzde 13.6'lık artış kaydetti. İmalat sanayi üretiminde yüzde 9.4, elektrik, gaz ve su sektöründe yüzde 8.2 artış kaydedilirken, madencilik sektöründe yüzde 13.1 oranında bir azalma görüldü. Elektrik, gaz ve su sektörü üretimi kamuda yüzde 18.7 düşerken, özel sektörde yüzde 65.1'lik artış gösterdi. İmalat sanayi üretiminde devlet sektöründe 2.9, özel sektörde ise yüzde 11.1 artış görüldü. 
     
     Alt sektörlerde durum 
     Tütün ürünleri imalatında yüzde 16.4, giyim eşyası imalatında yüzde 2.9 azalma kaydedildi. 
     Alt sektörde tekstil ürünleri imalatı yüzde 8.7, taşıt araçları karoseri yüzde 31.3, gıda sanayinde yüzde 15.9, k ğıt ve k ğıt ürünleri yüzde 21.8 arttı. 
     
İlk dört ayda 2.9 milyar dolarlık cari açık      Döviz cinsinden gelir - gider dengesini gösteren cari işlemler bu yılın ocak - nisan döneminde 2.9 milyar dolar açık verdi. Geçen yılın aynı dönemindeki açık 1.2 milyar dolar olmuştu. İhracattaki artışın geçen yılın aynı dönemine göre yüzde 30.6 ile ithalattaki yüzde 32.3 artışın gerisinde kalması açıkta etkili oldu. Bu nedenle dış ticaret açığı 1.7 milyar dolardan 3.1 milyar dolara yükselerek yüzde 83.2 artış kaydetti. 
     
İmalat sanayinde üretim değişimleri 2003 İlk çeyrek Sekt"rler Devlet Özel Toplam İMALAT SANAYİ 2.9 11.1 9.4 - Gıda ürünleri ve içecek imalatı 18.0 15.7 15.9 - Tütün ürünleri imalatı -22.1 -10.7 -16.4 - Tekstil ürünleri imalatı -63.1 9.1 8.7 - Giyim eşyası imalatı -79.2 -2.8 -2.9 - Derinin işl., bavul, çanta vb. -80.8 7.1 4.8 - Ağaç ve mantar ür. imal. - -9.3 -9.3 - Kağıt ve kağıt ürünleri imalatı -4.3 23.8 21.8 - Basım ve yayım imalatı 39.8 38.5 38.4 - Kok k"m., rafine petrol ür. im. 0.1 -0.4 0.0 - Kimyasal madde ürünleri imalatı -5.2 10.0 8.0 - Plastik, kauçuk ürünleri imalatı - 16.5 16.5 - Metalik olmayan diğ. min. mad. im. 16.6 3.5 3.4 - Ana metal sanayi 28.6 17.3 21.0 - Metal eşya sanayi 47.4 14.8 14.9 - Makina ve teçhizat imalatı -45.6 28.0 25.4 - Büro, muhasebe bilgi işlem mak. im. - 11.3 11.3 - Elektrikli makina cihaz im. -23.7 1.9 1.6 - Radyo, TV haberleşme cih. im. -10.8 8.8 8.6 - Tıbbi, hassas ve optik alet. saat im. -28.2 -12.8 -12.8 - Taşıt araçları ve karoseri imalatı - 31.3 31.3 - Diğer ulaşım araçları imalatı - -16.9 -16.9 - Mobilya imalatı -22.5 -8.4 -8.4      

</TEXT>
</DOC>
