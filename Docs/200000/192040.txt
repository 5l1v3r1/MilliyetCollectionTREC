<DOC>
<DOCNO> 192040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sonspo09.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvenç Kurtar Elazığspor'da... 
</HEADLINE>
<TEXT>

     Elazığspor, Teknik Direktör Güvenç Kurtar ile anlaştı. 
     Kulüp Başkanı Baki Aydın, teknik adam Kurtar ile bir yıllık anlaşma imzalayacaklarını belirterek, resmi imzayı yarın atacaklarını söyledi. 
     Aydın, Elazığspor'un içinde bulunduğu zor durumdan çıkması için ellerinden geleni yaptıklarını belirterek, teknik direktör sorununu çözdüklerini ifade etti. 
     Anlaşmaya vardıkları Güvenç Kurtar ile bugün sözleşme imzalamayı düşündüklerini, ancak Elazığ'daki yoğun kar yağışı dolayısıyla Ankara'dan Elazığ'a gelemediklerini ifade eden Aydın, bu nedenle imzanın yarına kaldığını bildirdi. 
     Elazığspor'un beklediği çıkışı Güvenç Kurtar ile yakalayacağına inandığını kaydeden Aydın, yeni teknik adamın takımı tanıdığını sözlerine ekledi. 
     
</TEXT>
</DOC>
