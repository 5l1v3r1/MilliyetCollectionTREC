<DOC>
<DOCNO> 152327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun46.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakit nakittir... Kerkük petrollerinin işletilmesine başlandı 
</HEADLINE>
<TEXT>

     Irak'ın Kerkük bölgesindeki petrol yataklarında savaş sonrası petrol üretimine yeniden başlandı. 
     Kerkük kenti yakınlarında bulunan Jambur kuyularından çıkarılan petrol, ülkenin kuzeyindeki enerji santrallerinin yakıtının sağlanması dahil, ülke içi ihtiyaçların karşılanmasında kullanılacak. 
     ''Yeniden İnşa ve İnsani Yardım Ofisi''nin ORHA Amerikalı yetkililerinin AP'ye yaptığı açıklamaya göre, bölgede birkaç gün içerisinde günde 60 bin varil üretim yapılacak. 
     Güneydeki kuyularda da dün, günde 175 bin varil petrol üretimi başlatılmıştı. ORHA yetkilisi Clarke Turner, günde 235 bin varil üretimin, ülke ihtiyaçlarının karşılanması için yeterli olacağını belirtti. 
     Petrolden elde edilecek gelir, öncelikle ülkenin yeniden imarı için kullanılacak. 
     





</TEXT>
</DOC>
