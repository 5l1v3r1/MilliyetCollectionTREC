<DOC>
<DOCNO> 173686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun25.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre Yüksek Mahkemesi, Uzanların itirazını reddetti... 
</HEADLINE>
<TEXT>

     İsviçre Yüksek Mahkemesi'nin, Uzan ailesinin, dünyadaki malvarlıklarının dondurulmasına kararına karşı yaptığı 4 temyiz başvurusunu reddetti. 
     Amerikan Motorola şirketi tarafından ABD'de dün yapılan yazılı açıklamaya göre, İsviçre Yüksek Mahkemesi, Uzanları Motorola ve Finlandiyalı Nokia şirketiyle karşı karşıya getiren anlaşmazlık çerçevesinde, Uzan ailesinin ''dünyadaki malvarlıklarının dondurulması kararının bozulmasıyla ilgili olarak yaptığı 4 temyiz başvurusunu'' 31 Temmuz'da geri çevirdi. 
     Yazılı açıklamada, Yüksek Mahkeme'nin bu kararının Uzan ailesinin İsviçre'deki 800 milyon dolar tutarındaki malvarlığının dondurulmasına olanak sağladığı ve İngiltere'deki bir mahkemenin, Uzanlar'ın dünya çapındaki malvarlıklarını dondurmasına dair kararını teyit ettiği belirtildi. 
     New York Federal Bölge Mahkemesi Yargıcı Jed S. Rakoff, 31 Temmuz'da, Uzan ailesinin Motorola firmasına 4,26 milyar dolar ödemesine karar vermişti. Yargıç Rakoff ayrıca, ''Uzanlar'ın ayrıca Telsim hisselerinin yüzde 73,5'lük bölümünü Nokia'ya bir hafta içinde aktarması ya da 8 milyon dolardan fazla ödeme yapmasını'' kararlaştırmıştı. 

     
</TEXT>
</DOC>
