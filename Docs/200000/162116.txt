<DOC>
<DOCNO> 162116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/dunya/dun02.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldatılırsam ikimizin arasında kalacak’ 
</HEADLINE>
<TEXT>

     CAN KAMİLOĞLU NEW YORK, DHA 

     Eski ABD Başkanı Bill Clinton’ın eşi New York Senatörü Hillary Clinton, dün raflardaki yerini alan kitabında, evliliğini, kocasının Beyaz Saray’da skandal yaratan ilişkiyi araştıran komisyonun başkanı Savcı Kenneth Starr’ın kurtardığını yazdı. 
     Bir milyon adet basılan "Living History" Yaşayan Tarih adlı otobiyografide Hillary Clinton, "Nelson Mandela, hapisteki beyazları nasıl affettiyse ben de Bill’i aynı şekilde affettim" diye yazdı. Hillary, kitabında şöyle diyor "Monica Lewinsky ile kocamın ilişkisini devlet adına araştırmakla görevli, Savcı Kenneth Starr, ikimize yapmış olduğu danışmanlıkla, evliliğimizi de kurtardı. Her şeyi bitirmeye karar verdiğimiz bir anda, o evliliğimizin bozulmamasından yana olan tavrıyla bizlerin bir arada kalmasını sağladı." 
     Hillary, kitabıyla ilgili katıldığı ABC TV’sinde ünlü Anchorwoman Barbara Walters’ın, "Ya eşinizin Monica gibi başka bir macerası yeniden olursa ne yaparsısınız " sorusuna, "Eğer kocam bir kez daha başka bir kadınla seks yaparsa bunu sır olarak saklayacağım. Bu ikimizin arasında kalacak" yanıtını verdi. 
     
     Geceden kuyruğa girdiler 
     Bu arada Amerikalılar, dün çıkan kitabı alabilmek geceden kuyruğa girdi. Başta New York olmak üzere çeşitli kentlerdeki kitapçıların önünde gece kıyafetleriyle kuyruklar oluşturan meraklılar, TV’den kitabın satışa çıktığını öğrenir öğrenmez kendilerini sokağa attılar. 
     

</TEXT>
</DOC>
