<DOC>
<DOCNO> 152864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/ekonomi/eko03.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumladılar, ödemediler kapıdan içeri sokmuyorlar 
</HEADLINE>
<TEXT>

BDDK'nın 21 Nisan'da yayınladığı rapora göre, bankalarını 11 milyar dolar hortumlayan, sadece 234.9 milyon dolar tahsil edilebilen patronlar yine aynı rapora göre hukuki süreci de engelliyor. BDDK Başkanı Akçakoca, "Borçluların kapısından giremiyoruz" diyor 
     EKONOMİ SERVİSİ 

     Milliyet'in 22 Nisan 2003 tarihinde yayımladığı BDDK'nın bankacılık raporunda, el konulan bankaların patronlarının borçlarını ödememek için hukuki engelleme yaptıkları tespiti, önceki gün BDDK Başkanı Engin Akçakoca tarafından tekrar dile getirildi. Borçluların borçlarını ödememek için hukuki boşluklardan yararlandıklarını belirten Akçakoca, bir grubun dört kere avukat değiştirmesi nedeniyle iki yıldır yargı kanalıyla grubun kapısından içeri giremediklerini söyledi. 
     Ekonomistler Platformu'nun Türkiye İhracatçılar Meclisi ve Bilgi Üniversitesi'nin katkılarıyla önceki gün düzenlediği "Üçüncü Ekonomi Politikaları Zirvesi"nde konuşan Akçakoca, BDDK'nın önceki hafta yayımladığı raporunda ayrıntılarıyla anlatılan bankalarla ilgili davalardaki hukuki sorunlara tekrar değindi. 
     
     İtiraz bir yıl sürüyor 
     Toplantıda, batık banka borçlarına karşı tahsilatın neden geciktiği ve düşük olduğu şeklinde yöneltilen soruyu Akçakoca şöyle yanıtladı 
     "Tahsilat için mevcut hukuk düzeni içinde çalışıyoruz. 6183 sayılı Amme Alacaklarının tahsiline ilişkin yasayla üstlerine gitmeye çalışıyoruz. Ancak bu yasaya göre, bizim girişimlerimize yapılan itiraz bir yıl sürüyor. Bir grup dört kere avukat değiştirdi. Her avukat değiştirmede mahkeme beş ay atıyor. Bu grubun içine iki yıldır yargı kanalıyla giremedik. Daha davanın başındayız. Hukuki boşluklar, borçlular tarafından kullanılıyor. Tahsilat için TMSF'ye yetki versinler, onlar gidip bu tahsilatı yapar." 
     Aynı sorunlara raporda da değinen BDDK, 6183 sayılı yasadan kaynaklanan sorunlar dışında davalarda duruşma gününün beş ay sonraya verilmesi, alacağın sulh yoluyla tahsilatının uzun süre alması gibi sorunlara da yer veriyor. 
     Hatırlanacağı üzere, BDDK raporunda, Tasarruf Mevduatı Sigorta Fonu'na TMSF devredilen 20 bankanın devir tarihi itibariyle zararı 17.3 milyar dolar açıklanmıştı. 
     Kaynakların ortaklara aktarımı sonucu mali yapısı bozulduğu için Fon'a alınan bankaların zararları 14 milyar dolar olduğu bildirilen raporda, bankalara 21.7 milyar dolar konularak yeniden yapılandırıldığı belirtilmişti. 
     
     ETİBANK 
     Devir zararı 698 milyon dolar 
     Bankadan kullandığı 588 milyon dolar 
     Yapılan tahsilat 40.5 milyon dolar 
     Açılan davalar 47 icra takibi, 22 şahsi iflas, 2 suç duyurusu 
     
     PAMUKBANK 
     Devir zararı 3.6 milyar dolar 
     Bankadan kullandığı 2.6 milyar dolar 
     Yapılan tahsilat - 
     Açılan davalar 9 icra takibi, 38 hukuk davası 
     
     İKTİSAT B. 
     Devir zararı 2 milyar dolar 
     Bankadan kullandığı 879 milyon dolar 
     Yapılan tahsilat 69.2 milyon dolar 
     Açılan davalar 29 icra takibi, 17 alacak, 4 ceza 
     
     EGEBANK 
     Devir zararı 1.2 milyar dolar 
     Bankadan kullandığı 344 milyon dolar 
     Yapılan tahsilat 9.9 milyon dolar 
     Açılan davalar 61 icra takibi, 8 şahsi iflas 
     
     İNTERBANK 
     Devir zararı 
     1.3 milyar dolar 
     Bankadan kullandığı 1.2 milyar dolar 
     Yapılan tahsilat 12.4 milyon dolar 
     Açılan davalar 
     83 yasal takip, 79 hukuk davası 
     
     TOPRAKBANK 
     Devir zararı 880 milyon dolar 
     Bankadan kullandığı 485 milyon dolar 
     Yapılan tahsilat 2.6 milyon dolar 
     Açılan davalar 1 şahsi sorumluluk, 24 ceza davası 
     
     SÜMERBANK 
     Devir zararı 470 milyon dolar 
     Bankadan kullandığı 293 milyon dolar 
     Yapılan tahsilat 13.8 milyon dolar 
     Açılan davalar 4 iflas, 106 hukuk, 3 kamu davası, 71 icra takibi 
     
     BANK EKSPRES 
     Devir zararı 435 milyon dolar 
     Bankadan kullandığı 311 milyon dolar 
     Yapılan tahsilat 6.7 milyon dolar 
     Açılan davalar 72 icra takibi, 78 hukuk, 1 kamu davası 
     
     BAYINDIRBANK 
     Devir zararı 116 milyon dolar 
     Bankadan kullandığı 95 milyon dolar 
     Yapılan tahsilat 13.5 milyon dolar 
     Açılan davalar 31 hukuk davası, 2 şahsi iflas, 2 şahsi sorumluluk 
     
     KENTBANK 
     Devir zararı 681 milyon dolar 
     Bankadan kullandığı 251 milyon dolar 
     Yapılan tahsilat 3.2 milyon , 6 trilyon TL 
     Açılan davalar 24 icra takibi, 26 hukuk, 3 suç duyurusu 
     
     BANK KAPİTAL 
     Devir zararı 393 milyon dolar 
     Bankadan kullandığı 250 milyon dolar 
     Yapılan tahsilat 8.1 milyon dolar 
     Açılan davalar 61 icra takibi, 
     12 şahsi iflas, 
     6 ceza davası 
     
     ESBANK 
     Devir zararı 1.1 milyar dolar 
     Bankadan kullandığı 478 milyon dolar 
     Yapılan tahsilat 34.5 milyon dolar 
     Açılan davalar 84 icra takibi, 3 iflas, 65 hukuk davası 
     
     YURTBANK 
     Devir zararı 656 milyon dolar 
     Bankadan kullandığı 822 milyon dolar 
     Yapılan tahsilat 6 milyon dolar 
     Açılan davalar 92 icra takibi, 4 iflas, 
     2 kamu,1 sorumluluk 
     
     EGSBANK 
     Devir zararı 546 milyon dolar 
     Bankadan kullandığı 299 milyon dolar 
     Yapılan tahsilat 
     97 milyar lira 
     Açılan davalar 29 icra takibi, 32 suç duyurusu, 24 hukuk 
     


EKONOMİ 














</TEXT>
</DOC>
