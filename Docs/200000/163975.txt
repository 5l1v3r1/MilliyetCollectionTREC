<DOC>
<DOCNO> 163975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sontur05.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyüp'te üç çocuk annesi kadına tecavüze kalkıştılar... 
</HEADLINE>
<TEXT>

     Eyüp'te, bir kadına tecavüz etmeye çalıştığı öne sürülen genç gözaltına alındı. 
     Alibeyköy'deki bir gecekonduda oturan 3 çocuk sahibi kadının küçük oğlunun gece saatlerinde ''imdat'' çağrıları üzerine, bazı vatandaşlar bu eve gitti. 
     Eşi işte olan kadına tecavüz etmeye çalıştığı ve alkollü olduğu ileri sürülen C.Ö 18 , vatandaşlarca gecekonduda yakalanıp tartaklandı. 
     Olay yerine gelen polislere teslim edilen zanlı ile mağdur kadın ve oğlu, Alibeyköy Şehit Atıf Ödül Polis Merkezi'ne götürüldü. 
     C.Ö'yü polise teslim eden vatandaşlardan bazıları da, olay sonrası polis merkezinde ifade verdi. 
     Bu vatandaşlardan biri, basın mensuplarına olayı anlatırken, ''Biz onu yakaladığımızda pantolonu inmiş haldeydi. Yakaladıktan sonra kaçmak istedi, ancak bırakmadık'' dedi. 

     
</TEXT>
</DOC>
