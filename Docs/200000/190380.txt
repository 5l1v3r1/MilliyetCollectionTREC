<DOC>
<DOCNO> 190380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun20.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Safire'den Kürtlere Arap oyununda piyon olarak kullanılıyorlar 
</HEADLINE>
<TEXT>

     New York Times'ın "şahin" yazarı William Safire, Türk askerlerinin Irak'a konuşlanmasını savunurken Türk askerine karşı çıkan Iraklı Kürtlerinin yine bir Arap güç oyununda "piyon" olarak kullanıldığını öne sürdü. 
     Pentagon'un yakınlığıyla tanınan Safire, Başbakan Erdoğan"ın "istenmiyorsak gitmeyiz" yolundaki tepkisini anlaşılır olduğunu yazdı. 
     
     HEDİYE EDİLMİŞ ATIN AĞZINA BAKIYORLAR 
     New York Times yazarı William Safire, Türk askerlerinin Irak'a konuşlanmasına ilişkin Iraklı Kürtlerin tutumunu değerlendirdiğini yazısında bir Amerikan deyimine gönderme yaparak "Kürtlerin hediye edilmiş atın ağızına baktıklarını" belirtti. Washington ile sıcak ilişkileri yeniden kurmaya ve yanıbaşında demokratik bir ticaret ortağının yaratılmasına katkıda bulunmaya istekli Türk liderlerinin iyi eğitilmiş bir tümen önerdiğine dikkat çeken Safire, Türkiye'nin bu cömert teklifinin dünyaya için özendirici bir mesaj oluşturacağını kaydetti. 
     Türk Parlamentosunun Irak'a asker gönderilmesini büyük bir çoğunlukla onaylamasının ABD ve İngiltere'nin BM Güvenlik Konseyi'nde yeni bir karar tasarısını onaylatma çabasına ivme kazandırdığı yorumunu yapan Safire, Türkiye'nin asker sağlayacağını bildirirken Putin'in BM'de karar tasarısına olumlu oy verdiğini, Türkler konusunda her zaman sinirli olan ve birdenbire İsrail'den kaygı duyan Suriye'nin de ABD'nin tasarısının oy birliğiyle onaylanmasına mümkün kıldığını belirtti. Kararın BM Güvenlik Konseyi'nden geçmesinin Madrid'deki donörler konferansının için gerekli ortamı yarattığına işaret eden Safire, bu olumlu gelişmelere karşın Iraklı Araplarının Osmanlı İmparatorluğu hatıralarını yeniden canlandırmak ve Türklerin hediye ettiği atın ağızına bakmak için Kürt lideri Mesut Barzani'ni kullandıkları yorumunu yaptı. 
     William Safire, Irak Geçici Hükümet Konseyi üyelerinin seçmenlere şirin görünmek için "prematür" bir bağımsızlığı göstererek "Komşular, uzak durun" dediklerini, bunun üzerine de "Türkiye'nin Başbakanı Tayyip Erdoğan'ın anlaşılır bir biçimde "Iraklılar tarafından davet edilmezse Türkler gelmeyecek" yanıtını veriyor" diye yazdı. Safire şöyle devam etti 
     "Bizim Dışişleri Bakanlığımızın Bağdat'taki adamı Paul Bremer, sanki fazla üzerinde düşüyor görünmekten endişe duyuyor. Daha önce, Sünni üçgenin en büyük terör kaynağı olan Suriye ile elektrik karşılığı petrol değiştokuşunu onaylayarak hata yaptı ve Irak-Suriye sınırındaki bir Türk kuvvetinin gücünü görmeyebilir. Bremer, isteksiz Kürtlere, yine bir Arap güç oyununda piyon olarak kullanıldığını ve Irak'ın Kürt olmayan bölgelerinde geçici olacağı garanti edilen bir Türk varlığını olumlu karşılamaları gerektiğini söylemelidir." William Safire, cepten temas kurulan Kürt liderlerinin Türklerle ilgili geleneksel kuşkularının Amerikalılarle ilişkilerini zehirlemesi tehlikesinin farkında olduklarını da belirtti. 
     
</TEXT>
</DOC>
