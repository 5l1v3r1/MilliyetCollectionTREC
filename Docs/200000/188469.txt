<DOC>
<DOCNO> 188469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/spor/spo08.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi yorgun düştü 
</HEADLINE>
<TEXT>

   Formula 1'de üst üste dördüncü, kariyerinde de altıncı kez şampiyonluğa ulaşan efsane pilot, şok bir açıklamayla veda sinyali verdi, "Artık çok yıprandım" dedi 
      
   Rekor canavarı 
   JAPONYA Grand Prix'inde kariyerindeki altıncı şampiyonluğuna ulaşan Michael Schumacher, zafer sevincinin ardından yaptığı açıklamada hayranlarını şaşkına uğrattı. Formula 1 tarihinin en çok şampiyonluk yaşayan ismi olan başarılı sürücü, "Rekora ulaştığım için gurur doluyum. Artık kırılmadık rekor kalmadı. Ancak çok yoruldum, yıprandım. Öncelikle uzun bir tatil yapmalıyım" sözleri akıllarda soru işareti bıraktı. 
   
   "Ferrari bitmedi" 
   BU sezon kariyerinin en zor şampiyonluğunu elde ettiğini vurgulayan 34 yaşındaki Alman pilot, "Birçok kişi Ferrari'nin bu yıl başarılı olamayacağını, artık bizim dönemimizin sona erdiğini iddia ediyordu. Ferrari, büyük bir aile ve zirvede. Ben de bu ailenin bir parçası olmaktan mutluluk duyuyorum" dedi. Öte yandan 2006'da sözleşmesi sona erecek olan Michael Schumacher'in yerine Renault'dan Alonso'nun geçeceği iddia edildi. 
   
   
</TEXT>
</DOC>
