<DOC>
<DOCNO> 165991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/spor/ykocaomer.html </URL>
<DATE> 2003/06/28/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Cüppeli Ahmet hoca 
</HEADLINE>
<TEXT>

     Adı geçen bakanlığın 18.10.2002 tarih ve 37326 sayılı tahsis kaldırma - tahsis yazısıyla 45.244 metrekarelik arsa ve üzerindeki kaçak yapılar, Gençlik ve Spor Genel Müdürlüğü’ne şartlı olarak devredilmişti. O şart ise, buranın "Engelli Sporcular Fizik Tedavi ve Rehabilitasyon Merkezi" olarak kullanılması idi. 
     Aradan geçen sekiz ay içinde hiçbir şey yapılmadı. Oysa o zaman söylenenlere göre, burası prefabrik olarak yeniden düzenlenecek ve süratle engelli sporcuların hizmetine sunulacaktı. 
     Devlette devamlılığın esas olduğu bir gerçektir. Bu bakımdan, geçen süre içinde Gençlik ve Spor Genel Müdürlüğü’nün bu konuda hareket etmemesi de çeşitli şekillerde yorumlanıyor. Günün birinde birilerinin çıkıp da "Verin şu Külliyeyi Cüppeli Ahmet Hoca’ya geriye" demelerinden korkuluyor. 
     Şimdi önümüzde 2012 Olimpiyatlarına adaylığımız var. Her zaman yazıp söylediğimiz gibi, Engelli Olimpiyatları Paralimpik düzenlemeden olimpiyat düzenlemek olanaksız. Uluslararası Olimpiyat Komitesi’nin kararı bu. Bu bakımdan eğer gerekirse, bir kısım engelli sporlarının yapılabileceği tesisleri de bu alana kurmak mümkün. Sadece Olimpiyatlara aday olmak yeterli değil. Kaybedecek zamanımız yok. Milli Paralimpik Komitesi de hala olduğu yerde duruyor, Cüppeli Ahmet Hoca Külliyesi gibi. Bu komitenin de ne olacağı belli değil 
     Ara sıra aklımdan "Keşke kurmasaydım şu Milli Paralimpik Komitesini" diye, geçmiyor da değil 
     
     

</TEXT>
</DOC>
