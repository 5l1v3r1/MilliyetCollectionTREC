<DOC>
<DOCNO> 174558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sontur27.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkale'de maden ocağındaki göçükte ilk belirleme 7 ölü... 
</HEADLINE>
<TEXT>

     Erzurum Sivil Savunma Arama Kurtarma Birlik Müdürü Yalçın Mumcu, Aşkale İlçesi'ndeki Kükürtlü Maden Ocağı'nda meydana gelen patlamanın ardından göçüğe inen arama ve kurtarma ekibi elemanlarının, 7 işçinin cesedinin gördüklerini söyledi. 
     Mumcu, madende meydana gelen göçüğün ardından olay yerine ulaşarak, arama ve kurtarma çalışmalarına başladıklarını söyledi. 
     Göçüğe inen ilk arama ve kurtarma ekibinin, 7 işçinin cesedi ile karşılaştığını anlatan Mumcu, şunları söyledi 
     ''Göçüğe inen ilk inen arkadaşlarımız, 7 işçinin cesedi ile karşılaştıklarını bana bildirdiler. Hava kompresörünün hortumunun patlaması nedeniyle çalışmalarımıza bir süre ara vermek zorunda kaldık. Göçüğe inen arkadaşlarımız dışarı çıkmak zorunda kaldı. Şu anda göçükte gaz ölçümü yapılıyor. Birazdan beşer kişilik ekipler halinde kurtarma çalışmalarımızı sürdüreceğiz.'' Öte yandan, maden ocağındaki patlamanın gaz sıkışı nedeniyle meydana geldiği öğrenildi. 
     
</TEXT>
</DOC>
