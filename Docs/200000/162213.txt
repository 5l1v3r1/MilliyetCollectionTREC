<DOC>
<DOCNO> 162213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun15.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den Gazze'ye füze Bir Hamas lideri yaralandı 
</HEADLINE>
<TEXT>

     İsrail helikopterleri, Gazze Şeridi'ne füze saldırısı düzenledi. 
     Görgü tanıklarına göre, helikopterler Gazze'ye en az 7 füze attı. 
     Bölgeden gelen ilk haberlerde, füzelerden birinin bir aracı vurduğu ve gökyüzüne siyah dumanların yükseldiği belirtildi. 
     Hamas kaynakları, İsrail helikopterlerinin Gazze kentine düzenlediği füze saldırısında aracı hedef alınan Hamas liderlerinden Abdülaziz El Rantisi'nin yaralandığını bildirdiler. 
     Hamas kaynakları ve doktorlar, Hamas'ın kamuoyundaki en bilinen yüzlerinden El Rantisi'nin durumun ''iyi'' olduğunu kaydettiler. 
     Saldırıyla ilgili ilk gelen haberlerde, 1 kişinin öldüğü ve 10-25 kişinin de yaralandığı duyuruldu. 
     Öte yandan El Rantisi'nin öldüğünü haber veren AFP'nin dayandığı Filistin hastane kaynakları da, El Rantissi'nin saldırıda sadece yaralandığını belirttiler. 
     Aynı kaynaklar, daha önce El Rantissi'nin saldırıda öldüğünü bildirmişti. 
     

     
</TEXT>
</DOC>
