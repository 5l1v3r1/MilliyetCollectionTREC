<DOC>
<DOCNO> 199241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sondun31.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ordusu "İzzet İbrahim yakalanmadı" 
</HEADLINE>
<TEXT>

     Irak'taki Amerikan askeri sözcüsü, devrik Irak lideri Saddam Hüseyin'in yardımcısı İzzet İbrahim'in Kerkük yakınlarındaki operasyonda yakalanmadığını bildirdi. 
     Amerikan 173. Hava İndirme Tugayı'ndan Binbaşı Doug Vincent, İzzet İbrahim'in bugünkü operasyonda ''kesinlikle'' ele geçirilmediğini söyledi. 
     Irak Geçici Hükümet Konseyi GHK üyesi Muvaffak El Rubai, İbrahim'in, Amerikan güçlerinin dün gece ihbar üzerine Kerkük'te başlattığı büyük operasyonda yakalanmış ya da öldürülmüş olabileceğini açıklamıştı. 
     Kerkük'teki bir polis yetkilisi de, Amerikan ordusunun, İzzet İbrahim'i yakalamak için Kerkük civarında çok büyük bir operasyon düzenlediğini bildirmişti. 
     Amerikan ordusu, askerleri hedef alan saldırılarla doğrudan ilgisi olduğunu bildirdiği İbrahim'in başına 10 milyon dolar ödül koymuştu. 
     
</TEXT>
</DOC>
