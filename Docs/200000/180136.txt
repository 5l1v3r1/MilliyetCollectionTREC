<DOC>
<DOCNO> 180136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/ekonomi/eko02.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nerede bizim ordu 
</HEADLINE>
<TEXT>

   BDDK yetkililerinin ekimde istifa etmeyi düşündükleri yüksek sesle konuşulmaya başlandı. Kulislerde istifa noktasına gelinmesi ise bir askerin komutanıyla arasında geçen fıkrayla anlatılıyor 
      AHMET ERHAN ÇELİK ANKARA 
   
   Bankacılık Düzenleme ve Denetleme Kurumu BDDK istifa baskısıyla kıvranıyor. Kurum'da kritik görevler üstlenen bazı bürokratlar ekim ayı içinde istifa etmeyi düşündüklerini yüksek sesle dillendirmeye başladı. Yetkililer, istifa noktasına neden geldiklerini ise bir asker ile komutanı arasında geçen fıkrayla anlatıyor. 
   Bilgi veren BDDK yetkilileri, İmar Bankası'nda yaşananlar, Meclis Yolsuzlukları Araştırma Komisyonu'nun gündeme getirdiği iddialar ve bağlantılı suç duyurularından bunaldıklarını, "Bari doğru dürüst bir savunma hazırlayalım" düşüncesiyle istifa etmeyi düşündüklerini söylediler. Söz konusu bürokratlar haksız yere yapılan savcılık soruşturmalarından yıldıklarını dile getirdiler. İstifa etmekte kararlı üst düzey bir bürokrat "Ekimde Meclis'in açılmasıyla Yolsuzlukları Araştırma Komisyonu'nun Soruşturma Komisyonu'na dönüştürüleceğini biliyoruz" dedi. 
   
   Önergeler hazır 
   Edinilen bilgiye göre Meclis AKP Grubu da şimdiden hangi soruşturma önergesinin hangi milletvekili tarafından Meclis Genel Kurulu'na sunulacağını belirledi. Milletvekillerinden önergeler için imzalar toplandı. Önergeler ağırlıkla Yüce Divan'a gitmeleri istenen siyasileri hedefliyor. Ancak suçlamalara konu edilen pek çok işte ilgili bürokratların imzaları da bulunuyor. 
   
   İşte o fıkra    BDDK yöneticileri, neden istifa noktasına geldiklerini anlatırken durumu bir fıkrayla açıklıyor. Kulislerde şimdilerde dilden dile anlatılan popüler fıkra şöyle 
   Subay, terhisi gelen askeri çağırır ve sorar Elinde piyade tüfeği var. Önündeki düşman birliği makinalı tüfekler taşıyor. Ne yaparsın 
   Tam siper alırım. Kendimi koruyarak o mıntıkadan ayrılırım. 
   Arkanda lav silahlarıyla donanmış, sağında hava topu taşıyan solunda ise bazukalı düşman takımları var. Ne yaparsın 
   Yerde sürünerek ve etrafımda dönerek dört tarafa ateş açarım. 
   Peki düşman Apachi helikopteri de seni yukarıdan ateş altında tutuyor. Bu durumda ne yaparsın 
   İyi de komutanım, nerede bizim askerler, nerede ordu 
   
   Özerk kurullara Başbakan vetosu    ANKARA Milliyet 
   Cumhurbaşkanı'nın yasaları veto yetkisini sınırlanması gündeme gelirken Cumhuriyet tarihinde ilk defa bir Başbakan'a resmi veto yetkisi getirilmek isteniyor. Özerk kurulları tek tip hale getirmeyi öngören yasa taslağına göre Başbakan Tayyip Erdoğan yönetmelik, tüzük, tebliğ gibi ikincil düzenlemeleri veto edebilecek. 
   Başbakan'ın veto hakkı aynen yasalaşırsa örneğin BDDK'nın anayasası kabul edilen "Bankaların Kuruluş ve Faaliyetleri Hakkında Yönetmelik" doğrudan siyasi müdahaleye açık hale gelecek. Başbakan bankaların kuruluşuna ilişkin kurallara şekil verebilecek. Veto yetkisi özerk kurullarla ilgili yasa taslağının 20'inci maddesinde parantez içine alınarak şöyle ifade edildi 
   "Başbakan hükümet programı, uluslararası taahhütler veya diğer gerekçelerle kurum tarafından hazırlanan ikincil düzenlemeleri veto etme yetkisine haizdir." 
   Taslağı hazırlayan Başbakanlık yetkilileri veto yetkisiyle ilgili düzenlemeyi "Yanlış kavramlar kullanılmış olabilir. Biz taslağı tartışmalara zemin oluştursun diye hazırladık" şeklinde savundu. 
   
   Tasfiye yasası 
   Hükümetin talimatıyla Devlet Planlama Teşkilatı'nın hazırladığı yasa taslağı kurul üye sayısının 7 kişi ile sınırlandırılmasını ve seçimlerde farklı bir yöntemin izlenmesini öngörüyor. Taslakta, bütün kurulların yeni kurallara üç ay içinde uyum sağlaması şartına yer veriliyor. Bu durumda kurulların boşaltılarak yeniden atanması gerekiyor. 
   
   Muhtıra vereceklerdi, geri çektiler    AHMET ERHAN ÇELİK, SEÇKİN ÜREY Ankara 
   Sermaye piyasası, bankacılık, kamu ihale, enerji gibi sektörleri düzenlemek ve denetlemekle görevli 9 üst kurulu bir anda tasfiye edebilecek yasa taslağına kurullardan sert tepki geldi. Kurul başkanlarının önce ortak deklarasyon yayımlamayı düşündüğü tartışmalar sonucunda, "hükümeti karşımıza almayalım" denilerek bu girişimden vazgeçildiği öğrenildi. 
   Üst kurul başkanları, ilgili bürokrat ve akademisyenler, kurulları tek tip hale getirecek yasa taslağını tartışmak üzere bugün Ankara - Gölbaşı'ndaki Milli Piyango İdaresi tesislerde bir araya geliyor. Toplantı, Başbakan Başdanışmanı Ömer Dinçer başkanlığında 40'a yakın katılımcı ile yapılacak. 
   Toplantıda alınacak tavrı belirlemek üzere üst kurul başkanları önceki gün bir araya geldi. Başkanlar taslağa karşı alınacak tavırda ikiye bölündü. Edinilen bilgiye göre, bazı başkanlar personel, maaş ve denetim konularını düzenlemek üzere ortak yasa çıkartılabileceğini dile getirdi. "Taslağın tamamı reddedilmeli" diyen başkanlar ise kurulların farklı işlevleri nedeniyle yapılarının da farklı olmasının doğal olduğunu savundu. Başkanlar taslağa neden karşı çıktıklarını, "Futbolu, basketbolu, voleybolu aynı kurallarla oynatmak istiyorlar. Bu olmaz" örneğiyle anlattı. 
   
   
</TEXT>
</DOC>
