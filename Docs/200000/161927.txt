<DOC>
<DOCNO> 161927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/spor/spo03.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan gaza bastı 
</HEADLINE>
<TEXT>

Beşiktaş'ın Okan'ı kapmasının ardından, Galatasaray'da gözler İstanbulsporlu Selçuk ve Gaziantepsporlu İbrahim'e çevrildi. İki yıldız için nakit para teklif edileceği bildirildi 
     HALİL ÖZER 

     Takası istemediler 
     GALATASARAY, Okan Koç'un transferinde yaşanan hayal kırıklığının ardından diğer adaylar için elini çabuk tutma kararı aldı. Transferde tam yetkili olan Fatih Terim'in, İstanbulsporlu Selçuk ve Gaziantepsporlu İbrahim Toraman için iki kulüp başkanıyla dirsek temasında olduğu açıklandı. Takas teklifine sıcak bakmayan iki kulübe nakit ödemeler teklif edileceği öğrenildi. 
     
     Selçuk'a zam geldi 
     İSTANBULSPOR, Fenerbahçe'nin de gündeminde olan Selçuk için kapıyı 2 milyon dolardan açtı. Başkan Adnan Sezgin ile görüşen Fenerbahçe'nin bu parayı ödeyebileceği sinyalini vermesi üzerine Terim harekete geçti. Tecrübeli hocanın, Başkan Özhan Canaydın ile görüşüp, bu rakama çıkılmasını isteyeceği vurgulandı. Sezgin, salı gününe kadar transferin netleşeceğini ifade etti. 
     
     Doğan rest çekti 
     İBRAHİM Toroman'ın transferinde ise Galatasaray'ın karşısına engel olarak, Batista transferi çıktı. Gaziantepspor Başkanı Celal Doğan, Brezilyalı futbolcunun transferinden kalan 1 milyon 800 bin dolar ödenene kadar masaya oturmayacağını bildirdi. Sarı - Kırmızılılar, temmuz ayında Sportif A.Ş.'den gelecek olan paranın bir kısmını Doğan'a ödeme garantisi verdi. 
     
Şaşırtan 'Ret'Fatih Terim'in imza atmaya hazır olan Ahmet Hassan'dan son anda vazgeçtiği iddia edildi 
     Mısır'da bitmişti 
     SARI - Kırmızılı yönetimin eleştiri bombardımanına tutulmasına neden olan Ahmet Hassan transferinin perde arkasında ilginç olayların yaşandığı iddia edildi. Mısır Milli Takımı ile devre arasında oynanan hazırlık maçı sonrasında Galatasaraylı yöneticilerin yıldız oyuncu ile tüm şartlarda anlaştığı belirtildi. Sezon sonuyla birlikte temaslar daha da sıcaklaştı. 
     
     İplerin kopuşu 
     AHMET Hassan'ın Galatasaray'da oynamak istediği ve Beşiktaş'a imza atmadan önce Florya'nın kapısını çalarak son kez masaya oturduğu öğrenildi. Yıllık 850 bin doları kabul eden Mısırlı oyuncunun son anda büyük bir şokla karşılaştığı açıklandı. Fatih Terim'in, yabancı hakkını Ahmet ile doldurmak istemediğini söyleyip, bu transfere son anda ret cevabı verdiği iddia edildi. 
     
Fırtına minikler      EROL DEMİRKOL 

     GALATASARAY'IN minik takımı 36 grup içersinde puan kaybı dahi yapmadan zirveye çıkarak şampiyonluğa ulaştı. 92 gol atıp, sadece 8 gol yiyen Sarı - Kırmızılılar, son maçta Florya'da Yıldırım Bosnaspor'u da 2 - 1'lik skorla geçti. Fileleri iki kez sarsan Evren, 34 golle krallığını ilan etti. Maç sonunda Sarı - Kırmızılılar mutluluklarını hocaları Recep Yazıcı ile paylaştı. 
     
Telli evlendi      GAZETEMİZİN Galatasaray muhabirlerinden Erhan Telli bekarlığa veda etti. Yunus Emre Kültür Merkezi'nde yapılan nikah töreniyle hayatını Sezen Kütük ile birleştiren Erhan'ın şahitliklerini eski Galatasaraylı yönetici Abdürrahim Albayrak ve Ayhan Maderoğlu yaptı. Spor Servisi olarak Sezen - Erhan Telli çiftini kutlarız. 
     

</TEXT>
</DOC>
