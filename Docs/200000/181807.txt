<DOC>
<DOCNO> 181807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/magazin/amag.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Göğüsleri iki beden küçüldü 
</HEADLINE>
<TEXT>

   'Ekranda olduğundan daha büyük görünüyor' diyen Seda Sayan, göğüslerini küçülttürdü. Artık daha 'ince...' 
      YAŞAR ÇAKMAK 
   
   SEDA Sayan 85 beden olduğunu belirttiği göğüslerini iki beden küçülttü. Sayan, önceki gece Laila'da düzenlenen ve Kanal D'nin yeni yayın döneminin tanıtıldığı davete, derin göğüs dekolteli bir kıyafetle katıldı. Ekranda göğüslerinin olduğundan daha büyük göründüğünü belirten Sayan, şunları söyledi "Ekranda olduğumuzdan daha iri göründüğümüz için göğüslerim de çok büyük çıkıyordu. Bu nedenle göğüslerimi iki beden küçültmeye karar verdim. " 
   MODACISI Canan Yaka'nın tavsiyesiyle bir hafta önce Köln'de çalışan estetik uzmanı Serdar Eren'e operasyon yaptırdığını söyleyen Sayan "Artık göğüslerim 75 beden ve kendimi eskisinden çok daha iyi hissediyorum" dedi. Uyguladığı diyetle de 5 kilo zayıfladığını belirten Sayan, "Yeni yayın döneminde Kanal D'de sunduğum sabah programına devam edeceğim. İzleyenlerim, Seda Abla'larını çok daha incecik ve zarif görecek" diye konuştu. 
   
   
</TEXT>
</DOC>
