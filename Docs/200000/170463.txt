<DOC>
<DOCNO> 170463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/ekonomi/eko06.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'a çifte protesto 
</HEADLINE>
<TEXT>

Başbakan Erdoğan, Petkim işçilerinin ve ihracatçıların protestosuyla karşılaştı 
     İzmir gezisinin Aliağa bölümünde Petkim işçilerinin protestosuyla karşılayan Başbakan Tayyip Erdoğan'ın katıldığı Ege Ekonomi Zirvesi'nde bir protesto olayı daha yaşandı. Söz verilmediği gerekçesi ile Ege İhracatçı Birlikleri'ne bağlı 12 birliğin başkanı durumu protesto ederek, toplantıdan ayrıldı. 
     Erdoğan, Aliağa Organize Sanayi Bölgesi'ndeki temel atma töreninde Petkim işçilerinin protestosuyla karşılaştı. Uzanlar'ın kazandığı ihaleyle Petkim'in satışını protesto eden işçiler önce tören alanına alınmadı. Bine yakın işçi tören alana 3 kilometre kala jandarma tarafından barikatla durdurulan işçiler, "Esas barikatın, Petkim'in Uzan ailesine verilmemesi için kurulması lazım" dedi. Jandarma bütün işçilerin tören alanına girmesine izin vermezken, 250 işçi pankartsız olarak alana yürüyerek geldi. 
     İşçiler burada "İşçiden korkan Başbakan istemiyoruz. Petkim halkındır satılamaz" diye slogan attı. İşçiler alkışlar, düdükler, ıslık ve sloganlarla protestoya devam edince, organizisyon komitesi müziğin sesini sonuna kadar açtı. Temel atma anında bir gazetecinin Petkim'le ilgili sorusuna Erdoğan sadece "Teşekkür ederim" diye yanıt verdi. 
     

</TEXT>
</DOC>
