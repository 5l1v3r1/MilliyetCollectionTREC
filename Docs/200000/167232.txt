<DOC>
<DOCNO> 167232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/yazar/asik.html </URL>
<DATE> 2003/07/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Aktüalitest... 
</HEADLINE>
<TEXT>

     Soru 3 R.T. Erdoğan'ın Başbakan sıfatıyla Kıbrıs'a yaptığı ilk ziyaret hangi güne denk geldi 
     a Kıbrıs'ın Osmanlılar tarafından fethinin yıldönümü 
     b Avrupa Günü. 
     c Yunanistan'da askeri cuntanın devrildiği günün yıldönümü. 
     d KKTC'nin ilan edildiği günün yıldönümü 
     Soru 7 Yeni İş Kanunu'nun 33. maddesine göre, işverenin ödeme aczi içine düşmesi, konkordato ilan etmesi veya iflası halinde işçilerin son üç aylık ücreti nereden ödenecek 
     a Eskiden olduğu gibi Ödenmeyecek 
     b CHP'nin İş Bankası'ndaki hissesinden. 
     c İşsizlik Sigortası Fonu'ndan. 
     Soru 9 18 Haziran 1988'de silahlı saldırıya uğrayan Özal, konuşmasına kaldığı yerden devam ederken söze nasıl başlamıştı 
     a "Iskaladın" 
     b "Tutun şunu " 
     c "Herkes başının çaresine baksın " 
     d "Allah'ın verdiği canı O'nun izni olmadan kimse alamaz." 
     Cevaplar gelecek sayıda imiş... 
     
     Dünyanın en güç işi bir şeyin nasıl yapılacağını bilirken, başka birinin nasıl yapamadığını ses çıkarmadan izlemektir. 
Jusper Kunde 

Gençliği hapseden duvarlar...      Gençlerin yaşamı aşılması zor duvarlarla çevrili... Hareket imk nları sınırlı... Önleri çoğunlukla kapalı. Ama unutmayalım... Zorlukların önemli bir bölümü de gençlerin kendi hayatlarına kendi ördükleri duvarlardan kaynaklanıyor... 
     Nedir bu duvarın tuğlaları 
     "Karar verememe, hedef belirleyememe, sorun çözme yetersizliği, girişim eksikliği, kendine güvensizlik, kendi kendine öğrenememe...vs..." 
     Beyaz Nokta Gelişim Vakfı gençlerin bu duvarları bizzat yıkması için bir program hazırladı... 
     Önce duvarı oluşturan ana tuğlaları saptadı 
     "Korkular, Ezbercilik, Sorgulamama, Ayıplar, Taklitçilik, Takıntılar, Alışkanlıklar, Önyargılar, Öğrenilmiş çaresizlikler, Kalıplaşmış fikirler, Korkulara dayalı aile ve toplum yaşamı...vs..." 
     Genç insanlar bu zihinsel duvarları yıktığı takdirde her güçlüğü yenerler... 
     Gençler kendi önlerindeki duvarları yıktığı anda Türkiye'nin önüne çekilen duvarlar yıkılır.. 
     Beyaz Nokta Gelişim Vakfı bu duvarların yıkılması için programlar hazırlıyor, öğrenme merkezleri oluşturuyor. 
     Gençlere öğrenmeyi öğrenmesini... Hayatı sorgulamasını... Duvarları yıkmasını öğrenme yönünde fikirler veriyor... 
     İlk öğrenme merkezi Ankara'da açıldı. Bundan sonra Türkiye çapında 21 merkezin açılması planlanıyor. Ne var ki bu merkezlerin açılıp faaliyete geçmesi için maddi desteğe ihtiyaç var. Bu çok iyi düşünülmüş projeye katkıda bulunmak isteyenler varsa "bnv.beyaznokta.org.tr" adresinden bilgi alabilir, bu adrese başvuruda bulunabilirler... Acil başvurular için telefon ise 0312 441 53 99... Şimdiden teşekkürler. 
     NOT Beyaz Nokta Vakfı, Cemil Çakmaklı, Tınaz Titiz, Faruk Eczacıbaşı, İshak Alaton, İnan Kıraç, Hüsamettin Kavi gibi isimlerin öncülüğünde kurulmuştur... 
     
Onur yargıda...      Amerika "kitle imha silahları" yalanıyla bağımsız bir ülkeyi işgal etti. Uluslararası hukuku çiğnedi. Binlerce Iraklıyı öldürdü. Türkiye'de vicdan sahibi insanlar bu yalana kanmadı. Türkiye'nin hukuksuz bir savaşa sürüklenmesine karşı çıktılar, ülkenin ulusal onurunu korudular. 
     Sen misin soyluluk gösteren. Sen misin vicdanlı davranan. 
     26 Ocak'ta Beyazıt'ta basın bildirisi okuyan Mustafa Alabora, Mehmet Ali Alabora dahil 38 kişi hakkında dava açılmış. Cezalandıracaklar onları. Susurlukçu, hortumcu, katil serbest... "Onur" yargıda... Ayıptır... 
     
     Atatürk Havalimanı'nda bir kutu kola 5.5 milyon, bir fincan sallama çay 4 milyon lira... Sahipsiz memlekette fiyatlar da işte böyle Sallama... 
     
     
     
     

</TEXT>
</DOC>
