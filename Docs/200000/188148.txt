<DOC>
<DOCNO> 188148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/soneko01.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz saati uygulaması sona eriyor... 
</HEADLINE>
<TEXT>

     Yaz saati uygulaması, ay sonunda bitiyor. 
     26 Ekim Pazar günü saat 02.00'de, saatler bir saat geri alınacak. 
     Yaz saati uygulamasıyla, çalışma saatlerinin günün güneşli bölümüne alınması suretiyle, gün ışığından daha fazla yararlanılması, elektrik enerjisinin aydınlatmada kullanılan bölümünden tasarruf sağlaması, akşam saatlerinde en yüksek değerine ulaşan enerji talebinin puant gücü azaltılması hedeflenmişti. 
     Uygulama 30 Mart Pazar günü, saat 01.00'de saatlerin bir saat ileri alınmasıyla başlamıştı. 
     Avrupa Birliği ülkeleriyle saat birliğinin sağlanması amacını da taşıyan uygulama, Montroeux'da 10 Ekim 1946 tarihinde toplanan Avrupa Doğu Münasebetleri ve Tren seferleri konferansında alınan ve Avrupa'da yaz saati uygulamasının aynı tarihlerde yapılması kararına istinaden, 5 Aralık 1946 tarihli Bakanlar Kurulu Kararına dayanıyor. 
     Bu çerçevede uygulamaya ilişkin kararname teklifi, Enerji ve Tabii Kaynaklar Bakanlığı tarafından hazırlanırken, Dışişleri Bakanlığı tarafından Enerji Bakanlığına gönderilen AB'de kabul edilen karar metinleri dikkate alınıyor. 
     
     5.6 MİLYAR KİLOVATSAAT TASARRUF 

     Yaz saati uygulamasıyla 1990 yılından bu yana toplam 5 milyar 594.7 milyon kilovatsaat kwh elektrik enerjisi tasarrufu sağlanırken, bu yılki uygulamadan ise yaklaşık 580 milyon kilovatsaatlik tasarruf öngörülüyor. 
     Uygulamayla her yıl orta ölçekli bir hidroelektrik santralin yıllık üretimi kadar tasarruf sağlanıyor. 
     Yaz saati, bir başka deyişle ileri saat uygulaması, Avrupa Birliği AB ülkeleriyle birlikte Mart ayının son pazar günü başlayıp Ekim ayının son pazar günü sona eriyor. 
     697 sayılı Kanunun 3097 sayılı Kanunla değişik 2. maddesi ''Greenwich'e göre 30. derecede bulunan boylam dairesi bütün Türkiye saatleri için esas alınır. Ayrıca başlangıç ve bitiş tarihleri belirtmek ve bir saati aşmamak şartıyla yaz saati uygulamaya Bakanlar Kurulu yetkilidir'' hükmü gereğince, yaz saati uygulamasının başlangıç ve bitiş tarihleri Bakanlar Kurulu Kararları ile belirleniyor. 
     16 Mart 2002 tarihli Resmi Gazete'de yer alan Bakanlar Kurulu Kararı'na göre, bu yıl ve önümüzdeki üç yılda yapılması kararlaştırılan yaz saati uygulaması başlangıç ve bitiş tarihleri şöyle 

-30 Mart 2003 -26 Ekim 2003 
-28 Mart 2004 -31 Ekim 2004 
-27 Mart 2005 -30 Ekim 2005 
-26 Mart 2006 -29 Ekim 2006 


     
</TEXT>
</DOC>
