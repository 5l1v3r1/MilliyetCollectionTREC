<DOC>
<DOCNO> 154057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo24.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Blackburn Rovers, Hakan Şükür'ü sezon sonunda bırakıyor 
</HEADLINE>
<TEXT>

     İngiltere Süper Ligi takımlarından Blackburn Rovers, milli futbolcu Hakan Şükür ile sezon sonunda büyük bir olasılıkla yollarının ayrılacağını açıkladı. 
     Kulüpten yapılan açıklamada, ''Kulübümüzün, Hakan Şükür için çarpıcı bir transfer önerisi getirecek durumu yok'' denildi. 
     İngiliz kulübü adına yalnızca geçen ayki 4-0'lık Fulham galibiyetinde 2 gol kaydedebilen Hakan Şükür, Blackburn Rovers'a, geçen yıl aralık ayında İtalya'nın AC Parma takımından transfer olmuştu. 
     İngiltere'de sakatlıklardan bir türlü kurtulamayan golcü futbolcu, ligde yalnızca 8 maçta kadroya girme şansı yakalamıştı. 
     Milli futbolcu, Blackburn Rovers'ın, bu hafta sonu ligden düşmesi kesinleşen West Bromwich Albion ile yapacağı maçta da kadroda yer alacak. 
     




</TEXT>
</DOC>
