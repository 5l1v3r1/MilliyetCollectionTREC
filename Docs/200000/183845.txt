<DOC>
<DOCNO> 183845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/tv/ekran.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaman zaman iki yıl geçti 
</HEADLINE>
<TEXT>

   Fikret Kızılok'un aramızdan ayrılışının ikinci yılı. Dream TV onu unutmadı. Bu akşam müziğin keyifli örnekleri de var 
      Müzik Analiz Sina KOLOĞLU 

   
   Kızılok anısına 
   İkİ yıl önce bu dünyadan şık olarak gitti Fikret Kızılok. Dream TV bir müzik kanalı. Başında Şafak Ongan var. Müziği seven adamın sorumluluğunda olunca bir kanal Fikret Kızılok'u unutmaz. Nasıl ki Jimi Hendrix'i unutmadıysa. Şafak Ongan "Elimizde üç tane klibi var ustanın" dedi. Kızılok, sohbet programlarında da konuşulacak. 
   DREAM TV 
   
   Güzel işlere yolculuk... 
   TRT'nin son dönemde yaptığı iki iyi iş var "Yansımalar" ve "Yankılar"... Fatih Erkoç bu akşam Yavuz Bingöl'ü konuk ediyor. Piyanist Mevheş Emeç ile bir projeye imza atan Bingöl, "Zerda"ya da veda etti, kendini türkülere vereceğini açıklamış. Anlaşılan bu program tam denk düşüyor 
   TRT 1 23.20 
   
   Kayahan performans 
   Kayahan'ın en son konseri Rumelihisarı'nda gerçekleşti. Performansını yerinde takip etmek isteyenler bu akşam Star'da olsunlar. 
   STAR 21.40 
   
   Bir Melihat Gülses var 
   Şenol Filiz ve Birol Yayla "Yansımalar"la "hak ettikleri" bir programa imza atıyorlar. Bu gece günümüz Türk Müziği'nin önde gelen kadın yorumcularından Melihat Gülses var. İlginç projelere imza atmış bir isim "Viyana'dan İstanbul'a Şarkılar" 1997 , "İstanbul Hanımlar Topluluğu Harem , "İstanbul Türküleri - Rembetiko", Fransız soprano Cathrine Dubosc ile bir konser 1998 ... "İstanbul'dan Atina'ya Türküler", "Narçiçeğim" ve "Eylül Şarkıları" Gülses'in albümleri. 
   TRT 2 00.25 
   
   
   Efe eve dönüyor    BaŞrollerİnİ Emrah ve Özlem Conker'in paylaştığı "Kınalı Kar"ın bu geceki bölümünde Efe krizi sürüyor. Cabbar Ağa, adamlarını toplayıp Efe'yi aramaya gider. Bu arada Ali, Efe'yi Nazar'a getirmiştir. Cabbar, Efe'yi getirenin Ali olduğunu öğrenince deliye döner. 
   KANAL D 21.45 
   
   
   Dubai notları    CNN TÜRK, 10 - 24 tarihleri arasında yapılan IMF ve Dünya Bankası yıllık toplantısının ayrıntılarını Cem Seymen'in haberleri, Uğur Gürses'in yorumlarıyla ekrana taşıyor. CNN TÜRK ekibinin Dubai notları bugün, "Parametre"de aktarılacak. 
   CNN TÜRK 16.15 
   
   
   Voleybolda heyecan    ÜLKEMİZDE düzenlenen Avrupa Bayanlar Voleybol Şampiyonası'na Türk milli takımı iyi bir başlangıç yaptı. Ekibimiz bugünkü grup maçında Rusya'yla karşılaşıyor. 
   TRT 2 19.00 
   
   
   
</TEXT>
</DOC>
