<DOC>
<DOCNO> 198518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/ekonomi/eko01.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine tahvilleri Halkbank'a 415.6 trilyon lira k r ettirdi 
</HEADLINE>
<TEXT>

   Hazine'nin görev zararı karşılığı verdiği 12.4 katrilyon liralık tahvilden edilen 3.2 katrilyonluk faiz geliri bankanın 415 trilyon liralık k rının en önemli nedeni oldu 
   EKONOMİ SERVİSİ 
   
   Hazine'nin katrilyonlarca liralık görev zararları karşılığı verdiği uzun vadeli tahviller Halkbank'ın dokuz aylık bilançosunda 415.6 trilyon liralık k r açıklamasını sağladı. Bankanın kredilerinde de yılbaşına göre yüzde 41 düzeyinde artış da dikkat çekti. 
   Bankalar Birliği'ne gönderdiği mali tablolara göre Halkbank, dokuz ayda 415 trilyon 614 milyar net k r açıkladı. K rın önemli kısmı ise Hazine'nin verdiği 11 katrilyon 467 trilyon ile Özelleştirme İdaresi'nin verdiği 939 trilyonluk tahvilden kaynaklandı. Banka, bu k ğıtlardan 3 katrilyon 223.6 trilyonluk faiz geliri elde etti. Bu tutar toplam faiz gelirlerinin yüzde 85.6'sını oluşturuyor. Ancak faizlerde geçen yıla göre yaşanan ciddi düşüşler bankanın tahvillerden elde ettiği faiz gelirlerinde de önemli erimeye yol açtı. Halkbank Eylül 2002'de 14.7 katrilyonluk tahvilden 5 katrilyon 234 trilyon lira faiz geliri elde etmişti. Bankanın faiz gelirlerinin ikinci önemli kalemi ise krediler oldu. Krediler 2002 sonunda 1 katrilyon 335 trilyon lira iken dokuz ay sonunda yüzde 41 arttı ve 1 katrilyon 879 trilyona yükseldi. Banka kredilerden 329.8 trilyon gelir elde etti. 
   
   Net faiz geliri 1.1 katrilyon 
   Faiz giderlerinde ise en büyük kalem mevduata ödenen faizler oldu. Banka 9 ayda 13.2 katrilyonluk mevduat topladı ve bu mevduata 2 katrilyon 564 trilyon faiz ödedi. Sonuç olarak banka dokuz ayda 3 katrilyon 767 trilyon faiz geliri 2 katrilyon 693 trilyon faiz gideri elde etti. Net faiz geliri ise 1 katrilyon 74 trilyon oldu. 
   Bankanın diğer gelir ve giderlerin de düşüldüğü gelir tablosunda vergi öncesi k r 724.1 trilyon hesaplandı. 308 trilyon 495 milyar lira vergi karşılığı ayırdığını açıklayan bankanın vergi sonrası net k rı ise 415 trilyon 614 milyar lira oldu. Net k r geçen yılın ilk dokuz ayında 569 trilyon 37 milyar lira olmuştu. 
   
   HALKBANK 
   415 trilyon net k r Aktif toplamı 19.1 katrilyon Krediler 1.9 katrilyon Mevduat 13.2 katrilyon Vergi karşılığı 308.5 trilyon 
   
   Bankalara para satıyor    Halkbank'ta göze çarpan bir diğer gelişme ise geçmiş yıllarda bankalararası para piyasasından para satın alan bankanın bu yıl ciddi oranda bankalara para satmaya başlaması oldu. Geçen yılın ilk dokuz ayında bankalara sadece 117 trilyon lira para satan Halkbank Eylül 2003'e gelindiğinde bu rakamı yaklaşık 11.5 kat artırarak 1 katrilyon 340 trilyon liraya yükseltti. Eylül 2002'de repo ve bankalararası para piyasasında 2.5 katrilyon lira borçlanan Halkbank, 2003'ün ilk dokuz ayında ise aldığı borç tutarını 1.6 katriyona düşürmeyi başardı. Bu arada bankadaki Hazine k ğıtlarının geçen yılın ilk dokuz ayına göre 2.3 katrilyon azalmasına karşın aktif pasif toplamı bilanço büyüklüğü sadece yüzde 0.8 küçüldü. Aktifin küçülmemesini sağlayan en önemli kalemler ise bankanın krediler ve bankalararası para piyasasındaki konunumunu güçlendirmesi oldu. 
   
      
   
   
</TEXT>
</DOC>
