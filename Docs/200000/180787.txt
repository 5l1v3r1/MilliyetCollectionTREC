<DOC>
<DOCNO> 180787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/ekonomi/eko08.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bakkal amca'ya geri dönüş 
</HEADLINE>
<TEXT>

   ATO'nun araştırmasına göre, tüketici büyük marketlerden veresiye yazan bakkala dönerken, ikinci sınıf ve ikinci el ürünlerine olan talep arttı 
   
   Ankara Ticaret Odası'nın ATO "Türkiye'de Dar Gelirli Olmak" konulu araştırmasına göre, yaşanan ekonomik krizler halkın yaşam kalitesini düşürdü. Araştırmaya göre ikinci el ve ikinci sınıf ürünlere olan talep artarken, ''devir hesap devri'' diyen vatandaş yiyeceğini evde üretip, evde tüketmeye başladı. 
   Araştırmada, halkın alım gücünün düşmesi nedeniyle gelir tabakaları arasında uçurumlar oluştuğuna dikkat çekilirken, orta gelir grubunun açık parfüm, açık deterjan, açık bakliyat gibi nispeten ucuz mallara yöneldiği, daha alt gelir gurubunun ise kırık peynir, kırık yumurta ve kırık prinç gibi düşük kaliteli ve gayrisıhhi ürünlere rağbet ettiği belirtildi. Araştırmaya göre, tüketici süpermarketlerden, veresiye yazan bakkala döndü. 
   
   
</TEXT>
</DOC>
