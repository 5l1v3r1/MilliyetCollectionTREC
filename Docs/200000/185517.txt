<DOC>
<DOCNO> 185517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sondun19.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi Parlamenterler Meclisi'nden Türkiye'ye çağrı... 
</HEADLINE>
<TEXT>

     Avrupa Konseyi Parlamenterler Meclisi AKPM tarafından kabul edilen bir raporda, Türkiye, Fransa ve Andora'ya, Avrupa Ulusal Azınlıkları Koruma Sözleşmesi'ne imza atmaları çağrısında bulunuldu. 
     Raporda, 5 yıl önce yürürlüğe giren bu sözleşmeye, sadece bu üç ülkenin imza atmadığı bildirildi. 
     Avrupa Konseyi'ne üye bazı ülkelerin sözleşmeye çekincelerle imza atmaları eleştirilen raporda, bu ülkelerin özellikle ulusal azınlık tanımı konusundaki çekincelerinin sözleşmenin uygulanmasını zorlaştırdığı görüşü savunuldu. 
     ''Devletler, azınlık grubu tanımı konusunda sınırsız hakka sahip olmamalı'' ifadesi kullanılan raporda, mevcut sözleşmenin güçlendirilmesi gerektiği belirtildi ve bu konuda Avrupa İnsan Hakları Mahkemesi'nin görüşlerine önem verilmesi istendi. 
     
</TEXT>
</DOC>
