<DOC>
<DOCNO> 173794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sontur05.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cola Turka'nın sahtesini sattılar... 
</HEADLINE>
<TEXT>

     ERDAL KILINÇ ELVAN EZBER İstanbul 

Reklam filmi büyük ilgi toplayan Cola Turka içeceğinin sahtesini piyasaya sürdükleri öne sürülen iki kişi gözaltına alındı. Sahte Cola Turka'yı ürettiği belirtilen bir kişi de aranıyor. 
     Alınan bilgiye göre bir ihbarı değerlendiren Mali Şube ekipleri, Sultanbeyli'deki bir depoya baskın düzenledi. Baskın sırasında, 150 adet 2,5 litrelik sahte Cola Turka'lar ile satışta kullanıldığı belirtilen bir kamyonete el konuldu. 
     Polis ekipleri olayla ilgili A.N ve N.N'yi gözaltına aldılar. Sahte Cola Turka'yı ürettiği belirtilen bir kişinin ise yakalanmasına çalışıldığı belirtildi. İfadeleri alınan zanlıların, 15 gün içerisinde 2,5 litrelik sahte Cola Turka'ların tanesini bir milyon 200 bin liradan sattıklarını söyledikleri ve reklamını çok beğendikleri Cola Turka'ların sahtelerini üreterek çok para kazanmak istediklerini itiraf ettikleri belirtildi. 
     
</TEXT>
</DOC>
