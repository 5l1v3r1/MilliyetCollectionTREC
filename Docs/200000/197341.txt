<DOC>
<DOCNO> 197341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/guncel/gun03.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar'a suikast yapacaktı 
</HEADLINE>
<TEXT>

   DYP Genel Başkanı'na Ramazan Bayramı'nda suikast yapmak için iki aydır istihbarat çalışması yapan DHKP-C'li 'canlı bomba' Gökçe Tan yakalandı 
      ANKARA Milliyet 
   
   İstanbul'daki saldırıların şokunu atlatmaya çalışan Emniyet birimleri, Ankara'da intihar eylemi yapmaya hazırlanan bir canlı bomba yakaladı. İki aydır ABD ve Almanya elçiliklerinin yanı sıra bayramda DYP lideri Mehmet Ağar'a yönelik eylem için keşif ve plan yaptığı ortaya çıkan DHKP - C'li Gökçe Tan 33 , tutuklanarak cezaevine gönderildi. 
   
   İhbar geldi 
   "Bir üst düzey görevliye suikast yapılacak" şeklinde bilgi alan Ankara polisi, üzerinde Bülent Meral adına hazırlanmış nüfus k ğıdı çıkan bir genci gözaltına aldı. 
   Üç gündür sorgulanan gencin kimliği mahalle arkadaşından çaldığı, gerçekte DHKP-C üyesi Gökçe Tan olduğu belirlendi. 
   Ankara'ya ağustosta gelen ve İncesu'da bir ev kiralayıp Kızılay'da bir kafeteryada garsonluk yapmaya başlayan Tan'ın bazı hedeflere yönelik intihar eylemi için istihbarat yaptığı belirlendi. 
   
   Bilgiler örgüte 
   "Canlı bomba' olarak görevlendirilen Tan'ın Ankara'daki ABD Büyükelçiliği ve Ağar'a yönelik keşif ve eylem planı hazırlayıp internet üzerinden yurtdışındaki örgüt yönetimine gönderdiği saptandı. Tan'ın bayram programını ele geçirdiği Ağar'a Atatürk Bulvarı üzerindeki Celal Bayar Köşkü'ne girişi sırasında intihar eylemi yapacağı da ortaya çıktı. 
   
   SÜTAŞ'ı soydu... 
   2002'de F tipi cezaevlerine yönelik protesto eylemlerine katılan Tan'ın 1990'da İstanbul SÜTAŞ soygununa ağabeyi Mustafa Tan ile katılıp yakalandıktan sonra serbest bırakıldığı belirlendi. 
   
   
</TEXT>
</DOC>
