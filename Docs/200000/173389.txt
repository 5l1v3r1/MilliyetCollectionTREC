<DOC>
<DOCNO> 173389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/magazin/mag01.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Çağla'dan sonra 12 dizi teklifi aldım" 
</HEADLINE>
<TEXT>

   Boyunu posunu manken Çağla Şıkel'le yaşadığı aşk nedeniyle sıkça görmeye başladığımız Mehmet Aslan, yapımcıların gözdesi oldu... 
      YAŞAR ÇAKMAK 
   
   Çağla Şıkel ile 7 aydır aşk yaşayan 22 yaşındaki Mehmet Aslan, dizi yapımcılarının gözdesi oldu. Boston Üniversitesi'nde ticaret eğitimi alan Aslan, Milliyet'e konuştu. 
   
   İlk aşkınız Gamze Özçelik'le birlikteyken fazla gündeme gelmediniz. Ama Çağla Şıkel'le ilişkiniz sizi tüm Türkiye'nin tanıdığı bir erkek haline getirdi... Bundan memnun musunuz, yoksa rahatsız mı    Çağla ile söylentilerin aksine düzgün, seviyeli bir aşk yaşıyoruz ama en çok 'playboy' olarak anılmaktan rahatsızlık duyuyorum. Playboy değilim. Paris'te büyüdüm, şimdiye kadar iki kız arkadaşım oldu. Hiçbirini aldatmadım. Çağla ile daha önce basından kaçıyorduk ama baktık, biz kaçtıkça hakkımızda asılsız bir sürü dedikodu çıkmaya başladı. Yanımda hangi kadını görseler, aşk yaşadığımı Çağla'yı aldattığımı sanıp tuhaf haberler yaptılar. Bu yüzden artık daha rahat görüntü veriyoruz. Ama Çağla ile ilişkim başladıktan sonra benim de çok şaşırdığım ilginç gelişmeler de oldu. 
   
   Neler bunlar    Şimdiye kadar 12 dizi teklifi aldım. Gazetelerde fotoğrafımı görenler 'Çok yakışıklısın, seni dizi filmimizde oynatmak istiyoruz' diye aramaya başladı. Şimdilik 'Çok iyi olur, ben sizi ararım' diyerek konuyu kapatıyorum. Tekliflerden biri, 'Hababam Sınıfı' filminde Tarık Akan'ın canlandırdığı 'Ferit' içindi. Araya hatırlı aracılar bile koydular. Çağla ile bu duruma gülüp geçiyoruz. Tiyatro eğitimi aldığım için iyi para verirlerse ileride dizilerde, reklam filmlerinde oynarım. Boston'da ticaret eğitimi alıyorum. Bu işi de ticaret olarak görmek lazım. Sonuçta Fatih Terim bile reklam filminde oynadı. 1 milyon dolar verirlerse reklam filminde de oynarım. Tabii bu işin şaka yanı. 
   
   Siz de Çağla gibi muska takıyorsunuz, bunun özel bir sebebi var mı    Yeni değil, çocukluğumdan beri muska takıyorum. Benim için çok önemli bir dini simge. Ama bu tarz şeylerin süs olarak takılmasını hiç doğru bulmuyorum. Mesela Çağla da süs olsun diye haç takıyor. Kendisine takmamasını söyledim. Ben bunu saygısızlık olarak görüyorum. 
   
   
</TEXT>
</DOC>
