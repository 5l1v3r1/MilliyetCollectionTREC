<DOC>
<DOCNO> 159066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sonspo14.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyakos 7. kez şampiyon... 
</HEADLINE>
<TEXT>

     Yunanistan'ın Pire Olimpiyakos takımı, dün akşam Skoda Ksanti takımını deplasmanda 5-1 yenerek lig şampiyonu oldu. 
     Yunanistan futbol tarihinde 7 kez üst üste şampiyonluk kazanan ilk takım olan Olimpiyakos'da, golleri Hutos 2 , Yanakopulos, Aleksandris ve Kastiyof kaydederken, Ksanti'nin tek golü Türk futbolcu Deniz Baykara'nın 18. dakikadaki pasını değerlendiren Sikof'dan geldi. 
     Yunan liginde ikinciliği elde eden Panathinaikos'u takip eden diğer takımlar ise AEK, PAOK, Panionios, Aris, İraklis, Ofi, Ksanti, Egaleo, Proodevtiki, Akratitos, Kalitea, Pas Yanena olurken, İonikos ile Panahaiki küme düştü. 
     Yunanistan'ı Şampiyonlar Ligi'nde temsil edecek takımlar Olimpiyakos, Panathinaikos ile AEK olarak belirlenirken, PAOK, Panionios ve Aris, UEFA Kupası'nda mücadele verecek takımlar arasında yer alacak. 
     
</TEXT>
</DOC>
