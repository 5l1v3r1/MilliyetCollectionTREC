<DOC>
<DOCNO> 173209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sontur15.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevi tünelcisi yakalandı... 
</HEADLINE>
<TEXT>

     İstanbul Bayrampaşa Cezaevi'ne 1998 yılında dışarıdan tünel kazarak mahkumların kaçmasını sağlamaya çalıştığı için hakkında gıyabi tutuklama kararı bulunan örgüt üyesi İzmir'de yakalandı. 
     Alınan bilgiye göre, bir istihbaratı değerlendiren İzmir Terörle Mücadele Şube Müdürlüğü ekiplerinin operasyonu sonucu, yasadışı yollarla yurtdışına çıkma hazırlığı yapan TKPML-TİKKO üyesi Muzaffer Öztürk 46 gözaltına alındı. Öztürk'ün üzerinden Oğuz Çatal adına düzenlenmiş sahte kimlik ve aynı kişi üzerine düzenlenmek üzere sahte pasaport belgeleri ele geçirildi. 
     Öztürk'ün, 1998 yılında bir grup örgüt üyesiyle İstanbul Bayrampaşa Cezaevi'nin yakınında bir işyeri kiraladıkları, tutuklu ve hükümlü örgüt elemanı arkadaşlarının firar etmesini sağlamak amacıyla işyerinin içinden cezaevine doğru tünel kazdıkları ve bu tünelin ortaya çıkarılmasının ardından amaçlarına ulaşamadan firar ettikleri tespit edildi. 
     Tünel kazılmasıyla ilgili olarak İstanbul DGM tarafından hakkında gıyabi tutuklama kararı bulunan Öztürk'ün, işlemleri tamamlandıktan sonra İzmir DGM Başsavcılığı'na sevk edileceği bildirildi. 
     
</TEXT>
</DOC>
