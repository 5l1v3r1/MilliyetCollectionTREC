<DOC>
<DOCNO> 150394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yazar/pulur.html </URL>
<DATE> 2003/04/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şu atıp tutmadan bir vazgeçebilsek... 
</HEADLINE>
<TEXT>

     Bir zamanlar "Kıbrıs Rum kesimi, bütün Kıbrıs'ın temsilcisi olarak, Avrupa Birliği'ne giremez" diye, yeri göğü inlettik de, ne oldu 
     Kıbrıs Rumları "Kıbrıs Cumhuriyeti" adıyla AB'ye katıldı, üstelik biz de, tıpış tıpış törene katıldık. 
     Şimdi diyecekler ki, ama Başbakan katılmadı, Dışişleri Bakanı Gül katıldı, o da Kıbrıslı Rum anlaşmayı imzalarken alkışlamadı, töreni terk etti. 
     Geçin bunları bir kalem, geçin, züğürt tesellisi bu .. 
     
     EĞER Barzani ve Talabani peşmergeleri, Kerkük ve Musul'a girerlerse... 
     Ööööööö, neler yapacaktık neler, kırmızı hattımızı çektik, savaş nedeni sayarız dedik. 
     N'oldu 
     Diyecekler ki 
     "Amerika'ya söyledik, peşmergeleri Kerkük'ten çıkarıyorlar " 
     Geçin bunları, geçin bir kalem, züğürt tesellisi bunlar 
     
     SANKİ, ikinci tezkere Meclis'te kabul edilseydi, bizim asker Kuzey Irak'a girseydi, başka bir şey mi olacaktı 
     İşte Dışişleri Bakanı Gül'ün Murat Yetkin'e açıklaması 
     "Tezkere Meclis'ten geçmiş bile olsaydı, Musul'a, Kerkük'e Türk askerinin girmesi, diye bir konu yoktu, bu hesapta yoktu. Bir aşamada konuşuldu ama, Amerikalılar orada başka sıkıntılara neden olur diye istemediler." Radikal, 15.04.2003 
     Tamam mı, anlaşıldı mı 
     Onun için "Ahh, biz orada bir olsaydık " diye sallamanın gereği yok... 
     Amerika, bu işi çoktan, Barzani ve Talabani'ye ihale etmiş, artık bunu anlayın. 
     
     YA birdenbire patlayan "Türkmen sevdası"na ne buyurulur. 
     Yıllar yılı Türkmenler orada ezilirken, sesini bile çıkarmayıp, parmağını bile oynatmamışsın, şimdi birdenbire "Benim Türkmenlerim " diye ortaya çıkıyorsun, atıp tutuyorsun. 
     Geçin bunları bir kalem geçin, bunlar züğürt tesellisi 
     
     GÖRDÜNÜZ işte, Amerika, 1 milyar doları şarta bağladı 
     "Kuzey Irak'a girersen, metelik alamazsın " 
     Biri çıkıp "Al paranı başına çal " diyebildi mi 
     Diyemedi 
     O halde 
     Ya Avrupa 
     O da aynı şartı ileri sürdü, ne diyebildik 
     Hiç olmazsa "Danimarka " diyebilirdik, "Polonya" diyebilirdik, örnek gösterebilirdik, "Danimarka'nın Irak'a savaş ilan etmesi, sık sık başımıza kaktığınız Kopenhag kriterlerine uyuyor mu " diye sorabilirdik. 
     "Polonya askeri, Irak çöllerinde ne arıyor " diye sorabildik mi 
     Soramadık 
     O halde, bu afra tafra niye 
     
     VE hepsinden önemlisi, biri çıkıp Amerika'ya "Hani nerede Irak'ın kitle imha silahları " diyebildi mi 
     Mümkün mü 
     O halde 
     "Kişi, noksanını bilmek kadar, irfan olamaz " diye bir laf vardır. 
     
     







</TEXT>
</DOC>
