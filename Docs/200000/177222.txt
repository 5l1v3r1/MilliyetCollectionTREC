<DOC>
<DOCNO> 177222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/soneko40.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
FİSKOBİRLİK, fındık taban fiyatını açıkladı 2 milyon 200 bin lira 
</HEADLINE>
<TEXT>

     FİSKOBİRLİK Yönetim Kurulu Başkanı Salih Erdem, 2003 ürünü fındık alım fiyatının brüt 2 milyon 500 bin lira, net 2 milyon 200 bin lira olarak belirlendiğini söyledi. 
     Erdem, 13 fındık bölgesi ilin 70 ziraat odası başkanını katıldığı toplantının ardından yaptığı açıklamada, ilk önce kooperatif başkanları ile bir durum değerlendirmesi yaptıklarını daha sonra fındık bölgesi ziraat odası başkanları ile de değerlendirme yaparak fikir alışverişinde bulunduklarını belirtti. Erdem, şöyle devam etti 
     ''Bu toplantıda fındık taban fiyatının 2.5 milyon brüt olması konusunda mutabık olduk. Bunun neti 2 milyon 200 bin liradır. Alım şekli başta olmak üzere Giresun ve levant kalite fındığın kaç liradan alınacağı gibi detaylar konusunda çalışmalar yapacağız. Alımlarda iştirakimiz olan Soya Anonim Şirketi, Fiskomar A.Ş ve 50 kooperatifin kaynaklarından yararlanacağız.'' Finans konusunda bazı finans kuruluşları ve bankalarla görüşmelerinin sürdüğünü de ifade eden Erdem, FİSOKİBRİK'in 2003 ürünü alım kampanyasından yüzünün akıyla çıkacağını vurguladı. 

     
</TEXT>
</DOC>
