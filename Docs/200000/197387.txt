<DOC>
<DOCNO> 197387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/tv/ekran.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinler ekran başına toplansın 
</HEADLINE>
<TEXT>

   Julian Temple'ın ülkemizde gösterilmemiş çarpıcı filmi "Cehennem" bu gece ekranda 
      ALİN TAŞÇIYAN 

   
   Julian Temple iyi bir yönetmen. Görsel-işitsel medyaya her dalıyla hakim. Ama iyiden öte bir özelliği de var Bugünün ve geçmişin pop starlarını doğru atmosfer içinde, herkese ilginç gelecek biçimde beyazperdeye yansıtmayı başarıyor. 
   Öncelikle Britanyalı pop starlarla haşır neşir olan ABC, David Bowie, Sex Pistols gibi ikonları ele alan Temple, Fransız sinemasının genç yaşta ölen efsane yönetmeni Jean Vigo'nun biyografisini de çekmişti. 
   Orijinal adı "cinlerin toplantısı" anlamına gelen 2000 yapımı "Cehennem"de Temple bu kez 18. ve 19. yüzyılların iki büyük İngiliz şairinin dostluk öyküsünü anlatıyor. Samuel Taylor Coleridge ve William Wordsworth Fransız Devrimi'nin etkisinde oluşları, isyankarlıkları, hükümetten baskı görmeleri, uyuşturucu kullanmaları, bir tür erken yeşil politika denebilecek doğaya saygıları ve ile kendi çağlarının pop starları olarak betimleniyor "Cehennem"de. 
   
   Coleridge ön planda 
   Temple şairlerin kişisel sorunlarını ve yaratıcılıklarını besleyen kaynakları, birbirleriyle olduğu kadar yakın çevreleriyle de ilişkilerini, yapıtlarına esin veren güzelim İngiliz peyzajlarında uzun yürüyüşlerini akıcı bir dille aktarıyor. Coleridge'in politik eylemleri, afyon bağımlılığı ve cehennemsi geceleriyle ön plana çıktığı filmin oyuncu kadrosu çok parlak. "Güvercinin Kanatları" ile tanınan Linus Roache, Coleridge "Dört Nikah Bir Cenaze", bu hafta gösterime giren "Aşk Kapıyı Çalınca" gibi filmlerde rol alan John Hannah da Wordsworth rolünde başı çekiyor. "Azınlık Raporu"nun kahin Agatha'sı Samantha Morton, Coleridge'in çilekeş karısını "Yüzüklerin Efendisi"nde Gollum'u oynayan Andy Serkis ise Colerdige'in militan arkadaşını canlandırıyor. Rekin Teksoy'un "Sinema ve Edebiyat" kuşağında yer alan, ülkemizde gösterilmemiş bu filmi kaçırmayın. 
   TRT 2 22.25 
   
   
   Pazar ekranından farklı seçenekler    Mutluluğun Anahtarı Küçük Şeyler Prof. Dr. Üstün Dökmen her hafta "aile", "komşuluk", "sosyal statü" gibi konuları ele alıyor. Programda Dökmen'e tiyatro sanatçıları da dramalarla eşlik ediyor. TRT 1 12.05 
   Eski ve daha eski "Çocuklar Duymasın" bugün eski kanalı Atv ve yeni kanalı Star'da tekrar bölümlerle karşınızda. ATV 17.45-STAR 20.10 
   Sihirli Annem İnci Türkay ve Şahap Sayılgan'ın başrollerini üstlendiği dizide Perihan, Betüş'e gün içinde duyacağı üzücü bir habere hazır olmasını söyler. Betüş paniğe kapılır. KANAL D 19.50 
   Şahane Pazar Behzat ve Süheyl Uygur'un konukları, Cenk Eren'le Seda Üren... KANAL D 21.20 
   24 Gerçek zamanlı dizide Jack ve Kate, Said Ali'yi bulabilmek için bir camiye gider. CNBC-e 22.00 
   TGRT'de eğlence günü "Müslüm ve Yunus Show" 14.00 , "Sibel'le Keyifli Pazar" 17.00 , "Şarkıların Sultanı"nda 20.00 şarkılı-türkülü sohbetler sizi bekliyor. 
   
   

   Spor gündemi    19.00 Samsunspor-F.Bahçe LİG TV 
   17.00 Bologna-Roma TV8 
   18.00 Tottenham-Aston Villa NTV 
   19.00 Lazio-Perugia TV8 19.00 
   20.00 Real Madrid-Albacese CINE5 
   21.30 Chievo-Milan TV8 
   16.30 Basketbol Ülkerspor-Beşiktaş TRT 2 
   
   
   
   
   Sohbet köşesi    12.05 Sesli Düşünenler-M. Ar TV8 
   12.05 Karalama Defteri CNN TÜRK 
   12.10 Karşılaşmalar-Lale Mansur TRT 2 
   12.45 Baş Başa-A. Müfit Gürtuna TGRT 
   19.30 Önce Kalite-Kerem Görsev TRT 2 
   
   
</TEXT>
</DOC>
