<DOC>
<DOCNO> 178336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/siyaset/siy04.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Türkiye'de şafak sökmek üzere 
</HEADLINE>
<TEXT>

   Malazgirt Zaferi törenlerinde hükümete destek isteyen Başbakan Erdoğan, "Her karanlık gecenin bir sabahı mutlaka vardır" dedi 
      CEM BAKIRCI Muş DHA 

   
   Başbakan Erdoğan, katıldığı Malazgirt Zaferi'nin 932. yıldönümü törenlerinde, halktan hükümete destek vermelerini isteyerek, "Bize güvenin ve bizden şüphe etmeyin. Alparslan askerleriyle nasıl Malazgirt'i korumak için göğsünü siper etmişse, gelin siz de hükümetinize destek verin. Her karanlık gecenin bir sabahı mutlaka vardır. Türkiye'de şafak sökmek üzeredir" dedi. 
   "50 bin askeriyle Alparslan, 200 bin askeri olan Diyojen'e 26 Ağustos 1071'de 'Allah Allah' diye saldırıp olmaz denileni Malazgirt'te yaptı ve Anadolu'nun kapılarını Türk milletine açtı" diyen Erdoğan, bugün memleketin başka düşmanın sinsi işgali altında bulunduğunu söyledi. O sinsi düşmanın ekonomik kriz, yüksek enflasyon, adaletsiz gelir dağılımı ve işsizlik olduğunu belirten Erdoğan, "O sinsi düşman, dünyanın en zengin ordularının yapamadığını yaptı yıllarca. O vatanperverliktir ki bu, cüretk r düşmanı yenebilecek yeni bir Kurtuluş Savaşı'nın kıvılcımı oldu. Son düşmanı denize dökecek Kurtuluş Savaşı başlamıştır" dedi. 
   İktidara geldiklerinden beri yarasalarla ve hortumcularla göğüs göğüse savaştıklarını belirten Erdoğan, Malazgirtlilerin, "Malazgirt il olsun" sloganları üzerine, bunun Kayseri'ye deniz getirilmesini istemek gibi bir şey olduğunu söyleyerek, "Yapılamayacaklar konusunda vaatte bulunmam" diye konuştu. 
   
</TEXT>
</DOC>
