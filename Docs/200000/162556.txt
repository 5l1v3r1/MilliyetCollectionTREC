<DOC>
<DOCNO> 162556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/astro/index.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Huzur bulmak kolay değil 
</HEADLINE>
<TEXT>

     Gökyüzü bugün de pek huzurlu değil. Sonuca varmak, engelleri aşmak gerekecek. Aşırı inatlaşma ya da düşüncesiz davranmak yüzünden kayıplara uğrayabiliriz. Olaylara geniş bakmalıyız. Koç'lar parasal konularda yapıcı ve sabırlı olmak zorundalar. Tartışmalar yüzünden bazı kayıplar yaşayabilirler. Boğa'lar istediklerini yaptırmak için çok daha şanslılar. Bu arada iş hayatında da dikkat çekici gelişmeler bekleyebilirler. Ortaklaşa konulara özen göstermeliler. İkizler çok rahat değil. Bugün göz ardı ettikleri nedenlerden ötürü bazı sorunlarla karşılaşabilirler. Daha dikkatli olmalılar. Yengeç'lerin rahat olduklarını görüyoruz. Duygusal konularda başkalarından destek alabilirler. Arkadaşlıklar, grup çalışmaları olumlu biçimde vurgulanmakta. Aslan'lar yorucu bir gündeler. Neyle uğraşıyorlarsa uğraşsınlar yapıcı ve toleranslı olmak durumundalar. Sorumluluklarının arttığı bir gündeler. Başak'ların son derece verimli çalışacağı bir gündeler. Yeni düşüncelere açık olmak onlara şimdiye kadar engel oluşturan sorunları da aşmalarını sağlayacak. 
     Terazi'ler ortaklaşa konularda biraz daha özenli olmalılar. Tartışmalar ya da kıskançlıklar huzur bozucu ve yıpratıcı olabilir. Borç alacak ilişkilerinde de beklenmedik gelişmeler söz konusu. Akrep'lerin de dikkatli olması gerekiyor. Duygusal konulardan dolayı çekişmeler ya da engellenmelerle karşılaşabilirler. Aşırı inat onlara zarar getirebilir. Yay'ların günlük işlerinde tamamlaması gereken çok şey var. Eğer düzenli ve sabırlı davranabilirlerle çok şey tamamlayabilirler. Bu arada sağlıklarına daha fazla özen göstermeliler. Oğlak'lar keyifli bir gündeler. İstediklerini açık bir şekilde ifade edebilirler. Duygusal konularda da mutlu olmaları kolay olacak. Kova'ların dikkatli olması gerekiyor. Bazı zorlayıcı kararlarla yüzleşebilirler. Ev hayatlarına da önem vermeliler. Balık'lar eğer biraz akılcı davranırlarsa pek çok şeyi yoluna koyabilirler. Alacakları haberler yüzünden harekete geçmeleri gerekiyor. 
     
     

</TEXT>
</DOC>
