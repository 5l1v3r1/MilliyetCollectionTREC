<DOC>
<DOCNO> 194321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/spor/bnba.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Memo şov yaptı 
</HEADLINE>
<TEXT>

   Milwaukee karşısında 18 ribaunt alan, 12 sayı atan Mehmet Okur, Detroit'i 105-99 galibiyete taşıdı. Milli oyuncumuz 26 dakika sahada kalırken, NBA kariyerindeki en iyi maçını çıkardı 
      
   Double double 
   NBA'DE Detroit Piston formasını giyen milli pivotumuz Mehmet Okur, takımının Milwaukee Bucks'ı 105 - 99 mağlup ettiği maçta 18 ribaund, 12 sayı ile double double yaptı. Mehmet, NBA'deki ikinci sezonunda bir maçta kariyerinin en çok ribaunduna imza atarken, galibiyette önemli rol oynadı. Yıldız oyuncu 26 dakika oyunda kalırken, 3 11 iki sayı, 6 8 serbest atış, 18 ribaund, 3 asist, 1 top çalma, 1 top kaybı, 4 blok ve 12 sayı ile forma giydi. Detroit'te Billups 27, Hamilton da 24 sayı ile oynadılar. 
   
   Lakers dağıldı 
   ŞAMPİYONLUĞUN güçlü adayı, Pasifik Grubu ikincisi Los Angeles Lakers ise New Orleans Hornets karşısında adeta dağıldı. New Orleans'daki karşılaşmada özellikle üçüncü çeyrekte berbat bir oyun ortaya koyan Lakers'ta Kobe Bryant 37 dakikada sadece 11 sayı üretirken, Shaquille O'Neal 21 sayısına karşın sonucu değiştiremedi. Lakers'a sezonun ilk yenilgisini yaşatan New Orleans'ta ise altı oyuncu çift haneli rakamlara ulaşırken, Baron Davis 23 sayı, 12 ribaund, Brown da 20 sayı ile maçı bitirdiler. 
   
   Diğer sonuçlar 
   Washington - Toronto 86 - 60 
   Boston - New Jersey 87 - 94 
   Indiana - Cleveland 91 - 90 
   New York - Sacramento 114 - 111 
   Orlando - Minnesota 71 - 100 
   Phoenix - Memphis 96 - 88 
   Chicago - Philadelphia 85 - 106 
   Denver - LA Clippers 102 - 104 U 
   Golden State - Utah 95 - 89 
   Seattle - Portland 100 - 82 
   
   
</TEXT>
</DOC>
