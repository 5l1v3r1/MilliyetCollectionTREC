<DOC>
<DOCNO> 182276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/son/sondun21.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Arafatı öldürmek veya sürgün etmek yanlış... 
</HEADLINE>
<TEXT>

     ABD Dışişleri Bakanı Colin Powell, Filistin lideri Yaser Arafat'ın öldürülmesinin ''bir seçenek'' olmadığını belirterek, bunun bölgede ''öfke patlamasına'' neden olacağını söyledi. 
     Powell, Bağdat'tan Fox News televizyonuna verdiği demeçte, ''ABD, ne Arafat'ın bertaraf edilmesini, ne de sürgün edilmesini destekliyor. İsrail hükümeti bunu biliyor. Arap, Müslüman dünyasında ve dünyanın birçok yerinde öfkeye neden olacağını tahmin edebilirsiniz'' dedi. 
     İsrail Başbakan Yardımcısı, Ticaret ve Sanayi Bakanı Ehud Olmert, İsrail'in Yaser Arafat'ı sürgüne göndermek yerine daha fazla tecrit edebileceğini ve ''ortadan kaldırılmasının'' da seçenekler arasında olduğunu söylemişti. 
     
</TEXT>
</DOC>
