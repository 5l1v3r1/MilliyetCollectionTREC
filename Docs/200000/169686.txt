<DOC>
<DOCNO> 169686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/spor/spo03.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'dan karavana 6-4 
</HEADLINE>
<TEXT>

Cim-Bom, normal süresi 1-1 biten Alpen Cup finalinde Almanya'nın Hannover takımına penaltılarla boyun eğdi, vasat bir oyun ortaya koyan Sarı-Kırmızılılar ikincilikle yetindi 
     GALATASARAY, Alpen Cup finalinde Almanya'nın Hannover 96 takımına penaltılarla teslim oldu. Sarı - Kırmızılılar'ın vasat bir oyun ortaya koyduğu karşılaşmanın ilk yarısı da golsüz kapandı. 72'de İdrissou ev sahibi takımı öne geçirdi. Bu golden 7 dakika sonra Arif oyuna dengeyi getirdi ve normal süre 1-1 sonuçlanınca penaltılara geçildi. Hannover 96 kullandığı beş penaltının hepsini gole çevirdi. Xaiver, Arif ve Cihan rakip fileleri havalandırmasına rağmen Berkant topu kaleciye nişanlayınca Cim-Bom kupayı rakibine kaptırdı. Kupa'nın diğer maçında ise Feyenoord'u 2 - 0 mağlup eden Nürnberg üçüncü oldu. 
     
     Maçın karnesi 
     HAKEMLER Konrad Plautz, Walter Staudinger, Armin Eder 
     GALATASARAY Aykut 4 - Prates 5 Suat Usta Dk.80 , Xavier 5 , Orhan Ak 6 İlker Dk.78 , Hakan Ünsal 5 Ömer Erdoğan Dk.64 4 - Batista 4 Ayhan Dk.46 3 , Sabri 6 , Volkan 5 Cihan Dk.46 5 , Hasan Şaş 5 Berkant Dk.70 4 - Ümit Karan 4 Revivo Dk.46 7 , Pinto 3 Arif Dk.57 4 
     YEDEKLER Mehmet Bölükbaşı, Murat Erdoğan, Sedat, Volkan 
     HANNOVER 96 Gerry 5 - Steve 5 , Per 5 , Vinicius 5 , Markus 5 - Jan Simak 5 , Lala 6 N'Diaye Dk. 89 , Nebojsa 5 , Blaise 4 , Thomas Dk. 71 6 , Daniel 5 İdrissou Dk. 71 6 , Jiri Kaufman 4 Jiri Stajner Dk. 71 
     YEDEKLER Dariusz, Christoph, Danijel, Babacar, Julian, Nils, Björn, Daniel Haas 
     GOLLER İdrissou Dk.72 , Arif Dk.79 
     PENALTILAR Atanlar Vinicius, Simak, N'diaye, Nebojsa, Christiansen, Hannover , Xavier, Arif, Cihan Galatasaray , Kaçıran Berkant Galatasaray 
     SARI KARTLAR Lala, Ümit Karan, Ayhan 
     
'Sonuna kadar ter dökerim'      GALATASARAY'IN yeni transferlerinden Orhan Ak, sahada teslim olmayan bir yapıya sahip olduğunu açıkladı. Hazırlık maçlarında gözdolduran başarılı oyuncu, "Öleceğimi bilsem, son terimi yine takımım için akıtırım. Eksiklerim şu anda çok. Kilo fazlam var. Ancak yine de forma şansımın yüksek olduğunu düşünüyorum. En büyük şansım hakedenin takımda yer alması" diye konuştu. n CÜNEYT KARAKAYA 
     
Gözdeler Aykut ve Sabri      AVUSTURYA kampına götürülen Galatasaray'ın iki genç ismi kaleci Aykut ve Sabri, Terim'den tam puan aldı. Nürnberg önünde iki mükemmel kurtarış yapan Aykut, gelecek için umut saçarken, Eser Özaltındere'nin eleştirisine uğradı. Özaltındere, "Bir maçta iyi olunmaz. Kurtarışları değil, hataları düşün. Daha çok yolun var" dedi. 
     
Yıldızlara özel idman      NÜRNBERG karşısında forma şansı bulamayan Frank de Boer, Hakan Şükür, Abdullah, Lukunku ve Baliç dün otelin sahasında düz koşu yaptılar. Öte yandan Berkant, yeni sezonda bambaşka bir görüntü içinde olacağını iddia etti. Genç oyuncu, "Sakatlıklarım geçti. Yeni yıldızlarla birlikte Galatasaray çok başarılı olacak" dedi. 
     

</TEXT>
</DOC>
