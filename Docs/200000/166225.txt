<DOC>
<DOCNO> 166225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sonspo19.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucio Roma'ya gitmiyor... 
</HEADLINE>
<TEXT>

     Almanya'nın TSV Bayer 04 Leverkusen takımının Brezilyalı savunma oyuncusu Lucio, AS Roma'ya gitmeyeceğini ve takımında kalacağını açıkladı. 
     Lucio, ''Kölner Sonntags Express'' Gazetesi'ne yaptığı açıklamada, Alman ekibinde 1 yıl daha oynamaya karar verdiğini belirterek, ''Biz güçlü bir takımız ve ailemle kendimi burada çok iyi hissediyorum. Ne menajerim Sandro Becker ne de ben AS Roma Kulübü Başkanı Sensini'ye sözlü veya yazılı taahhütte bulunduk. AS Roma konusu benim için bitmiştir'' dedi. 
     Lucio, geçen birkaç hafta içinde içlerinde AS Roma ve İtalya şampiyonu FC Juventus'un da bulunduğu birçok Avrupa takımından transfer önerileri aldığını belirterek, eğer Alman ekibini terk etse, ilk tercihinin FC Juventus olacağını söyledi. 
     Lucio, para konusunda basında çıkan spekülasyonların da doğru olmadığını bildirdi. 
     Brezilyalı futbolcu, Real Madrid'den de öneri aldığını, ancak İspanya'ya giderse FC Barcelona'da oynamak istediğini sözlerine ekledi. 
     TSV Bayer 04 Leverkusen Kulübü'nden bir yetkili de Lucio'nun açıklamasıyla artık transfer söylentilerinin son bulacağını söyledi. 
     
</TEXT>
</DOC>
