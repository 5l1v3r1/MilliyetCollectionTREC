<DOC>
<DOCNO> 161386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/spor/ysenay.html </URL>
<DATE> 2003/06/06/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
F.Bahçe’de kırmızı alarm 
</HEADLINE>
<TEXT>

     Ancak Daum’un bir "sihirbaz" olmadığını da iyi bilmelidir sabırsız taraftarlar... Ayrıca Fenerbahçe tribünleri, Daum’a bu yıl her vesilede sahip çıkmaya, hatta onun arkasında bir "kale gibi" bütünleşmeye mecburdur. Daum’un rahat çalışabilmesi için önce "sıcacık bir şefkate" muhtaç olduğu tribün müdavimleri tarafından iyi bilinmelidir. Daum, İstanbul’u tanıyor, ama Kadıköy’ü ve Sarı - Lacivertli camiayı yeni yeni tanıyacaktır. Ona sağlanacak huzurlu çalışma ortamı, beklenen başarıların ön habercisidir... Bu arada hocayı prokave edip, türlü çeşitli çirkinliklerle onu rahatsız etmek isteyen "Fenerbahçeli olmayanlar" da ortalığı karıştırmaya başlayacaktır. İşte onlara ağzının payını vermek ve Daum’u sahiplenmek, bu yıl her gerçek Fenerbahçeli’nin "birinci görevi" olmalıdır. 
     Bu arada kurt ve tecrübeli hocanın, herkesin gideceğini sandığı birçok futbolcuyu göndermeyeceğini sanıyorum. Bugün bazı insanların dudak büktüğü Hakan Bayraktar, Erhan Albayrak, Fatih Akyel, Ceyhun ve Yusuf gibi isimleri, Fenerbahçe’de kolayca harcamak, zaten futbolun doğasına aykırı bir olaydır. Oğuz Dağlaroğlu, hele hele Abdullah’ın, Yusuf ile birlikte kadroda yer almaları en akılcı tavırdır. Öyle ya, bu çocuklar Fenerbahçe’de geçen yıl varolan, akıl almaz yanlışlardan beslenmiş bir kaosun kurbanlarıdır. Onları silip atmak zaten Alman hocanın prensipleriyle çatışan bir yanlıştır ve hoca sanırım böyle bir hataya düşmez. Ancak o oyuncular iyi bir futbolcunun alımında takas edilebilir veya satılabilir. Bunu Fenerbahçe’nin transfer menfaatleri tayin eder. Ama şu "cezalılar işini" derhal vitrinden indirip, kadroyu bir bütün olarak değerlendirmek şarttır. 
     Rüştü, Arsenal’de, Rüştü, Barcelona’da gibi gazete haberlerini birlikte okuyoruz. Ancak şunu açık konuşalım ki, Rüştü eğer Fenerbahçe’sinde kalmaya karar verirse, asla geçmiş yıldaki gibi "alarga" bir havada olamaz formasının içinde. Dünyanın en iyisi de olsa özellikle kaleci, antrenmanlarda en iyi çalışan olmadığı sürece, kalıcı form grafiği yakalayamaz. Ayrıca Rüştü’nün kaptanlık konusunu geçmiş haftalarda değinmiştik. 
     Özetlersek Fenerbahçe Daum ile birlikte yeniden "kırmızı alarmöla çıkacaktır yeni yıl hazırlıklarına... Bunun için herkes aklını başına toplamalı, "Geçen yıl ne hata yaptım " sualini sormalıdır kendisine... Herşeye yeniden ve doğru başlayabilmek için bu öz eleştiriyi yapmak gerekir. 
     Haaa Daum’un başına gelmiş malum olaya hiç değinmemişsin diye düşünen "haset kafalılar" varsa, onlara da son sözü ben değil, Fenerbahçe’nin çalışkan delikanlısı Hakan Bilal Kutlualp dün söylemiş zaten "MAHKEMEDE AKLANMIŞ BİRİSİ, MAHKEMEYI ÇIKMAMIŞ BİRİSİNDEN DAHA TEMİZDİR." 
     
     

</TEXT>
</DOC>
