<DOC>
<DOCNO> 180931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/guncel/gun00.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Kırşehir izlenimleri 
</HEADLINE>
<TEXT>

   SİZE GELİYORUZ 

   
      
      
   
   Tatlı dilli Kırşeer    SERİN DURUŞ 

   
   Ankara'nın doğusuna geçince, TIR yetmiyor sorunlara. Seneye, TIR'dan büyük bir şey lazım ne bilelim Jumbo jet, ya da fil gibi. 
   Eh, bu kadar sorunla da bir gezi çekilmiyor. Kırşehir'e bir gün geç gelmişiz ne yazık ki Bir gece önce, "Bozkırın Tezenesi" Neşet Ertaş'ın konseri varmış. Babası Muharrem Ertaş'la birlikte yıllar önce başlamışlar dertleri, sorunları çığırmaya. 
   Biz de merak ettik tamam dertler bizim oldu, adreslerine ulaştırmaya çalıştık çok umudumuz olmasa da, ama Kırşehir'de güzel olan şey nedir acaba 
   
   Güzel olan nedir 
   1- Güzel bir insan... Hayrettin Kılıç 45 Gökkuşağı gibi arabasında satıcılık yaparak yuvarlanıp gidiyor. Diyoruz ki "Bugün başbakan olsaydın, ne yapardın, ilk hangi sorunu hallederdin " Sanıyoruz ki "şunu, bunu diyecek " Diyor ki, "Ne bileyim gardaşım, düşünmem, önce sorunları incelemem lazım. Bilmeden ne diyeyim şimdi sana " Yaaa, aldık mı cevabı Ya da aldı mı cevabı seçim meydanlarında her şeyi çözeceğini, hatta Anadolu'nun ortasına denizi bile getireceğini vaat edip seçildikten sonra da "Nedeyim, enkaz devralmışız enkaz " diyenler. 
   2- Güzel bir fırça... Pazarda dolaşırken gördüğümüz Turgay Kantar'dan 36 Neşet Usta'nın kasetini istiyoruz. Dönünce, büyük besteci Can Tanrıyar'ın şarkılarıyla ünlü Petek Hanım'ın albümleriyle "Bozkırdan Laila'ya - Reina -Dudu'ya.." isimli akademik bir araştırma yapmak niyetimiz. Yok, Neşet Usta'nın kaseti yok "Bir o mu var sanki Bahri Altaş, Kamil Abatoğlu, daha niceleri var, onları da yazsana " diyor Turgay. Yazdık işte. Bir de elimize Best of Kırşehir - 2 3 kaset, 8 milyon tutuşturup gönderiyor bizi. Niye Best of yahu, Kırşehir'in en iyileri yazsanıza, bu nasıl çelişkidir bu arada 
   3- Güzel olan... Erhan Aslan 36 esnaf. O, merak ettiğimiz cevabı veriyor bize "Kırşehir'de güzel olan şey, 'Huzurlu olması, kötü olayın, hırsızlığın, suçun az olması" diyor. Hele de kapkaç terörüyle, sokak ortasında silah çekeniyle, gece ağız tadıyla yürünemeyen bir yerde yaşayanlar için ne özlem dolu bir kelime "Huzur". Tarkan'ın da canına tak etmiş "Vereceksen huzur ver " diye parçalıyor kendini. İşte Tarkan, Kırşehir'de veriyorlar o huzuru, gel sen de burada bir konser ver be... Kasette söyleyemedin Neşet Usta'dan, gelin burada beraber söyleyin, ne dersin Dudu 
   
   Köprüyü kumcular yıktı    MUSTAFA BAKACAK 

   Kırşehir'e girerken, Kızılırmak üzerindeki, 13'üncü yüzyıldan kalma Kesikköprü'nün orta bölümünün yıkılmış görüntüsüyle karşılaştık. Yıkılmaya nehirden kum çekilmesi neden olmuş. Bu olayın ardından da, kum alınması yasaklanmış. 
   Pazar sabahı olması nedeniyle şehir merkezi oldukça sakindi. Bu yüzden tarihi Cacabey Camii dikkatimi çekti. Büyük Selçuklu Kılıçarslan'ın oğlu Cibril İbn - i Caca tarafından 1272'de Gökbilimleri Medresesi olarak yaptırılmış. Sonradan camiye çevrilmiş. 731 yıl önce üniversitelerinin olduğuna dikkat çeken Kırşehirliler, şimdi neden olmadığının sorusuna cevap arıyor. 
   İlin sorunlarını araştırırken Esen Taksi Durağı'nın çay davetini de geri çeviremedim. Ramazan Gaziulusoy, Akif Kurak, Önder Seyfelioğlu, Halil İbrahim Sağır ile sohbet ettik. Durak, belediyeye ait. Ruhsat alan taksici bu ve benzeri duraklarda çalışabiliyor. Ancak onlar söze, "Burada taksicilik emekli işi oldu" diye başladılar. Nedenini şöyle anlattılar 
   "Geçen yıla kadar 30 taksi vardı. Şimdi 18'e düştü. Sadece emekliler, evde oturup eşleriyle kavga etmek yerine bu işle uğraşıyor. Bir taksi günde 2 iş yapabiliyor ve 6 - 7 milyon kazanabiliyor." 
   Kırşehirli beden eğitimi öğretmen adayları son anda bize yetişerek sorunlarını aktardılar. Dört yıldır atamalarının yapılmadığını belirten öğretmen adayları şöyle devam ettiler "Sizin aracılığınızla Başbakan'a sesleniyoruz Her an patlamak üzereyiz. Canımızdan bezdik. Bize seçim meydanında verilen sözler tutulsun." 
   
   
   Bugün Kırıkkale izlenimleri 
   Yarın başlayacak Afyon, Kütahya, Uşak, Kuşadası etabında yazarlarımız Ahmet Tulgar, Murat Sabuncu, İlhan Uçkan ve Ercan Güven ile fotomuhabirimiz Yurttaş Tümer, Milliyet okurlarıyla buluşacaklar. 
   YARIN Afyon Cumhuriyet Meydanı - Saat 13.00 
   
   
</TEXT>
</DOC>
