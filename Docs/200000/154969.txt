<DOC>
<DOCNO> 154969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/guncel/gun11.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina'da SARS paniği 
</HEADLINE>
<TEXT>

Tedavi gören Filipinli denizcinin ölmesi üzerine, çalıştığı gemi karantinaya alındı 
     Yunanistan'da, yüksek ateş ve öksürük gibi SARS belirtileri gösteren, tedavi altındaki Filipinli bir denizci öldü. Yunanistan Deniz Ticaret Bakanlığı, Başkent Atina yakınlarındaki Salamina Tersanesi'nde bulunan Yunan bandıralı "Eugenia" adlı gemide tedavi altında tutulan 36 yaşındaki Filipinli denizcinin ani ölümü üzerine alarma geçerek, gemiyi karantinaya aldırdı. 
     Filipinli denizcinin cesedinin otopsi için geniş güvenlik önlemleri altında Pire morguna nakledildiği belirtilen Bakanlık açıklamasında, ilk belirlemelere göre, denizcinin ölümünde SARS şüphesi bulunmadığı, ancak kesin bir sonuca varılıncaya kadar önlemlerin sürdürüleceği kaydedildi. 
     Atina haber ajansı ANA da, "Eugenia" gemisinin, kısa bir süre önce Maroko'nun Acadir Limanı'ndan, Yunanistan'ın Pire Limanı'na geldiğini duyurdu. 
     

</TEXT>
</DOC>
