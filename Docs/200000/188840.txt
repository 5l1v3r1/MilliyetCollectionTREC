<DOC>
<DOCNO> 188840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sonspo20.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyollara göre birlikte 2. torbada yer alacağız... 
</HEADLINE>
<TEXT>

     Portekiz'de düzenlenecek 12. Avrupa Futbol Şampiyonası finallerine katılacak ülkelerin kura çekiminde, Türkiye ve İspanya, baraj maçlarını geçerlerse İngiltere ve İtalya ile birlikte 2. seri başlarının bulunduğu torbada yer alacaklar. 
     2002 Dünya Kupası sıralaması ve 2004 Avrupa Futbol Şampiyonası eleme maçlarına göre belirlenen kura çekimlerinde, evsahibi Portekiz'in yanında Fransa, İsveç ve Çek Cumhuriyeti, oluşacak 4 grubun seri başı takımları olarak 1. torbaya konulacak. 
     İspanyol Marca Gazetesi'nin verdiği çizelgeye göre Türkiye, Letonya'yı eleyip finallere katılması durumunda ilk grup maçlarında, İtalya, İngiltere ve Norveç'e karşı yapacağı baraj maçlarını kazanması durumunda İspanya ile eşleşemeyecek. Türkiye'nin eşleşeceği olası güçlü rakipler Fransa, Almanya, Danimarka, Çek Cumhuriyeti olabilecek. 
     Finallerin kura çekimi ise 30 Kasım Pazar günü Portekiz'in başkenti Lizbon'da yapılacak. 
     
</TEXT>
</DOC>
