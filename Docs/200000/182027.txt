<DOC>
<DOCNO> 182027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/guncel/gun0.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜKSEKÖĞRETİM REFORMU 
</HEADLINE>
<TEXT>

   Kültür ve Turizm Bakanı AKP Isparta Milletvekili Erkan Mumcu    Eğitimde hegemonik akılla çözüm olmaz 
   Erkan Mumcu, kendi YÖK taslağıyla Bakan Çelik'in taslağının farklı olduğunu söylüyor. Mumcu, "Eğitimde tüm tarafların mutabakatının aranması, meşruiyetin kaynağıdır" diyor 
      Türkiye üniversitesini arıyor - 4 Belma Akçura Naki Özkan 

   
   Sizin taslağın Milli Eğitim Bakanlığı'nın hazırladığı taslakla örtüşmediği söyleniyor 
   Benim için, kendi hazırladığım taslağın kendisi kadar, hazırlanma süreci çok daha önemli ve kayda değerdir. Bakanlığım dönemimde ilgili tüm tarafların mutabakatını arayan, oldukça açık, katılımcı bir reform sürecini yönettim. Bu sürecin çıktıları toplumun gözü önündedir. Bakanlığın şu aşamada benimsediği taslak ile önemli farklar içerdiği doğrudur. Bu, temelde, Anayasa değişikliğine dayalı reform tasarısıyla, 2547 sayılı kanunda değişiklikle sınırlı düzenleme Yani Bakan Çelik'in hazırladığı tasarı - Milliyet yapılması arasındaki farktan kaynaklanmaktadır. İki taslak arasındaki mukayeseyi başkalarının yapmasının daha doğru olacağı kanaatindeyim. 
   Bir üniversite reformunun olmazsa olmazları nelerdir 
   Öncelikle bilimsel özgürlük, anayasal güvence altına alınmalıdır. İkinci olarak yükseköğretim sistemi merkeziyetçi, bürokratik ve yetkilerin kişilerde olduğu bir yönetim yerine, yerinden yönetime ve kurulların karar süreçlerinde etkinliğini sağlayıcı idari bir özerkliğe kavuşturulmalıdır. Üçüncüsü, üniversitelerin devlet dışı kaynak yaratabilmesi, devletin doğrudan öğrenciyi desteklemesi ve öğretim üyelerini devlet memuru olmaktan çıkaracak mali özerkliğin sağlanmasıdır. 
   Sizin taslağınızda bu ilkeler vardı da değerlendirilmedi mi 
   Vardı. Esasen uzun süre web sitesinde sunduğumuz taslağımız, bu kurgulara dayalıydı. Ama ne yazık ki içinde yer alınan koşulların beslediği tansiyon ve alışkanlıklar nedeniyle gerçek boyutlarıyla kavranmak yerine, dezenformatif girişimlerin kurbanı oldu. Nitekim bizim taslağımız, kavranma ve anlama çabası içinde olunmadan, bu endişelerin ve belli çevrelerin yanlış bilgilendirmelerinin belirlediği bir atmosferde tartışılamadı bile. 
   Bakan Çelik'in taslağının üniversite çevrelerine danışılmadan hazırlanması tepki yarattı. Siz taslağı nasıl hazırladınız 
   Özellikle eğitim alanında mutlak akılla, ya da hegemonik bir akılla çözümler geliştiremeyiz. Tüm tarafların mutabakatının aranması, meşruiyetin kaynağı olacaktır. Bu nedenle bakanlığım dönemimde oldukça açık ve katılımcı bir süreci yönetmeye çalıştım. Önce tüm üniversite rektörlerine, yükseköğretim kuruluna ve ilgili sivil toplum kuruluşlarına yükseköğretim reformunun çerçevesini çizen bir mektup gönderdim. Bakanlığın web sitesinde genel eğilimleri, değerlendirmeleri almak üzere özel bir sayfa açtık. Yaklaşık 27.000 akademisyenden, bazı üniversite rektörlerinden görüş ve rapor aldık ve tüm bunları da şeffaf şekilde yayımladık. Bu görüş ve öneriler doğrultusunda bir tasarı taslağı hazırlayarak tekrar ilgili tüm kesimlerin katkılarına açtık. 
   Taslağın hazırlanması aşamasında kimler vardı 
   Ahmet İnsel, İlber Ortaylı, Mete Tunçay, Naci Bostancı, Nabi Avcı, Atilla Yayla, Mümtazer Türköne, Eser Karakaş, Kadir Erdin gibi öğretim üyelerinden, Süha Sevük, Ömer Saatçioğlu, Üstün Ergüder, Enver Hasanoğlu, Günay Akbal, Zafer Üskül gibi eskiden rektörlük yapmış yöneticilerden ve sendika temsilcilerinden oluşan seçkin bir heyetle atölye çalışması gerçekleştirdik, toplantılar yaptık. 
   Bu katkıya rağmen neden sizin taslağınıza da üniversite çevrelerinden tepkiler geldi 
   Ne başlangıçta, ne de devam eden süreçte YÖK üyeleri ve rektörler, katkı sunmadılar. Her türlü reform girişimine kategorik olarak karşı olduklarını ilan ettiler. Tartışmaları hükümetin niyeti ve böyle bir reformu yapamayacağı noktasından yürütmeyi yeğlediler. Üzülerek ifade ediyorum ki, demokratik, katılımcı ve şeffaf bir süreç izlememize rağmen, katkı sunma yerine bu süreci sekteye uğratma çabaları belirleyici oldu. 
   Rektörler neden bu kadar tepkili 
   Tepkinin nedeni, taslakların getirdiği önerilerden tamamen bağımsız olarak rektör, dekan gibi statülere dönük tehdit olarak algılanmasıdır. Burada sorun, bu pozisyon - statülerin şimdiki sahiplerinin durumlarının ne olacağı sorunudur. Üzücü olan bu kadar basit ama katı bir gerekçenin, "laik üniversite" gibi ideolojik kavramlarla örtülmeye çalışılması ve bu kavramsal alanında basit çıkar güdüleriyle dejenere edilmesidir. 
   AB, üniversite standartları açısından Türkiye'yi değişime zorlar mı 
   Tıpkı mevzuatımız ve yönetim yapılanmamız Kopenhag Kriterleri'ne nasıl tabi tutuluyorsa, üniversitelerimizin de AB normlarına uyum sağlaması kaçınılmazdır. AB'nin işgücü piyasasının nitelikleri olarak dayattığı standartlar, üniversiteleri bizim tasarımızda getirdiğimiz yönde değişime zorlayacaktır. Bu nedenle bugün süregelen tartışmalar anlamsızdır. Statüko yanlılarının tartışmaları da gösterdi ki, değişim sürecinin de dışarıdan yapılmasını bekleyeceğiz. Kamuoyunda Erkan Mumcu taslağı olarak bilinen reform, bugün olmazsa yarın AB'nin dayattığı bir şey olarak gerçekleşecek ve tarihte buna tanıklık edecektir. 
   
   Hacettepe Üniversitesi İİBF Kamu Yönetimi Bölümü Öğretim Üyesi Prof. Mustafa Erdoğan    Rektör seçimi maskaralık    Prof. Erdoğan, "Rektörlerin, bakanla polemiklerde merkeziyetçiliğe karşı kahramanca çıkışlar yapmalarını hayretle izliyorum. Sistemin emir komuta zinciri içinde hareket edenler sanki onlar değil " diyor 
   YÖK'ü eleştirenler savunur hale geldi. Bakanlık da sistemi değiştirmek istiyor. Mevcut sistem doğru mu 
   Üniversiteler, devletin ideolojik, kendisini meşrulaştırmasına katkı sağlayacak bir aygıtı olarak düşünülüyor. Görevlendirmelerde, YÖK başkanı seçilmesinde aranan esas kriter, ideolojik olarak devletle uyum içinde olunmasıdır. Akademik başarılar değil, TSK, MGK, ya da cumhurbaşkanına yakınlıklar etkili. 
   Siz bir yazınızda "okur yazar olmayan öğretim üyeleri var" diyorsunuz. 
   Literatürü takip eden, bunu katkı yapan, bilimsel merakı olan bilim adamı yokluğunu kastediyorum. Bir ortaokul öğretmeni gibi çalışan, öğretim üyeliğini sadece geçim kaynağı olarak görüp, maaşını alıp gidenler var. 
   Rektörlerin etkisi nedir 
   Kral gibidirler. Kurulların rektörün iradesinden ayrı iş yapmaları mümkün değildir. Bu sadece kanundan değil, sistemin yerleştirdiği psikolojiden, rektörlerin devlet tarafından atanmasından da kaynaklanıyor. Rektörün arkasında cumhurbaşkanı, YÖK başkanı olması onlara güç veriyor. 
   YÖK'le rektörlerin ilişkisi nedir 
   Eski bakan Erkan Mumcu da bir taslak hazırlamak için üniversitelere yazı yazdı, oturduk bölüm bölüm hazırlandık. Sonra öğrendik ki, birkaç üniversite dışında çalışmaların hiçbirisi gönderilmemiş. Kemal Gürüz izin vermemiş. Hiyerarşik, merkezi bir yapı var. Türkiye'deki sistem son yıllarda tam bir emir komuta sistemine dönüştü. Eğer bazen böyle işlemiyorsa, o da şans eseri işlemiyordur. 
   Akademik unvanların sınavla kazanılması sistemi getirilmek isteniyor... 
   Doçentlikte 5 yıl çalışmış birisi eninde sonunda profesör oluyor. Çok fazla liyakatle ilgisi yok. Yardımcı doçent atanmasında sınav yapılması yanlıştır. Bakan Çelik'in neden sınav sistemini getirmek istediğini anlıyorum. Eski tavır ideolojikti, bakanlığın tavrı da ideolojik. Amaçları üniversiteleri fethetmek değil ama, "muhafazak r çocuklar saf dışı tutuluyor, merkezi bir sınav yaparsak, onlar da üniversiteye girebilirler" diye düşünüyorlar. Nedenlerini anlamakla birlikte, doğru bulmuyorum. 
   Rektörleri nasıl seçilmeli 
   Şu anki seçim sistemi maskaralık. Güya biz oy veriyoruz. Aslında YÖK ve cumhurbaşkanı seçiyor. Üniversite senatosunda o koca koca profesörler rektöre aykırı bir iş yapamıyor. Rektörün ne istediğini bildiği için, peşinen kendisini sansür edenler olduğu gibi, rektör tavrını koyunca çark edenler de oluyor. 
   Sizin anlatığınız tabloda üniversite hocaları biraz çocuksu değiller mi 
   Aslında insanların karekterleri değişmiyor. Başka meslekte nasılsa bizde de öyle. Üniversitelerarası Kurul ÜAK , YÖK'ün iradesinden ayrı davranamıyor. YÖK emir veriyor, fırça atıyor. Bakan Mumcu'nun talebine yanıt veren üniversiteleri fırcaladı. YÖK'ün tavrı şu anlama geliyor Ben genelkurmay başkanıyım, siz de kolordu komutanısınız. Benden habersiz bir şey yapamazsınız. Üniversite özerkliği bağımsızlığı yasalarda kalıyor. Rektörlerin, bakanla polemiklerde özerklik yanlısı, merkeziyetçiliğe karşı kahramanca çıkışlar yapmalarını hayretle izliyorum. Emir komuta zinciri içinde hareket edenler sanki onlar değil 
   Üniversiteler kendilerini denetleyebilir mi Denetlenecekler denetleyebilir mi 
   Üniversitenin kendisini denetlemesi gerekir. "Denetimsiz kurum olur mu" denebilir ama TSK'yı kim denetliyor Kendi kendini denetlediği varsayılan bir kurum. Kimseyi karıştırmıyorlar. Acaba üniversitenin denetimsizliği, Silahlı Kuvvetler'in denetimsizliğine göre daha mı tehlikeli 
   Politik ve ideoloik nedenlerle sık sık müdahale etmezsek işler yoluna girer. Üniversitelere, 12 Eylül sonrasında askeri hiyerarşi düzeni yerleşti. MGK'dan YÖK'e bir talep geliyor. YÖK bunu üniversitelere, onlar da bölümlere gönderiyor. YÖK'te Genelkurmay'dan temsilci var. Bu temsilci bizim mesleğin gereklerini bizden daha mı iyi biliyor 
   Hükümet de merkeziyetçi bir yapı öneriyor... 
   Mevcut sistemi taklit eden yeni bir sisteme gerek yok. Aynı espri devam ediyor. 
   
   ANALİZ    Yeni YÖK başkan kim olacak    ABBAS GÜÇLÜ 

   YÖK Başkanı Gürüz, iki ay sonra koltuğuna veda ediyor. Görünen o ki önümüzdeki iki aylık süreçte YÖK Yasası'nın yeniden düzenlemesi çok zor. İşte bu yüzden şimdi tüm gözler Cumhurbaşkanı Sezer'de. Yeni YÖK başkanını o belirleyecek. Atayacağı isim, YÖK tartışmalarını bir anda söndürebileceği gibi daha da alevlendirebilir .. 
   Eğer Mumcu taslağı Meclis'ten geçse idi başkan adayı Boğaziçi Üniversitesi eski rektörü Üstün Ergüder'di. Çelik'in adayı ise hükümet kontenjanından YÖK üyeliğine atanan Marmara Üniversitesi eski Rektörü Ömer Faruk Batırel. Şu an için her ikisinin de şansı gözükmüyor. Her ikisi de ilgili çevrelerde hayal kırıklıkları yaşattı. 
   Cumhurbaşkanı Sezer, umarız bu kez çok dikkatli davranır. Bugüne kadar YÖK'e atadığı isimler, konuşmanın ötesinde hiçbir şey yapmadılar. En büyük özellikleri, YÖK'e ve rektörlerine muhalefetti, üye olduktan sonra da bunu sürdürdüler. Oysa çok şey başarabilirlerdi. Pek çoğu özel üniversitelerdeki dolgun ücretlerini bırakıp, YÖK'ün icra organı olan Yürütme Kuruluna girmedi... 
   Ankara'da Atatürk ilke ve inkılaplarına sonuna kadar sahip çıkan, üniversitelerimizi Batılı standartlara yükseltebilecek, Gürüz gibi keçi inadı olmayan, akademik çevrelerde saygı gören ve hükümetin de en azından şiddetle karşı çıkmayacağı bir isim arayışı var. Gelen sinyaller Ankara Üniversitesi Rektörü Nusret Aras yönünde... 
   Mumcu, mumla aranıyor mu 
   Erkan Mumcu, farklı bir Milli Eğitim Bakanı idi. Eğer daha iyi danışmanlar ile çalışıyor olsaydı h l görevinin başındaydı. Anayasa değişmeden YÖK yasasının değiştirilemeyeceğinin farkındaydı. Oysa Bakan Çelik h l bunu görmedi, ya da görmek istemiyor. 
   Mumcu'nun tasarısı, Çelik'inkinden belki daha iyiydi ama üniversitelerin özlediği tasarı o da değildi. Çöpe atılması ise AKP iktidarının bu konudaki kafa karışıklığını gösteriyor... 
   İşin ilginç yanı hep işin siyasi ve yönetim boyutu düşünülüyor. Öğrenci ve bilim neredeyse hiç kimsenin umrunda değil. Oysa asıl üniversite onlar .. 
   
   Mustafa Kemal Üniversitesi Rektörü Prof. Metin Gürkanlar    'Baskı görmedim'    Rektörlere kral denilmesi doğru değil. Rektör, üniversitenin hizmetindedir. Rektörlerin mutlaka siyasi baskılardan uzak makam veya kişi tarafından seçilmesi gerekir. Bunu da sadece Cumhurbaşkanı yapabilir. "YÖK baskıcı ve merkeziyetçi bir yapı oluşturmuş" deniliyor. Bütün samimiyetimle söylüyorum. Bugüne kadar YÖK'ün en küçük bir baskısıyla karşılaşmadım. Kadrolaşma olayı olduysa, bu YÖK'ün eseri değil, tamamen 12 Eylül zihniyetinin üniversitelere bakış açısının sonucudur. YÖK tarafından her isteğim karşılandı ve bana hiçbir zorluk çıkartılmadı. Kadroların kullanım iznini YÖK'ten isteme dışında YÖK'ün üniversiteler ile ilgili herhangi bir tavrı yoktur. 
   
   
   
</TEXT>
</DOC>
