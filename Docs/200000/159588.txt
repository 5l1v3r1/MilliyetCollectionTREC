<DOC>
<DOCNO> 159588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/ekonomi/eko01.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz siyasi baskıyla inmez 
</HEADLINE>
<TEXT>

Merkez Bankası Başkanı Süreyya Serdengeçti, faiz indirimi olabileceğini ancak, piyasa istiyor veya siyasi baskı var diye faiz değişikliği beklememek gerektiğini belirtti 
     ANKARA Milliyet 

     Merkez Bankası Başkanı Süreyya Serdengeçti, "faiz indirimi olabileceğini, ancak bunun zamanı olduğunu" belirtti. 
     Hesapverebilirlik çerçevesinde iktidar partisinin yanı sıra Meclis'teki partilere brifing veren Merkez Bankası başkanı dün CHP CHP Genel Başkanı Deniz Baykal ile bir araya geldi. Görüşmeye CHP Milletvekili Kemal Derviş, CHP Grup Başkanvekilleri Oğuz Oyan, Mustafa Özyürek de katıldı. 
     Serdengeçti, brifingde Merkez Bankası'nın kısa vadeli faizleri, gelecekteki enflasyona yönelik bir politika aracı olarak kullandığını vurguladı. Enflasyona ilişkin öngörüleri, sadece anketler değil, kamu maliyesi başta olmak üzere ekonominin her alanına ilişkin değerlendirmelerin oluşturduğuna işaret eden Serdengeçti'nin, bu nedenle "piyasalardaki aşırı beklentiler ya da siyasetten veya çeşitli kesimlerden gelen beyanatlardan dolayı, kısa vadeli faizlerde değişiklik beklemenin doğru olmadığını" vurguladığı öğrenildi. 
     
     Bir miktar indirim olabilir 
     Serdengeçti, "faiz indiriminin bir miktar olabileceğini, ancak bunun zamanı olduğunu, faiz indirimiyle ilgili bir değerlendirme yaptıklarını" da belirtti. Ekonomik hedeflere ulaşma konusunda iyimser olduklarını söyleyen Serdengeçti, "Dalgalı kur rejimi çok fazla artışa, azalışa fırsat vermeyecektir. Elimizde kur satın alma, satma gibi subaplarımız var" dedi. Serdengeçti, faiz indirimi konusunda ise, "Merkez Bankası bağımsız bir kuruluş. Hükümetin baskısı ile sürekli faizleri indirip, çıkartan kuruluş gibi görünmek istemiyoruz" diye konuştu. 
     
Başbakan, '3-5 puan inmeli' demişti      Hükümet ve bazı işadamları son bir haftadır Merkez Bankası'nın faiz indirmesi gerektiğine dair demeçler verdi. 

</TEXT>
</DOC>
