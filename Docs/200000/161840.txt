<DOC>
<DOCNO> 161840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/son/sondun17.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Moritanya'da isyancı askerler devlet başkanlığı sarayına girdi.. 
</HEADLINE>
<TEXT>

     Batı Afrika ülkelerinden Moritanya'da, isyancı askerlerin devlet başkanlığı sarayına girdiği bildirildi. 
     Görgü tanıkları, isyancıların, Devlet Başkanı Mauya Uld Sid'Ahmed Taya'ya bağlı askerler kaçtıktan sonra, başkent Nuakşot'un merkezindeki devlet başkanlığı sarayına girdiğini söyledi. 
     Bir görgü tanığı, Taya'ya bağlı askerlerin ''daha fazla direnemeyeceğini'' söylediğini belirtti. 
     İktidara yakın kaynaklar, ''orduya bağlı unsurlar'' tarafından dün gece düzenlenen darbe girişiminin başarısızlığa uğratıldığını bildirmişti. 
     Tanıklar, devlet başkanlığı sarayı ve genelkurmay başkanlığı binası yakınlarında yerel saatle 01.00'de TSİ 04.00 silah sesleri duyulduğunu söylemişlerdi. 
     
</TEXT>
</DOC>
