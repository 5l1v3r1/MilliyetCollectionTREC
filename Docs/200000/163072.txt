<DOC>
<DOCNO> 163072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/ekonomi/eko02a.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan, Başbakan'a hakaret etti 
</HEADLINE>
<TEXT>

     Genç Parti Genel Başkanı Cem Uzan, Bursa'da düzenlediği mitingde ÇEAŞ ve Kepez Elektrik'e el konulmasında, isim vermeden Başbakan Recep Tayyip Erdoğan ve AKP hükümetine çattı. Uzan, "Tapulu malım olan ÇEAŞ ve Kepez'i yedirirsem, bana da adam demesinler. Bak kalleş adam. Sen ne biçim Müslüman'sın be adam. Sen Allah'sız olmuşsun. Allah'sız herif" dedi. Cem Uzan yaklaşık 35 dakika süren konuşmasında, AKP hükümetine ve Başbakan Erdoğan'a yüklendi. 59'uncu hükümeti, "Aldatma ve Kandırma Partisi" olarak nitelendiren Uzan, "Bahaneyi bulmuşlar. 'Biz hükümetiz ama iktidar değiliz' diyorlar. Başbakanlık makamında oturan zatın kendi ifadesi bu. Bunlar iktidarsız iktidar. AKP iktidar, IMF hükümet" dedi. Mitingde, Bursa'nın yanı sıra, İstanbul, İzmir, Afyon, Eskişehir, Yalova ve Kocaeli'den gelen yaklaşık 6 bin kişi yer aldı. 
     Öte yandan AKP, ÇEAŞ ve Kepez'e el konulmasını "Gücün buna mı yetiyor, Kalleş" manşeti ile duyuran Star gazetesini kınadı. 
     

</TEXT>
</DOC>
