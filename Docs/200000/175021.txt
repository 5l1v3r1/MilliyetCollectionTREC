<DOC>
<DOCNO> 175021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/soneko15.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların kredi kartı faizleri... 
</HEADLINE>
<TEXT>

     Türkiye'nin önde gelen 5 bankasında tüketici kredilerine uygulanan faiz oranları, yüzde 3.65 ile yüzde 3.85 arasında değişiyor. 
     Edinilen bilgiye göre, Vakıfbank ve Akbank tüketici kredilerinde yüzde 3.65 ile en düşük aylık faiz uygulayan banka konumunda bulunuyor. 
     Taşıt kredilerinde de yüzde 3.30 ile en düşük krediyi Akbank veriyor. Akbank, araç kredilerinde kaskosu Banka aracılığıyla yapılan taşıtlar için 0-24 ay vadede yüzde 3.25 oranında faiz uyguluyor. 
     Vakıfbank ise 10 yaşa kadar ikinci el otomobil kredisi de kullandırıyor. Banka, bu araçlara 1.24 ay vadede yüzde 3.50 faiz uyguluyor. 
     Konut kredilerinde de yine Akbank yüzde 3.45 ile en düşük faizi uygulayan banka olurken, kredi kartı faizleri ise alışverişlerde Vakıfbank'ta yüzde 6.50, İş Bankası'nda yüzde 7.75, Garanti Bankası'nda yüzde 8.45, Akbank'ta yüzde 7.25 ve Yapı Kredi Bankası'nda yüzde 8.50 olarak uygulanıyor. 
     
</TEXT>
</DOC>
