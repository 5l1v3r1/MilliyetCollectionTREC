<DOC>
<DOCNO> 183803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/dunya/dun03.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzbaşı imam tutuklandı 
</HEADLINE>
<TEXT>

      SEMA EMİROĞLU New York 

   
   Küba'daki ABD donanma üssü Guantanamo Bay cezaevinde tutuklu El Kaide üyelerine din hizmeti veren askeri imam Yüzbaşı Yusuf Yee, casusluk ve düşmana yardım etmek suçlarından tutuklandı. Yüzbaşı Yee'nin, bu ay başında Guantanamo'dan Florida'ya askeri uçakla döner dönmez FBI tarafından tutuklandığı açıklandı. 
   Üzerinde bazı gizli belgeler bulunan Yee Güney Carolina'nın Charleston kentindeki bir Donanma hapisanesine götürüldü. ABD ordusunun Yüzbaşı Yee'yi isyan, düşmana yardım, casusluk ve genel 
   bir emire uymamakla suçladığı, ayrıca daha sonra hıyanetle de suçlayabileceği bildirildi. Bu suçtan hüküm giyenler müebbet hapis cezasına çarptırılabiliyor. 
   35 yaşındaki Yüzbaşı Yee'nin, sayıları giderek artan El Kaide ve Taliban tutuklularının dini ihtiyaçlarına cevap vermek üzere Küba'ya gönderildiği kaydedildi. 
   Hangi ülke ya da örgütün Yee'den istihbarat bilgileri aldığı bilinmezken, Amerikalı imamın uzun bir süredir Guantanamo'da bulunduğu ve buradaki tutuklularla hiçbir sınırlama olmadan görüşebildiği belirtildi. 
   
</TEXT>
</DOC>
