<DOC>
<DOCNO> 179531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/soneko13.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Bankası Genel Müdürü Elemana ihtiyacım var, alamıyorum 
</HEADLINE>
<TEXT>

     Halk bankası Genel Müdürü Tevfik Bilgin, bir çok alanda elamana ihtiyacı olduğu halde yasa gereği elaman alamadığını bildirdi. 
     Bilgin, Ankara Ticaret Odası'nın ATO aylık yayın organı ''Ekonomik Denge'' dergisinde yer alan söyleşisinde, Bankanın son 3 yıldır yeniden yapılanma sürecinde olduğunu hatırlattı, çalışan sayısının 14 bin'den 8 bin 300'e düştüğünü hatırlattı. 
     Norm kadronun 3 yıl önce 10 bin 400 kişi olarak belirlendiğini anlatan Bilgin, şu görüşleri dile getirdi 
     ''Benim bir çok alanda elemana ihtiyacım var, Hukuk istihbarat, teftiş. örneğin 540 şubem var ama 25 tane müfettişim var. Eleman alamıyorum. Bir Bakanlar Kurulu kararı ile 3 yıl önceki personel sayısının yüzde 1'i gibi bir sınır konmuş. Bu 140 kişi demek Bu bankanın bundan sonra ilelebet alabileceği eleman sayısı 140'dır. Yani bu bankadan 2 bin kişi ayrılsa alınacak elaman sayısı 2 bin 140 olmayacak, 140 olacak ve benim emekliliği gelmiş olanlarının sayısı 2 bin 500.'' Personel alımı konusundaki kararın değişmesi gerektiğini vurgulayan Bilgin, ''Piyasada bu kadar işsiz bankacı varken, pırıl pırıl üniversite mezunu varken, ben burada ihtiyacıma karşılık elaman alamıyorum'' siteminde bulundu. 
     
     ÖZELLEŞMEK, BANKAYI KAPATMAK DEĞİL 
     Bilgin, bir soru üzerine, özelleşmenin bankayı kapatmak anlamına gelmediğini, elamanın verimli olmasının bankaya güç katacağını kaydetti. 
     Konuya ilişkin bakanlığını bilgilendirdiğini anlatan Bilgin, kendilerinin hazır olduklarını, şu halde zıplayarak gittiklerini ancak koşmak istediklerini bildirdi. 
     IMF'ye verilen niyet mektupları gereği, özelleştirme çerçevesinde bir danışman firma tutulduğunu belirten Bilgin, TSKB ve Ernst Young konsorsiyumunun Eylül sonuna kadar raporu yazacağını hatırlattı. 
     Bankanın ondan sonra özelleştirmeye hazır hale geleceğini ifade eden Tevfik Bilgin, 2003 yılı sonunda bu konudaki işlemlerin başlayabileceğini bildirdi. 
     Bu arada Halk Bankası'na TOBB ve Esnaf Konfederasyonun talip olduğu yönünde haberlerin çıktığını, ancak bugüne kadar hiç birisiyle görüşmediğini belirten Bilgin, yurtdışından taliplilerin olabileceğini kaydetti. 
     
</TEXT>
</DOC>
