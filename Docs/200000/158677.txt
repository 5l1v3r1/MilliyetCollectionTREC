<DOC>
<DOCNO> 158677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/soneko03.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Buğdaya 410 bin lira fiyat verilsin.. 
</HEADLINE>
<TEXT>

     Türkiye Ziraat Odaları Birliği TZOB , hububat alım fiyatının 410 bin 579 lira olarak açıklanmasını istedi. 
     TZOB'un hazırladığı buğday raporunda, dekara buğday masrafı, 78 milyon 957 bin 500 lira olarak hesaplandı. Dekara 250 kilogram kg verim dikkate alınarak, 1 kg buğdayın dane maliyeti 315 bin 830 lira olarak belirlenirken, üretici karı ile birlikte, alım fiyatının 410 bin 579 lira olarak açıklanması talep edildi. 
     TZOB raporunda, uluslararası piyasalarda Mayıs ayı itibariyle buğdayın FOB kilogram fiyatının 230 bin 351 lira olduğu, bunun Türkiye'ye ithalat maliyetinin ise kg olarak 407 bin 721 liraya ulaştığı belirtilirken, yurtiçi navlunla birlikte maliyetin kilogram başına 422 bin 515 liraya yükseldiği kaydedildi. 
     Buğdayın Türkiye için startejik bir ürün olduğu belirtilen raporda, bu nedenle Toprak Mahsulleri Ofisi'nin TMO etkin bir müdahale kuruluşuna dönüştürülmesi ve alım fiyatını belirlerken üretici maliyetleri ve buğday ithal maliyetlerini dikkate alması gerektiği vurgulandı. 
     Raporda, ''IMF'ye verilen tavizlerden dolayı, üretici maliyetleri göz önünde bulundurulmadan, geçen yıl olduğu gibi oluşan piyasayı bozacak şekilde fiyat açıklayacaksa, TMO hiç fiyat açıklamamalı, buğday piyasası kendi haline bırakılmalıdır. TMO, bu yıl çiftçinin karagün dostu olduğunu göstermelidir'' denildi. 
     Geçen yıl alım fiyatlarını kendi belirleyen, piyasada etkili bir rol oynayamayan TMO'nun 333 bin ton alım yaptığı, stokların yeterli gelmemesi nedeniyle ithalatın gündüme geldiği belirtilen raporda, şöyle devam edildi 
     ''2002 yılı pazarlama döneminde TMO fiyat açıklayarak hiç müdahale etmemiş olsaydı, bugün borsalarda alım fiyatının 280 bin 100 lira enflasyon oranı kadar oluşma ihtimali yüksekti ki bu da bugün borsalarda 430 bin liraya ulaşması anlamına gelmektedir.'' Raporda, TMO'nun buğday ve arpa fiyatlarının borsa fiyatlarından düşük oluduğuna işaret edilerek, Ofis'in iç satış fiyatlarına yakın bir fiyat açıklaması halinde, buğday piyasasının düşüreceği belirtildi ve buna izin vermemesi istendi. 
     IMF'ye verilen taahhütler gereği geçen yıl destekleme alımına son veren TMO, hububat fiyatlarında baz alınan ekmeklik Anadolu kırmızı ve beyaz sert buğdayının başlangıç alım fiyatını 230 bin lira olarak açıklamış, daha sonra bu fiyatı kademeli olarak 2 bin liraya yükseltilmişti. TMO, bu yıl da destekleme alımı yapmayacak. TMO'ya hububat alım-satımı konusunda yetki verilmesine ilişkin kararname, geçen hafta Başbakanlık'a gönderilmişti. 
     
</TEXT>
</DOC>
