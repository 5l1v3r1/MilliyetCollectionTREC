<DOC>
<DOCNO> 197624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sonspo03.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıdvan Dilmen de çare olamadı... 
</HEADLINE>
<TEXT>

     İkinci Futbol Ligi A Kategorisi'ne iyi başlangıç yapamayan Altay ve Karşıyaka şampiyonluk iddiasından uzaklaşmamak için çareyi teknik direktör değişikliğinde aradı ancak bu değişiklikler de soruna çare olmadı. 
     Kemal Kılıç ile sezona başlayan Karşıyaka, Kılıç'lı dönemde 4 puan topladı. 
     Ligin 7. haftasında puan cetvelinin 17. sırasında yer alan Karşıyaka'da göreve Rıdvan Dilmen getirildi. Dilmenli Karşıyaka 7 hafta sonunda 8 puan toplarken, puan cetvelinde ancak 1 sıra yükselebildi. 
     Dilmen döneminde Karşıyaka'nın aldığı sonuçlar ve yeşil, kırmızılıların puan cetvelindeki konumları şöyle 
     Karşıyaka-İstanbul Büyükşehir Belediyesi 0-2, 18. 
     Kocaelispor-Karşıyaka 1-1, 17. 
     Karşıyaka-Adana Demirspor 2-0, 15. 
     İzmirspor-Karşıyaka 0-0, 15. 
     Karşıyaka-Sakaryaspor 1-3, 15. 
     Karşıyaka-Kayseri Erciyesspor 1-0, 14. 
     Yimpaş Yozgatspor-Karşıyaka 2-1, 16. 
     
     ALTAY DA BENZER DURUMDA 
     Sezona teknik direktör Metin Tekin ile başlayan Altay, ilk 5 haftada 3 puanda kaldı. Tekin'in ardından göreve gelen İlyas Tüfekçi yönetiminde siyah-beyazlılar çıkışa geçerek 5 maçta 13 puan topladı ve ligin 10. haftasında puan cetvelinin 6. sırasına yükseldi. 
     Daha sonra bunun devamını getiremeyen Altay, peş peşe uğradığı puan kayıplarıyla 14. hafta sonunda puan cetvelinde 12. sıraya geriledi. 
     Tüfekçi döneminde Altay'ın aldığı sonuçlar ve siyah-beyazlıların puan cetvelindeki konumu şöyle 
     Yimpaş Yozgatspor-Altay 2-3, 12. 
     Altay-Türk Telekomspor 3-3, 12. 
     Vestel Manisaspor-Altay 1-2, 10. 
     Altay-Çanakkale Dardanelspor 3-2, 10. 
     Mersin İdmanyurdu-Altay 0-3, 6. 
     Altay-Antalyaspor 1-3, 7. 
     Göztepe-Altay 1-1, 8. 
     Sakaryaspor-Altay 2-1, 10. 
     Altay-Kayserispor 1-2, 12. 
     
</TEXT>
</DOC>
