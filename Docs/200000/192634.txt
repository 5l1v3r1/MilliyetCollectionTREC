<DOC>
<DOCNO> 192634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/yasam/yas08.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   100 milyonu bir iğne başı kadar 
   ABD'nin California eyaletindeki Berkeley Üniversitesi'nden Alex Zetti ve Adam Fennimore, 100 milyon adedi bir topluiğne başına sığabilecek küçüklükte elektrik motoru yaptı. Minyatür motor, atomik ölçülerdeki sondaj cihazının bir elektronik devreyi silikon çip üzerine yerleştirmesiyle oluşturuldu. Esasen minik robotları çalıştırmada kullanılacak olan motorlar, kum taneciği büyüklüğünde çok güçlü bilgisayarların, zehirli kimyasalları algılayabilecek akıllı kumaşların, suyu en küçük partiküllerden arındıracak filtrelerin yapılmasını sağlayabilecek. 
   
   Hapse değil bodruma girdi 
   Romanya'da, 8 yıllık hapis cezasını çekmemek için 11 yıl evinin bodrumunda gizlenen adam tutuklandı. Adı açıklanmayan 31 yaşındaki adam, komşularından birini öldürmek suçundan 8 yıl hapse mahk m edilmişti. Masum olduğu öne süren adam, hapisten kurtulmak için evinin bodrumuna yerleşti. Ve 11 yıl içinde, sadece birkaç kez, tükenen erzaklarını yenilemek için dışarı çıktı. 
   
   Tuvalete düşen 'cep' trene rötar yaptırdı 
   ABD'nin New York kentinde cep telefonunu banliyö treninin tuvaletine düşüren bir yolcu yüzünden seferler aksadı. 41 yaşındaki Edwin Gallard, trenin tuvaletinde konuşurken, cep telefonunu klozete düşürdü. Telefonu almak isteyen Gallard'ın eli, tuvaletin deliğine sıkıştı. Görevliler treni durdurdular ve polis ile itfaiyeyi çağırdı. İtfaiye, alüminyum alaşımlı tuvaleti keserek Gallard'ı kurtarırken, binlerce kişi saatlerce bekledi. Talihsiz yolcu hafif yaralanırken cep telefonu bulunamadı. 
   
   
</TEXT>
</DOC>
