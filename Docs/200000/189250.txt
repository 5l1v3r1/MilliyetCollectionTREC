<DOC>
<DOCNO> 189250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun14.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa Takatim tükendi ama yola devam... 
</HEADLINE>
<TEXT>

     İkinci Jean Paul, Papa oluşunun 25. yıldönümü nedeniyle dün Vatikan'da düzenlenen ayinde, ''son nefesini verene kadar görevini sürdüreceği'' mesajını verdi. 
     Yaklaşık 50 bin kişinin katıldığı ayinde, Papa konuşmasını yine tamamlayamadı. 
     Aziz Petrus Meydanı'nı dolduran binlerce Katolik, fiziksel olarak acı çektiği yüz ifadelerinden de belli olan, yorgun ve bitkin görünün Papa'ya alkışlarla cesaret verdiler. Ancak Papa, ayin sırasında konuşmasını tamamlayamadı. 
     ''İsa, takatimin kalmadığının farkında olsa da, çağrısına yanıt vermem ve bana yüklediği sorumluluğu üstlenmem için beni yüreklendiriyor'' diyen Papa İkinci Jean Paul, daha sonra elindeki konuşma metnini okuma işini, yardımcılarından Piskopos Leonardo Sandri'ye devretti. 
     
</TEXT>
</DOC>
