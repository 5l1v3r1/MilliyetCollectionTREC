<DOC>
<DOCNO> 162879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/yazar/guclu.html </URL>
<DATE> 2003/06/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Doktoralı imamlar geliyor 
</HEADLINE>
<TEXT>

     Bakan Çelik, imam hatipleri cüzamlı gibi görenler var, diyerek tartışma ortamı yaratmak istiyor. Oysa artık imam hatip mezunu Başbakanımız da var, çok sayıda bakanımız da. Durum böyle iken h l imam hatip konusunu kaşımak, eğer ardında art niyet yok ise manşete çıkma hastalığından başka bir şey değil. 
     Meslek lisesi mezunlarının önü elbette açılmalı. Bunu en çok isteyenlerden birisi de benim. YÖK ile bu konuda en büyük mücadeleyi, bu köşede biz yapıyoruz. Ama elma ile armudu birbirine karıştırmamak gerekir. Bakan'ın yapmaya çalıştığı da bu. 
     Önceki gün imam hatibi de, meslek lisesini bitiren de hukuka, siyasala, tıbba girsin diyordu. Şimdi de doktoralı imam olsa fena mı olur diyor. Bakan Çelik, öncelikle meslek liselerinin önü açılsın kavramından ne anladığını doğru bir şekilde ortaya koymalı. Yoksa tartışma farklı zeminlere kayar ki bunun da hiç kimseye faydası olmaz. En başta da hükümete... 
     Meslek lisesinin ağaç işleri ya da elektrik bölümünü bitiren birinin tıbba yönelmesi elbette doğru değil. Bizim yıllardır istediğimiz, öğrencinin kendi alanı ile ilgili fakültelere girebilmesi. Örneğin elektriği bitiren elektrik mühendisi, iletişimi bitiren de fakülteye girip gazeteci olabilmeli. Yoksa isteyenin istediği yere yöneleceği bir sistem, eğitime özgürlük değil ancak kaos getirir. 
     Meslek liselerinde yapılan eğitim, normal eğitimin beş katı daha masraflı. Eğitime ayırdığımız kaynakların böylesine kısıtlı olduğu bir ortamda 4 yıl elektrikçi olsun diye para harcadığımız bir öğrenciyi, sen bütün bunları bir yana bırak, gel seni hukukçu yapalım demek bakın nelere mal oluyor 
     1 Devletin mesleki eğitim için kendisine harcadığı tüm kaynaklar heba oluyor. 
     2 Meslek lisesi mezununun, mevcut okul bilgileri ile başka bir fakülteyi kazanması çok zor. Mutlaka dershaneye gitmesi gerekiyor. Bu da en az bir yıl ve en az birkaç milyar liraya mal oluyor. 
     3 En önemlisi de elektrik okuyup, elektrikçi olmak istemeyen o genç, tek amacı elektrik teknisyeni olmak isteyen bir başka gencin hakkını yemiş oluyor ki buna da kimsenin hakkı yok. Eğer hukuka gitmek isteyen öğrenci, daha en baştan önce düz liseye ardından hukuka gitmiş olsaydı, tüm bu kaos yaşanmamış olacaktı. 
     Doktoralı imamlara gelince Ah keşke. Nerede o günler. Bakan'ın da dediği gibi kilise papazlarının çoğu mastır ya da doktoralı. Neden bizde de olmasın Ama imam hatip mezunlarını bu yönde teşvik eden yok ki İmam hatipli zaten ilahiyata kolaylıkla girebiliyor. Burada bir sorun yok. Teşvik edilir ise mastır ve doktora da yaparlar. Ama amaç başka. Tıpkı gerçek elektrikçi olmak isteyenler gibi gerçek imam olmak isteyenler de eğitim sisteminin mağdurları oldukları için açıkta kalıyorlar. 
     Türkiye, mesleki eğitimde yol haritasını doğru çizmek zorunda. Yoksa sadece kaynaklar ve gençlerimiz değil, ülkenin huzuru da elden gider. 
     Bu arada eğitimde geç rönesans diye sunulan AB destekli projelerin ise sadece k ğıttan kaplanlar olduğunu hatırlatmakta yarar var. AB ya da Dünya Bankası destekli projeler ile ilgili öyle çok söylentiler var ki dudaklarınız uçukluyor. Günü geldiğinde onları da bir bir yazacağız... 
     Özetin özeti Mesleki eğitim, özellikle de ara insan gücü yetiştirmeye yönelik olanı, siyasetçilerin ve YÖK'ün dayatmacı tavırlarının dışında tutulmalıdır. Yoksa daha önceki yıllarda olduğu gibi zaman, emek ve kaynak kaybının ötesinde bir işe yaramaz. Başbakan Erdoğan'ın ısrarla uzak duralım dediği gerginlik de cabası. 
     
     

</TEXT>
</DOC>
