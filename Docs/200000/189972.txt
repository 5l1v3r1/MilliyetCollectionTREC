<DOC>
<DOCNO> 189972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sontur09.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol piyasası da serbestleşiyor... Tasarı TBMM'ye sunuldu... 
</HEADLINE>
<TEXT>

     Petrol piyasasını serbestleştirmek için uygun altyapıyı oluşturmayı amaçlayan Petrol Piyasası Yasa Tasarısı, TBMM Başkanlığı'na sunuldu. 
     Geçen yasama döneminde kadük kalan ancak yenilenerek Meclis'e sunulan tasarı ile devlet tekelinin ağırlıkta olduğu petrol sektöründe, hampetrol arama, üretim ve ticareti dışında kalan, hampetrolün işlenmesinden elde edilen ürünlerin pazarlanmasına kadar uzanan zincirle ilgili düzenlemeler yapılıyor. 
     Rafinaj, işleme, iletim gibi faaliyetleri dağıtım faaliyetleri ile birleştirerek tek bir yasa altında toplayan tasarı, petrol piyasası faaliyetlerini, elektrik ve doğalgaz gibi enerji kaynakları ile birlikte ele alarak Enerji Piyasası Düzenleme Kurumu bünyesinde bütünleştiriyor. 
     
</TEXT>
</DOC>
