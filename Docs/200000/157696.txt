<DOC>
<DOCNO> 157696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/dunya/adun.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta işler iyi gitmiyor 
</HEADLINE>
<TEXT>

Amerikan basını, Irak'ta güvenliğin sağlanması, altyapının yeniden inşası ve yeni rejimin kurulması konularında üst üste yanlış yapan Bush yönetimini eleştiri bombardımanına tutmaya başladı 
     SEMA EMİROĞLU New York 

     Bağdat'ın düşmesi ve Irak'ta denetimin ABD - İngiliz askerlerinin eline geçmesinin üzerinden 5 hafta geçmesine karşın ülkede h l kanun h kimiyetinin ve kamu düzeninin sağlanamaması ABD Kongresi ve medyada Bush yönetimine yönelik eleştirileri yoğunlaştırdı. 
     Yağma, çetelerin işlediği silahlı suçlar ve güvenli, normal hayata bir türlü geçilememesinden Bush yönetiminin sorumlu tutulduğu eleştirilerde özellikle Savunma Bakanlığı Pentagon hedef alınarak, "Olağanüstü bir savaş yaptılar ama barışı kazanmak için hiçbir planları yokmuş. Kosova ve Bosna'dan hiç ders alınmaması çok şaşırtıcı" deniliyor. 
     "Irak'ta işler iyi gitmiyor" teması ABD'nin önde gelen gazeteleri "Washington Post" ve "New York Times"ta dün yapılan haberlerle gündeme taşındı. 
     Kongre'deki sorgulamalarda veya askeri ve sivil yetkililerin verdikleri röportajlarda, Pentagon'un savaş sonrası planlama zaaflarından sık sık söz edilmeye başlandığına işaret eden Post, Savunma Bakanlığı'nın Haiti, Somali, Balkanlar ve Afganistan'daki barış operasyonlarından hiç ders almamakla suçlandığını kaydetti. Post, şu 3 yanlış inanışın Pentagon'u hataya sürüklediğini vurguladı 

</TEXT>
</DOC>
