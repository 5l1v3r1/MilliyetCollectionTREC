<DOC>
<DOCNO> 195990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/guncel/gun02.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
DIŞ BASININ GÖZÜ İSTANBUL'DA 
</HEADLINE>
<TEXT>
   Hedef ilişkileri bozmak 
   Dünya basını iki sinagogu hedef alan saldırılarda El Kaide izinin bulunduğunu belirtirken, Yahudilerle yüzyıllardır barış içinde yaşayan Müslümanların da hedef olduğunu vurguladı. 
   
   
   İSRAİL    Jerusalem Post İsrail Dışişleri Bakanı Silvan Şalom'a göre saldırılar, Avrupa'da artan Yahudi düşmanlığıyla ilişkili. Türkiye, ABD ve İsrail'e yakın olduğu için vuruldu. Yahudilerden çok Müslümanlar öldü. 
   Haaretz Saldırganlar, Türklerle Musevi cemaatinin ilişkisini zedelemek istedi. Saldırıların kaynağı, Musevi vatandaşlarına eksiksiz bir din ve vicdan hürriyeti ortamı yaratmış olan Türkiye olamaz. 
   
   
   ABD    Washington Post Türkiye Yahudileri'ni hedefleyen saldırılarda en yüksek bedeli, Yahudileri koruyan Müslümanlar ödedi. 
   New York Times İsrail ve ABD'yle yakın ilişkiler içinde bulunan Türkiye, El Kaide tehdidi altındaydı. 
   Los Angeles Times İki saldırı da, El Kaide saldırılarına çok benziyor. 
   
   
   İNGİLTERE    The Independent on Sunday Türk yetkililere göre, son dönemde Ladin'in Türkiye'de saldırı düzenleyeceğini gösteren istihbarat vardı. Nedeni, muhtemelen Türkiye'nin Irak'a asker gönderme teklifi. 
   The Sunday Times Saldırılar sinagogları hedef aldı, ancak kurbanların büyük bölümü Müslüman. 
   The Sunday Telegraph Amaç hem İsrail'i hem de Türkiye'deki ABD müttefiki hükümeti cezalandırmak. 
   The Observer Eylem, batının anahtar müttefiki Türkiye'de istikrarsızlığa yol açabilir. Saldırı, İsrail ile iyi ilişkiler içindeki Türkiye'ye uyarı olabilir. 
   
   
   ALMANYA    Frankfurter Allgemeine Zeitung İsrail, saldırılardan Avrupa'daki Yahudi karşıtlığını sorumlu tutuyor. 
   Welt am Sonntag Saldırıların planlanış şekli, teröristlerin iyi örgütlendiğini gösterdi. 
   Bild am Sonntag Terör, İstanbul'daki gibi parçalanmış insan resimleriyle en yüksek hedefine ulaşıyor İnsanlara panik ve korku aşılamak... 
   
   
   
</TEXT>
</DOC>
