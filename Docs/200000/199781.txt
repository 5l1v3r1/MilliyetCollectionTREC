<DOC>
<DOCNO> 199781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/soneko47.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT çalışanlarının kendi istekleriyle ayrılmaları için süre doluyor 
</HEADLINE>
<TEXT>

     Kamu İktisadi Teşebbüsleri'nde KİT çalışanların kendi istekleri ile işten ayrılmaları için tanınan süre 8 Aralık Pazartesi günü sona eriyor. 
     Hazine Müsteşarlığı'ndan yapılan açıklamada, KİT çalışanların kendi istekleri ile işten ayrılmaları halinde kıdem tazminatlarının yüzde 20 fazlasıyla ödeneceği belirtildi Açıklamada, İş Kanuna tabi olarak istihdam edilen personelden kendi isteği ile işten ayrılanlara İş Kanunları hükümlerine göre hesaplanacak kıdem tazminatının yüzde 20 fazlasıyla ödeneceğinin hükme bağlandığı hatırlatıldı. İşverence haklı nedenle derhal fesih hali hariç olmak üzere, 1 Ekim-22 Kasım 2003 tarihi arasında, herhangi bir sebeple iş sözleşmeleri feshedilen personelin de kendi isteğiyle işten ayrılma şartı aranmaksızın bu kanun hükümlerinden yararlanacağı kaydedilen açıklamada, şöyle denildi 
     ''Bu uygulamadan yararlanmak isteyenler için belirlenmiş olan kanuni başvuru süresi 8 Aralık 2003 mesai saati bitiminde sona ereceğinden ve başvuru süresinin uzatılması mümkün bulunmadığından, başvuruların kalan son iki işgünü içerisinde yapılması gerekmektedir.'' 
     
</TEXT>
</DOC>
