<DOC>
<DOCNO> 167507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/sontur02.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK KADEK 31 İran askerini öldürdü.. 
</HEADLINE>
<TEXT>

     İran topraklarına yerleşmeye çalışan terör örgütü PKK KADEK ile İran güvenlik güçleri arasında çıkan çatışmalarda, 31 İran askeri ile 22 teröristin öldüğü bildirildi. 
     Irak'ın kuzeyindeki terörist gruplarını İran'a yerleştirmeye çalışan PKK KADEK'in, İran İslam Demokrasi Partisi adı altında da siyasi örgütlenme çabasında olduğu belirtildi. 
     Edinilen bilgiye göre, Doli Göze ve Shinava'da çıkan çatışmalarda 8 İran askerinin öldürülmesi ve 4'ünün de yaralanmasının ardından, terör örgütü Kalashin bölgesinde de İran Kürdistan Demokrat Partisi'nin İKDP desteğiyle çatışmalara girdi ve 15 İran askeri ile 12 terörist öldüğü. 
     Terör örgütünün Mahabad bölgesindeki halkı İran'a karşı kışkırtması üzerine Şihayşa'da çıkan olaylarda ise 3 İran askeri ile 6 teröristin öldüğü belirtilirken, Kelareş bölgesinde gümrük noktası oluşturmaya çalışan teröristlerle İran güvenlik güçleri arasında 27 Haziran günü çıkan çatışmada da 5 İran askeri ile 4 teröristin öldüğü bildirildi. 
     Bölgedeki çatışmaların örgüt içinde rahatsızlık yarattığı kaydedilirken, sözde başkanlık konseyi üyesi Cemil Bayık'ın bölgeye nakledilen grupları Murat Karayılan yerine Duran Kalkan'ın sorumluluğuna verdiği öğrenildi. 
     
</TEXT>
</DOC>
