<DOC>
<DOCNO> 162691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko12.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanı Güçlü dolardan yanayız 
</HEADLINE>
<TEXT>

     ABD Hazine Bakanı John Snow, ABD hükümeti olarak güçlü dolardan yana olduklarını söyledi. 
     Snow, dün katıldığı bir televizyon programında, hükümetin bir bütün olarak güçlü dolardan yana olduğunu ve Beyaz Saray ile kendi bakanlığı arasında hiçbir görüş ayrılığı bulunmadığını belirtti. 
     Snow, ''Güçlü dolardan yanayız. Enflasyondan hiç kimse kazançlı çıkmaz ve paranın değeri en iyi şekilde açık ve rekabetçi piyasalarca belirlenir'' dedi. 
     ABD Doları'nın son aylarda önemli para birimleri karşısında uğradığı gerileme, piyasalarda ABD ekonomi yönetiminin ihracatı artırdığı için doların zayıflamasına bilinçli olarak göz yumduğu yönünde spekülasyonlara yol açmıştı. 
     
</TEXT>
</DOC>
