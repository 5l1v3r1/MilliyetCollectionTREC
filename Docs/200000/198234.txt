<DOC>
<DOCNO> 198234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sontur24.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasım'da palamut avlandı 
</HEADLINE>
<TEXT>

     Trabzon'da yıllardır Kasım ayında palamut avlanmazken, bu yıl bol miktarda avlanıyor. 
     Trabzon'da 50 yıldır balıkçılık yapan Temel Özdemir, bu yıl bütün balık çeşitlerinin bol miktarda avlandığını ifade ederek, ''Normalde palamut, ekim aylarının sonlarına doğru ortadan kaybolur. Bu yıl palamut avı devam etti. Ben bunca yıldır bu işi yapıyorum, böyle bir şey görmedim'' dedi. 
     Özdemir, deniz suyunun sıcak olmasından dolayı palamut avının devam ettiğini, deniz suyunun soğumasıyla bu balığın ortadan kaybolacağını söyledi. 
     Yaklaşık 40 yıldır balıkçılık yaptığını belirten Kemal Gürsoy da bu yıl ilk defa Kasım ayında palamut avlandığını,bunda da havaların sıcak gitmesinin etkili olduğunu ifade etti. 
     Palamut, Trabzon Balık Hali'nde 1.5-2.5 milyon liradan satılıyor. 
     
</TEXT>
</DOC>
