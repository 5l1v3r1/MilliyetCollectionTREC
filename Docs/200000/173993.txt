<DOC>
<DOCNO> 173993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sonspo09.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"100'ler Kulübü"nde hangi futbolcular var 
</HEADLINE>
<TEXT>

     Birinci Süper Futbol Ligi'nde geride kalan 45 sezonda en fazla gol atan futbolcu Tanju Çolak olarak tarihe geçti. 
     Tanju Çolak, Birinci Lig kariyerinde toplam 240 gol atarak, listenin en başında yer aldı. Tanju Çolak'ı, 219 golle Hami Mandıralı, 217 golle Metin Oktay, 200 golle de Aykut Kocaman izliyor. 
     Tanju Çolak, Hami Mandıralı, Metin Oktay ve Aykut Kocaman, aynı zamanda lig tarihinde 200 gol barajına ulaşan 4 futbolcu oldu. 
     
     100 GOLE 23 FUTBOLCU ULAŞTI 
     Birinci Futbol Ligi'nde 100 gol barajını, geride kalan 45 sezonda yalnızca 23 futbolcu geçebildi. 
     ''100'ler Kulübü'' olarak da adlandırılan listeye en son katılanlar ise, 2002-2003 sezonundaki performanslarıyla Arif Erdem ve Andre Kona oldu. 
     
     BOLİÇ VE KONA 
     Birinci Futbol Ligi tarihinde 100 gol barajını şimdiye dek yalnızca 2 yabancı oyuncu geçebildi. 
     Sonradan Türk vatandaşlığına geçen Boşnak Elvir Boliç, Galatasaray, Gaziantepspor ve Fenerbahçe formaları altında toplam 114 gole imza atarak Türk futboluna damgasını vurdu. Boliç, yeni sezonda İstanbulspor forması altında gol sayısını artırmaya çalışacak. 
     Bu arada uzun yıllardır Türkiye'de bulunan Kongolu Andre Kona da 100 gol barajına ulaşan 2. yabancı oyuncu oldu. 
     
     YARIŞI 5 FUTBOLCU SÜRDÜRECEK 
     Ligde 100 gol barajını aşan futbolcular içinde, 2003-2004 sezonunda yarışı sürdürecek yalnızca 5 oyuncu bulunuyor. 
     Galatasaray'a geri dönen Hakan Şükür ile takım arkadaşı Arif Erdem, Samsunsporlu Serkan Aykut ve Oktay Derelioğlu ile İstanbulsporlu Elvir Boliç, yeni sezonda gol sayılarını artırmaya çalışacak. 
     ''100'ler Kulübü''ne üye 23 futbolcudan 17'si aktif futbolu bıraktı. Hami Mandıralı ise henüz bir takımla anlaşamadı. 
     
     ''100'LER KULÜBÜ'' 
     Birinci Futbol Ligi'nin 45 yıllık geçmişinde, yalnızca lig maçlarında attıkları goller baz alınarak yapılan değerlendirmede, 100 gol barajını aşan futbolcular ve attıkları gol sayıları şöyle 
     
     
Futbolcu Oynadığı Takımlar Gol Sayısı Tanju Çolak Samsunspor-GS-FB 240 Hami Mandıralı Trabzonspor-Ankaragücü 219 Metin Oktay Galatasaray 217 Aykut Kocaman Sakaryaspor-FB-İstanbulspor 200 Hakan Şükür Sakaryaspor-Bursaspor-GS 194 Feyyaz Uçar Beşiktaş-FB-Antalyaspor 191 Serkan Aykut Samsunspor-Galatasaray 1 Fevzi Zemzem Göztepe 144 Saffet Sancaklı BJK-Kocaelispor-GS-FB 130 Mehmet Özdilek Beşiktaş 130 Fikri Elma Ankara Demirspor 128 Ertuğrul Sağlam Samsunspor-Beşiktaş 126 Ertan Adatepe Ankaragücü, PTT 122 Cemil Turan İstanbulspor-Fenerbahçe 120 Halil İbrahim Eren Bolu-A.Gücü-G.Birliği-Samsun 119 Mustafa Denizli Altay-Galatasaray 117 Elvir Boliç GS-Gaziantepspor-Fenerbahçe 114 Oktay Derelioğlu TS-BJK-Gaziantepspor-FB 113 Osman Arpacıoğlu Mersin İdmanyurdu-FB 107 Zafer Tüzün Eskişehirspor-Fenerbahçe 107 Gökmen Özdenak İstanbulspor-Galatasaray 101 Arif Erdem Galatasaray 101 Andre Kona G.Birliği-Antalya-D.Bakır-İst. 100 
     
</TEXT>
</DOC>
