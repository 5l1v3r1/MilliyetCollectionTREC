<DOC>
<DOCNO> 161402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/yazar/akyol.html </URL>
<DATE> 2003/06/06/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Değişimi kavramak 
</HEADLINE>
<TEXT>

     Neden yüksek fiyat veremediklerini daha özenli bir üslupla anlatmalıydı. 
     Çiftçiler Kemal Derviş döneminde de az mı tepki gösterdiler. TZOB Başkanı Faruk Yücel’in tepkilerini, hatta Derviş’e hakaret eden öfkeli konuşmalarını hatırlıyorum. Derviş polemiğe girmemiş, doğru yapmıştı. 
     Bir başka doğru da şu 
     "Halkımızın yüzde 35’i tarım kesiminde yaşadığı halde milli gelirden ancak yüzde 13 pay alıyor .." 
     Halbuki "köylü efendimiz" değil mi Bu adaletsizliği’ gidermek gerekmiyor mu 
     
     ADALET diye bakarsanız öyle gibi gözükebilir. Ama "üretim, verimlilik, kalkınma" gibi açılardan bakarsanız rakamların anlamı değişir 
     Tarım sektöründeki yüzde 35’lik nüfus, milli gelirimizin ancak yüzde 13’ü kadar üretim yapabiliyor 
     Tarımda en iyi mevsimde bile büyüme yüzde 3 - 4 civarında gerçekleşir. Halbuki mesela imalat ve hizmet sektörlerinde büyüme yüzde 10’u aşabiliyor. 
     Şimdi bir soru 
     - Eldeki kaynakların dağılımında, bizi daha hızlı kalkındıracak sanayi ve hizmet sektörlerine mi, yoksa o kadar katma değer getirmesi mümkün olmayan tarıma mı öncelik verilmeli 
     Bu açıdan Demirel’in "bunlar ne verirse ben beş bin fazlasını vereceğim" popülizmi yanlıştı Ecevit’in "kalkınma köylüden başlayacak" sözü de 1960’ların sonuna doğru sanayileşme yolunda girmiş Türkiye’de zamanın gerisinde kalmıştı. 
     Kaynakların sektörlere dağılımında Özal’ın, IMF’nin, Derviş’in ve Erdoğan hükümetinin izlediği politikalar doğrudur. 
     
     KALKINMA sanayi ve hizmet sektörünün gelişmesi ile, şehirleşme ile olur. 
     Türkiye’de şehir ekonomisi ve nüfusu daha fazla gelişmiş ve tarımsal nüfusumuz yüzde 10’a inmiş olsaydı, milli gelirimizin yüzde 13’ü ile çiftçilerimiz ihya olurdu 
     Önümüzdeki 20 - 30 yılda köyden şehre göç sürecek ve 14 - 15 milyon köylü daha şehirlere gelecektir Onun için Türkiye’nin yılda hiç aksatmadan 30 milyar dolar civarında altyapı, sanayi ve hizmet sektörü yatırımı yapması gerekiyor 
     Yabancı sermaye ve AB üyeliği bunun için zaruri 
     Modernleşme demek, köylü "tarım toplumu"ndan şehirli "sanayi toplumuna", çağımızda ise "sanayi ötesi topluma" geçiş demektir. 
     Bizde ise, modernleşmeye tarihen sivil ve asker bürokrasi öncülük ettiği için, bizim modelimizde protokoller, katı kurallar, kanun ve siyasi sistem değişiklikleri öncelik almış, gardırob’a da büyük önem verilmiştir. 
     Artık modernleşmenin öncülüğü şehirli orta sınıflara geçiyor. Toplumsal hareketliliğin artması, bürokrasinin bastırdığı toplumsal çeşitliliğin şehirlerde ortaya çıkması... "Yatırım, faiz, döviz, verimlilik, rekabet, ihracat, teknoloji, demokrasi" gibi modern kavramların geçmişteki her dönemden daha fazla kullanılması bundandır. Asıl modernleşme budur. 
     Bazı kafalar eskiye takılı kalsa da... Türkiye doğru yönde ama maalesef düşe kalka gerçek anlamda modernleşiyor. 
     
     

</TEXT>
</DOC>
