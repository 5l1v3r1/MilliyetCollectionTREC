<DOC>
<DOCNO> 158433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sondun20.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk SARS hastası iş arıyor... 
</HEADLINE>
<TEXT>

     Akut Solunum Yetmezliği Sendromu'na SARS yakalanan ilk kişi, iş bulmak ve normal yaşama dönmek istiyor. 
     Hastalığa yakalanmadan önce Çin'in güneyindeki Shenzhen şehrinde bir lokantada aşçı olarak çalışan 34 yaşındaki Huang Xingchu, ortadan kaybolduğu şeklindeki haberleri de yalanladı. 
     Çin basınında yer alan habere göre, SARS virüsünün kendisine nasıl bulaştığını bilmediğini söyleyen Huang, virüsün kuşlardan geçtiği yönündeki iddialarla ilgili olarak, ''hayatında nadiren vahşi hayvan eti yediğini'' kaydetti. 
     Lokantada çalışırken aşçıbaşı olduğunu ve sadece zaman zaman yemek pişirdiğini söyleyen Huang, hiçbir zaman tavuk veya ördek kesmediğini belirtti. 
     Huang, geçen yılın sonlarında Guangzhou şehrindeki bir askeri hastanede SARS tedavisi gördü, daha sonra diğer hastaların tedavisinde kullanılması için kan verdi. 
     Guangdong eyaletinin küçük bir kenti olan Heyuan'deki evinde yaşayan Huang, tek isteğinin bir iş bulmak ve ailesine bakmak olduğunu söyledi. 
     Huang'ın ailesinden kimseye SARS virüsü bulaşmadığı bildirildi. 
     
</TEXT>
</DOC>
