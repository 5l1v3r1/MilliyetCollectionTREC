<DOC>
<DOCNO> 169413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/ekonomi/eko05.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura aile yardımı dahil 66 milyon zam 
</HEADLINE>
<TEXT>

Taban aylığı ve aile yardımı ödeneğinde yapılan artışlarla memur aylıklarında net 47 milyon lira ile 66 milyon lira arasında artış oldu 
     ANKARA Milliyet 

     Hükümet, memurlara temmuz ayından itibaren geçerli olmak üzere seyyanen 66 milyon Türk Lirası TL zam yaptı. 
     Devlet Bakanı ve Başbakan Yardımcısı Mehmet Ali Şahin, yapılan zamlarla ilgili şunları söyledi "Önce taban aylıkta 66 bin puanlık bir artış sağladık. Sonra aile yardımında bir artış sağladık. Eş için 8 milyon 575 bin, her bir çocuk için de 5 milyon 145 bin lira ki, bu evli ve iki çocuklu bir memurun aile yardımı ödeneğini 18 milyon 800 bin lira artırmak anlamına geliyor. Özetle, devlet memurlarımızın maaşlarına eşit olarak evli ve iki çocukluysa 66 milyon liralık bir zam verme imk nı doğdu. Böylece memur maaşlarında ortalama yüzde 9'a ulaşan bir artış sağladık. 
     En düşük aylıklı memur maaşında ise yüzde 15.5'lik bir artış sağlamış olduk. En yüksek aylıklı memura ise yüzde 2.8 zam yaptık. Bu artıştan sözleşmeli personel ile emekli sandığına tabi olanlarda yararlanacak" dedi. Şahin, bu hafta içerisinde ek bordrolar ile memurların zamlarını alabileceklerini söyledi. Bakanlar Kurulu, Temmuz 2003 tarihinden geçerli olmak üzere taban aylık katsayısını 329.250'den 395.250'ye çıkardı. 
     
     İşçiye yeni teklif yok 
     Şahin, Türk - İş Başkanı Salih Kılıç'la da görüştüğünü ilk altı ay için yüzde 5, ikinci altı ay için yüzde 9 zam oranlarında bir değişiklik olmadığını belirterek, "Vereceğimizin fazlasını verdiğimizi söyledim. Çarşamba günü toplantıları varmış, sonra temas kuracağız" dedi. 
     Bu arada, Cumhurbaşkanı Ahmet Necdet Sezer, Anayasa Mahkemesi'nin yürütmeyi durdurma kararı verdiği, emeklilik yaşını 65'ten 61'e indirerek, kademeli emekliliğe geçişi öngören Emekli Sandığı Kanunu'nda Değişiklik Yapılmasına Dair Kanun'u onayladı. 
     
Gece yarısı kaynak zirvesi      Başbakan Tayyip Erdoğan, dün gece ekonomi yönetimi ile, memurlara ve işçilere verilen zam dahil olmak üzere 2 katrilyon liraya yaklaşan kaynak ihtiyacının nasıl karşılanacağının tespit edildiği bir toplantı yaptı. IMF'ye, zammın kaynaklarını tek tek göstermek isteyen hükümet, bu amaçla, yatırım kalemlerini kısmak başta olmak üzere, özelleştirme çalışmalarının hızlandırılması ile dolar kurundaki düşüşle birlikte harcama maliyetlerinin düşmesini kaynak olarak ortaya koyacak. 
     
En düşük memur maaşı 488 milyon lira oldu HALEN ÇALIŞANLARIN AYLIKLARI Bin TL Aile yardım ödeneği dahil ÜNVANLAR DERECE 2003 HAZİRAN NET GÖREV AYL. 2003 TEMMUZ NET GÖREV AYL. ARTIŞ Genel Md. 1 4 2.310.260.000 2.375.850.000 2.8 Şube Md. Üniv. 1 4 766.970.000 832.550.000 8.6 Memur 9 1 438.400.000 503.990.000 15.0 Hizmetli 15 1 422.540.000 488.130.000 15.5 Öğretmen 1 4 702.210.000 767.800.000 9.3 Öğretmen 9 1 560.550.000 626.140.000 11.7 İl Valisi 1 4 2.327.020.000 2.392.610.000 2.8 Kaymakam 7 1 918.520.000 984.110.000 7.1 H kim 1. sınıf 1 4 2.272.570.000 2.338.170.000 2.9 H kim 8 1 914.640.000 980.220.000 7.2 Başkomiser 2 6 917.840.000 983.420.000 7.1 Polis 11 1 740.080.000 805.660.000 8.9 Uzman Dr. 1 4 969.060.000 1.034.640.000 6.8 Doktor 8 3 760.900.000 826.490.000 8.6 Hemşire-Lise 12 3 514.980.000 580.560.000 12.7 Müh. şantiye 1 4 833.070.000 898.660.000 7.9 Teknis. büro 12 2 473.230.000 538.820.000 13.9 Profesör 1 4 1.941.750.000 2.007.340.000 3.4 Araştırma Gör. 7 1 667.380.000 732.970.000 9.8 Başkanlık Vaizi 1 4 618.930.000 684.510.000 10.6 Avukat 1 4 822.910.000 888.500.000 8 MEMUR EMEKLİ AYLIKLARI Bin TL Genel müdür 1 4 1.786.320 1.839.120 3.0 Şube Md. Üniv. 1 4 561.130 613.930 9.4 Memur 3 8 474.310 531.070 12.0 Hizmetli 7 9 421.180 475.960 13.0 Öğretmen 1 4 583.080 635.880 9.1 İl Valisi 1 4 1.802.790 1.855.590 2.9 Kaymakam 1 4 1.252.620 1.305.420 4.2 H kim 1. sınıf 1 4 1.871.390 1.924.190 2.8 Başkomiser 2 6 456.730 510.190 11.7 Uz. doktor 1 4 755.950 808.750 7.0 Hemşire - Lise 3 8 457.760 512.540 12.0 Mühendis 1 4 755.950 808.750 7.0 Tekniker 1 4 561.130 613.930 9.4 Profesör 1 4 1.683.420 1.736.220 3.1 Avukat 1 4 583.080 635.880 9.1      
     Zam sonrası, aile yardım ödeneği dahil evli ve iki çocuklu memur ile emeklilerinin maaşlarındaki değişim 
</TEXT>
</DOC>
