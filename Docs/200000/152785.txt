<DOC>
<DOCNO> 152785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/soneko02.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Gümrüklerde rüşveti önlemek, bilgisayarla mümkün olur 
</HEADLINE>
<TEXT>

     Çevre Bakanı Kürşad Tüzmen, devlet dairelerinde rüşveti önlemenin yolunun, dijital güvenlik sistemleri, bilgisayar ve makine teknolojilerini kullanmak olduğunu söyledi. 
     Bakan Tüzmen, yaptığı açıklamada, Türkiye'nin ekonomik kalkınmasının genç, dinamik iş adamlarının yapacağı üretim, ihracat ve istihdamla mümkün olabileceğini belirtti. 
     Türkiye'nin, yılda 1-2 milyar dolar ihracat yapan 100 işadamına kavuşması halinde, önünün açılacağını, teknolojik yeniliklerin de yakından takip edilmesi gerektiğini ifade eden Tüzmen, şöyle konuştu 
     ''Böyle bir tablo karşısında Türkiye'nin gelişimini hiç kimse engelleyemez. Özellikle, gümrüklerin sağlıklı işlemesi, rüşvetin önlenmesi de hayati önem taşıyor. Gümrüklerde, dijital güvenlik sistemlerini yaygınlaştırarak bu soruna da çözüm bulmak mümkün. 
     Kapıkule Sınır Kapısı'na milyon dolar harcayıp, X-Ray cihazı aldık. Harcanan para konuşulurken, dakika bir, gol bir dedik. İki günde eroin ele geçirildi. Diğer gümrük kapılarına da bu teknoloji harikalarından alacağız. Sen al koy onu oraya. Rüşvet yemez, karnı da acıkmaz. Sizi ne kadar bir zahmetten kurtarıyor, hiç düşündünüz mü Teknolojinin tüm imkanlarını getirip, kurmak zorundayız. Bilgisayar hiçbir zaman yalan söylemez. Rüşvetin önüne geçmek için her türlü tedbiri almaya devam edeceğiz. 
     Bu arada, sanayicilerimiz, işadamlarıyız ihracat için gittiği ülkenin dilini bilmek zorunda, dil bilmeden ihracat yapılacak ülkelerle sağlıklı anlaşmalar yapmak zordur.'' Bakan Tüzmen, Hükümetin, her alanda yoğun bir çalışma içerisinde olduğunu, iş dünyası ile devleti barıştırdıklarını, bunun ilk somut adımını da, Vergi Barışı Yasası'nın çıkartarak yaptıklarını vurgulayan Tüzmen, sözlerini şöyle sürdürdü 
     ''Devlet, işadamları, esnafı, işçisi, memuru ve emeklisi ile barışmak zorunda. Bunları gerçekleştiriyoruz. Faizler düşüyor, ekonomide istikrarlı bir döneme girildi. Rant ekonomisinden üreten ve ihracat yapan, dolaysı ile istihdam yaratarak, işsizliği çözen ekonomik sisteme geçeceğiz. Bu olumlu havayı bozmaya çalışanlar var, bunları halkımız görüyor, gerekenleri yeri ve zamanı geldiğinde yapacağımızdan herkes emin olsun.'' 
     
     ''İHRACATTA HEDEF'' 
     Türkiye'nin, ihracatı artırmak için yaptığı başarılı çalışmaların sonuçlarını almaya başladığını, özelleştirmenin de en kısa sürede sonuçlandırılacağını ifade eden Tüzmen, şöyle dedi 
     ''İhracatçının önünü açacak düzenlemeleri yapmaya devam ediyoruz. Bu düzenlemelerin de sonuçlarını almaya başladık. 2002 yılının 3 aylık dönemine göre yüzde 34,6 oranında arttı. 2003 yılı ihracatımızın 40 milyar doları aşacağını tahmin ediyoruz. 2003 yılının 3 aylık döneminde, yaşanılan sıkıntılara karşın ihracatımız sanayide yüzde 28, konfeksiyonda yüzde 27, elektrik-elektronikte yüzde 20 oranında arttı. 
     Aynı dönemde, İran'a ihracatımız yüzde 50, Yunanistan'a yüzde 22, Suudi Arabistan'a yüzde 44, Sudan-Cezayir'e yüzde 36, Avrupa Birliği AB ülkelerine ise yüzde 30 civarında, komşu ülkelere olan ihracat ise yüzde 47 oranında arttı.'' Bakan Tüzmen bu arada, başbakanın kendisine Çevre Bakanlığı görevini verdiğini, ancak çevre sorunları ile birlikte, Dış Ticaret, İhracat, Meteoroloji gibi sorunlarla da ilgili olduğunu vurgularken, ''eskiden bunlar için 5 ayrı Bakan varmış. Şimdi bir Bakan var. Halimden şikayetçi değilim. İşler yürüyor, uykum az ama varsın olsun. Ülkeme hizmet ediyorum'' diye konuştu. 
     





</TEXT>
</DOC>
