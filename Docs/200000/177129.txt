<DOC>
<DOCNO> 177129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/yasam/yas10.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Susuz adadan eşek kurtarma 
</HEADLINE>
<TEXT>

      AHMET AKTAŞ İzmir DHA 
   
   İzmir Çeşme açıklarındaki Küçük Kara Ada'da kaderine terk edilen ve iki yıldır duyarlı bir balıkçının su taşıması sayesinde hayatta kalan iki eşek özgürlüğüne kavuştu. 
   Küçük Kara Ada'daki eşeklerin, balıkçı Bayram Şimşek'e bakıldığı ve zor koşullarda yaşamlarını sürdürdükleri haberinin gazetelerde yer alması üzerine belediye operasyon düzenledi. Çeşme Belediyesi Veterineri İsmail Ekmekçioğlu'nun gözetimindeki balıkçı Bayram Şimşek'in de aralarında bulunduğu dört kişilik ekip 7 mil uzaktaki adaya gitti. İnsan görmeye alışık olmayan eşekler, ekipten kaçınca operasyon yaklaşık 3 saat sürdü. 
   Güçlükle yakalanan eşekler, narkoz verilip uyutulduktan sonra tekneye alındı. Balıkçı Bayram Şimşek'in 'Tarkan' ve 'Nükhet' adını verdiği eşekler 2 mil ötedeki Eşek Adası'na nakledilirken turistler de operasyonu ilgiyle izledi. 'Tarkan' ve 'Nükhet'in gelmesiyle adadaki eşek sayısı 28'e yükseldi. 
   
   
</TEXT>
</DOC>
