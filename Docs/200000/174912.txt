<DOC>
<DOCNO> 174912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/guncel/gun00.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Harbiye böyle güvenlik görmedi 
</HEADLINE>
<TEXT>

   Özel Harek tçılar çatılarda, özel eğitimli dedektör köpekler bomba peşindeydi. Nik hın kıyılacağı Lütfi Kırdar'ı kuşatan yüzlerce polis ve koruma da cabası... 
      
   Nik h töreninin yapılacağı Lütfi Kırdar Uluslararası Kongre ve Sergi Sarayı'nın içinde ve çevresinde günlerdir planlanan güvenlik önlemleri, sabahın erken saatlerinden itibaren uygulamaya konuldu. Yaklaşık yedi bin davetlinin katıldığı törenle ilgili önlemler, İstanbul Emniyet Müdürü Celalettin Cerrah tarafından koordine edildi. Gün boyunca 10 emniyet müdür yardımcısı, 23 emniyet müdürü, 45 emniyet amirinin yanısıra, 350 trafik polisi, 1600 Çevik Kuvvet polisi, 600'ü kadın 1285 polis memuru, 48 Özel Harekat görevlisi, 4 bomba uzmanı görev yaptı. Ayrıca Ankara'dan gelen 100 Başbakanlık koruması ile bakan ve milletvekillerinin korumalığı yapan 1600 polis bina ve çevresinde toplandı. Zırhlı araçlar hazır bekletilirken, mobil araçlardaki kameralar yardımıyla bina çevresi kontrol altına alındı. Dedektör köpeklerle bomba araması yapıldı. 
   
   Nik h şekeri yerine dayak 
   Nik ha yaklaşık bir saat kala Lütfü Kırdar Kongre Merkezi'nin girişindeki kontrol noktasının 50 metre yukarısında toplanan Emeğin Partisi'ne üye bir grup, "ABD askeri olmayacağız" ve "Tayyip oğlunu Irak'a gönder" şeklinde sloganlar atıp, pankart açtı. Polisler, 100 kişilik grubu copla dağıtmaya çalıştı. Polis, aralarında kadınların da bulunduğu eylemcileri daire içene alarak copladı ve bir otobüsle emniyete götürdü. 
   
   
</TEXT>
</DOC>
