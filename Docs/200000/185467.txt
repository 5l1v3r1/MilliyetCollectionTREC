<DOC>
<DOCNO> 185467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yasam/yas05.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyeri aşkları çabuk tükeniyor 
</HEADLINE>
<TEXT>

   ABD'de yapılan araştırmaya göre, işyerinde başlayan aşkların yüzde 53'ü bir yıl içinde sona eriyor. Sadece yüzde 16'sı 5 yıldan fazla sürüyor 
      
   şık olan olana ama... 
   MSNBC kanalının yaptırdığı araştırma, işyerinde yaşanan aşkların pek yolunda gitmediğini gösterdi. İş arkadaşıyla duygusal yakınlaşma yaşayanların yüzde 17'si, ilişkilerinin birkaç gün ya da birkaç hafta sürdüğünü söyledi. İlişkinin birkaç hafta ile bir yıl arasında devam ettiğini söyleyenlerin oranı yüzde 36 iken "İlişkimiz 1 - 5 yıl sürdü" diyenlerin oranı yüzde 31 oldu. 5 yılı aşan ilişki yaşayanların oranı ise yüzde 16'da kaldı. Yılda 8 milyon kişinin işyerinde aşk yaşadığını belirten "Ofis Aşkları" The Office Romance isimli kitabın yazarı Dennis Powers, araştırmayla ilgili şunları söyledi 
   
   'Boşanırsanız iş karışır' 
   "İŞYERİNDE aşk yaşayanların sayısı her geçen gün hızla artıyor. Ancak bu ilişkilerin pek çok olumsuz yanı olduğu için çoğu uzun süreli olmuyor. Örneğin iş arkadaşınızla uzun bir ilişki yaşar ve bu ilişkiyi evliliğe götürürseniz, boşanmanız durumunda sizi zor günler bekleyecektir. Çünkü eski eşinizle aynı yerde çalışmak sizin için bir çeşit manevi işkence olacak. Aynı yerde çalışan çiftlerin yaşayabileceği bir diğer sorun da erkeğin değil, kadının terfi etmesidir. Erkek o mevkiye asıl kendisinin layık olduğunu düşünüyorsa çok ciddi sorunlar yaşanabilir." 
   
   
</TEXT>
</DOC>
