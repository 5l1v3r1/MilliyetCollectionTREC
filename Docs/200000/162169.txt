<DOC>
<DOCNO> 162169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/yasam/yas01.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar haberleri Nazan’dan öğreniyor 
</HEADLINE>
<TEXT>

RTL 2’nin ana haber bülteni spikeri Nazan Üngör Eckez, başarısı sayesinde RTL 1’in magazin programı Exclusiv’in yeni sunucusu oldu 
     İHSAN DÖRTKARDEŞ DHA 

     Alman RTL televizyonunun ikinci kanalında uzun süre ana haber programı sunan Nazan Üngör Eckez, başarılı olunca RTL 1’de magazin programı Exclusiv’i sunmaya başladı. Akıcı Almancası ve tarzıyla büyük sempati toplayan Eckez, Türkçeyi de iyi konuşuyor. 
     İşçi olmak isteyen ailesinin Eskişehir’den Almanya’ya göç etmesi üzerine lise eğitimini Köln’de tamamlayan Nazan, daha sonra bir reklam şirketinde çalışmaya başladı. Birkaç ay da yerel bir Türk gazetesinde çalışan Nazan Eckez, müzik kanalı Viva’da 18 ay eğitim aldı. Eckez burada başarılı olunca transfer olduğu RTL 2’de hava durumunu sundu. 
     
     Türkleri anlatamadık’ 
     Kısa süre sonra ana haber bültenini sunmaya başlayan Eckez, beğeni kazanınca bütün Avrupa’da kablolu yayından ve uydu sistemiyle izlenen RTL’nin birinci kanalında magazin programı sunuculuğuna getirildi. 
     Eckez, Türk gazetecilerle yaptığı söyleşide Almanya’da yaşayan Türklerin kendi dünyasına kapandığını belirterek şunları söyledi "Kendimizi anlatamazsak, başkalarını da anlayamayız. Başka kültürlerle köprü kurmalıyız. Ne yazık ki Türkiye’yi buralarda h l anlatamadık. Türkiye’ye giderken Alman arkadaşlar Gidince başörtü takmak zorundasın değil mi ’ gibi acayip sorular soruyor" 
     

</TEXT>
</DOC>
