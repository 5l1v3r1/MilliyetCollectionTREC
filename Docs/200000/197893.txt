<DOC>
<DOCNO> 197893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/siyaset/siy01.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kırmızı Kitap' İslami terörü kullanmıyor 
</HEADLINE>
<TEXT>

   BARKIN ŞIK Ankara 

   
   İstanbul'daki terör olaylarının ardından devlet ve hükümet yetkilileri, "İslami terör" kavramını kullanmazken, İç Güvenlik Strateji Belgesi'nde de Kırmızı Kitap yetkililerden, "İslami terör" veya "İslamcı terör" kavramlarını kullanmamaları, bunun yerine "dini motifli terör" veya "radikal dini hareketler" ifadelerini kullanmaları isteniyor. Başbakan Recep Tayyip Erdoğan da, önceki gün BBC'ye verdiği demeçte, "Bu saldırıların altında dini motiflerin yattığına dair bulgular var" demişti. 
   MGK Genel Sekreterliği'nin hazırladığı Kırmızı Kitap'ta, yetkililer tarafından aşağıdaki hususların her ortamda dile getirilmesi de talep ediliyor 
   Laiklik dinsizlik değildir.İslam, inanç ve ibadette zorlamayı reddeder.Laiklik, Müslümanlara ve inançlarına baskı aracı değildir.İslamiyet şiddeti değil tebliği esas alır.İslamiyet bir ırkın, zümrenin, şahsın siyasal h kimiyet kazanması için bir araç değil, insanları Allah'a iman etmeye çağıran bir dindir.İslamiyet, ayrılık değil tevhit farklılıkları bütünlük içinde görme dinidir.Devlet, dini inanç ve duygularının kişisel çıkarlar uğruna istismar edilmesine kesinlikle fırsat vermez.Kuran herhangi bir devlet modelini öngörmez. Kuran'ın hedefi "İslam Devleti" değil "Müslüman Toplum"dur. 
   
</TEXT>
</DOC>
