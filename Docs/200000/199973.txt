<DOC>
<DOCNO> 199973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun19.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Araplar Kerkük'ü terkediyor... 
</HEADLINE>
<TEXT>

     Amerikalı albay William Mayville, Kerkük'te bulunan Araplara evlerine dönmeleri için çağrı yaptı. 
     ABD'nin, Kerkük'te bulunan askeri birlik komutanı Albay Mayville, Irak Kürdistan Demokratik Partisi'nin IKDP Khabat gazetesine yaptığı açıklamada, Saddam Hüseyin döneminde Kerkük'e yerleştirilen Arapların geldikleri bölgelerine geri dönmelerinin gerekli olduğunu söyledi. 
     Albay Mayville, Kerkük'teki birçok problemin devrik lider Saddam Hüseyin'in Kerkük'e yerleştirdiği Araplardan ve bu Araplaştırma politikasından kaynaklandığını belirterek şunları söyledi 
     ''Elimize geçen belgelerde de görüyoruz ki, birçok problem bu yanlış uygulanan politikadan kaynaklanıyor. Şimdi Baas rejimi kalmadığına göre, bu siyasetin de kalkması gerekir. İnanıyorum ki bu siyaset kalmazsa, Kerkük'ün problemleri yüzde 85 son bulur. Bizler sizlerle beraber çalışıp bu Baas kültürünü silmemiz gerekir. O zaman herkes rahatlar. Ben köy ve toprakları işgal edenlere sesleniyorum Bu toprakları terk edin. Herkes topraklarına dönsün.'' Mayville'in bu açıklamasının ardından, 1987'den bu yana Kerkük'ün Dubiz ilçesine bağlı Küçük Kaplan ve Büyük Kaplan köylerinde yaşayan Araplar köyü boşalttılar. 
     Köyün eski sahipleri olduğunu iddia eden 35 aile de 16 yıl sonra köylerine geri döndü. 
     
</TEXT>
</DOC>
