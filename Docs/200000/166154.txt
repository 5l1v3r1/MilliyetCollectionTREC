<DOC>
<DOCNO> 166154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yasam/yas05.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus eşini Ukraynalı kadınla aldatınca.. 
</HEADLINE>
<TEXT>

Kendilerini Rus kadınlarla aldatan kocalarına boşanma davası açan Doğu Karadenizli kadınlara aynı gerekçeyle Rus Varvara Nikolaeva da katıldı 
     TEKİN ATAY Trabzon DHA 

     Varvara Nikolaeva 1 yıldır evli olduğu Hamza Gülgönül’ün kendisini yabancı kadınlarla aldattığını öne sürerek boşanma davası açtı. Yaklaşık 8 yıl önce Türkiye’ye gelen ve temizlikçilik yaparak geçimini sağlayan Nikolaeva 46 bir yıl önce Gülgönül ile evlendi. İddialara göre, çalışmayan ve sürekli içki içen Gülgönül, evlendikten sonra Nikolaeva’dan para istemeye başladı. Bununla da yetinmeyerek eşinin kasiyer olarak çalıştığı kafeteryadaki Bağımsız Devletler Topluluğu’ndan BDT gelen kadınlardan da borç para almaya başladı. 
     
     İftira da attı 
     Aldığı borçları ödemeyen Gülgönül, alacaklarını isteyen kadınları ise "Fuhuş yapıyorsunuz, sizi polise ihbar ederim, sınır dışı edilirsiniz" diye tehdit etti. Aynı tehdidi eşine de yapan Gülgönül, artık kendisine para vermeyen Nikolaeva’yı, küçük yaştaki BDT’li kızları iş vaadiyle Trabzon’a getirerek erkeklere pazarlıyor’ iddiasıyla polise ihbar etti. Gözaltına alınan Nikolaeva, çıkarıldığı mahkemece suçsuz bulunup serbest bırakıldı. 
     
     Delilleri var 
     Kocasından boşanmak isteyen Nikolaeva, çalıştığı kafeteryanın sürekli müşterilerinden olan ve küçük yaştaki kızları para karşılığı erkeklere pazarladığı gerekçesiyle bir ay hapis yatan Ukraynalı Olha Troskaya’nın, eşi ile ilişkisi olduğunu belirledi. İkilinin sarmaş dolaş fotoğraflarını ele geçiren Nikolaeva, fotoğrafları ihanet delili olarak gösterip Akçaabat Asliye Hukuk Mahkemesi’ne boşanma davası açtı. 
     

</TEXT>
</DOC>
