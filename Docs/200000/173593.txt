<DOC>
<DOCNO> 173593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/guncel/gun12.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
10 öğrenci ölmüştü 
</HEADLINE>
<TEXT>
   Kuran Kursu'nun çökeceği belliymiş 
   DHA 

   
   Kayseri'de 20 Haziran'da tüp patlaması sonucu 10 öğrencinin öldüğü Taşçıoğlu Kuran Kursu ve Hafız Okulu'nun temelindeki çürümenin olaydan iki ay önce ortaya çıktığı iddia edildi. Olayla ilgili altı kişinin yargılanması Kayseri 2. Ağır Ceza Mahkemesi'nde dün başladı. Sanıklardan kursun bekçisi Rahmi Kurudirek, duruşmanın seyrini değiştirecek bir iddiada bulundu "Tüp değiştirme olaylarıyla ilgim yok. İki ay önce binanın yanına ek bina yaptırılmak istendi. Bunun için patlamanın olduğu mutfak kısmının yanında temel kazılacaktı. Ancak bir miktar kazılınca, temelin çürük olduğu söylenip tekrar betonla kapatıldı. Bu beton mutfağın pencerelerini kapatarak havalandırmayı engelledi." Patlamanın incelenmesine karar veren mahkeme, dosyayı Ankara Nöbetçi Ağır Ceza Mahkemesi'ne gönderdi. 
   
   
</TEXT>
</DOC>
