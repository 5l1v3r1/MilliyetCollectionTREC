<DOC>
<DOCNO> 159672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun09.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben Affleck'in trilyonluk saçları... 
</HEADLINE>
<TEXT>

     Ünlü aktör Ben Affleck, bir şampuan firmasının reklamında rol almak için 1.5 milyon dolarlık yaklaşık 2 trilyon 250 milyar lira karşılığında anlaşma imzaladı. 
     Internetteki ''imdb'' sitesinin haberine göre, dünyaca ünlü oyuncu Affleck, milyon dolarlık saçlarını L'Oreal'in yeni reklamında kameralar karşısında şampuanlayacak. Firmanın erkek şampuanını tanıtacak olan oyuncu, bunun karşılığında 1.5 milyon dolar alacak. 
     Bir reklam filmi için çok yüksek bir meblağ karşılığında sözleşmeye imza atan aktörün bu anlaşmadan büyük memnuniyet duyduğu ve reklamda rol almak için can attığı ifade edildi. 
     Fransız futbolcu David Ginola ile ünlü rallici Michael Schumacher de daha önce şampuan reklamlarında boy göstermişti. 
     Ben Affleck'in nişanlısı Jennifer Lopez de, geçtiğimiz aylarda Paris'te Louis Vuitton firmasının reklam kampanyasında rol almıştı. 
     

     
</TEXT>
</DOC>
