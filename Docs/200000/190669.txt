<DOC>
<DOCNO> 190669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun25.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'dan Irak'a 13 milyon euro yardım 
</HEADLINE>
<TEXT>

     Hollanda hükümeti, Irak'ın yeniden yapılandırılması için 13 milyon euro para yardımı yapacak. 
     Dışişleri Bakanlığı tarafından parlamentoya verilen bilgide, yardımın 5 milyon eurosunun Maliye, 3 milyon eurosunun Ekonomi Bakanlığı bütçesinden, geri kalan bölümünün de Afrika ülkelerine planlanan yardımlardan kesilerek sağlanacağı belirtildi. 
     Dışişleri Bakanlığı, Irak'ın yeniden yapılandırılması için Hollanda'nın yapacağı yardım miktarının, İspanya'nın başkenti Madrid'de bugün başlayan uluslararası konferans sırasında Hollanda temsilcisi tarafından açıklanacağını kaydetti. 
     Hollanda daha önce BM denetiminde Irak'taki insani yardım çalışmalarında kullanılmak üzere 14,2 milyon euro yardımda bulunmuştu. 
     
</TEXT>
</DOC>
