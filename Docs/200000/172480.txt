<DOC>
<DOCNO> 172480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/yasam/yas07.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Modern Hezarfen Manş'ı geçecek 
</HEADLINE>
<TEXT>

   Çılgın bir Avusturyalı, 10 bin metreden boşluğa atlayıp özel kanatlarla 33 dakikada İngiltere'den Fransa'ya uçmaya çalışacak 
      İHSAN DÖRTKARDEŞ 
   
   'Sky - diving gökyüzü dalışı ' sporcusu Avusturyalı Felix Baumgartner, bugün iki metrelik karbon lifli kanatlarla uçarak Manş Denizi'ni geçmeye kararlı. 
   
   350 km. hız yapacak 
   Daha önce yüksek kule ve anıtlardan atlayan Baumgartner 34 , hava koşulları uygun olursa İngiltere'nin Fransa'ya en yakın kenti Dover semalarında 30 bin feet yaklaşık 10 bin metre yükseklikten kendini boşluğa bırakacak. 
   Tam 33 kilometrelik mesafeyi, saatte 350 kilometrelik hızla geçerek 10 dakikada Fransa'ya inmeyi hedefleyen Baumgartner, atladığı yükseklikte hava sıcaklığı eksi 55 dereceyi bulduğu için, soğuğa dayanıklı bir kıyafet giyecek. 
   Baumgartner, atladığı yükseklikte oksijenin az olması nedeniyle yanında küçük bir oksijen tüpü de taşıyacak. Kendisini Yunan Mitolojisi'ndeki güneşe uçan adam İkarus'a benzeten Baumgartner, 'Göklerin Tanrısı' olarak anılmak istiyor. 
   
   
</TEXT>
</DOC>
