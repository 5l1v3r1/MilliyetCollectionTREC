<DOC>
<DOCNO> 156083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/spor/spo03.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Baliç şüphesi 
</HEADLINE>
<TEXT>

Sol dizi dönen Boşnak futbolcu, acılar içinde sahayı terk etti. Bağlarının kopmasından korkulan oyuncunun, dün gece çekilen MR'ından ödem nedeniyle sonuç alınamadı 
     ERHAN TELLİ 

     Çime takıldı 
     SAKATLARDAN dolayı eksik bir kadroyla mücadele veren Galatasaray, dün de Gençlerbirliği karşısında Elvir Baliç'i kaybetti. Oyuna iyi başlayan ve sol kanattan akınları yöneten Sarı - Kırmızılı oyuncunun ayağı çime takıldı ve sol dizi döndü. 18. dakikada sahayı sedye ile terk eden futbolcuya ilk müdahaleyi, Sağlık Kurulu Başkanı Prof. Dr. Mehmet Kurtoğlu yaptı. 
     
     MR'ı çekildi 
     BAĞLARINDA kopmadan da korkulan Baliç, dün Bakırköy Acıbadem Hastanesi'nde MR çektirdi. Dr. Serhan Kurtulmuş, sol diz üzerinde ödem oluştuğu için durumunun belli olmadığı, bu nedenle ödemin geçmesinin ardından yeniden MR'a gideceğini açıkladı. Korkulduğu gibi Baliç'in bağlarında kopma olması durumunda futbol hayatının bitmesinden bile endişe ediliyor. 
     
     Göze çarpanlar 
     Mondragon Haftalardır başarıyla kalesini koruyan Kolombiyalı file bekçisi dün klasına yakışmayacak bir gol yedi. Bir anda büyü bozuldu. 
     Mehmet Polat Sarı - Kırmızılı savunmanın en iyisiydi. İkinci yarıda bir kafa şutu da direkten döndü. 
     Volkan Cim - Bom'un flaş ismi, dün gece durgunlar arasında yer aldı. Gol yollarında bu kez etkili olamadı. 
     Ümit Karan İlk yarıda çok çalıştı, golünü attı. Ancak ikinci devrede fazla pozisyona giremedi. Galatasaray'ın iyilerindendi. 
     Gökhan 90 dakika boyunca başarılı kurtarışlar yaptı. Alkışı hak eden isimler arasında oldu. 
     El Saka Gençlerbirliği savunmasının bel kemiğiydi. Galatasaray'ın forvetlerine geçit vermedi. 
     Ahmed Hassan Çok didindi ve çalıştı. Gelişen her atakta onun ismi vardı. Ancak gole adını yazdıramadı. 
     Filip Gerçekten çok şık bir gol attı. Görevini de maç boyunca eksiksiz yerine getirdi. 
     

</TEXT>
</DOC>
