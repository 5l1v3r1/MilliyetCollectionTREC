<DOC>
<DOCNO> 183933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sonspo07.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Ayhan açılış yaptı... 
</HEADLINE>
<TEXT>

     Avrupa şampiyonu ve Dünya ikincisi milli atlet Süreyya Ayhan, antrenörü Yücel Kop ile birlikte, doktoru Tamer Çavuş ve Dr. Erdinç Özten'e ait sporcu sağlık merkezinin açılışını yaptı. 
     Süreyya Ayhan, açılışta yaptığı konuşmada, böyle merkezlerin açılmasının, sporcular için en büyük motivasyonu sağladığını belirterek, ''Yaptığım en anlamlı açılıştı'' dedi. 
     Ayhan, merkezin ilk müşterisinin kendisi olduğunu, ancak sporcuların buraya sakatlık nedeniyle gelmesini istemediğini sözlerine ekledi. 
     Antrenör Yücel Kop ise çok yararlı bir merkezin açılışında bulunduklarını ifade ederek, ''Süreyya için bazı aletleri bulamıyorduk. Artık tedavileri ve bazı güçlendirmeleri ABD yerine burada yaparız'' diye konuştu. 
     Öte yandan Süreyya Ayhan'ın, kasım ayı başında 5 aylık kamp dönemi için ABD'ye gideceği öğrenildi. 
     
</TEXT>
</DOC>
