<DOC>
<DOCNO> 165508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/spor/spo01.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
HERKES KATILIYOR 
</HEADLINE>
<TEXT>

Moon Tarikatı ile bağlantısı olduğu iddia edilen Barış Kupası'na katılacak olan Beşiktaş'ın Başkanı Serdar Bilgili, "Biz futbol oynamaya gidiyoruz. Dünyanın en iyi takımları da orada olacak" dedi 
     BİLAL MEŞE 

     Kartal'dan savunma 
     MOON Tarikatı tarafından organize edildiği söylenen Barış Kupası'na katılan Beşiktaş, bunun kendileri açısından bir engel olmadığını savundu. Bu turnuvaya dünyanın en iyi 8 takımının katıldığını vurgulayan Başkan Serdar Bilgili, "Biz oraya sadece futbol oynamaya gidiyoruz. Başka kimseyle bağlantımız yok. Sadece futbolu düşünüyoruz. Üstelik oraya gelen takımlar da ortada" dedi. 
     
     "Paramızı alırız" 
     BEŞİKTAŞ'IN bir futbol kulübü olduğunu söyleyen Bilgili, "Türkiye'yi en iyi şekilde temsil edeceğiz. Uzakdoğu'da Beşiktaş'ı ve Türk Futbolu'nu seven insanlar var. Onlara futbol izlettireceğiz" ifadesini kullandı. Asbaşkan Yıldırım Demirören de, "Turnuvanın arkasında kimin olduğu bizi hiç bağlamaz. Futbolumuzu oynar, paramızı alırız" yorumunu yaptı. 
     
Beşiktaşlılar'a özel kredi kartı      BEŞİKTAŞ, Vakıflar Bankası ile üç yıllık kredi kartı sözleşmesi imzaladı. Başkan Serdar Bilgili, futbolculardan Tayfur ve Serdar ile Vakıflar Bankası Genel Müdürü Ahmet Kaçar'ın katıldığı imza töreninde, Bilgili'ye ilk kredi kartı teslim edildi. Siyah - Beyazlılar'ın Başkanı, "Limitini yüksek tuttunuz herhalde. Çünkü futbolcuları bu kartla alacağız" diye espri yaptı. Bu arada Serdar Bilgili'ye, Brezilya'nın efsane futbolcusu Pele'nin imzaladığı Beşiktaş forması hediye edildi. 
     
İnönü Stadı'nda çalışma başladı      BEŞİKTAŞ, İnönü Stadı'nın UEFA kriterlerine uygun hale getirmek için kolları sıvadı. Gençlik ve Spor Müdürlüğü'ne başvurarak, statta yapılacak değişiklikler konusunda bilgi veren Siyah - Beyazlılar, kapalı tribüne yapılacak VIP tribünler için ön çalışmaları başlattı. 2. Başkan Hüsnü Güreli ile bazı yöneticiler de önceki gün stada giderek, balo nedeniyle çimlerin bozulup, bozulmadığını inceledi. Tribünleri de gezen Beşiktaşlı idareciler, "İnönü Stadı yeni sezona pırıl pırıl girecek" diye konuştu. 
     
Ahmed Hassan imza atıyor      BEŞİKTAŞ'IN imza şovu Ahmed Hassan'la devam ediyor. İç transferde Tayfur, Ronaldo, Pancu, İlhan Mansız, Ahmet Dursun ve Yasin ile sözleşme yenileyen, Okan Koç, Sinan Kaloğlu ve Emre Aşık'a imza attıran Siyah - Beyazlılar, bugün de Gençlerbirliği'nin yıldızını renklerine bağlayacak. Mısır'dan dönecek olan futbolcuyla üç yıllık sözleşme yapılacağı açıklandı. 
     
Beşiktaşlılar'a özel kredi kartı      BEŞİKTAŞ, Vakıflar Bankası ile üç yıllık kredi kartı sözleşmesi imzaladı. Başkan Serdar Bilgili, futbolculardan Tayfur ve Serdar ile Vakıflar Bankası Genel Müdürü Ahmet Kaçar'ın katıldığı imza töreninde, Bilgili'ye ilk kredi kartı teslim edildi. Siyah - Beyazlılar'ın Başkanı, "Limitini yüksek tuttunuz herhalde. Çünkü futbolcuları bu kartla alacağız" diye espri yaptı. Bu arada Serdar Bilgili'ye, Brezilya'nın efsane futbolcusu Pele'nin imzaladığı Beşiktaş forması hediye edildi. 
     
     

</TEXT>
</DOC>
