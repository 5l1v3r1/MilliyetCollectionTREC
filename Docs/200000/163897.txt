<DOC>
<DOCNO> 163897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sondun27.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzün görgü tanıkları olayı cep telefonu ile görüntüledi.. 
</HEADLINE>
<TEXT>

     İngiltere'de bir barda bir kadına görgü tanıklarının önünde tecavüz edildiği ve bazı tanıkların görüntü çekebilen cep telefonlarıyla tecavüzü görüntülediği bildirildi. 
     Ülkenin güneyindeki Brighton kentinde yayımlanan The Argus gazetesi, polis kaynaklarına dayandırdığı haberinde, kentteki bir barda 7 Haziran'da doğum günü kutlamasına katılan 27 yaşındaki bir kadına tecavüz edildiğini yazdı. 
     İki kişinin kadına yaklaştığı ve tuvalete sürükleyerek tecavüz ettiği belirtilen haberde, kadının daha sonra bar personeli tarafından yarı baygın ve kısmen çıplak olarak bulunduğu kaydedildi. 
     Habere göre, olayla ilgili yürütülen soruşturmada, saldırganlarla ilgisi olmadığı sanılan bardaki başka kişilerin olayı gördükleri ve bazılarının cep telefonlarıyla görüntü çektikleri ortaya çıktı. 
     Haberde, bardaki güvenlik kameralarının çektiği görüntülerden de saldırganların ve görgü tanıklarının kimliğinin belirlenmesi için faydalanılacağı kaydedildi. 
     
</TEXT>
</DOC>
