<DOC>
<DOCNO> 170350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/spor/bbas.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakız etmeyin’ 
</HEADLINE>
<TEXT>

Coach Aydın Örs, Basketbol Milli Takımı’nın içinde lider olmadığı yönündeki eleştirilere katılmadığını belirtti 
     Ismarlama olmaz’ 
     BASKETBOL Milli Takımı’nın son dönemde fazla yıpratıldığını söyleyen coach Aydın Örs, takım içinde sorunlarının olmadığını açıkladı. Ay - Yıldızlı ekibin liderinin olmadığı yönündeki eleştirilere cevap veren Örs, "Bu konu ağızlarda fazla sakız olmaya başladı. Liderlik öyle ısmarlama olmaz. Takım kaptanı İbrahim’de gereken özellikler yeterince var" diye konuştu. Aydın Örs, Avrupa Şampiyonası öncesinde Mirsad ve Hüseyin’in transferde net adımlar atamamasının kendisini endişelendirdiğini de açıkladı. 
     
     Ders aldık’ 
     AY - Yıldızlı ekibin coachu "Mirsad ile Hüseyin’in kafalarının rahat olmaması düşündürücü. Umarım yakın zamanda yeni anlaşmalarını yaparlar. İsterim ki, ikisi de Türkiye’ye geri dönsün" dedi. Aydın Örs, Dünya Şampiyonası’nda gereken dersleri aldıklarını da ekledi, "Orada gerçek sorun saha dışında değil, saha içindeydi. Mücadeleci ve uyumlu takım görüntüsünü ortaya koyamadık. İddia edildiği gibi sorun, takım içinde oluşmuş herhangi bir gruplaşma değildi" yorumunu yaptı. 
     

</TEXT>
</DOC>
