<DOC>
<DOCNO> 161548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sontur12.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Asmalı Konak'ın küçük oyuncularının büyük hayalleri... 
</HEADLINE>
<TEXT>

     Özel bir televizyon kanalında yayınlanan Asmalı Konak dizisinin küçük oyuncuları Can Kesici ve Naz Temel, film yıldızı olmak istediklerini söylediler. 
     Dizide, ''Dicle'nin oğlu Rıza'' rolünü üstlenen Can Kesici ve ''Dilara'nın kızı Zeliş'i'' oynayan Naz Temel, dizinin film çekimlerinde de rol alıyorlar. 
     Gülşehir Atatürk İlköğretim Okulu 1. sınıf öğrencisi Can Kesici 7 ve Ürgüp Hacı Ahmet Toksöz İlköğretim Okulu, 3. sınıf öğrencisi Naz Temel 9 , dizinin başlangıç aşamasında yönetmen Abdullah Oğuz tarafından bini aşkın çocuk arasından seçildiler. 
     Küçük oyuncular, rollerinin gereğini en iyi şekilde yerine getirmeye çalıştıklarını, ileride başarılı birer oyuncu olmayı amaçladıklarını belirttiler. 
     Set dışında da iyi dost olduklarını anlatan küçük oyuncular, ''Dizi sayesinde herkes bizi tanıdı. Şimdi de sinema filmi çekimlerine başladık. Okuldaki arkadaşlarımız çekimler ile ilgili bize çok soru sorup, filmin senaryosunu öğrenmeye çalışıyorlar. Ancak, film hakkında konuşmamız yasak olduğu için arkadaşlarımıza bilgi vermiyoruz. Bize verilen rolleri en iyi şekilde yaparak ileride başarılı birer oyuncu olmak istiyoruz'' diye konuştular. 
     
</TEXT>
</DOC>
