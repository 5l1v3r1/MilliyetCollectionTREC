<DOC>
<DOCNO> 170066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sontur17.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Revü kızlarına sahte gelin operasyonu 
</HEADLINE>
<TEXT>

     Bursa'da, vize sorunu olmaksızın çalışabilmek için para karşılığı Türklerle ''göstermelik evlilik'' yapan yabancı uyruklu revü kızları ve Türk eşleri gözaltına alındı. 
     Bir ihbarı değerlendiren Bursa Emniyet Müdürlüğü Kaçakçılık ve Organize Suçlar Şube Müdürlüğü'ne bağlı mali büro ekipleri, İlyas Ş'nin 41 , para karşılığında Rus ve Ukraynalı revü kızlarını Türk erkeklerle evlendirdiğini belirledi. 
     Gözaltına alınan İlyas Ş'nin verdiği ifadeler doğrultusunda operasyonu genişleten polis, göstermelik evlilik yaptıklarını tespit ettiği Rusya ve Ukrayna uyruklu Aylin Ş. 29 , Hilal B. 31 , Tatiana K. 29 , Liunya U. 27 , Mariya Y. 26 , Tatiana G. 30 , Larysa K. 27 ve Elena K'yı 22 gözaltına aldı. 
     Yabancı uyruklu revü kızlarının evlilik cüzdanlarında yapılan incelemelerin ardından, bu kişilerin yaklaşık 1 milyar lira karşılığında ''göstermelik evlilik'' yaptıkları Abbas Y. 41 , Süleyman U. 42 , Ömer Ş. 52 , Hasan K. 34 ve İbrahim G. 26 yakalandı. 
     Emniyet Müdürlüğü'nde ifadeleri alınan söz konusu kişilerin, ''Menfaat karşılığı göstermelik evlilik yapmak'' suçundan adliyeye sevk edilecekleri öğrenildi. 
     
</TEXT>
</DOC>
