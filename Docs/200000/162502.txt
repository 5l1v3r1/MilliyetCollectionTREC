<DOC>
<DOCNO> 162502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo12.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ercan Ünal Adanaspor ile 3 yıllık sözleşme imzaladı... 
</HEADLINE>
<TEXT>

     Adanaspor'da, iç transferde, süresinin bitmesine bir yıl daha bulunan Ercan Ünal ile 3 yıllık yeni sözleşme imzalandı. 
     Adanaspor Genel Menajeri Şahabeddin Yavuzer, geçen sezon başarılı bir grafik çizen Ercan Ünal'ın Türk futboluna uzun yıllar hizmet edeceğine inandıklarını, başarısı yanında karakteri ile örnek sporcu olduğunu, bu nedenle sözleşmesini uzattıklarını kaydetti. 
     Son iki sezondur Adanaspor formasını kiralık olarak giyen Gökmen'in de takımda kalmasından yana olduklarını belirten Yavuzer, şöyle dedi 
     ''Gökmen ve Ümit'in bonservisleri Sadettin Saran'da. Bu oyunculardan Gökmen'i kadromuzda tutmak istiyoruz. Sadettin Saran ile görüşmelerimiz olumlu geçiyor. Ümit'i kiralık yerine tamamen vermek istiyorlar, bizim şu anda Ümit ile temasımız bulunmuyor.'' Bu arada, Adanaspor'da sözleşmeleri sürmesine rağmen kendilerine kulüp bulmaları istenen Ali Yılmaz, Umut Korkut, Murat Bölükbaş ve Alparslan Kartal'ın bazı kulüplerle görüşmeler yaptıkları bildirildi. 
     
</TEXT>
</DOC>
