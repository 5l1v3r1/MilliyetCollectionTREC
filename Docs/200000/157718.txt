<DOC>
<DOCNO> 157718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/guncel/gun05.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'ın lideri sorguda 
</HEADLINE>
<TEXT>

Konya'da villada yakalanan Beşir Varol'un örgütün son sorumlusu olduğu anlaşıldı. Varol'un kuryesi de gözaltında 
     TOLGA ŞARDAN Ankara 

     Konya'da polisin yasadışı dinci Hizbullah örgütüne yönelik gerçekleştirdiği operasyonda gözaltına alınanlar arasında yeni lider Beşir Varol'un da bulunduğu ortaya çıktı. Varol'un kuryesi Hanefi Bimen de önceki gece Mersin'de yakalandı. 
     Konya'da villada yakalanan isimler arasında, Beykoz'da öldürülen Hüseyin Velioğlu'nun liderliği döneminde örgütün ş rasında yer alan ve operasyonlardan kıl payı kurtulan Beşir Varol'un bulunduğu bildirildi. Örgütün yönetimini üstlenen ş ranın tek firari ismi olan ve Velioğlu'nun yerine geçen İsa Altsoy'un yurtdışına kaçmasıyla fiili olarak örgüt liderliğini ele alan Varol'un yakalanması üzerine operasyon Mersin'e kaydırıldı. 
     

</TEXT>
</DOC>
