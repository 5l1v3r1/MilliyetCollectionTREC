<DOC>
<DOCNO> 164773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sonspo14.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'u sevgilisi telefonda terketti.. 
</HEADLINE>
<TEXT>

     Alman Bild am Sonntag gazetesi, Fenerbahçe'nin yeni teknik direktörü Christoph Daum'un 6 yıllık sevgilisi Angelica Camm'ın 38 , Daum'u telefonla arayarak, ilişkisine son verdiğini yazdı. 
     Camm, gazeteye açıklamasında, Daum için ''hayatındaki bazı konularda kendisini bulması lazım. Sorunlarını çözene kadar artık kendisini aramayacağım'' dedi. 
     ''Ondan, 6 yıl sonra yerimin nerede olduğunu bilmesini istiyorum'' diyen Camm, çoğu kez uyardığını belirttiği Daum'un gelecekte de kendisine dikkat etmemesi durumunda yardımcı olamayacağını söyledi. 
     Daum'un işine aşık olduğunu belirten Camm, ''İşiyle ilgili sınırsız bir yeteneği var. Mali konularda endişe etmesine gerek yok. Çocukları var, ancak mutlu olmayı ve kafasını boşaltmayı başaramıyor. Acilen tatile ihtiyacı var'' dedi. 
     Daum ise özel hayatıyla ilgili konuşmak istemediğini söylemekle yetindi. 
     Christoph Daum, sevgilisi Camm için, 19 yıllık eşi Ursula'yı terk etmiş ve Camm'dan 1 çocuk sahibi olmuştu. Daum'un ilk eşi Ursula'dan da 2 çocuğu bulunuyor. 
     
</TEXT>
</DOC>
