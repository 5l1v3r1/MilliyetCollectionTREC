<DOC>
<DOCNO> 195942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sontur14.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölü sayısı 23 olarak kesinleşti... 11 kişinin kimliği belirlendi 
</HEADLINE>
<TEXT>

     İstanbul İl Sağlık Müdürü Erman Tuncer, dün Beyoğlu ve Şişli'deki iki sinagoga yönelik bombalı saldırılarda ölenlerin sayısının 23 olarak tespit edildiğini bildirdi. 
     Erman Tuncer, Adli Tıp Kurumu'nda gece saatlerinde parçalı cesetlerin biraraya getirilmesiyle ölü sayısını 23 olarak kesinleştirdiklerini söyledi. 
     Bu cesetlerden polis memuru Bülent Bostanoğlu ile Oğuz Kızılırmak, Ömer Yazar, Murat Şahin ve Mehmet Eruş'un kimlikleri daha önce belirlenmişti. Kalan cesetlerden kimlik bilgileri deforme olmakla birlikte Yono Romono, Emin Türkaslan, Serkan Serhan da olabilir Balcı, Mesut Gürol, Saadet Güneş, Hakan Yüksel, Mustafa Yenier, Kaya Kaya, Mehmet Ateş, Beti Özdoğan ve eşi Ahmet Özdoğan'ın kimlikleri de tespit edilebildi. 
     Parçalanmış cesetlerin kimliklerinin DNA testi ile tespit edileceğini belirten Tuncer, halen hastanelerde yatarak tedavi gören yaralı sayısının 71 olduğunu kaydetti. 
     Tuncer, yaralılardan 4'ünün durumunun ağır olduğunu belirtti. 
     
</TEXT>
</DOC>
