<DOC>
<DOCNO> 175476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/soneko23.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç ve Sabancı üniversitelerinden ortak konferans... 
</HEADLINE>
<TEXT>

     Koç ve Sabancı Üniversitelerinin işbirliği ile düzenlenen ''Makro Ekonomi Politikaları'' konferansı 18-19 Ağustos tarihleri arasında İstanbul'da yapılacak. 
     Koç ve Sabancı üniversitelerinin geçen yıl imzaladıkları öğrenim ve Ar-Ge alanlarında ve bilgi kaynaklarının kullanımında işbirliği anlaşması çerçevesindeki ilk çalışmaları olan konferansa, yurtiçi ve yurtdışından teorik ve uygulamalı makro ekonomi konusunda çalışmaları bulunan akademisyenler ve uzmalar konuşmacı olarak katılacak. 
     İki gün sürecek toplantılar 18 Ağustos tarihinde Koç Üniversitesi'nde, 19 Ağustos tarihinde ise Sabancı Üniversitesi'nde gerçekleşecek. 
     Türkiye ekonomisi açısından güncel konular üzerinde durulacak konferansta tartışılacak konular arasında, girişimcilik ve büyüme arasındaki ilişkiler, bankacılık ve büyüme arasındaki ilişkiler, Taylan'daki para ve finansal krizden çıkarılacak dersler, göç ve beceri getirileri arasındaki ilişkiler, optimal vergi sistemlerinin tasarlanması, tüketim vergilerinin ekonominin uzun vadedeki büyümesine olan etkileri yer alacak. 
     
</TEXT>
</DOC>
