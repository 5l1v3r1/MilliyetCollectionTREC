<DOC>
<DOCNO> 179301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/yazar/dundar.html </URL>
<DATE> 2003/08/31/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Ekşili köfte 1 Hamburger 0 
</HEADLINE>
<TEXT>

   Malatyalı, İsmet Paşa'nın heykelinin karşısına kurulan Mc Donalds'ı kapattırmış. Burger King de zarar edip batmış... 
   
   Sağır dilsizler, kentleri nasıl "dile döker" Bunun cevabını Malatya'da ziyaretimize gelen bir özürlüden öğrendim İstanbul Dudağa değen işaret parmağı "güzellik öpücüğü" ... Diyarbakır Orta parmakla diğer avuca vurulan fiske "karpuz testi" 
   Elazığ Havada döndürülen parmaklar "akıl hastanesinin kenti" 
   Ve Malatya Kulağı arkadan destekleyen bir el... Çünkü az işiten İsmet Paşa'nın kenti burası... Paşa'nın etkisi h l öyle güçlü ki, geçenlerde heykelinin karşısına kurulan McDonalds'ı, ahali "emperyalizmin simgesini, bağımsızlık kahramanının karşısına diktirmeyiz" diye kapattırmış. Burger King de zarar edip batmış. "Burası sanayi kenti değil yemek yerken acelemiz yok" diye açıklıyor bir Malatyalı... Gastronomik meydan muharebesinde ekşili köfte, şimdilik hamburgeri püskürtmüş. 
   
   ERKEKLERLE KAYISI    Evliya Çelebi 17. yüzyılda Malatya'nın erkeği ile kayısısını övmüştü "Havasının güzelliğinden erkekleri kuvvetli olup ömürleri 60 - 70'e ulaştığı halde dişleri inci gibi olur. 7 tür kayısısı olur ki, her biri 40 - 50 dirhem gelir". 
   Erkeklerin el sıkışından, kayısıların tadından anlaşılıyor ki geçen 350 yılda Malatya'da pek az şey değişmiş. Ancak Malatya erkekleri, kayısılarına eskisi kadar değer verilmemesinden şik yetçi. Son seçimde AKP'ye yüzde 51 oy verdikleri halde, çaya, fındığa verilen desteğin, yılda 150 milyon dolarlık ihracata imza atan kayısıdan esirgendiğini söylüyorlar. Bir de devletin tüm yatırımlarının Elazığ'a kaydırıldığını... 
   
   ELAZIĞ REKABETİ    "Deli işaretli kent"le, "sağır işaretli kent" arasında kıyasıya rekabet var. 
   Peş peşe ziyaret ettiğimiz bu 2 kent, 2 zihniyetin tezahürü adeta... Elazığ, Malatya'nın tersine bölge müdürlükleriyle devletin himmetine nail olmuş. 
   Sonuç Elazığ geri kalırken, Malatya alıp yürümüş. Bu teşhisi yapan Malatyalı mühendis nedenini şöyle açıklıyor "Siyasi yatırımlarla şişirilen işletmeler tez elden batıyor, üretmeyen şehirlerin ahalisi de tembelliğe alışıyor. Devletin gitmediği yerlerde ise özel sektör, ayakları üzerinde durmayı öğreniyor. Elazığlıya para verseniz ev alır, Malatyalı, işyeri açar". 
   Örnek, Denizli ve Antep'e de uyuyor. 
   
   YALAMA SOKAĞI    Malatyalılar gece dondurma tüketiminin yüksekliğinden ötürü "Yalama caddesi" adı verilen Kanalboyu'nda -adları nedense "Mado, Edo, Bodo, Ado, Almedo" olan dükk nlar önünde çoluk çocuk huzur içinde dolaşıp parkın fıskiyesinde suyun müzikle raksını izliyor. 
   Malatya Elazığ'dan iyi durumda Elazığ Bingöl'den Antep Malatya'dan... TIR'ımız Batı'ya döndükçe Anadolu toparlanıyor. 
   
      
   
</TEXT>
</DOC>
