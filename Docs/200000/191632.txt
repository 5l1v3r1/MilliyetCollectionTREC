<DOC>
<DOCNO> 191632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sonspo20.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadık İlhan'a Samsunspor'dan 1 milyarlık dava... 
</HEADLINE>
<TEXT>

     Samsunspor, eski hakem Sadık İlhan hakkında 1 milyar liralık manevi tazminat davası açtı. 
     Sadık İlhan'ın bir televizyon programında, ''yönettiği bir Samsunspor-Trabzonspor maçında MHK Başkanı Bülent Yavuz'un Trabzonspor'un kazanması yolunda telkinde bulunduğu'' yönündeki açıklamalarını suç kabul eden Samsunspor Yönetim Kurulu, Samsun 1. Asliye Hukuk Mahkemesi'ne başvurdu. 
     Dava dosyasını Hakim Faruk Gök'e teslim eden Avukat Hasan Tahsin Şengün, amaçlarının Samsunspor'a maddi destek sağlamak olmadığını söyledi. 
     Bu olayı kullanarak hiçbir çıkar elde etmeyi düşünmediklerini belirten Şengün, şunları kaydetti 
     ''Biz sadece haklılığımızı kanıtlamak istiyoruz. Bunun için de Sadık İlhan hakkında 1 milyar liralık manevi tazminat davası açmayı uygun gördük. O dönemlerde gerçekten çok zor günler geçirdik, küme düşme noktasına geldik. Bunlar kimsenin umurunda değildi. Geçmişte yapılan hataların telafisi ve önümüzdeki sezonlarda da aynı olayların yaşanmaması için hakkımızı arıyoruz ve sonuna kadar da arayacağız.'' 
     
</TEXT>
</DOC>
