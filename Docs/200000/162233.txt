<DOC>
<DOCNO> 162233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun35.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in füze saldırısına tepki.. 
</HEADLINE>
<TEXT>

     ABD, İsrail'in Gazze'de Hamas liderlerinden Abdülaziz El Rantisi'yi hedef alan füze saldırısından ''büyük rahatsızlık'' duyduğunu bildirdi. 
     Beyaz Saray tarafından yapılan açıklamada, Başkan George Bush'un, İsrail'in saldırısının, terörle mücadele yönündeki Filistin çabalarına zarar vermesinden endişe ettiği kaydedildi. 
     İsrail'in bir Hamas liderine suikast girişiminden ''büyük rahatsızlık'' duyulduğu belirtilen açıklamada, saldırının İsrail'in güvenliğine katkı sağlamayacağı belirtildi. 
     İsrail helikopterlerinin bugün Gazze'de, Hamas örgütünün siyasi lideri ve örgütün kamuoyunda en çok tanınan şahsiyetlerinden Abdülaziz El Rantisi'nin aracına düzenlediği saldırıda, El Rantisi bacağından yaralanmış, 3 Filistinli de ölmüştü. Saldırıda 20'den fazla kişi yaralanmıştı. 
     
</TEXT>
</DOC>
