<DOC>
<DOCNO> 155707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/astro/index.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsaya pek güvenmeyin 
</HEADLINE>
<TEXT>

Merkür’ün negatif yönü, asla gerçek olmayacak bazı işlere girişmek, hilelere kanmak gibi olumsuz koşulları ortaya çıkarır. Dikkat edin çünkü sağlığınız da risk altında 
     Hepimizin başına gelmiştir. Her şey sessizce, düzgün ilerliyor sanırız ama zaman içinde aslında olayların hiç de beklemediğimiz dönüşler yaparak bizi yanılttığını görebiliriz. Aynı şeyi ders verdiğim arkadaşlara da sordum, hepsi "Evet, biz de kayıplar yaşıyoruz, olaylar sanki kontrol dışı bir biçimde bizi içine çekiyor" diyorlar. 
     Söz konusu astrolojik fenomenin Boğa burcunda geri giden Merkür olduğunu biliyoruz ama geri giden Merkür bu kadar gözü kapalı bir tutuma işaret etmez. Boğa toprak elementinden olduğu için doğrudan parayı ve maddi değerleri de içine alıyor ama esas hikayenin Neptün’le ilgili olduğunu söylemeliyiz. 
     Bu gezegen negatif yönüyle, gerçeklerden uzak kalarak hayal kurmayı, pasif tutumları, kararsızlığı ve sadece iyi niyete dayalı planları açıklar. Kuşkusuz bu pembe tablo çok uzun sürmeyecektir. Eğer haritanız Neptün transiti altındaysa konsantrasyon eksikliği, motivasyon kaybı ve sonrasında da "Şimdiki aklım olsaydı..." dedirten olaylar yaşarız. Özellikle son altı aydır karşı karşıya duran Jüpiter ve Neptün pek çoğumuzun doğum haritasında etkin durumda ve 2003 yılımızı şekillendiriyor. Jüpiter genişlemek, risk almak, olaylara deneyimci ve iyimser bir gözle bakmak demektir. Jüpiter’in havayı bulandıran Neptün’le karşıt konumda kalması sonucu yükselen beklentilerin birden patlayarak hayal kırıklığına neden olduğu görülebilir. O yüzden bu dönemde ekonomideki göstergelere de çok önlemci yaklaşmak gerekiyor. Örneğin borsadaki yükseliş uzun soluklu olmayabilir. 
     
İçi boş projelere kanabilirsiniz      Jüpiter ve Neptün, 3 Haziran’da son kez karşı karşıya gelecekler. Bu tarih dikkat çekici zira ertesi gün, 4 Haziran’da Satürn burç değiştirerek Yengeç’e geçecek. Haziran ayı başlangıcı pek çok şeyin sona erdiği, şekil değiştirdiği ve yeni şartların devreye girdiği bir dönem olacak. Adeta yılı bıçak gibi ikiye ayırmakta. 
     14 Mayıs’ta Mars ve Neptün birleşiyor Bu durum, hele de Merkür’ün geri gittiği bir dönemde, gözleri kapalı uçurum kenarında yürümeye benziyor. Mars-Neptün kombinasyonları yön kaybı, yanlış yönlendirme ve her türlü aldatma, hile ve samimi olmayan enerjilerle doludur. Özellikle haritalarında bu açı kalıbı olan kişilerin böyle bir dönemde iki kez dikkatli olmaları gerekecek. Ne konuda mı Yeni bir iş teklifi, size abartılarak anlatılan ama aslında içi boş bir proje, aslında karşınızdaki kişinin de pek inanmadığı ama kafasının karışık olduğu için sizin onayınızı arayan ama yeteri kadar ayakları yere basmayan fikirler... Bu tür kaos ve karmaşa tablolarına hazır olun. 
     
Sağlık ve hijyene dikkat edin      Yılın ortasına ait bir uyarım daha var. Aylar önce Mars’ın Balık’ta geri harekete geçeceği temmuz-eylül döneminde yeni bir mücadeleden, iki ileri bir geri giden gelişmelerden ve bunun burcunuzla ilişkisinden söz etmiştim. Mars 
     17 Haziran’da Balık burcuna geçecek ve geri etkisini henüz geri dönmeden ama Mars, Balık burcuna yerleşirken görebiliriz. 
     Daha ilginci, Mars bu dönemde Satürn’le üçgen açı içinde ve Uranüs’le birleşiyor. Bu açılar 23 Haziran’da gerçekleşecek. Mars’ın Satürn’le böyle olumlu üçgen açısından neden korkalım diyebilirsiniz ama bu iki gezegenin zorlayıcı nitelikte malefik olduğunu hatırlatmak isterim. İki yıpratıcı gezegenin kendi arasında paslaşması, malefik enerjinin üzerimize akması anlamına gelir. Uranüs’ün bu kombinasyona ortak olması ise bize değişik şeyler düşündürmekte. Balık burcundaki Uranüs denizler, balıklar, sıvılar ve petrolle ilgili konuları öne çıkarabileceği gibi, Uranüs’ün Balık burcuna geçişi ile patlayan SARS salgınını da düşünebiliriz. Zira Uranüs 1919 yılında yine Balık burcuna geçerken dünyada benzer salgın hastalıklar yükselişe geçmiş. Balık ve Başak burçlarının sağlık ile ilgili olduğunu biliyoruz. 
     Uranüs teknolojik gelişmeleri, uzayı ve bilgisayarı içeren konuları açıklar. 29 Haziran’daki yeniay ülkemizin haritasında yükselen burcun üzerinde gerçekleştiği için ve yükselen burç halkı, toplumu ve toplum sağlığını anlattığı için önümüzdeki aylarda sağlık, düzen ve hijyen konularına özen göstermeliyiz. 
     
Hafta sonu astrobarometresi      10 Mayıs Cumartesi 
     Sabah saatlerinde 9.29 Başak burcuna geçen Ay günün atmosferini daha huzursuz, sürekli hareket halinde ve detaylarla ilgili konularda daha verimli kılıyor. Boğa, Başak ve Oğlak bu enerjilerden çok daha fazla yararlanacak. 
     13.54 Hemen öğleden sonra bizi hazırlıksız yakalayabilecek gelişmeler, tanışmalar ya da rastlaşmalar olabilir. Gökyüzü sürpriz yapabilir. Duygusal alanda beklenmedik tepkiler ya da ani aydınlanmalar söz konusu olabilir. 
     
11 Mayıs Pazar      09 09 Sabah saatlerinde hareket, 
     iletişim ve yeni haberler var. Düşüncelerimizi daha net açıklayabiliriz. Bu arada uzun süreden beri beklenen haberler de gelebilir. 
     18.52 Akşama doğru duygusal hayatımızda çok huzurlu olmayabiliriz. Elde olmayan nedenler, sağlık ya da detaylarla ilgili işler beklediğimiz gibi ilerlemeyebilir. Planlarımız aksayabilir. 
     21.12 Maddi konularda daha başarılı olabiliriz. Somut düşünmek, 
     olayların pratik yanlarını değerlendirmek zor olmayacak. 
     
     

</TEXT>
</DOC>
