<DOC>
<DOCNO> 159519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo18.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayfur Artık hedef Şampiyonlar Ligi... 
</HEADLINE>
<TEXT>

     Şampiyon Beşiktaş'ın takım kaptanı Tayfur Havutçu, artık hedeflerinin Avrupa Şampiyonlar Ligi olduğunu ve bu ligde de başarılı olacaklarına inandığını belirtti. 
     Siyah-beyazlı kulübün resmi internet sitesine açıklamalarda bulunan Tayfur, Galatasaray maçında kontrollü bir oyunu sergilediklerini, çok gol kaçırdıkları için daha da kontrollü oynamaya gayret ettiklerini belirterek, şöyle dedi 
     ''Galatasaray'ı yenerek şampiyon olduğumuz için mutluluğumuz bir kat daha arttı. Artık hedefimiz Şampiyonlar Ligi. Bu sene UEFA Kupası'nda gördük ki, bizim oynayacağımız takımlardan eksiğimiz yok. Şampiyonlar Ligi'nde başarılı olacağımıza inanıyoruz. Sezon boyunca bizi destekleyen camiamıza sonsuz teşekkürlerimizi sunuyoruz. 100. yılımızda şampiyonluğumuz kutlu olsun.'' 
     
</TEXT>
</DOC>
