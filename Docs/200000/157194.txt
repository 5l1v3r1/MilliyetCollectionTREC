<DOC>
<DOCNO> 157194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/guncel/gun06.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Van'da insana verilen değer 
</HEADLINE>
<TEXT>
Seyyar ambulans 
Cami tuvaletinde uyuşturucu krizine giren Ahmet Dayan, ambulans bulunamayınca hastaneye sebze arabasıyla ulaştırıldı ama kurtarılamadı 
     Van Cumhuriyet Caddesi 4. Sokak'ta bulunan Hacı Osman Camii tuvaletinde fenalaşarak yere yığılan 35 yaşındaki Ahmet Dayan'ı gören vatandaşlar, hemen bir ambulans çağırdılar. 
     Ancak ambulans bulunamayınca, olay yerinden geçmekte olan seyyar satıcı Mustafa Binici, arabasındaki sebzeleri boşaltarak Dayan'ı seyyar arabasıyla Van Devlet Hastanesi'ne yetiştirdi. Ancak seyyar sebze arabasıyla hastaneye getirilen Ahmet Dayan, tüm müdahalelere rağmen kurtarılamadı. 
     "Ben insanlık görevimi yaptım" diyen seyyar satıcı Mustafa Binici, hastaneye ulaştırdığı Dayan'ın ölümüne çok üzüldüğünü söyledi. Burada yapılan otopside, Dayan'ın uyuşturucu bağımlısı olduğu ve bu yüzden krize girdiği bildirildi. 
     

</TEXT>
</DOC>
