<DOC>
<DOCNO> 178239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sonspo03.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom Avrupa'da 179. randevuya çıkıyor... 
</HEADLINE>
<TEXT>

     Galatasaray, 98 yıllık tarihinde yarın Avrupa Şampiyonlar Ligi 3. ön eleme turunda Bulgaristan'ın CSKA Sofya takımıyla deplasmanda yapacağı maçla birlikte, Avrupa kupalarında 179. randevusuna çıkacak. 
     Sarı-kırmızılılar, bugüne dek Avrupa kupalarında yaptıkları 178 karşılaşmada 66 galibiyet elde ederken, 67 karşılaşmadan da sahadan boynu bükük ayrıldı. ''Aslanlar'', Avrupa kupalarında 45 maçta ise rakipleriyle yenişemedi. 
     Galatasaray, Avrupa arenasında rakip fileleri toplam 229 kez havalandırırken, kalesinde ise 261 gol gördü. 
     ''Cim Bom'', CSKA Sofya ile yaptığı ilk karşılaşmayı kendisi sahasında 3-0 kazanarak büyük avantaj elde etmişti. 
     
     GEÇEN SEZON DÜŞ KIRIKLIĞI 
     Galatasaray, geçen sezon Avrupa Şampiyonlar Ligi'ne doğrudan olarak katılmış, ancak düş kırıklığı yaşamıştı. 
     Devler ligine Lokomotiv Moskova'yı deplasmanda 2-0 yenerek umutlu bir başlangıç yapan sarı-kırmızılılar, ancak aldıkları üstüste kötü sonuçlarla 2. tura kalmayı başaramadılar. Galatasaray, Avrupa kupalarında son yaptığı 6 maçta, 1 galibiyet, 1 beraberlik ve 4 yenilgi aldı. 
     Galatasaray'ın 2002-2003 sezonunda aldığı sonuçlar şöyle 
     
     
Lokomotiv Moskova-Galatasaray 0-2 Galatasaray-FC Barcelona 0-2 Galatasaray-Club Brugge 0-0 Club Brugge-Galatasaray 3-1 Lokomotiv Moskova-Galatasaray 1-2 FC Barcelona-Galatasaray 3-1 
     
</TEXT>
</DOC>
