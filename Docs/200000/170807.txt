<DOC>
<DOCNO> 170807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/dunya/dun03.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tanrı değiliz' 
</HEADLINE>
<TEXT>

      DIŞ HABERLER SERVİSİ 

   
   Irak'ı gezen ABD Savunma Bakan Yardımcısı Paul Wolfowitz, Iraklılardan, kötü ekonomik durumlarının iyileştirilmesi konusunda sabırlı olmalarını istedi. 
   Wolfowitz, dün Musul Belediye Başkanı Ganim El Basso'nun makamındaki şehir konseyi toplantısında yaptığı açıklamada, ABD'den, Saddam Hüseyin rejiminden sonra iyice kötüleşen ekonomik durumu çözmesini beklememelerini söyledi. 
   "Elimizden birçok şey gelir, ancak Tanrı değiliz" diyen Wolfowitz, Iraklılardan ekonomik durumlarının iyileşmesi konusunda sabırlı olmalarını istedi. 
   Wolfowitz, 5 gün süren Irak turunda Musul'un yanı sıra Kerbela, Hille, Necef, Basra ve başkent Bağdat'ı ziyaret etti. 
   
   Bir ABD askeri ve Iraklı tercümanı öldü 
   Başkent Bağdat'ta bir Humvee Amerikan askeri aracına düzenlenen roketli saldırı, bir Amerikan askeri ile Iraklı bir çevirmenin ölümüne, üç kişinin yaralanmasına yol açtı. 
   
   
</TEXT>
</DOC>
