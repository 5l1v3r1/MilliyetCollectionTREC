<DOC>
<DOCNO> 161200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sondun19.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Sağlık Örgütü "SARS inişe geçti" 
</HEADLINE>
<TEXT>

     Dünya Sağlık Örgütü DSÖ yetkilileri, birçok ülkeyi zorda bırakan akut solunum yetmezliği SARS salgınının, Çin'de dahil dünya çapında gerilemeye başladığını belirttiler. 
     DSÖ'nün Çin temsilcisi Henk Bekedam, ''SARS'ın en yüksek noktasından inişe geçtiğini söyleyebiliriz. Bunu global olarak da, Çin'de de gözlemliyoruz. Bence bu güzel bir haber'' diye konuştu. 
     Dünyanın bu hastalığa karşı tetikte bulunmaya devam etmesi gerektiğini belirten Bekedam, Toronto'daki son vakaların, bir vakanın bile gözden kaçması durumunda yeni bir salgının başlayabileceğini gösterdiğini kaydetti. 
     Bekedam, düzenlenen basın toplantısında, şu anki çabaların SARS'ı toplumsal tehdit konumundan çıkarmak üzerinde yoğunlaştığını ifade etti. 
     
</TEXT>
</DOC>
