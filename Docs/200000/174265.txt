<DOC>
<DOCNO> 174265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sonspo07.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve geri sayım başladı.. 
</HEADLINE>
<TEXT>

     Futbolseverlerin 68 günlük lig hasreti yarın sona eriyor. 
     Birinci Süper Futbol Ligi'nde 2003-2004 sezonu yarın Samsun'da yapılacak Samsunspor-Beşiktaş maçıyla start alacak. 
     31 Mayıs'ta yapılan 2002-2003 sezonu, son hafta maçlarıyla tatile giren ligde heyecan yarından itibaren yeniden başlayacak. 
     Takımlar, yeni transferlerle güçlendirdikleri kadrolarıyla belirledikleri hedeflere ulaşmaya çalışacak. 
     
     İLK HAFTANIN PROGRAMI 
     Birinci Süper Futbol Ligi'nde ilk hafta karşılaşmalarının programı şöyle 
     
     
8 Ağustos Cuma 20.00 Samsunspor-Beşiktaş Samsun 19 Mayıs 9 Ağustos Cumartesi 19.00 Konyaspor-Trabzonspor Konya Atatürk 19.00 Gençlerbirliği-Elazığspor Ankara 19 Mayıs 19.00 Bursaspor-Gaziantepspor Bursa Atatürk 19.00 Galatasaray-Diyarbakırspor Atatürk Olimpiyat 10 Ağustos Pazar 19.00 Akçaabat Sebatspor-Denizlispor Avni Aker 19.00 Adanaspor-Malatyaspor 5 Ocak 19.00 Çaykur Rizespor-Ankaragücü Rize Atatürk 19.00 Fenerbahçe-İstanbulspor Şükrü Saracoğlu 
     
     16 MAYIS'TA SONA ERECEK 
     Birinci Süper Futbol Ligi'nde ilk yarı, 21 Aralık'ta yapılacak maçlarla sona erecek. 
     İkinci yarı 23, 24, 25 Ocak 2004'te yapılacak karşılaşmalarla başlayıp, sezon 16 Mayıs'ta tamamlanacak. 
     
     DERBİ MAÇLAR 
     Birinci Süper Futbol Ligi'nde 2003-2004 sezonunun ilk derbi maçı 6. haftada Galatasaray ile Fenerbahçe takımları arasında, sarı-kırmızılı takımın bu sezon maçlarını oynayacağı Atatürk Olimpiyat Stadı'nda yapılacak. 
     Ligin ilk yarısındaki diğer derbiler şöyle 
     11. hafta Beşiktaş - Galatasaray BJK İnönü . 
     14. hafta Fenerbahçe - Beşiktaş FB Şükrü Saracoğlu . 
     Bu arada, sezonun ilk yarısında 2. haftada Trabzonspor-Fenerbahçe, 7. haftada Beşiktaş-Trabzonspor, 16. haftada da Galatasaray-Trabzonspor maçları yapılacak. 
     
</TEXT>
</DOC>
