<DOC>
<DOCNO> 184057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/yazar/sazak.html </URL>
<DATE> 2003/09/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kuzey Irak 
</HEADLINE>
<TEXT>

   
   Fikret Bila'nın açıkladığı tarihi belge, 'Momerandum Of Understanding' 1 Mart tezkeresinin Meclis'ten geçmesi halinde planlanan Kuzey Irak senaryosuna ışık tutuyor. 
   TBMM'den karar çıksaydı Türkiye, ABD askerlerine kuzeyden 'koridor' açacak, buna karşılık Kuzey Irak'ın denetiminde söz sahibi olacaktı. Daha doğrusu Habur'dan geçen ABD birlikleri, Türkiye'nin 'kırmızı çizgi' olarak belirlediği Musul, Kerkük gibi kentlerin Barzani ve Talabani güçlerince ele geçirilmesini önleyecekti. 
   Belgede bu amaçla 'Yeşil Hat' oluşturulması öngörülmüş. 
   ABD ile sağlanan mutabakattan Türkiye'nin de bu hattı geçmesine izin verilmediği anlaşılıyor. 
   Irak'taki muhalif grupların KYP - KDP güvenliği ile ilgili operasyonların gönderici tarafın, yani ABD'nin sorumluluğunda olduğu belirtiliyor. 
   Yeni bir tezkere eşiğinde, 1 Mart önceki duruma bakınca 'Kaçan balık büyük olur' misali, Türkiye'nin böyle bir belgeyi ABD'ye kabul ettirdikten sonra savaşın dışında kalması 'kaçırılmış bir fırsat' gibi görülebilir. Gerçekten bu belgeye bakarak Türkiye'nin Kuzey Irak'ta bir Kürt devleti oluşumunu önleyecek, en azından ileriye atacak olanağı teptiği düşünülebilir mi 
   Türkiye, Irak'ın toprak bütünlüğünü savunurken ABD ile birlikte kuzeydeki işgale nasıl katılacaktı Kürtler, Türkmenler ve Araplar, Musul - Kerkük'ün asli unsurları, 'güvenliği sağlama' gerekçesiyle de olsa Türkiye'nin Kuzey'deki kalıcılığı nasıl savunulacaktı 
   ABD yakın gelecekte Irak'tan çıkarsa, KDP ve KYP güçleriyle çatışma olasılığı nasıl önlenecekti Türkiye Kürtlerle savaşacak mıydı 
   Kıbrıs'ta bile 30 yıl sonra 'işgalci' gözükmekten kurtulamayan Türkiye'nin Kuzey Irak'taki varlığı AB'de nasıl savunulacaktı 
   Elbette bunlar dış politika uzmanlarınca tartışılacak. 
   Belge asıl iç politikadaki yansımaları ve AKP hükümeti dönemindeki asker - sivil ilişkilerine etkileri nedeniyle çok daha değerlidir. 
   ABD ile müzakereleri Büyükelçi Deniz Bölükbaşı ile Dışişleri Bakanlığı Müsteşarı Uğur Ziyal sürdürdüler. Geri planda Genelkurmay yetkilileri de vardı. Bölükbaşı'nın Amerikan heyetine kök söktürdüğü biliniyor. 
   Dışişleri'nin bu iki etkin diplomatı, 1 Mart tezkeresi öncesinde TBMM'deki oturumlarda niye dinlenmemiştir 
   MGK, 31 Ocak ve 28 Şubat günlerinde savaşla ilgili iki tarihi toplantı yaptı, Türkiye'nin ulusal çıkarları Çankaya'da masaya yatırıldı. Eğer tezkere geçseydi 'tarih farklı gelişecek' idiyse gereken kararlılık niye gösterilmemiştir 
   Bir dostumuzun deyimiyle 'Türkiye, müteahhit olarak giremediği Irak'a amele gönderiyor, üstelik parasını kendi cebinden ödeyerek ' 
   Tezkere - Turka bu olsa gerek 
   Birinci tezkerede 'fırsat kaçtı' diye Irak'a asker gönderme işine balıklama atlamayalım 
   
      
   
</TEXT>
</DOC>
