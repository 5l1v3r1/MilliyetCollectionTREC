<DOC>
<DOCNO> 167453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/yasam/ayas.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vücudun toplam değeri 63 trilyon 
</HEADLINE>
<TEXT>

Amerika'da geçerli olan fiyatları baz alan 'Wired Magazin' adlı dergiye göre, vücudumuz parça parça satılırsa 45 milyon dolar ediyor... 
     DIŞ HABERLER SERVİSİ 

     Organ ve parçalarının ayrı ayrı satılması durumunda insan vücudunun 45 milyon dolar yaklaşık 63 trilyon lira 'ciro yapabileceği' ortaya çıktı. 
     Teknoloji dünyasından haberler veren 'Wired Magazine'in araştırmasına göre insan vücudundaki sıvılar, doku ve antikorlar büyük para ediyor. Ancak insan yaşamında hayati önem taşıyan bu parçaları satmak mümkün değil. 
     
     Bunlar resmi rakamlar 
     Dergi tarafından yapılan değerlendirme, insan vücudundaki her bir parçanın satılabilecek durumda çıkarılması esasına dayanıyor. Dergi, organ ve vücut parçalarının fiyatlarının Amerika'da geçerli olan fiyatlar esas alınarak hesaplandığını, üçüncü dünya ülkelerinde uygulanan karaborsa fiyatların göz önüne alınmadığını kaydetti. Araştırma, en hayati organların parasal açıdan en pahalı organlar olmadığı gerçeğini de ortaya koydu. 
     

</TEXT>
</DOC>
