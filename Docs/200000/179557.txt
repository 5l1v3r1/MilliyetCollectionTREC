<DOC>
<DOCNO> 179557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo07.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe - Galatasaray'ın son dakika Servet savaşı.. 
</HEADLINE>
<TEXT>

     Ezeli rekabet trasfer piyasasında da devam ediyor. Fenerbahçe de Galatasaray da Denizlispor'un peşine düştü. 
     Transferin son gününde Denizlispor ile Galatarasay arasında ''Servet pazarlığı'' yaşanıyor. Sarı-kırmızılı takımın teknik direktörü Fatih Terim, Denizlispor Kulübü yönetiminden Servet'i resmen istedi. Edinilen bilgiye göre, Terim bu transfer için 1.2 milyon Euro önerdi. 
     Denizlispor Kulübü Futbol Şubesi Sorumlusu Turgut Dalaman, Servet ile ilgili gelişme konusunda, ''Görüşmeler sürüyor. Önerilen rakam 1.2 milyon Euro. Biz 1.5 milyon Euro istiyoruz. Galatasaray bu rakama gelirse transfer gerçekleşir'' dedi. 
     
     FENERBAHÇE 1.5 MİLYON EURO ÖNERDİ 

     Galatasaray'ın Servet için atakta olduğunu öğrenen Fenerbahçe'de yıldız futbolcu için girişimde bulundu. Denizlispor Başkanı'nın "Yüzde 80 Fenerbahçe ile Servet konusunda anlaştık" açıklamasında bulunduğu bildirildi. 
     Denizlispor Kulübü Başkanı Zafer Katrancı, futbolcuları Servet için Galatasaray'ın 1.2 milyon Euro'luk teklifinin ardından, Fenerbahçe'nin de 1.5 milyon Euro önerdiğini söyledi. 
     Başkan Zafer Katrancı, transferin son gününde, Galatasaray'ın 1.2 milyon Euro'luk önerisine karşılık Fenerbahçe'den menajer Saffet Sancaklı aracılığı ile 1.5 milyon Euro'luk teklif aldıklarını bildirdi. 
     Bu öneriye ''sıcak baktıklarını'' kaydeden Katrancı, ''Servet'in aklı Fenerbahçe'de. Görüşmelere devam ediyoruz'' diye konuştu. 
     Zafer Katrancı, Galatasaray'ın teklifi ile ilgili olarak da ''Pinto'yu vererek 1.2 milyon Euro'yu tamamlamak istiyorlar'' dedi. 
     Daha önce Servet'i ısrarla isteyen Fenerbahçe'ye, Denizlispor Kulübü eski başkanlarından Mustafa Baysal, 1.8 milyon Euro'ya ''evet'' demiş, ancak kongrede işbaşına gelen Zafer Katrancı başkanlığındaki yeni yönetim, genç futbolcunun bonservis bedelini 2.5 milyon Euro'ya yükseltmişti. 

     
</TEXT>
</DOC>
