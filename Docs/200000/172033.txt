<DOC>
<DOCNO> 172033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/siyaset/asiy.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın konuğu TOSYÖV Başkanı Hilmi Develi... 
</HEADLINE>
<TEXT>

Anadolu kaplanları AB fonuyla şahlanacak Küçük ve orta dereceli işletmelere ücretsiz danışmanlık hizmeti veren TOSYÖV Başkanı Develi'ye göre KOBi'lerin ayakta kalması için ürün geliştirmeleri şart 
     SOHBET ODASI 
Derya SAZAK 

Türkiye'nin kalkınmasında ve AB sürecinde KOBİ'ler stratejik önemde. 2001 krizinde finans sektörüyle birlikte 'reel sektör' de büyük darbe yedi. 'Anadolu kaplanları' yara aldı. Oysa bu kuruluşlar ihracatın lokomotifi. TOSYÖV'ün KOBİ'lere katkısı nedir 
     OSYÖV 1989 yılında kurulmuş bir vakıf. Türkiye Küçük ve Orta Ölçekli İşletme Serbest Yöneticileri ve Meslek Mensupları Vakfı TOSYÖV gönüllülük esasıyla çalışan küçük ve orta ölçekli işletmelere danışmanlık ve bilgilendirme amacıyla kurulmuş bir vakıf. Alanında tek vakıf. KOBİ'lerin gelişmesinde ve uluslararası ilişkilerinin gelişmesinde etkili olmuş. 3500 üyemiz var. 
     
     Yurtdışından uzman getiriliyor 
Nasıl danışmanlık yapıyorsunuz 
     Örneğin mermercilik ya da mutfak eşyasıyla ilgili Anadolu'da bir işletmeye ücretsiz danışmanlık hizmeti veriyoruz. Yurtiçi ya da ihracata dönük ürün geliştirme ve pazar arama gibi konularda uzmanlar getirtip küçük ve orta ölçekli işletmelerin işlerini daha iyi noktaya taşımaları yönünde yardımcı oluyoruz. KOBİ dünyasında TOSYÖV'ün saygın bir yeri var. Kredi Garanti Fonu'nun kurucu ortağıyız. 
     
Anadolu'yu geziyorsunuz, KOBİ'ler ekonomik krizlere bağışıklık kazandılar mı 
     Türkiye, iki yılda bir ekonomik krizlerle yaşayan bir ülke. Kendilerini geliştiriyorlar. Ekonomik krizler en çok KOBİ'leri vurdu. 2001 krizinde 30 bin dolayında işletme kapandı. Yüzde 80 daralma var. 
     
Anadolu kaplanları ayağa kalktı mı 
     Benim Anadolu'daki gözlemim şu İç pazara yönelik çalışanlar henüz istenilen konumda değil. 
     
IMF'den gelen kredinin 20 milyar doları batık bankalara gitti. Hortumlanan paralar da geri alınamıyor. 3 Kasım seçimlerinden önce dış desteğin önemli bir bölümü 'reel sektör'e yönlendirilse daha farklı bir siyasi manzara doğar mıydı 
     Bankalarda hortumlanan paralar KOBİ'lere aktarılmış olsaydı Türkiye bugün çok farklı yerde olurdu. Vergi barışı adı altında matrah yükseltmeyle devlet yine KOBİ'lerin üzerine gitti. Krizin yaraları sarılmadan ek yük bindi. Anadolu insanı yine de tepkili değil, 'Helal olsun, verelim' diyorlar ama bu paraların çarçur olmasını, seçim rüşveti olarak kullanılmasını istemiyorlar. İç ve dış borçların ödenmesinde kullanılacaksa kimsenin gıkı çıkmayacak. 
     
AB üyelik süreci somut bazı olanaklar sunmuyor mu 
     1980'lerde Avrupa'da, ABD, Japonya ve Kore'yle nasıl yarışabiliriz diye bazı politikalar geliştirilmiş. Bunlara çerçeve program deniliyor. Beşer yıllık planlar. 2002 - 2006 yılı arasında 6. Çerçeve Programı uygulanacak. Türkiye beş programa katılamadı. Bırakın bu çerçeve programlarını diğer AB fonlarından da yararlanamadık. Burada bir kusurumuz ortaya çıkıyor. Ulusal anlamda bir proje geliştiremiyoruz. 
     
     AB fonlarından da yararlanamadık 
Nasıl olacak AB 6. Çerçeve Programı ne vaat ediyor 
     Bunlar bir ürün desteğine, bir fabrikanın büyümesine yönelik fonlar değil. Ürünü geliştirmeye dönük yenilikçi bir anlayışı yakalama konusunda verilen destekler. Gençlerimiz Avrupalı partnerleriyle de ortak proje geliştirebilirler. 
     
6. Çerçeve Programı'nın mali portföyü nedir 
     5 yıl için 17.5 milyar euro. Yüzde 15'i KOBİ'lere ayrılmış. 
     
2 milyar euronun üzerinde. 
     29 Nisan'da birinci çağrı bitti her zaman olduğu gibi biz bu çağrıda geç kaldık. Duyuruyu Brüksel yapıyor. Her ülkenin bir ulusal KOBİ temas noktası var. Bizde TÜBİTAK. Kasım ayında ikinci duyuru yapılacak. Projeleri o zamana yetiştirmek gerekiyor. Şunu da belirteyim KOBİ'ler ikinci çağrıyı beklemeksizin her zaman proje için başvurabiliyorlar. 
     
TÜBİTAK'ın da rolü önemli 
     KOBİ'lerin ayakta kalması için ürün geliştirmeleri şart. TÜBİTAK, 'Vizyon - 2023' adı altında Türkiye için stratejik teknolojilerini arıyor. 
     
     Ankara gölge etmesin yeter 
Ankara'ya çok mu fazla bakılıyor. Her şeyi bürokrasiden beklemek doğru mu 
     KOBİ'ler bakmıyor Ankara'ya. Ankara'dan bekledikleri tek şey var Gölge etmesinler. Engel çıkarmasınlar. İstikrarlı yönetim olsun, önümü göreyim yeter 6. Çerçeve Programı ve AB fonları konusunda üniversitelerle reel sektör arasında eşgüdüm sağlamalıyız. Ne kadar çok proje gerçekleşirse Türkiye'nin 17 milyar euroluk pastadan pay alma şansı artabilir. 
     

</TEXT>
</DOC>
