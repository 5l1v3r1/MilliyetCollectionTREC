<DOC>
<DOCNO> 191859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sonspo15.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Türk sporunun kilometre taşları... 
</HEADLINE>
<TEXT>

     Türkiye Cumhuriyeti nin kuruluşu ile birlikte Türk gençliği sporda da büyük başarılar kazandı. 
     Türk sporcuları olimpiyatlarda, dünya şampiyonalarında ve uluslararası yarışmalarda Türk Bayrağı nı göndere çektirip, tüm dünyaya İstiklal Marşı nı dinletti. 
     Türkiye Cumhuriyeti nin 80 yılında spordaki kilometre taşları şöyle 
     1936 Berlin Olimpiyat Oyunları nda grekoromen güreşte Yaşar Erkan, şampiyon olarak, Türkiye ye Olimpiyat Oyunları tarihindeki ilk altın madalyasını kazandırdı. 
     1948 Londra Olimpiyat Oyunları nda atletizm 3 adım atlamada Ruhi Sarıalp, bronz madalya kazanarak, Türkiye ye Olimpiyat Oyunları tarihinde atletizmdeki ilk ve tek madalyasını getirdi. 
     1954 A Milli Futbol Takımı, tarihinde ilk kez İsviçre de yapılan Dünya Kupası finallerinde mücadele etti. 
     1988 Seul Olimpiyat Oyunları nda halterde şampiyon olan Naim Süleymanoğlu, Türkiye ye halterdeki ilk olimpiyat altın madalyası sevincini yaşattı. Süleymanoğlu, 1 yıl sonra da halterde Türkiye ye ilk dünya şampiyonluğunu kazandırdı. 
     1992 Barcelona Olimpiyat Oyunları nda judoda bayanlarda üçüncülük elde eden Hülya Şenyurt, Türkiye ye tarihinde judodaki ilk olimpiyat madalyasını bronzla kazandırdı. 
     1996 A Milli Futbol Takımı, İngiltere de düzenlenen Avrupa Futbol Şampiyonası finallerinde tarihinde ilk kez mücadele etti. 
     1996 Atlanta Olimpiyat Oyunları nda halterde bir kez daha kürsünün en üst basamağına çıkan Naim Süleymanoğlu, böylece 3 olimpiyat şampiyonluğuna ulaşan tarihteki ilk Türk sporcu oldu. 
     1996 Efes Pilsen Erkek Basketbol Takımı, Avrupa Radivoj Koraç Kupası nda şampiyonluğu kazanarak, takım sporlarında kulüpler bazında Türkiye ye tarihteki ilk Avrupa şampiyonluğunu getirdi. 
     1998 Eczacıbaşı Bayan Voleybol Takımı, Avrupa Kupa Galipleri Kupası şampiyonluğunu kazanarak, bu branşta ve bayanlarda kulüpler bazında ve takım sporlarında ilk Avrupa şampiyonluğunu Türkiye ye getirdi. 
     1999 Sinan Şamil Sam, boksta Türkiye ye dünya şampiyonluğunu kazandıran ilk sporcu oldu. 
     2000 Futbolda UEFA Kupası ve Avrupa Süper Kupası şampiyonluklarına ulaşan Galatasaray, Türk futbol tarihinde yeni bir sayfa açtı. 
     2000 A Milli Futbol Takımı 2. kez üst üste katıldığı Hollanda ve Belçika daki Avrupa Futbol Şampiyonası finallerinde ilk kez çeyrek final oynama başarısını gösterdi. 
     2000 Sydney Olimpiyat Oyunları nda judoda şampiyon olan Hüseyin Özkan, Türkiye ye oyunlar tarihinde judoda ilk altın madalyayı kazandıran sporcu olara tarihe geçti. 
     2000 Sydney Olimpiyat Oyunları nda Türkiye, bayanlar tekvando da Hamide Bıkçın Tosun ile oyunlar tarihinde ilk kez bu dalda bronz ile madalyaya ulaştı. 
     2001 A Milli Erkek Basketbol Takımı, Türkiye de düzenlenen Avrupa Şampiyonası nda tarihinde ilk kez final oynadı ve ikincilik elde etti. 
     2002 A Milli Futbol Takımı, 2. kez katıldığı, Japonya ve Güney Kore nin ortaklaşa düzenlediği Dünya Kupası finallerinde üçüncülüğü elde ederek görkemli bir başarıya imza attı. 
     2002 Süreyya Ayhan, bayanlar 1500 metrede şampiyon olarak Türkiye ye Avrupa Atletizm Şampiyonaları tarihindeki ilk altın madalyasını kazandırdı. Ayhan, 1 yıl sonra da Dünya Şampiyonası nda 2.olarak şampiyona tarihinde madalya kazanan ilk Türk sporcu unvanına erişti. 
     2003 A Milli Bayan Voleybol Takımı, Türkiye de düzenlenen Avrupa Şampiyonası nda tarihinde ilk kez final oynadı ve ikincilik elde etti. 
     2003 A Milli Futbol Takımı, Fransa da yapılan ve ilk kez katıldığı FİFA Konfederasyon Kupası nda üçüncü olma başarısını gösterdi. 
     
</TEXT>
</DOC>
