<DOC>
<DOCNO> 182736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sontur22.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarıyla duruşmada hasret giderdi... 
</HEADLINE>
<TEXT>

     Samsun'da, cezaevinde dünyaya getirdiği 2 aylık oğlu ile duruşmaya çıkan cinayet sanığı kadının, duruşmayı izlemeye gelen 3 yaşındaki diğer oğlu ile sarılarak hasret gidermesi, duygulu anlar yaşanmasına neden oldu. 
     Samsun 2. Ağır Ceza Mahkemesi'nde görülen davada, yaklaşık 3 ay önce Gölalan Köyü'nde kendisine tecavüz ettiğini iddia ettiği Yaşar Bağ'ı av tüfeğiyle öldürmekten tutuklanan Emine Meriç'in 23 yargılanmasına devam edildi. 
     Cezaevinde dünyaya getirdiği 2 aylık oğlu Tunahan'la hakim karşısına çıkan genç kadını duruşma salonunda gören diğer oğlu Oğuzhan'ın 3 , yanına giderek annesine sarılması, salonda duygulu anlar yaşanmasına neden oldu. 
     İki oğluna sarılarak hasret gideren Meriç, savunmasında ölen kişinin kendisine tecavüz ettiğini belirterek, ''Bu nedenle mahkemeliktik. Yargı cezasını vermedi, ama o tacizlerine devam edince vurdum. Çok pişmanım'' dedi. 
     Mahkeme heyeti, dosyadaki eksikliklerin tamamlanması için duruşmayı erteledi. 
     
</TEXT>
</DOC>
