<DOC>
<DOCNO> 180976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/yasam/yas07.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşık olan dedenin gözünü kan bürüdü 
</HEADLINE>
<TEXT>

   Burhan Dede, boşanınca ortada kalan komşusu Semra Aslan'ı evine aldı ama ona aşık oldu. Aşkına karşılık bulamayınca Aslan'ı öldürüp kızını yaraladı 
      M. AKİF ERDEM İstanbul 
   
   Evli ve torun sahibi olan 68 yaşındaki Burhan Cerit, komşusu Semra Aslan'la 42 aynı avizecide yıllarca birlikte çalışmıştı. 
   İki yıl önce eşinden ayrılan Aslan, iki çocuğuyla ortada kalınca Cerit hiç düşünmeden 10 yıldır tanıdığı komşusuna evinin kapılarını açtı. İşte bu dönemde Cerit, evinde kalan Semra Aslan'a duygusal olarak bağlandı. 
   Bir plastik fabrikasında iş bulan ve evlere temizliğe de giden Aslan, bir süre önce ev kiralayıp Cerit'in evinden ayrıldı. Kızı Özlem Aslan da 23 annesinin çalıştığı fabrikada sekreterlik yapıyordu ama bir hafta önce işten ayrılmak zorunda kaldı. 
   
   Başına üç el ateş etti 
   Semra Aslan'ın eski eşiyle barışmaya karar verdiğini öğrenen Burhan Cerit, bu duruma tepki gösterdi. Ve önceki akşam, kızıyla birlikte komşu ziyaretine giden Aslan'ı, Halil Rıfat Paşa Mahallesi'nde yol ortasında durdurdu. Çıkan tartışmada silahını çeken Cerit, Aslan'ın başına üç el, kaçmaya çalışan Özlem Aslan'a da iki el ateş etti. 
   Semra Aslan olay yerinde hayatını kaybederken, boğazından ve omuzundan ağır yaralanan kızı hastaneye kaldırıldı. Olay yerinden kaçan Burhan Cerit, bir süre sonra yakalanarak gözaltına alındı. 
   
   
   
</TEXT>
</DOC>
