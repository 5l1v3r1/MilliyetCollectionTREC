<DOC>
<DOCNO> 150958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun08.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklılar El Cezire'den bildiriyor... 
</HEADLINE>
<TEXT>

     El Cezire televizyonu, savaş nedeniyle iletişim sistemi çöken Bağdatlılara, sevdiklerine seslenebilmeleri olanağını sağladı. 
     Televizyonun ''Irak'tan Sesler'' adlı programında, Iraklıların istedikleri kişi ya da kişilere özel mesaj göndermelerine izin veriliyor. 
     Programa çıkanlardan Talal Ali, Ürdün ve İsveç'teki kardeşlerine ''İyiyiz, yeniden bir araya gelmemiz için Allah'a dua ediyoruz'' dedi. Ali'ninki gibi birkaç dakika süren bu kişisel mesajlar, gün içinde tekrar yayımlanıyor. 
     Bağdat'ta, Amerikan uçakları tarafından iletişim ağı vurulduğu için 3 haftadır telefonlar çalışmıyor. Bağdatlılar, kullanılabilecek tek iletişim aracı olan uydu telefonu için ya astronomik para ödüyorlar ya da buradaki yabancı gazetecilere birkaç dakika uydu telefonlarını kullanmak için yalvarıyorlar. 
     





</TEXT>
</DOC>
