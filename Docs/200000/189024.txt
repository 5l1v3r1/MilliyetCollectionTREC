<DOC>
<DOCNO> 189024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun48.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye Ordusu, olası İsrail saldırısına karşı uyardı... 
</HEADLINE>
<TEXT>

     Suriye Genelkurmay Başkanı Hasan Türkmeni, orduyu ''olası bir İsrail saldırısına karşı tetikte olması'' konusunda uyardı. 
     Türkmeni, resmi haber ajansı SANA'ya yaptığı açıklamada, askerlere, ''İsrail Başbakanı Ariel Şaron'un liderliğindeki hükümetin olası saldırısını püskürtmek için en üst düzeyde alarmda olmaları ve gece gündüz çalışmaları'' çağrısında bulundu. 
     İsrail'in Suriye'de İslami Cihad'a ait olduğunu öne sürdüğü bir kampı bombalamasına ilişkin olarak, ''İsrail'in, ülkesini usandırarak iç sorunlarını başka ülkelere satmaya çalıştığını'' savundu. 
     Türkmeni, Suriye'nin politikasının muhtemel Amerikan ambargolarından etkilenmeyeceğini de ifade ederek, ''Bu baskılar, Suriye'yi ilkelere bağlı politikasından vazgeçirmedi, vazgeçirmeyecek'' dedi. 
     ABD Temsilciler Meclisi, teröre destek veren örgütler listesindeki Suriye'ye ekonomik ve diplomatik yaptırımlar uygulanmasını içeren bir tasarıyı kabul etmişti. 
     
</TEXT>
</DOC>
