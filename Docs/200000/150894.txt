<DOC>
<DOCNO> 150894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/siyaset/siy01.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan kızdı, Ergezen döndü 
</HEADLINE>
<TEXT>

Başbakan, Bayındırlık Bakanı’nın müteahhitlerin Irak’ta para kazanmasına karşı çıkmasını "talihsiz bir açıklama" olarak değerlendirdi 
     ANKARA Milliyet 

     Irak’ın yapılandırılmasında Türk müteahhitlerin pay almasına "Irak’ı yakıp yıkanlarla o ülkeyi onarmaya kalkacaksınız. Bunu içime sindiremiyorum" sözleriyle karşı çıkan Bayındırlık Bakanı Zeki Ergezen, Başbakan Recep Tayyip Erdoğan ve Dışişleri Bakanı Abdullah Gül’ün uyarısı üzerine çark etti. Erdoğan, "Talihsiz bir açıklama. Kendi düşüncesidir, hükümeti bağlamaz" dedi. Erdoğan, Türkiye’nin Irak piyasasında yerini alacağını, yakında taleplere yanıt verileceğini söyledi. ASO İnşaat Sektörü Temsilcisi Şükrü Kocaoğlu, Erdoğan’ın katıldığı Ankara Sanayi Odası meclis toplantısında Ergezen’in açıklamalarını hatırlatarak, "Bakanın sözlerinin neden olduğu psikolojik baskının ortadan kaldırılmasını diliyorum" diye konuştu. 
     
     Makamına kapandı 
     Dün kimseyle görüşmeyen Ergezen ise makamında NTV’de katıldığı programın kasedini tekrar izledi. Ergezen, "Sözlerimden Daha dikkatli olun, daha fazla pay alın’ anlamı çıkmalıydı. Bu para kanlı demedim" dedi. Dışişleri Bakanı Gül de, Türk müteahhitlerinin birçok işe girdiğini kaydetti. 
     


SİYASET 

















</TEXT>
</DOC>
