<DOC>
<DOCNO> 193346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sontur19.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
16 yaşındaki kıza 5 yıl boyunca tecavüz iddiası mahkemede... 
</HEADLINE>
<TEXT>

     Sivas'ın Zara İlçesi'nde, 16 yaşındaki kıza 5 yıl süreyle tecavüz ettikleri iddia edilen 7 kişinin yargılanmasına devam edildi. 
     Sivas 2. Ağır Ceza Mahkemesi'nde görülen duruşmaya, tutuksuz yargılanan sanıklar Ahmet Y. 51 , Necmettin K. 63 , Vedat E. 48 , Ömer K. 40 ve Şinasi Ü. katıldı. Diğer tutuksuz sanıklar Necati D. 47 ile Yusuf Y. 52 ise duruşmaya gelmedi. 
     Zara Kaymakamlığı'nca İstanbul'daki bir yurda gönderilen mağdure Y.E. ile annesi D.E. ve babası A.E. ise duruşmaya katılmadı. 
     Duruşmada söz alan mağdure Y.E'nin, İstanbul'daki kaldığı yurt tarafından görevlendirilen avukatı Leyla Sarıgül, sanıklardan şikayetçi olduklarını belirtti. 
     Mahkeme heyeti, mağdurenin ifadesinin İstanbul'da alınmasına karar vererek, duruşmayı erteledi. 
     
     İDDİANAME 
     Cumhuriyet Başsavcılığı'nca hazırlanan iddianamede, sanıklardan Yusuf Y.'nin, 1998 yılında okul çıkışında Y.E'yi aracına aldığı belirtiliyor. Yusuf Y'nin Y.E'yi boş araziye götürerek tecavüz ettiğinin öne sürüldüğü iddianamede, şu görüşlere yer veriliyor 
     ''Yusuf Y, 1998-2002 arasında da Y.E'ye 5-6 kez tecavüz etmiştir. Diğer sanıklar Ahmet Y, Sinasi Ü, Necmettin K, Necati D, Vedat E. ile Ömer K'nin de Y.E'ye Yusuf'la yatmışsın, bizimle de yatacaksın diyerek, mağdureyle 3-4 kez birlikte oldukları belirlenmiştir.'' İddianamede, sanıklar hakkında 10'ar yıl hapis isteniyor. 
     
</TEXT>
</DOC>
