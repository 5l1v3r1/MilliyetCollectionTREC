<DOC>
<DOCNO> 194118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/ekonomi/eko03.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti 9 ayda 229 trilyon 596 milyar net k r sağladı 
</HEADLINE>
<TEXT>

   Garanti Bankası, 9 aylık bilanço rakamlarına göre net 229 trilyon 596 milyar, brüt ise 297 trilyon lira k r sağladı 
      EKONOMİ SERVİSİ 
   
   Garanti Bankası, 2003 yılının üçüncü çeyreğinde enflasyon muhasebesi uygulanmış bilançosuna göre, brüt k rı 297 trilyon 462 milyar, net k rı ise 229 trilyon 596 milyar lira olarak açıklandı. 
   Yasal mevzuat ve uluslararası uygulamalara uygun olarak, kredi karşılıkları dahil toplam 67 trilyon 866 milyar lira karşılık ayıran Garanti'nin aktif büyüklüğü, 30 Eylül 2003 itibarıyla 19 katrilyon 758 trilyon 181 milyar lira seviyesinde gerçekleşti. 
   
   Öncü olmaya devam 
   Enflasyon ve faizlerdeki düşüşün sonucunda, bankacılıkta müşteri memnuniyeti ve verimliliğin ön plana çıkacağını vurgulayan Garanti Bankası Genel Müdürü Ergun Özen, "Gerçek bankacılık anlayışı içerisinde sürdürülebilir gelir kaynaklarımızı artırmaya devam ediyoruz. 30 Eylül itibarıyla net faiz dışı gelirlerimizde yıllık bazda yüzde 54.2 artış kaydettik. Sermaye yeterlilik rasyomuzu ise yüzde 17.1'e yükselttik" dedi. 
   Özen, kredi ve mevduat hacimlerini artırmayı ve reel ekonomiyi ve KOBi'leri desteklemeyi her zaman sürdüreceklerini söyledi. Özen, "Gerek sektöre kazandırdığımız yeni ürün ve hizmetlerle, gerekse düzenlediğimiz toplantılarla, işadamları ve girişimcilerin her zaman yanında olmayı ve her türlü ihtiyaçlarını karşılamayı amaçlıyoruz. Ürün ve hizmet kalitesindeki öncülüğümüzü sürdürmekte kararlıyız" şeklinde konuştu. 
   
   Gençlere özel 'Bonus Kontör'    Garanti Bankası, para yüklenebilen ve para kazandıran kartı Bonus Kontör'ü hizmete sundu. 12 - 18 yaş grubunun ihtiyaçları doğrultusunda tasarlanan Bonus Kontör, gençlerin günlük yaşamlarında özellikle harçlık ilişkilerinde yaşadığı sorunları çözmeyi ve beklentileri karşılamayı amaçlıyor. Dünyadaki tüm Visa Electron üyesi mağazalarda geçerli olan Bonus Kontör, kart sahibinin belirleyeceği şifreyle kayıp - çalıntı riskini yok ediyor. Bonus Kontör, Türkiye'de 35 bine yakın Bonus üyesi işyerinde Bonus kazandırarak, bedava alışveriş imkanı da sağlıyor. 
   
   
</TEXT>
</DOC>
