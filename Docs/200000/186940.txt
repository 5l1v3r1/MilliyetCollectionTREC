<DOC>
<DOCNO> 186940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/yasam/ayas.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bienal Doğu'ya da uzanıyor 
</HEADLINE>
<TEXT>

   8. Uluslararası İstanbul Bienali, 16 Kasım'a kadar, dört ana mek nda, 85 sanatçısıyla izleyicilerini bekliyor. Bu yıl bir de yenilik var Bienal, 26 Ekim'e dek Diyarbakır'da 
      KÜLTÜR SANAT SERVİSİ 
   
   Bu yıl 'Şiirsel Adalet' temasıyla 20 Eylül'de başlayan 8. Uluslararası İstanbul Bienali sürüyor. Sanatseverleri 16 Kasım'a kadar 42 ülkeden 85 sanatçının yapıtıyla buluşturacak bienal, İstanbul Kültür ve Sanat Vakfı tarafından düzenleniyor. Bienalin bu yılki küratörü, New York'un en önemli çağdaş sanat müzelerinden New Museum'un da küratörü olan Dan Cameron. 
   
   'Şiirsel Adalet' uğruna... 
   Bienal iki yılda bir anlamına geliyor dört ana mek nda Antrepo No.4, MSÜ Tophane-i Amire Kültür ve Sanat Merkezi, Yerebatan Sarnıcı ve Ayasofya Müzesi. 
   "Adalet nedir ", "Neden günümüzde acil bir mesele halini almıştır ", "Bugünün küreselleşmiş dünyasında adalet mümkün olabilir mi " gibi soruları yeniden tartışmaya açan bienal, şiir ve adalet olgularını yeni bir yorumla buluşturmayı amaçlıyor. Dan Cameron, bienal temasını, küreselleşmeye alternatif bir izah getirilebileceği fikri ile açıklıyor "Bugün hepimizin bildiği üzere, küreselleşmenin asıl müsebbibi olarak her gün aynı manifesto reçete karşımıza çıkarılıyor İktidarsızlık. Ben bunun karşısında mücadele etmekten yanayım." 
   
   10 sanatçı da orada... 
   İstanbul Bienali, tarihinde ilk kez olarak, bu yıl Doğu'ya da uzanıyor. Bienale katılan on sanatçıya ait çalışmalar, Diyarbakırlı sanatseverler tarafından izlenebilecek. Sergi, 26 Ekim'e dek Diyarbakır Galeri İş Merkezi'ndeki Diyarbakır Sanat Merkezi Galerisi'nde görülebilecek. 
   
   Ve fiyatlar... 
   8. Uluslararası İstanbul Bienali'nin bilet fiyatları tam 10 milyon, indirimli 5 milyon lira olarak belirlenirken, Ayasofya Müzesi'nde sergilenen yapıtlar müze bileti alınarak görülebilecek. Öğrenciler, 65 yaşın üstündekiler, öğretmenler, Uluslararası Plastik Sanatlar Derneği üyeleri ve 15 kişinin üzerindeki gruplar sergiyi indirimli olarak izleyebilecekler. Her gün üç kere düzenlenecek olan rehberli turlara 10 milyon lira ödenerek katılınabiliyor. 
   
   Zıtlıklarla örülü bir Bienal    Milliyet Sanat Dergisi yazarlarından Levent Çalıkoğlu'nun izlenimlerinden notlar... 
   "Zıtlıklarla örülü bir Bienal var karşımızda. Dan Cameron, kullandığı tüm mek nları, birbirleriyle etkileşimli, zıtlıklar içeren bir düzenlemeyle ele almış. Örneğin karanlığa açılan Yerebatan Sarnıcı'nın tenimize bulaşan nemli derinliği ile Ayasofya'nın aydınlık ikinci katının tercih edilmiş olması, tuhaf bir zıtlıktan beslenen bir denge yaratıyor. 
   Yerebatan, yapıtlarda görselliğin yüceltildiği, insanlık tarihinin, medeniyetin, modernitenin eleştirildiği bir zindan, buram buram ulvilik kokan Ayasofya ise işlerin mümkün olduğunca 'sustuğu' bir eğlence parkına dönüştürülmüş." 
   
   
</TEXT>
</DOC>
