<DOC>
<DOCNO> 152677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur60.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ertan Gönen yeniden Kızılay Genel Başkanı... 
</HEADLINE>
<TEXT>

     Kızılay Genel Başkanı Ertan Gönen, genel başkanlık görevine yeniden seçildi. 
     Kızılay Olağan Genel Kongresi, Dedeman Büyük Anadolu Oteli'nde çalışmalarını tamamladı. 
     Yapılan seçimlerde Ertan Gönen Kızılay Genel Başkanlığı'na yeniden seçilirken, başkanvekilliklerine Özbek Saran ve Ali Ulvi Bakır getirildi. Genel Sekreterliğe Aydemir Akkayaoğlu seçilirken, Mahmut Toprakkale, Hayati Çetin, Prof. Dr. Şükrü Cin de yönetim kurulu üyesi oldu. 
     Ertan Gönen'den başka genel başkan adayının olmadığı kongrede 358 delege oy kullandı. 
     Ertan Gönen, kongrenin tartışmasız ve olaysız geçmesinden mutluluk duyduklarını belirterek, ''Türk bayrağının artık Kızılay bayrağı ile temsil edildiğini'' söyledi. 
     Gönen, hizmetlerinin bundan sonra artarak devam edeceğini ifade etti. 
     





</TEXT>
</DOC>
