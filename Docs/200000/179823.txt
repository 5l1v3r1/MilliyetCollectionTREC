<DOC>
<DOCNO> 179823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sonspo20.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı Kleber Hannover 96'da... 
</HEADLINE>
<TEXT>

     Brezilya Milli Takımı'nın savunma oyuncusu Kleber, Almanya Birinci Ligi takımlarından Hannover 96'ya kiralandı. 
     Almanya Ligi'nde halen 10. sırada yer alan Hannover 96, ligdeki son 3 maçında kalesinde gördüğü 10 golün ardından savunmasını güçlendirme kararı aldı. 
     Hannover 96 Kulübü Başkanı Martin Kind, Kleber gibi bir oyuncuyla sözleşme imzalamanın takım için iyi olduğunu ve bu transferin uluslararası alanda yer almak için ilk adım olduğunu söyledi. 
     Alman kulübünün, Corinthians Kulübü'nden gelen Kleber'e 500 bin Euro ödediği ve sezon sonunda istenirse Brezilyalı oyuncuyla 2 milyon Euro'ya anlaşılabileceği öğrenildi. 
     7 kez Brezilya Milli Takımı'nın formasını giyen 27 yaşındaki Kleber, eğer Hannover 96 takımında iyi bir performans sergilerse, milli takımdaki yerinin de sağlamlaşacağını söyledi. 
     
</TEXT>
</DOC>
