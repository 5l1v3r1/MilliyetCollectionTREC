<DOC>
<DOCNO> 196824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/soneko12.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'de işlemler durduruldu, dolar önce yükseldi, sonra düştü... 
</HEADLINE>
<TEXT>

     İstanbul'daki patlamaların ardından serbest piyasada ve bankalararası kotasyonlarda 1 milyon 500 bin liraya kadar yükselen dolar fiyatı, Merkez Bankası'nın açıklamalarının etkisiyle geriledi. 
     Kapalıçarşı'da alışta 1 milyon 477 bin lira, satışta ise 1 milyon 495 bin liraya kadar yükselen dolar, saat 15.00 itibariyle alışta 1 milyon 470 bin lira, satışta 1 milyon 478 bin liradan işlem gördü. 
     Bankalararası piyasada dolar kotasyonlarında alışta en düşük fiyat 1 milyon 474 bin lira, en yüksek 1 milyon 481 bin lira, satışta en düşük fiyat 1 milyon 483 bin lira, en yüksek fiyat 1 milyon 487 bin lira düzeyinde bulunuyor. 
     Kotasyonlarda doların en yüksek satış fiyatı öğle saatlerinde 1 milyon 500 bin lirayı görmüştü. 
     
     SERBEST PİYASADA DOLAR 

     İstanbul ve Ankara'da dolar, Euro ve sterlinin alış-satış fiyatları, saat 14.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,474,000 1,480,000 Euro 1,755,000 1,762,000 İngiliz Sterlini 2,497,000 2,522,000 İsviçre Frangı 1,127,000 1,139,000      

ANKARA SERBEST PİYASA ALIŞ SATIŞ ABD Doları 1,465,000 1,485,000 Euro 1,747,000 1,767,000 İngiliz Sterlini 2,476,000 2,542,000      
     MERKEZ BANKASI SPEKÜLATİF HAREKETE İZİN VERİLMEYECEK 

     Merkez Bankası, İstanbul'da meydana gelen patlamaların, Türkiye finansal piyasalarını olumsuz etkilemesini engellemek amacıyla bir dizi tedbir alındığını açıkladı. 
     Merkez Bankası'ndan yapılan yazılı açıklamaya göre, bu kapsamda piyasalarda Türk lirası likidite ihtiyacının oluşması durumunda, bugün Merkez Bankası'nca Bankalararası Para Piyasasında bankalara gecelik vadede yüzde 28 faiz oranı ile limitsiz olarak gerekli likidite sağlanacak. 
     Ayrıca bugün, Merkez Bankası'nca İstanbul Menkul Kıymetler Borsası Repo Pazarı'nda da yüzde 28 faiz oranı ile gecelik vadede fonlama yapılacak. 
     Merkez Bankası nezdindeki tüm piyasalar ve Elektronik Fon Transferi EFT ve Elektronik Menkul Kıymet Transfer EMKT sistemleri, işlemler tamamlanıncaya kadar açık tutulacak. 
     
     DÖVİZE DOĞRUDAN MÜDAHALE EDİLEBİLECEK 

     Diğer taraftan, döviz piyasalarında işlem hacimlerinin düşmesi olasılığından yarar sağlamaya yönelik spekülatif bir hareket gözlenmesi halinde, söz konusu piyasaya Merkez Bankası'nca doğrudan müdahale edilerek, döviz kurlarında aşırı dalgalanmaya izin verilmeyecek. 
     
     PATLAMALARIN ARDINDAN BORSADA İŞLEMLER DURDURULDU 

     İstanbul'un çeşitli semtlerinde peşpeşe meydana gelen patlamalar nedeniyle İstanbul Menkul Kıymetler Borsası'ndaki İMKB işlemler durduruldu. 
     İMKB Başkanlığı'ndan yapılan duyuruda, İMKB Hisse Senetleri Piyasası işlemlerinin, ikinci bir duyuru yapılıncaya kadar geçici olarak durdurulduğu belirtildi. 
     Dün 15,780.20 puandan kapandıktan sonra 1. seansa 15,817.67 puandan başlayan Ulusal 100 Endeksi, patlama öncesi 16,003.71 puan düzeyinde bulunuyordu. 
     Patlamalar sonrası hızla düşen Endeks, 14,617.53 puana gerilerken, hisselerdeki değer kaybı yüzde 7.37'ye ulaşmıştı. 
     BORSA 11 EYLÜL SALDIRILARI SONRASINDA 1 GÜN KAPATILMIŞTI İstanbul Menkul Kıymetler Borsası İMKB , 11 Eylül 2001'de ABD yaşanan terörist saldırıların ardından da 1 gün işleme kapatılmıştı. 
     İstanbul'da yaşanan patlamalar, Borsa'da şok etkisi yaratırken, son dönemin en büyük kayıplarından biri de yaşandı. 
     Patlama haberlerinin duyulmasının ardından, Borsa'da işlemlerin durdurulduğu saat 11.10 itibariyle kayıp yüzde 7.37'ye ulaştı. 14,617.53 puana düşen endeks, 1453.14 puan geriledi. 
     Borsa, 15 Kasım'da İstanbul'daki iki sinagoga düzenlenen bombalı saldırılardan sonra ilk işlem günü olan 17 Kasım tarihinde 393.54 puan kayıpla 15,687.13 puana gerilemişti. Hisselerin günlük değer kaybı ise yüzde 2.45 olmuştu. 
     İMKB, 11 Eylül 2001 tarihinde ABD'de yaşanan terörist saldırılar nedeniyle kapatıldığı günün sonrası ilk işlem günü olan 13 Eylül 2001'de yüzde 8.93, 14 Eylül'de yüzde 6.24 düşüş yaşamıştı. 11 Eylül'ün piyasaya 2 günlük etkisi, yüzde 14.61 olarak yansımıştı. 
     
     ALTIN BORSASI DA KAPATILDI 

     İstanbul Altın Borsası'nın İAB da geçici olarak işleme kapatıldığı bildirildi. 
     Altın Borsası ilgilileri, ikinci bir duyuruya kadar işlemlere ara verildiğini kaydettiler. 
     
     FAİZ YÜKSELDİ 

     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda işlem gören 15 Aralık 2004 vadeli, bugün valörlü tahvilin basit getirisi yüzde 29.35'den, bileşik getirisi yüzde 29.07'den kapandı. 
     Bu kağıdın aynı gün valörlü işlemlerinin bileşik getirisi, dünkü kapanışa göre 0.38 puan yükseldi. 
     
     ULUSLARARASI BORSALAR DA KAYGILI 

     İstanbul'daki bombalı saldırılar, dünya menkul kıymet piyasalarında kaygıyla karşılandı. 
     Patlamalardan önce kapanan Asya borsalarında genelde yükseliş gözlenirken, açık bulunan Avrupa borsaları haberin duyulmasıyla düşüşe geçti. 
     Yatırımcıların hisse senetlerinden kriz zamanlarında güvenli sığınak olarak görülen altın ve sabit getirili devlet tahvillerine kaydığı görülürken, en büyük kaçış sigorta ve seyahat şirketlerinin hisse senetlerinden oldu. 
     Avrupa piyasasında işlem gören hisseleri izleyen FTSE Eurotop 300 Endeksi yüzde 1.21, DJ Eurp STOXX 50 Endeksi de yüzde 1.51 geriledi. Her iki endeks de, patlama öncesinde yükseliş seyrindeydi. 
     Avrupa piyasasında bir yatırımcı, durumu ''hepsi patlamalar yüzünden Piyasada likidite yok. Bu bir çılgınlık'' sözleriyle özetledi. 
     Bununla birlikte uzmanlar, saldırılardan doğan şokun piyasalar üzerindeki olumsuz etkisinin uzun vadeli olmayacağına inanıyor. 
     Haberin duyulmasıyla Avrupa'nın ulusal borsaları da düşüşe geçti. 
     Londra Borsası'nın FTSE 100 Endeksi yüzde 1, Paris Borsası'nın CAC-40 Endeksi yüzde 1.1, Frankfurt Borsası'nın DAX Endeksi yüzde 1.5, Zürih Bosası'nın SMI Endeksi de yüzde 1.1 gerileme gösterdi. 
     Saldırılarının petrol fiyatları üzerindeki ilk etkisi ise daha sınırlı oldu. 
     Haberin ardından Brent petrolünün varili 16 sent yükselip 29.94 dolara, New York piyasasının açılışından önce elektronik ortamda alıp satılmakta olan Amerikan hafif petrolünün varili de 6 sent yükselip 32.98 dolara çıktı. 

     
</TEXT>
</DOC>
