<DOC>
<DOCNO> 198579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/yasam/yas02.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
15 dakikanızı ayırın boynunuzu kurtarın 
</HEADLINE>
<TEXT>

   Gün boyu bilgisayarla çalışanların yüzde 50-80'ini esir alan boyun ağrıları, sakatlığa neden olabiliyor. Oysa günde 15 dakika egzersiz ağrıları önlüyor 
   Ayşegül Aydoğan 
   
   OFİS çalışanlarının eli kolu haline gelen bilgisayarların başında geçirdiğimiz saatler arttıkça sağlık şik yetleri de çoğalıyor. Nüfusun üçte birinde görülen boyun hastalıkları, çalışanların yüzde 40'ını, bilgisayar başında çalışanların ise yüzde 50 - 80'ini etkiliyor. Bu nedenle artık, "meslek hastalığı" olarak tanımlanıyor. Boyun ağrıları uzun süre devam ettiğinde depresyon gibi psikolojik sorunlara da yol açabiliyor. 
   
   Hastanede boyun okulu 
   GÜÇSÜZLÜK, uyuşma, baş ağrısı, baş dönmesi, kulak çınlaması gibi belirtilerle kendini gösteren boyun hastalıkları en çok telefon operatörleri, diş hekimleri, yazar, editör, bankacı ve sekreterlerde görülüyor. Alman Hastanesi'nde çalışanlara yönelik bir 'Boyun Okulu' kuran Prof. Dr. Emel Özcan, sakatlığa da neden olabilen boyun ağrılarının erken emeklilik nedenleri arasında yer aldığını, bu yüzden geç olmadan önlem alınması gerektiğini vurguladı. Prof. Dr. Özcan, gün boyu bilgisayarla çalışanlara, sabahları düzenli olarak 15 dakika egzersiz yapmalarını önerdi. 
   
   Prof. Özcan'dan öneriler Yarım saatte bir ara vermelisiniz    Oturma koltuğu çok sert ya da çok yumuşak olmamalı,Sırt arkaya dayanmalı, ayak tabanları yere konmalı,Bilgisayar göz hizasında olmalı,Klavyeyi kullanırken dirsekler 90 derece açıda olmalı,Her yarım saatte birkaç dakika bilgisayarın başından kalkmalı,Yatağınız orta sertlikte olmalı, yastık yüksek olmamalı,Yüzükoyun uyumamaya özen göstermeli,Düzenli yürüyüş, yüzme gibi fiziksel aktiviteler yapılmalı... 
   
</TEXT>
</DOC>
