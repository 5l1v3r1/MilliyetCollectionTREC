<DOC>
<DOCNO> 175813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/guncel/gun90.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Bu sefer harbiden de... Merak Kediyi Öldürdü ..    Konu Şans Kapıyı Çalınca Çarşamba akşamı yayınlanan bölüm    1 Yarışmacı ailelerin seçtiği hediyelerin diğer hepsinin ismi, cismi, markası, ve tüm sponsorları duyurulduğu halde arabanın markası neden söylenmemiştir de "son model bir araba" diye geçiştirilmiştir 
   2 Yarışmaya katılan 3 aile de kazanamadı, ve 3 aile de "son model bir araba" seçti. Eğer o 3 aileden herhangi biri kazansaydı ve arabayı alsaydı, yalnızca o bölümde mi arabanın markası tanıtılıp reklamı yapılacaktı Arabayı veren firma bu kadarcık reklamla yetinebiliyor mu 
   3 Yanlış anlaşılmasın, sadece meraktan soruyoruz, yayınlanan bu bölümdeki 3 yarışmanın da birbirinden zor olması, ve zaten arabanın kazanılamayacak olması önceden bilinebilir mi Yani böyle bir ihtimal var mı 
   4 Ekranın sağında duran otoriter hanım kızımız, 5 adet raptiyeyi masada 20 saniye çevirmesi gereken 2. yarışmacının "Bez kullanabilir miyim, masayı silmek istiyorum" sorusuna niçin "Kullanabilirsin " diye cevap vermiştir. Bu gereksiz sertliğin nedeni nedir "Kullanabilirsiniz" dese ne olur Yarışmaya katılan aileler zaten yeterince zor durumdayken bu hanım kızımızın gereksiz ve anlamsız sertliğinin nedeni nedir Ne Format mı öyle Hadi canım... 
   5 Yarışmacının istediği bezi getiren başka bir asistan neden bezi masaya bırakıp çıkmıştır O masayı program asistanının silmesi gerekmez mi Masanın temiz olmaması yarışmacının suçu mu Neden masa yarışmacıya sildirilmiştir Asistan kamera önünde masa silmekten utanıyor mudur 
   6 Format gereği sadece aile reisi yarışıyorken ailenin diğer fertlerini arkaya dikmek neyin nesidir "Ağlasalar da yakın plan yüzlerini yayına versek, bak reytingi nasıl da patlatırız" diye düşünen birileri mi mevcuttur Yok canım, sanmıyoruz... 
   7 Evin reisi yarışırken diğer aile fertlerinin okuduğu dualar neden yakın plan olarak verilmektedir Ne anlatılmak istenmektedir 
   8 5 adet raptiyeyi 20 saniye döndürmek, 20 mumu şişeye üflenen havayla söndürmek ve birbiri üzerine dizilen 10 bardağın 4'ünün içine para atmak gibi üç bölümden oluşan bu yarışmayı 3 yarışmacının da kazanma şansı var mıdır Hadi üçü geçtik bu güne kadar aynı programda 2 yarışmacının kazandığı görülmüş müdür Kışın en azından 1 aile kazanıyordu, yaz gelip televizyonların reklam gelirleri düşünce yarışmalar daha mı zorlaşmaktadır 
   9 Ali Sürmeli nereye gitti Ne güzel duygu yapıyordu, olayı daha da dramatik bir hale getiriyordu E adam eski tiyatrocu tabii, bu yeni sunucu çocuk olmamış... 
   10 Arabanın markası neydi yahu, bak tekrar kafaya takıldı Yoksa hiçbir marka sponsor olmamış, program ekibi arabayı satın almak zorunda mı kalmıştır Bu durumda yarışmacıların araba kazanma şansı azalır mı 
   
   100 KİŞİYE SORDUK ..    Şu Allah'ın sıcağında, yazın ortasında programında varil yakan, terimize ter katan ve çok şükür bir de fona Emre Altuğ'un "Sıcak, çok sıcak, daha da sıcak olacak" şarkısını koymayarak cinnet getirmemize şimdilik engel olan Savaş Ay, sizce kışın dekor olarak ne kullansın 
   35 Aysbergler getirtsin, hem koltuk olarak kullansın hem de çuvallayan konukları onlara çarptırıp batırsın... 
   25 Emre Altuğ ve orkestrası ile anlaşsın, programı "Soğuk, çok soğuk, daha da soğuk olacak" diye açsın-kapasın, açsın-kapasın... 
   20 Biraz masraflı olacak ama, kutup ayısı ve penguenler ortalık yerde cirit atsın... 
   10 Dünya espri üstadı Selami Şahin ağbimizle anlaşsın, 5 dakikada bir espri yapsın, ortalık önce buz kessin, sonra eğlenilsin... Yaşanmış bir örnek Muhabir Karınız size kızdı mı Selami Şahin Kızdı, şimdi değil, nihahoha 
   10 Direkt Kuzey Kutbuna gitsin, doğal ortam, temiz hava, bol güneş... diyemiyoruz, olduğu kadar işte... 
   
   Oğlum bırak artık hayal dünyasında yaşamayı, git kendine ciddi bir iş bul Bak William'ların oğlu Jason'a... 
   Hans Krueger Freddy Krueger'ın babası 
   
   Analoji 
   "Vapur motoru gibi " 
   
</TEXT>
</DOC>
