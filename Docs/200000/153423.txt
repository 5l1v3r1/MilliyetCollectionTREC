<DOC>
<DOCNO> 153423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/yasam/yas07.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dün kahramandı bugün hapiste 
</HEADLINE>
<TEXT>

     DIŞ HABERLER SERVİSİ 

     ABD'nin Teksas eyaletinde, daha önce işlediği bir suçtan ötürü şartlı salıverilen bir genç, müthiş kahramanlığının kurbanı oldu. 
     22 yaşındaki Kris Leija, Teksas'ın Abilene kentinde, geçtiğimiz pazar günü bir sitede çıkan büyük bir yangına tanık oldu. Ve delikanlı, itfaiyenin uyarılarına rağmen alevlerin arasına tam dört kez dalıp, bir bebek ve iki çocuğu korkunç bir ölümden kurtardı. Yangının ardından Leija bir kahraman olarak ABC televizyonunun 'Günaydın Amerika' programına çıkıp "Bana kahraman diyorlar ama ben öyle hissetmiyorum" dedi. Ve bu program, kahramanın başına iş açtı. Şartlı tahliye nedeniyle 22 Mart ve 9 Nisan'da kendini rapor etmeyi aksatan Leija'yı arayan polis, delikanlıyı ekranda görüp tanıyınca, program çıkışı kelepçeledi ve tutukladı. 
     


YAŞAM 
















</TEXT>
</DOC>
