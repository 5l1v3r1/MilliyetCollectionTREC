<DOC>
<DOCNO> 184633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sontur17.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrı yaşadığı eşini 14 yerinden bıçakladı... 
</HEADLINE>
<TEXT>

     İzmir'in Çiğli İlçesi'nde bir kişi, barışma teklifini kabul etmeyen ayrı yaşadığı eşini 14 yerinden bıçakladı. 
     Alınan bilgiye göre, şiddetli geçimsizlik nedeniyle bir süredir ayrı yaşadığı eşi Betül Çağrı A'nın oturduğu eve gelen Kemal A, barışmak istediğini bildirdi. Eşinin barışma teklifini kabul etmemesi üzerine sinirlenen Kemal A, genç kadını vücudunun çeşitli yerlerinden bıçakla yaraladı. 
     Karşıyaka Devlet Hastanesi'ne kaldırılan kadının vücudunda 14 bıçak yarası bulunduğu ve hayati tehlikesinin olmadığı bildirildi. 
     Olayın ardından kaçan Kemal A'nın arandığı belirtildi. 
     
     CEVİZ AĞACINDAN DÜŞEREK ÖLDÜ 
     Sinop'un Ayancık İlçesi'nde ağaçtan düşen kişi, öldü. 
     Edinilen bilgiye göre, Bakırlızaviye Köyü'nde Sadık Şener 69 , bahçesinde ceviz toplamak için çıktığı ağaçtan, dikkatsizlik sonucu düştü. 
     Şener, kaldırıldığı hastanede hayatını kaybetti. 
     
</TEXT>
</DOC>
