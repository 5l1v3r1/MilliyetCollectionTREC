<DOC>
<DOCNO> 179040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur48.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Amcası 4 aylık bebeği dövdü, bebek öldü... 
</HEADLINE>
<TEXT>

     Adana'da, amcası tarafından dövüldüğü iddia edilen 4 aylık bebek kaldırıldığı hastanede kurtarılamadı. 
     Denizli Mahallesi'nde meydana gelen olayda, 4 aylık olduğu bildirilen Sedat K., yakınları tarafından ''nefes darlığı'' şikayetiyle SSK Kadın Doğum ve Çocuk Hastalıkları Hastanesi'ne kaldırıldı. Acil serviste vücudunun çeşitli yerlerinde darp izlerine rastlanan Sedat K., doktorların müdahalesine rağmen kurtarılamadı. 
     Güvenlik güçleri, olayla ilgili olarak anne Seyhan P. 30 ile amcası Bülent K'yi 38 , gözaltına aldı. Anne Seyhan P'nin polisteki ifadesinde, oğlunun amcası Bülent K. tarafından dövüldüğünü söylediği öğrenildi. 
     Yetkililer, olayla ilgili soruşturmanın çok yönlü olarak sürdürüldüğünü bildirdiler. 
     Bu arada, 3 çocuk annesi Seyhan P'nin, nikahsız birlikte yaşadığı Yusuf K'nın hırsızlık suçundan cezaevinde tutuklu olduğu öğrenildi. 
     
</TEXT>
</DOC>
