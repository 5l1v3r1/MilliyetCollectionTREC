<DOC>
<DOCNO> 191071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sontur18.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener Rum Patriği 1. Bartholomeos'tan Ramazan mesajı... 
</HEADLINE>
<TEXT>

     Fener Rum Partiği 1. Bartholomeos, Ramazan ayının tüm Müslüman vatandaşlara ve İslam alemine hayırlı olmasını temenni etti. 
     Fener Rum Patrikhanesi'nden yapılan açıklamaya göre, 1. Bartholomeos, Ramazan dolayısıyla yayınladığı mesajda, şunları kaydetti 
     ''Dünyamız, 21. yüzyıla üzücü gelişmelerle başlamış bulunmaktadır. Bu olumsuz atmosfer, Rabb'ın yoluna samimiyetle ve inançla yürüyen tüm Hıristiyan ve Müslümanların kalplerini yaralamaktadır. İnsanlık, terörün, adaletsizliğin, ahlaksızlığın, açlığın, tahammülsüzlüğün ve en önemlisi sevgisizliğin yaygınlaştığı, kutsal değerlerin ciddi tehdide maruz olduğu bir karışıklık dönemi yaşamaktadır. Bu sorunlar karşısınde gönlü sevgi ile dolu tüm insanların birarada çalışarak güç birliğine gitmeleri bir zorunluluktur. Çünkü sevgi, Tanrı katında muteberdir ve O'nun sevgili kullarını tanımlayan temel bir özelliktir. 
     Tek Tanrı inancını vaazeden dinlerin ortak noktalarından olan oruç, hem bedeni, hem de nefsi terbiye etmeyi amaçlar. Böyle dönemler insanın dünyevi ihtiraslarından sıyrıldığı ve kutsal olanla yakınlaştığı zamanlardır. 
     Bir fırsat olan Ramazan ayının tüm Müslüman vatandaşlarımıza ve İslam alemine hayırlı olmasını, bu anlamlı günlerin ülkemizde ve tüm dünyada barış ve huzur içinde yaşanmasını temenni ederiz.'' 
     
</TEXT>
</DOC>
