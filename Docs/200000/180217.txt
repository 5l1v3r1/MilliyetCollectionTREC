<DOC>
<DOCNO> 180217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yazar/toruner.html </URL>
<DATE> 2003/09/04/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
İşsizlik oranı yüzde 35... 
</HEADLINE>
<TEXT>

   
   Adana Sanayi Odası Başkanı Ümit Özgümüş ve Ticaret Odası Başkanı Şaban Baş ile ilin sorunlarını değerlendirdik. Sorunları aşağıdaki 4 başlıkta toplayabiliriz 
      a İhracatçı dayanma noktasını aştı. Sırf pazar kaybetmemek için ihracata devam ediliyor. İşçiye asgari ücretin yarısı kadar ücret ödeniyor. Mecburen sigortasız işçi çalıştırılıyor. Bize h l "verimli çalışın, hesabınızı iyi yapın" diyorlar. Oysa, Türk Lirası'nın aşırı değerli hali sürdükçe, dayanma noktası geçiyor. 
   b Adana 1995 - 99 arası büyük göç aldı. İklim yaz - kış ılıman olduğu için, doğu buraya göçtü. Şehir bu göçü kaldıramıyor. Halen şehrin güneyinde yol ve kanalizasyon yok. Fakirlik kol geziyor. Suç oranı çok yüksek. 
   c Adana'da işsizlik 35 seviyelerinde. Bunun yarısı okumuş kişiler. İşsizlik göç nedeniyle de çok arttı. Dolayısıyla, okullar da yetersiz. 
   d Adana'dan yurtdışına ve özellikle komşu ülkelere direkt uçak seferi istiyoruz. Suriye'ye gitmek için önce İstanbul'a gidilmesi gerekiyor. 
   
   Vatandaş ne diyor 
   Vakkas Tekin Gaziantep Yapı Kredi Bankası'ndan aldığı kredi kartı çalınmış. Çalan adam, haber verilinceye kadar kartın limitinin çok üzerinde bir harcama yapmış. Harcama yapılırken, yapılması gerekirken kimlik tespiti yapılmamış. Çalanın kartı kullandığı banka Akbank imiş ve Yapı Kredi istemesine rağmen kredi kartı slipleri Akbank'tan, Yapı Kredi'ye gönderilmemiş. Bu durumda, Yapı Kredi bütün parayı TEAŞ işçisi Tekin'den istiyor. Bana bu işlemin bütün evrakları verildi. Kredi kartını kullananlar belli. Asıl çalanın Hollanda'ya gittiği söyleniyor. Bankaların bir biçimde, hukuki işlemleri takip etmeleri ve parayı sigortadan alıp haksız yere mağdur vatandaşa ödetmemeleri lazım. 
   Ahmet Kuru Bizdekinden daha uzun olan Bursa metrosu bitti. Bizimki açılamıyor. Bizimkinin maliyeti de Bursa'dakinden çok pahalı. Bunun nedeni nedir 
   
      
   
</TEXT>
</DOC>
