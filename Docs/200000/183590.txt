<DOC>
<DOCNO> 183590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/sondun19.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsabel, 21 kişinin ölümüne ve milyarlarca dolar hasara neden oldu 
</HEADLINE>
<TEXT>

     Tropikal fırtınaya dönüşerek ABD'nin doğusundan Kanada'ya doğru geçen Isabel kasırgası, ABD'de 21 kişinin ölümüne ve milyarlarca dolarlık maddi hasara yol açtı. 
     Kasırganın etkili olduğu eyaletlerdeki yetkililer, ölümlerin daha ziyade ağaçların ve elektrik direklerinin yıkılması sonucu yollarda meydana gelen kazalar yüzünden olduğunu belirtti. 
     Kanada'ya yönelen kasırganın, ABD'nin doğusunda milyarlarca dolarlık hasara yol açtığı da belirtildi. 
     Amerikan sigorta şirketleri grubu yetkilisi Philip J. Crowley, AFP'ye yaptığı açıklamada, kasırganın Amerikan ekonomisine maliyetinin milyarlarca dolarla ifade edildiğini söyledi. 
     Kanada'ya dün öğle saatlerinde 48 kilometre hızla geçen Isabel kasırgası, beraberinde şiddetli yağmuru da birlikte getirdi. 
     9 bini Toronto'da olmak üzere, Ontario eyaletinde 15 bin ev elektriksiz kaldı. 
     
</TEXT>
</DOC>
