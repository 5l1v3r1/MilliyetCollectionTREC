<DOC>
<DOCNO> 152416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo48.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Kocaelispor maçında işi sıkı tutacak... 
</HEADLINE>
<TEXT>

     Denizlispor Teknik Direktörü Rıza Çalımbay, Kocaelispor karşılaşmasında beklemedikleri bir sonuç almamak için, başlama düdüğünden itibaren işi sağlam tutmaları gerektiğini kaydetti. 
     Rıza Çalımbay, futbolcularını Kocaelispor'u küçümsememeleri konusunda uyardığını söyledi. 
     Kocaelispor'un kaybedecek bir şeyi olmadığı için karşılaşmaya Denizlispor'a kıyasla rahat çıkacağını belirten Çalımbay, şöyle konuştu 
     ''Bu sezon antrenör değişikliği yapan takımlarla oynadığımız maçlarda puan kaybına uğradık. Şimdi de Kocaelispor antrenörünü değiştirerek geliyor. Daha önceki kazaları bir kez daha yaşamamak için, başlama düdüğü ile birlikte işi sağlam tutmalıyız.'' Denizlispor'da kırmızı kart cezalısı Ali Tandoğan ve Mustafa Özkan'ın forma giyemeyeceği kaydedilirken, yönetim kurulu, seyirci desteğini sağlamak için maraton ve kale arkası tribünlerinin taraftarlara ücretsiz olduğunu açıkladı. Kapalı tribün biletleri ise 5 milyon liradan satılacak. 
     





</TEXT>
</DOC>
