<DOC>
<DOCNO> 192701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sonspo10.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 0 - Trabzonspor 2 maç bitti 
</HEADLINE>
<TEXT>

     Stat Güngören Mimar Yahya Baş . 
     Hakemler Kuddusi Müftüoğlu, Serkan Gençerler, Nihat Mızrak . 
     İstanbulspor Zdravkov x, Tolga x, Saffet xx, Deniz Uygar xx, Mehmet xx Dk. 62 Musa Büyük x , Saidou xx, Musa Kuş xx, Faruk xx, Yordanov xxx, Bushaj x, Boliç x Dk. 62 Balili x . 
     Trabzonspor Petkoviç xx, Emrah xx, Tayfun xx, D'Haene x Dk. 44 Erdinç xx , Somers xx, İbrahim xx, Hüseyin xx, Romashenko xxx, Gökdeniz xxx, Augustine xx Dk. 75 Hasan Üçüncü x , Fatih xx Dk. 82 Yattara x . 
     Sarı Kartlar Dk. 20 Saidou, Dk. 51 Tolga İstanbulspor , Dk. 65 Gökdeniz Trabzonspor . 
     Birinci Süper Futbol Ligi'nde Trabzonspor, deplasmanda İstanbulspor'u 2-0 yendi. 
     2. dakikada İstanbulspor'un kullandığı serbest atışta Yordanov, topu Mehmet'in önüne bıraktı. Bu futbolcunun sert şutunda top kaleci Petkoviç'ten dönerken, tehlikeyi savunma oyuncuları uzaklaştırdı. 
     9. dakikada ceza yayı önünden Tolga'nın kafayla doldurduğu topa penaltı noktası üzerinden Yordanov'un yaptığı rövaşata vuruşta top yan direkten döndü. Daha sonra Trabzonspor savunması topu kornere göndererek tehlikeyi önledi. 
     18. dakikada Emrah'ın sağdan ortaladığı topa ceza alanı içinde Fatih'in kafa vuruşunda, meşin yuvarlak kaleci Zdravkov'un ellerinde kaldı. 
     21. dakikada Romashenko'nun yaklaşık 25 metreden kullandığı serbest atışta Zdravkov, yan direğin hemen dibinden son anda topu kornere çeldi. 
     30. dakikada sağdan Mehmet'in ortaladığı topa ceza alanı içinde Boliç'in topa kafa vuruşu kötü olunca, İstanbulspor önemli bir fırsatı değerlendiremedi. 
     32. dakikada Somers'in soldan kullandığı uzun taç atışı sonrasında ceza alanı içinde Augustine topu kontrol etti. Vücut çalımları sonrası kaleciyle karşı karşıya kalan Augustine'in şutunda, top yandan auta gitti. 
     Karşılaşmanın ilk yarısı golsüz eşitlikle sonuçlandı. 
     
     İKİNCİ YARI 

     49. dakikada Gökdeniz orta sahadan aldığı topla şık çalımlar atarak soldan ceza alanına kadar indi. Bu futbolcunun fazla etkili olmayan şutunda kaleci Zdravkov, topu koltuğunun altından kaçırınca, meşin yavarlak filelerle buluştu ve Trabzonspor 1-0 öne geçti. 
     52. dakikada Fatih'in pasıyla ceza alanı içinde topu kontrol eden Gökdeniz'in dönerek vuruşunda top kaleci Zdravkov'da kaldı. 
     55. dakikada Somers'in soldan kullandığı uzun taç atışında ceza alanı içinde Hüseyin kafa ile topu Romashenko'nun önüne indirdi. Romashenko'nun vole ile sert vuruşunda meşin yuvarlak kaleci Zdravkov'un solundan 2. Trabzonspor golü olarak filelere gitti 2-0 
     60. dakikada Musa Kuş'un ara pasıyla Trabzonspor savunmasının arkasına sarkarak topla buluşan Bushaj sağ çaprazdan yerden sert vurdu. Top kaleci Petkoviç'de kaldı. 
     63. dakikada İstanbulspor savunmasının hatalı pasıyla topu kapan Gökdeniz, Fatih'e çıkardı. Kaleci ile karşı karşıya kalan Fatih'in şutunda, Zdravkov'un eliyle müdahale ettiği top, ceza alanında kalırken, savunma oyuncuları topu uzaklaştırdı. 
     72. dakikada soldan Yordanov korner atışı kullandı. Arka direkte kaleye yakın mesafeden Balili'nin şutunda top kaleci Petkoviç'ten döndü. Topu tekrar önünde bulan Balili ikinci kez vurdu. Petkoviç'in müdahalesiye kale çizgisi üzerinde kalan topu savunma uzaklaştırarak büyük bir tehlikeyi önledi. 
     86. dakikada soldan Yattara'nın yaptığı ortada topa gerilerden gelen Hasan Üçüncü'nün vuruşunda kaleci Zdravkov topu üstten kornere çeldi. Aynı dakikada Yattara'nın pasıyla kaleci ile karşı karşıya kalan Gökdeniz'in sol çaprazdan aşırtma vuruşunda yine kaleci Zdravkov son anda topu parmaklarıyla kornere gönderdi. 
     Kalan dakikalarda karşılaşmada başka gol olmayınca Trabzonspor maçtan 2-0 galip ayrıldı. 
     
</TEXT>
</DOC>
