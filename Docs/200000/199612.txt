<DOC>
<DOCNO> 199612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sontur28.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan AB'ye Kıbrıs resti Ankara kriterleri ile devam ederiz 
</HEADLINE>
<TEXT>

     Başbakan Recep Tayyip Erdoğan, Türkiye için önem taşıyan AB zirvesi sonrasında ülke için olumlu sonuç çıkmaması durumunda yola devam edileceğini belirterek, "Bunun adı Kopenhag kriteriydi. Olmazsa Ankara kriterleri ile yolumuza devam ederiz" dedi. 
     Türk-İş Genel Kurul'unda konuşan Erdoğan, Kıbrıs, Ege, AB konusunda Türkiye Cumhuriyeti'nin "ali menfaatleri" neyi gerektiriyorsa onun yapılacağını vurgulayarak, "Tribünlere oynama, alışkanlığımız değildir. Anı kurtaramaya yönelik değil, geleceği kurtarmaya yönelik politikalar içerisindeyiz" diye konuştu. 
     
     Bildiğimizi okuruz 
     Kıbrıs'da adil ve kalıcı bir çözümün olmaması durumunda Türkiye'nin tavrının belli olduğunu hatırlatan Erdoğan, "Adada iki din, iki dil vardır. Bunu kabul etmiyorlarsa bildiklerini okusunlar, biz de bildiklerimizi okuruz. Sadece bu konuda bizden özveri beklenmesin" dedi. 
     Erdoğan, SP Genel Başkanı Necmettin Erbakan'ın 2 yıl 4 aylık hapis cezasının Yargıtay tarafından onanması konusundaki soruları yanıtsız bıraktı. 
     
</TEXT>
</DOC>
