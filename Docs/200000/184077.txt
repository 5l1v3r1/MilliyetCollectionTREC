<DOC>
<DOCNO> 184077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sondun17.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Brel ve Piaf'ın şarkıları hala satılıyor... 
</HEADLINE>
<TEXT>

     Jacques Brel ve Edith Piaf... Unutulmayan bu Fransız sanatçıların şarkıları, ölümlerinden bunca zaman sonra bile hala alıcı buluyor. 
     Piaf'ın 11 Ekim 1963, Brel'in ise 9 Ekim 1978'de vefatının üzerinden yıllar geçmesine rağmen hala şarkılarının satıldığını belirten EMI'nin katalog müdürü Herve Defranoux, Piaf'ın eserlerinin önemli bir bölümünü yeniden basıyor. 
     Defranoux, Piaf'ın hala yılda 100 bin sattığını ve şarkıcının 40. ölüm yılı benzeri zamanlarda satışın daha da arttığına işaret etti. . Brel'in şarkılarının satışının da aşağı yukarı aynı düzeyde seyrettiğini belirten Defranoux, Brel ve Piaf'ı, İngilizlerin Pink Floyd'u 200 bin , Beatles'ı 100 bin ve Rolling Stones'u 80 bin ile karşılaştırıyor ve ''Piaf sürekli yeniden keşfedilen bu şarkıcılardan. Brel'in şarkıları da, örneğin Dezoriental adlı grubunki gibi, yeniden dinleyicilerin beğenisine sunuluyor'' dedi. 
     Her iki sanatçınının da yaklaşan ölüm yıl dönümleri dolayısıyla çeşitli etkinlikler düzenlenecek. Bunun yanı sıra şarkıcıların yıl dönümlerinin Fransa'da müzik piyasasındaki ticari faaliyetleri de canlandıracağı belirtiliyor. 
     
</TEXT>
</DOC>
