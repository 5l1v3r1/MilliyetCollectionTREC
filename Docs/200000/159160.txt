<DOC>
<DOCNO> 159160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/spor/spo00.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER LİG PANORAMA 
</HEADLINE>
<TEXT>
KARTAL EZDİ GEÇTİ 
Ezeli rakiplerini gol yemeden dört kez yendi. Sahasında, deplasmanda, ligin tamamında puan cetvellerinin zirvesinden inmedi. Yediği 18 golle yeni bir rekor kırmak, şampiyonun son hedefi 
     TAMER BAĞLAN 

     Yüzüncü kuruluş yılıyla aynı döneme denk gelmesi, şüphesiz çok büyük bir anlam yüklüyor Beşiktaş'ın şampiyonluğuna. Ezeli rakiplere karşı üstelik gol bile yemeden kazanılmış dört galibiyet, hem iç hem dış saha puan cetvellerindeki liderlik ve en çok kazanıp, en az kaybeden olmak da ezici anlamlar ekliyor Kara - Kartal'ın 7 sezon sonra gelen başarısına. Henüz bitmedi, bir hedefi daha var önünde Beşiktaş'ın o da son maçını gol yemeden tamamlamak. İmparatorun takımı eğer bunu da başarırsa, üç puanlı sisteme geçilen 1987-88 sezonundan bu yana, 18 golle en az gol yiyen takım unvanını da kazanacak... 
     Haftanın en önemli maçında 'Büyük final'e yakışan heyecan, tempo, mücadele ve futbol kadar konuşulması gereken bir de hakem vardı. Her ne kadar Fatih Terim ve Vedat İnceefe'ye yaranamasa da Ali Aydın, neden sezonun en kritik derbisine verildiğini, gösterdiği randımanla kanıtladı. Modragon'u sahada tutması hariç kart tercihleri ve yönetimi neredeyse hatasızdı... 
     "Böylesi görülmedi", bu sezonun Fenerbahçesini tanımlamak için kurulabilecek en ideal cümle. Dünya kulübü olma hedefiyle çıkmıştı yola, şu an ne halde Fatih Akyel'in 4. kırmızısını saymazsak, Kanarya'nın son rekoru 11 haftada tek galibiyet, 4 beraberlikle topladığı 7 puan. Gelecek hafta kazanırlarsa istemeden de olsa UEFA'ya hak kazanacaklar. Ya yenilirlerse o zaman 12 maçlık puan cetvelinin son sırasında yer alacaklar. Bu hale düşmelerinde başkandan yöneticilere, teknik adamlardan futbolculara herkesin payı var. Mağdur olan tabii ki, taraftarlar. Ancak öyle görünüyor ki artık onlar da saha kapattırma çabalarıyla gelecek sezonun olası başarısızlığına ortak olma yolundalar... 
     Ankaragücü ve Malatyaspor'un ısrarla reddettikleri UEFA'ya katılma meselesini bir kenara koyarsak son haftaya taşınan tek heyecan kümede kalma mücadelesi olacak. Altay hem ikili hem üçlü averajlarda rakiplerinden üstün, Bursaspor ise tam aksine hepsinin gerisinde. Ancak işin bu olasılıklara kalma olasılığı oldukça zayıf Altay ve Elazığspor kazanıp fazla hesap yapmamak hevesinde. 
     Yanlış atamalar ve hatalı kararlarla bu sezon da MHK ve hakemlerin ligin kaderine etkisi oldu, ne yazık ki Ancak şöyle ya da böyle istisnalar hariç, kazasız belasız sonuna geldik ligimizin. Özellikle kümede barınma davasında son maçlarda doğru düdükler çalması ve kora kor, dedikodudan uzak mücadeleler yaşanması, kuşkusuz en büyük dileği hepimizin... 
     
     HAFTANIN 11'İ 
     Şenol Diyarbakır 
     Zago Beşiktaş 
     Ronaldo Beşiktaş 
     Osman Samsun 
     Timuçin Malatya 
     İbrahim Altay 
     Czinege Elazığ 
     Murat Altay 
     Sergen Beşiktaş 
     Okan Bursa 
     Cesar Gaziantep 
     
     HAFTANIN TAKIMI 
     BEŞİKTAŞ Yıllardır şampiyonluk özlemi çeken Kartal, 100. yılında mutlu sona ulaşırken, en yakın rakibi Galatasaray'ı bir kez daha dize getirmeyi başardı. İnönü'de taraftarına tarihi bir gece yaşattı. 
     
     HAFTANIN TEKNİK DİREKTÖRÜ 
     LUCESCU O artık rekorların hocası. Önce Galatasaray, ardından Beşiktaş'ı zirveye taşıdı. Kartal'ı adeta yeni baştan yarattı, unutulmayacak bir zafere imzasını attı. 
     
     HAFTANIN FUTBOLCUSU 
     Sergen Yalçın Beşiktaş 
     Sezonun son derbisine de damgasını vurdu, haftalardır adeta sırtında taşıdığı takımını zirveye uçurdu. Hem coştu, hem coşturdu. Klasını bir kez daha konuşturdu. Attığı gol de müthiş futbolunun ve döktüğü terin karşılığı oldu. 
     
     HAFTANIN HAKEMİ 
     ALİ AYDIN Beşiktaş-Galatasaray maçındaki yönetimiyle Türkiye'nin en iyi hakemi olduğunu bir kez daha kanıtladı. Otoritesi, enerjisi, oyuncularla iletişimi alkış aldı. Çıkardığı kartların hepsinde haklıydı. 
     
GOL KRALLIĞI Futbolcu Takım Maç Gol Okan Bursaspor 33 22 Necati Adanaspor 32 18 Ü.Karan Galatasaray 28 16 Augustine Ankaragücü 32 16      
     
ASİST KRALLIĞI Futbolcu Takım Maç Gol Pası Timuçin Malatya 27 15 Murat Diyarbakır 30 10 Gökdeniz Trabzonspor 30 10 Ortega Fenerbahçe 14 8      
     
Futbolcu Takım Maç Gol Cordoba Beşiktaş 31 17 Mondragon Galatasaray 32 24 Petkoviç Trabzonspor 32 30 Gökhan Gençlerbirliği 29 30 Heinen Denizlispor 28 30 Rüştü Fenerbahçe 24 30      
     
     KART CEZALILAR 
     Kırmızı kart Kamil Diyarbakır , Fatih, Mirkoviç Fenerbahçe , Ümit Karan, Volkan Galatasaray , Ümit Gençlerbirliği 
     Sarı kart Baidoo Ankaragücü , Ahmet Yıldırım Beşiktaş , Ömer Bursaspor , Ümit, Erdem Elazığspor , Tuncay Fenerbahçe , Cihan Galatasaray , Youla Gençlerbirliği , Nuri Kocaelispor 
     
     Haftanın maçları 
     Beşiktaş - Galatasaray 1-0 
     Sergen Dk. 90 
     Fenerbahçe - Diyarbakırspor 0-0 
     Denizlispor - Trabzonspor 1-1 
     Mehmet Yılmaz Dk. 2, Ersen Martin Dk. 5 
     Gençlerbirliği - Samsunspor 1-1 
     Sinan Dk. 42, Bülent Dk. 70 
     Malatyaspor - Göztepe 4-1 
     Mithat Dk. 19, Sertan Dk. 28, Cem Dk. 30, 
     Timuçin Dk. 35, Hasan Dk. 79 
     Gaziantepspor - Ankaragücü 4-2 
     Maxim Dk. 32, Cesar Dk. 35 ve 42, 
     Viola Dk. 51, Özgür Dk. 84 ve 88 
     Adanaspor - Bursaspor 2-2 
     Lalik Dk. 18, Okan Dk. 28 ve 87, Necati Dk. 70 
     Altay - Kocaelispor 5-0 
     Murat Dk. 4, İbrahim Dk. 29 ve 79, 
     Tahir Dk. 45, Bülent Dk. 88 pen 
     Elazığspor - İstanbulspor 1-0 
     Cem Yanık Dk. 8 
     
     ALKIŞ ALANLAR 
     Tebrikler Gaziantep 
     GAZİANTEPSPOR, UEFA Kupası'nı garantilemesine rağmen ligi son dakikaya kadar bırakmayacağını Ankaragücü maçında gösterdi. Rakibinin mutlak üç puana ihtiyacı olduğu bir maçta ciddiyeti elden bırakmadı, tüm gücünü sahaya yansıttı. Hedefinden uzaklaşan, artık tatil hesapları yapan takımlara ince bir mesaj yolladı. Kırmızı - Beyazlı taraftarlar da genç bir kadroyla önemli işler yapan teknik direktörleri Nurullah Sağlam'a apoletini taktı "Gaziantepli İmparator." 
     
     KARA TAHTA 
     Kalene dön Mondi 
     GALATASARAY, Türkiye'de kolay kolay hiçbir takıma nasip olmayacak başarılara imzasını koydu. Ancak Beşiktaş maçında Sarı - Kırmızılı futbolcuların fair - play ile hiç bağdaşmayan davranışları bardağı taşıran son damla oldu. Volkan'ın, Ümit Karan'ın yumrukları cezasını buldu da kaleci Mondragon'un yaptıklarına ne demeli. Kolombiyalı artık kendine gelmeli. Her tartışmada kalesinden fırlayıp ortamı germemeli. Asıl görevinin on sekiz içinde olduğunu bilmeli. 
     
     HAFTANIN SÖZÜ 
Ali, deplasmandaki takımlara kart göstermeyi sever. 
Galatasaray Teknik Direktörü Fatih Terim 



</TEXT>
</DOC>
