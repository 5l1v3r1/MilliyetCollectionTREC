<DOC>
<DOCNO> 168775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sonspo12.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Tekke hakeme tokat attı, altın adamlığı düştü... 
</HEADLINE>
<TEXT>

     Yeni sezon hazırlıklarını sürdüren Trabzonspor'un Austria Wien ile oynadığı hazırlık maçında hakeme tokat atan ve kırmızı kart gören Fatih Tekke'nin altın adamlığı düştü. 
     Işık Sigorta'nın sponsorluğunda düzenlenen ''11 Altın Adam Yarışması''nda yılın 11 altın adamına seçilen Trabzonsporlu Fatih Tekke, Avusturya'da oynanan özel maçta hakeme attığı tokat ve gördüğü kırmızı kart nedeniyle altın adamlıktan düşerken, yerine Fenerbahçeli Tuncay Şanlı altın adam oldu. 
     Yarışmanın ana kuralı Fair-Play'e uyum ve tam sportmenlik olduğu için değerlendirme kurulu, ittifakla Fatih Tekke'nin altın adamlığını iptal ederken, tasnifte ikinci olan Tuncay Şanlı'yı yılın 11 altın adamına dahil etti. 
     Buna göre yılın altın 11'i şöyle 
     Kale Oscar Cordoba. 
     Defans Antino Zago, Guiaro Ronaldo, Ümit Bozkurt, Ahmed El Saka. 
     Orta saha Gökdeniz Karadeniz, İbrahim Üzülmez, Okan Koç, Ergün Penbe. 
     Forvet Okan Yılmaz, Tuncay Şanlı. 
     2002-2003 sezonu'nun 11 altın adamı, ödüllerini yeni sezonun başında yapılacak törende alacak. 
     
</TEXT>
</DOC>
