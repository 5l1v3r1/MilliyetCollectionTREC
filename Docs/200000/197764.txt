<DOC>
<DOCNO> 197764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/yazar/tamer.html </URL>
<DATE> 2003/11/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Economist'in bayram anketi 
</HEADLINE>
<TEXT>

   
   Nedenini belki de uzun süre bilemeyeceğimiz, yapılan yorumların pek bir anlam ifade etmediği kent terörü üzerine kafa yormak yerine bu bayram gününde kendiniz, aileniz, Türkiye ve dünya ile ilgili gelecek öngörüsünde bulunmaya ne dersiniz 
   Hazır ekonomik göstergeler Türkiye'de de, dünyada da tüm beklentilerin üzerinde iyi giderken, hatta 2. çeyrekten 3. çeyreğe dünyada son 20 yılın büyüme rekoru kırılmışken ve dünyada pişen bize de düşeceğinden önümüzdeki dönem için iyimser olmak için bir fırsat daha çıkmışken... 
   Siz de İngiliz The Economist dergisine ait Economist.com sitesindekine benzer bir anketi pekal kendinize, ailenize ve bayramlaşacağınız yakınlarınıza uygulayabilirsiniz. 
   Economist.com'un anketi, tüm dünyada 2004'e iyimser beklentilerle girilmekte olduğunu teyit ediyor. Yandaki grafiklerde de görebileceğiniz gibi ankete yanıt verenlerin yarıdan fazlası 53 bireysel olarak "2004 daha iyi olacak" diyor. Gelecek yılın daha kötü olacağını düşünenlerin oranı sadece 9. Yüzde 38 ise yaşantısında herhangi bir fark beklemiyor. 
   Ankete katılan 1702 kişinin 47'si Kuzey Amerika'dan, 22'si Asya - Pasifik'ten, 21'i Avrupa'dan, geri kalan 10 da dünyanın diğer bölgelerinden. 
   
   Tüketim artacak 
   Economist.com sitesini ziyaret edenler, elbette küresel toplumun fevkal de ayrıcalıklı kesimi. Bu tespit, Latin Amerika ve hatta Afrika'nın güneyindeki yoksul ülkelerden ankete katılanlar için de geçerli. Bu kesimin 2004 için iyimser olmasında da fazla şaşılacak bir taraf yok 
   Her 5 kişiden 2'si 2003'e göre uçakla daha fazla seyahat edeceğini belirtiyor.Ankete yanıt veren her 5 kişiden 2'si 2004'te cep telefonunu yenileyecek.Her 100 kişiden 37'si bilgisayarını yenilemeyi planlıyor.Her 100 kişiden 25'i yeni otomobil almayı düşünüyor.İyimser beklenti borsalar için de geçerli. Görüşlerine başvurulanların 30'u 2004'te borsaya daha fazla yatırım yapmayı düşünürken, "Daha az yatırım yaparım" diyenlerin oranı 7. 
   Kahneman haklı 
   İnsanlar her zaman kendileri için daha iyimser olurlar, iyi şeylerin arkadaşlarından çok kendi başlarına geleceğini düşünürlermiş. 2002 Nobel Ekonomi Ödülü sahibi, Princeton Üniversitesi psikoloji profesörü Daniel Kahneman'ın bu yıl başında Türkiye'deki bir konferansta bizlerle paylaştığı bu bulgular, Economist.com'un anketi için de geçerli. Ankete yanıt verenlerden 53'ü bireysel olarak daha iyi bir yıl beklerken, aynı soru dünya geneli olarak sorulduğunda bu oran 44'e düşüyor. Dünya geneli olarak "2004 daha kötü olacak" diye düşünenlerin oranı 12'yken, gelecek yıl için bireysel düzeyde kötümserlik 9'a iniyor. 
   
   "ABD'de yaşamam" 
   Ankete katılanların yüzde 85'i Küba ve Kuzey Kore gibi ülkelerde 2004'te de bir rejim değişikliği beklemezken, 47'si George W. Bush'un yeniden seçilemeyeceğini düşünüyor. 
   Grafikte de görebileceğiniz gibi Amerika "En yaşanmak istenmeyen ülkeler" sıralamasında Afganistan, Irak ve Kuzey Kore'nin ardından 7 ile 4. sırada yer alıyor. Ankete yanıt verenleri bölgeler itibariyle incelediğinizde ise Latin Amerikalılar için 18'le en yaşanmaz ülke olan Irak'ın hemen ardında 17 ile ABD'nin yer aldığı dikkati çekiyor. Toplamda oranın 7'ye düşmesi ise ankete katılanların 68'inin Kuzey Amerikalı ve Avrupalı olmalarından kaynaklanıyor. 
   
   Yeni bir 11 Eylül 
   Pekiyi ya iyimserliğin hakim olduğu böylesi bir ortamda başlıca korkular neler 
   Ankete yanıt veren her 10 kişiden 4'ü, konut fiyatlarındaki şişik balonun patlamasından endişe ediyor. herhalde Amerika için Her 3 kişiden 1'i, SARS hastalığının hortlayacağı kaygısını taşıyor.Her 4 kişiden 1'ine göre 2004'te, 11 Eylül 2001 çapında büyük bir terörist saldırı olabilir. 
   Artık böyle bir dünyada yaşıyoruz. Her an, her şey olabilir. 
   İyi bayramlar. 
   
      
   
</TEXT>
</DOC>
