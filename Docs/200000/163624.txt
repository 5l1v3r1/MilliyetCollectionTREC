<DOC>
<DOCNO> 163624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/yasam/ayas.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Birlikte büyüyüp birlikte öldüler 
</HEADLINE>
<TEXT>

Çocukluktan beri ayrılmayan ikisi kardeş 4 arkadaş, denize gitmek için yola çıktı. Ama kullandıkları araçla hatalı sollama yapınca karşı şeritten gelen ciple çarpıştı. Kazada 4 arkadaş hayatını kaybederken, cipte bulunan 3 kişi yaralı olarak kurtuldu 
     M.AKİF ERDEM İstanbul 

     Şile'de denize gitmek için özel otomobilleriyle yola çıkan ikisi kardeş, dört çocukluk arkadaşının aracı bir ciple çarpıştı. Kazada dört genç de hayatını kaybetti, cipteki biri çocuk üç kişi ise yaralı kurtuldu. Gençlerin ölümü aileleri ve arkadaşlarını yasa boğdu. 
     Üsküdar'da oturan Bilal Aktaş 27 , Mustafa Ayhan 23 , ağabeyi Ramazan Ayhan 27 ve Cihan Canpolat 30 pazar günü, piknik yapmak ve denize girmek üzere 34 JKG 75 plakalı Şahin marka otomobilleriyle Şile'ye doğru yola çıktı. Şile yolu üzerindeki Ömerli Kayalıdere Mevkii'ne saat 14.00 sıralarında geldiklerinde, görgü tanıklarının ifadesine göre, hatalı sollama yapan gençlerin bulunduğu otomobil karşı şeritten gelen 37 yaşındaki Suat Muharrem Tank'ın kullandığı 34 SMT 95 plakalı Land Rover marka ciple çarpıştı. Çarpmanın etkisiyle otomobil içerisinde bulunan dört genç yaşamını yitirirken, cipin sürücüsü Suat Muharrem Tank, eşi Gülçin Tank 37 ve 2 yaşındaki çocukları Burçin hafif yaralandı. 
     Kazada hayatını kaybeden gençlerin cesetleri Haydarpaşa Numune Hastanesi Morgu'na kaldırıldı. Tank ailesinin üç ferdi ise özel Acıbadem Hastanesi'nde tedaviye alındı. 
     Haydarpaşa Numune Hastanesi'nden yakınları tarafından alınan gençlerden Ramazan Ayhan ile kardeşi Mustafa Ayhan'ın cenazeleri toprağa verilmek üzere memleketleri Çankırı'ya gönderildi. Bilal Aktaş ile otomobil sürücüsü Cihan Canpolat'ın cenazeleri Karacaahmet Mezarlığı'nda dün öğle namazını müteakip kılınan cenaze namazının ardından Karacaahmet Mezarlığı'nda toprağa verildi. 
     

</TEXT>
</DOC>
