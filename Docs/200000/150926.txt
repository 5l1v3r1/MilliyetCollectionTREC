<DOC>
<DOCNO> 150926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yasam/yas07.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ressama satanist’ muamelesi 
</HEADLINE>
<TEXT>

     UĞUR MART Niğde DHA 

     Niğde Üniversitesi Resim Bölümü öğrencisi Namık Kara’nın öğretmenevinde açtığı sergideki resimler, müstehcen’ ve satanist’ içerikli olduğu iddiasıyla krize neden oldu. Bir hafta açık kalması planlanan sergi, üçüncü günde kaldırıldı. Son sınıf öğrencisi Kara, yağlı ve guaj boya resimlerini Yaşama Farklı Bir Pencereden’ adlı sergisini, izin alarak öğretmenevi koridorunda sergilemeye başladı. Ancak serginin daha üçüncü gününde Milli Eğitim Müdürlüğü görevlileri sürenin dolduğu belirtip, resimlerin toplanmasını istedi. Duruma şaşıran 
     Kara, "Bazı idareciler rahatsız olmuş. Resimleri müstehcen, satanistçe bulmuşlar. Resimlerimi toplamam söylendi. Onlar anlayamayabilir ama sergimi gezen çok insan çalışmalarımı başarılı bularak beni tebrik etti" dedi. Milli Eğitim Müdürlüğü yetkilileri ise sergiye üç gün izin verildiğini öne sürerek, "İddia edildiği gibi bir olay yok. İzin süresinin bildirilmesinde bir kopukluk olabilir" diye konuştu. 
     


YAŞAM 






















</TEXT>
</DOC>
