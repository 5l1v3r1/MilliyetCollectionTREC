<DOC>
<DOCNO> 165899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur08.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'te takla atan takside sıkışan sürücü yaralandı... 
</HEADLINE>
<TEXT>

     Fatih'te, yol kenarındaki ağaca çarparak takla atan takside sıkışan sürücü yaralandı. 
     Millet Caddesi'nden Topkapı yönüne giden Salih Torun'un 31 kullandığı 34 TDZ 48 plakalı taksi, İstanbul Üniversitesi Tıp Fakültesi Hastanesi önünde kontrolden çıkarak yol kenarındaki ağaca çarptı. 
     Ağacı devirdikten sonra takla atan ve yola ters şekilde düşen aracın sürücüsü Torun, bulunduğu yerde sıkıştı. 
     Olay yerine gelen itfaiye ekipleri, bacakları sıkışan Torun'u, kapıyı keserek otomobilden çıkardı. 
     Kurtarma çalışması sırasında sağlık ekibi de Salih Torun'a aracın içindeyken müdahale etti. 
     Haseki Eğitim ve Araştırma Hastanesi'nde tedavi altına alınan Torun'un sağlık durumunun iyi olduğu kaydedildi. 
     
</TEXT>
</DOC>
