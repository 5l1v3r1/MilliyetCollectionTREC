<DOC>
<DOCNO> 163416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/yazar/akyol.html </URL>
<DATE> 2003/06/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Uzanlar'ın savaşı 
</HEADLINE>
<TEXT>

     Uzanlar'a göre ise, olay "siyasi"... Tayyip Erdoğan'la Cem Uzan'ın, AKP ile GP'nin kavgası 
     Uzan grubu elindeki bütün medya gücüyle Başbakan Tayyip Erdoğan'a, Enerji Bakanı Hilmi Güler'e ve hükümete saldırıyor hem de hakaretler yağdırarak. 
     Olay acaba gerçekten siyasi mi Yoksa birtakım ticari gerçekleri gözden uzak tutmak için "siyasi" gibi mi gösteriliyor 
     Olay siyasi ise yargı Uzanlar'a hak verecektir olay ticari taahhütlerin ihlali ise bakanlığın işlemini haklı bulacaktır. 
     Bu işte yargının etkilenip etkilenmemesi de önemli elbette 
     Uzanlar'ın normal hak arama ve eleştiri sınırlarını aşarak bir "siyasi savaş"la herkesi etkilemek istiyor. 
     Gerçekten siyasi mi, ticari mi 
     
     ÖNCE şu dikkatimi çekti Bu iki şirkete el konulması için asıl kararı veren, siyasi bir makam olan Enerji Bakanlığı değil, işletmeleri denetlesin diye 2001 yılında kurulmuş olan "Enerji Piyasası Düzenleme Kurulu"dur yani EPDK... 
     Ekonomik krizden çıkış amacıyla ekonomiye çekidüzen vermek için 2001'de kurulmuş BDDK gibi bağımsız bir kurul... 
     Kemal Derviş'in öncülük ettiği reform düzenlemelerinden biri... 
     Hükümete bağlı değil, hükümetten bağımsız bir kurum... 
     Üstelik EPDK'nın bütün üyelerini Ecevit'in başbakanlığındaki DSP, MHP, ANAP hükümeti atamıştı. Kararı alanlar onlar... 
     Bu konuda Enerji Bakanlığı karar makamı değil, EPDK'nın karını uygulayan, uygulamak zorunda olan bir icra makamıdır. 
     Bu sebeple kararı "siyasi" saymak mümkün değildir. "Siyasi" sayılırsa gerçeğin araştırılması engellenir. 
     
     İKİNCİSİ, işlem Erdoğan hükümetinden önce başlamış. Uzun ve ilginç aşamalardan geçmiş... Bakanlık fesih işlemi yapacağını resmen bildirmiş. Fakat Bakan Güler'in açıkladığı gibi 
     "Bu bildirim üzerine bu iki şirket idari yargının yetki ve görev alanında olan bu konuda adli yargıya başvurmuş, adli yargıdan tedbir kararı almış... 
     Anayasa Mahkemesi ise 4 Haziran 2003 tarihinde bu mahkemelerin yetkili olmadığına karar vermiş..." 
     Bakanlık ancak bu durumda uygulamaya geçebilmiş. 
     El koymanın gerekçesi şu 
     "Devlet tarafından verilen imtiyaz, tekel uygulamasına dönüştürülmekte ve rekabet ortamının oluşmasına engel olunmaktadır... 
     Başka rakip firmaların çalışmalarını engellenmektedir..." 
     Hatta Uzanlar'ın bu iki şirketi, gereken enerjiyi üretmediği gibi, kamudan aldığı enerjiyi satarak kar sağlamış, fiyat farkını da devlete ödememiş 
     Bunlar fevkalade ciddi iddialardır ve işin sahipleri parti kurdu diye "siyasi" sayılarak hukuki işlemden muaf tutulamaz. 
     Amerika'da dev enerji şirketi "Enron" hakkındaki işlem de siyasileştirilmedi, yetkili kurullar ve yargı işini yapıyor. 
     
     

</TEXT>
</DOC>
