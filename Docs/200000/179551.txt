<DOC>
<DOCNO> 179551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo01.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Ayhan Bayan olmanın dezavantajını yaşadım.. 
</HEADLINE>
<TEXT>

     9. Dünya Atletizm Şampiyonası'nda bayanlar 1500 metrede dünya ikinciliğini kazanan Süreyya Ayhan, bu yarışta ilk 3'e giren diğer atletler Rus Tatyana Tomashova ve İngiliz Hayley Tullett ile birlikte ortak bir basın toplantısı düzenledi. 
     Süreyya Ayhan, bugün koştuğu 1500 metre finali öncesi, bazı ufak tefek şanssızlıkların kendisi için sorun olduğunu belirterek, ''Bu ufak tefek şanssızlıklar, beni etkiledi. Altın madalya için koştum, ancak dünya ikinciliği benim için kötü bir sonuç olmadı'' dedi. 
     2004 Atina Olimpiyatları'nda herşeyin daha farklı olacağını ifade eden Ayhan, ''Orada şampiyonluk için yarışacağım. Bugün her bayanın başına gelen şanssızlık, yarış öncesi bana rastladı'' diye konuştu. 
     Yarışmanın şampiyonu Rus atlet Tatyana Tomashova ise yarışın tam bir taktik savaşı içinde geçtiğini belirterek, ''Son turda diğer atletlerin yorulmasını iyi değerlendirdim. Son metrelerde yaptığım deparla yarışı kazandım. Daha önce 5 bin ve 3 bin metrelerde koştum. Bu da bana önemli bir direnç verdi'' dedi. 
     
</TEXT>
</DOC>
