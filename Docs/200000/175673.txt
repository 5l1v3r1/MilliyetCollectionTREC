<DOC>
<DOCNO> 175673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sondun18.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'daki depremde yaralı sayısı 28'e ulaştı, ölü yok 
</HEADLINE>
<TEXT>

     Yunanistan'ın Lefkada Adası açıklarında bu sabah meydana gelen Richter ölçeğine göre 6.4 büyüklüğündeki yer sarsıntısında yaralananların sayısının 28'e ulaştığı bildirildi. 
     Atina Haber Ajansı ANA , adanın özellikle batısında bulunan yerleşim alanlarında maddi hasara yol açan depremde, çatı ve bacalardan kopan parçaların düşmesi sonucu yaralananların sağlık durumlarının endişe verici olmadığını duyurdu. 
     Adadaki maddi hasarın belirlenmesi çalışmalarına devam edildiğini belirten ajans, panik halindeki ada halkı ile turistlerin adayı terk etme çabası içinde olduklarını da kaydetti. 
     Bu arada Yunan televizyonları, hasar gören binaların görüntülerini yayımladıkları haber bültenlerinde, kaya yuvarlanmaları sonucu bazı merkezi yolların ulaşıma kapandığını, su ile elektrik kesintisinin depremin meydana geldiği saat 08.15'ten bu yana devam ettiğini, telefon bağlantılarında ise ciddi sorunlar bulunduğunu duyurdu. 
     
</TEXT>
</DOC>
