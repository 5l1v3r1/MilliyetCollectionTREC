<DOC>
<DOCNO> 173670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun09.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Abbas, Şaron ile yapacağı görüşmeyi iptal etti... 
</HEADLINE>
<TEXT>

     Filistin Başbakanı Mahmud Abbas, Ortadoğu barışı için sunulan yol haritası için gereken adımları zorla atmakla suçladığı İsrail Başbakanı Ariel Şaron ile yapacağı görüşmeyi iptal etti. 
     Filistinli bir üst düzey yetkili, İsrail'in bir grup Filistinli mahkumu serbest bırakacağı yarın, Şaron ile biraraya gelmesi beklenen Abbas'ın, ''törensel'' olacağını düşündüğü görüşmeyi iptal ettiğini ve İsrail'in yol haritasının gereklerini tam anlamıyla yerine getirmediğine inandığını söyledi. 
     Şaron'un bürosundan bir kaynak da, görüşmenin, Filistin tarafının, serbest bırakılacak Filistinli mahkumların listesinden memnun olmaması nedeniyle iptal edildiğini kaydetti. 
     Filistin, İsrail'in 6000 Filistinli mahkumu serbest bırakmasını isterken, İsrail iyi niyet göstergesi olarak 440 tutukluyu bu hafta serbest bırakacağını açıklamıştı. 
     
</TEXT>
</DOC>
