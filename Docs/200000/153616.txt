<DOC>
<DOCNO> 153616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/astro/index.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni başlangıçlar 
</HEADLINE>
<TEXT>

     Yeni ay, gökyüzünde yeniayla başlıyor. Öğleden sonra başlayan yeniay önemli adımlara gebe. Bu arada maddi konulara ve birikimlerimize önem vermeliyiz. Koç'lar dağınıklıktan kurtulmalı. Özellikle akşam iş hayatında daha verimli olabilirler. Onları harekete geçirecek çok neden var. Boğa'lar günün ilk yarısında rahat edemeseler de, akşam akıcı enerjiler altındalar. Ortaklaşa çalışmalardan fayda sağlayabilirler. İkizler sabah kendini tutsak hissedebilir. Neyse ki başkalarından destek alacak ve ilişkilerinde daha akılcı ve sabırlı davranarak işleri yoluna koyabilecek. Yengeç'ler öğleden sonra, ortaklaşa konular, evlilik ve işbirliği açısından olumlu enerjiler altında. Bu arada kendi isteklerini abartmadan hareket etmeli. Aslan'lar dünün hızlı enerjilerinin ardından daha ağır davranmak ve kendilerine çekidüzen vermek zorundalar. Bunda başarılı olabilirler. Bu arada iş hayatında da öne çıkabilirler. Başak'lar bugün rahat edecekler, akşam çok daha iyimserler. İlişkilerde ve aşkta mutluluk var. Yaratıcı konulara yönelmeliler. 
     Terazi'ler sıkı çalışmaya hazır olmalılar. Eldeki işlere yoğunlaşmak gerekiyor. Bazı şeylerin temelleri atılabilir. Eve ilişkin pürüzler de ortaya çıkabilir. Akrep'ler verimli bir güne hazır olmalılar. Sabah ağır aksak gitse de, öğleden sonra hareket, kısa yolculuklar kazanç getirecek. Bu arada yakın beraberliklere önem vermek gerekiyor. Yay'lar şimdi attıkları adımları sağlama almaya bakmalılar. Sabah zor ama öğleden sonra maddi kazançlar söz konusu. Oğlak'lar hareketsizlikten kurtulacaklar. Günün ilk yarısı bazı sorunlar taşısa da, daha sonra harekete geçme kararlılığını gösterecekler. Kova'lar bugün gerçekçi olmak durumundalar. Duygusal konularda yanlış sonuçlara varma riski var. Alınganlık ya da kötümser düşüncenin kurbanı olmamalılar. Balık'lar işle ilgili sorumluluklarını daha iyi yerine getirecekler. Özellikle öğleden sonra ortaklaşa konularda yardımlaşma ve arkadaşlıklar vurgulanıyor. Çok sayıda konuşma ve yazışma da olabilir. 
     


            Faks 287 74 37 
      




</TEXT>
</DOC>
