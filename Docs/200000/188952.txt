<DOC>
<DOCNO> 188952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/yasam/yas09.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayat balığa rakı makyajı 
</HEADLINE>
<TEXT>

   Balıkçılar, balığın taze görünmesi için, solungacını rakılı boyayla renklendiriyor 
      GÜRKAN AKGÜNEŞ İstanbul 
   
   Sezonun açılmasıyla tüketimi artan balığın taze görünmesi için solungacının rakı karıştırılmış boya ile renklendirildiği ortaya çıktı. İstanbul Belediyesi Sağlık İşleri Daire Başkanlığı ekipleri dün sabah Karaköy Balık Pazarı'nda denetim yaptı. Veteriner İşleri Müdürü Hüner Öztürk'ün de katıldığı denetimde, balıklardan numuneler alındı. 
   
   Satış şekli kusurlu 
   Öztürk denetim sırasında, bazı satıcıların balığın solungacını boyadıklarını söyledi. Esnaf Veysel Çimen, toz boyaya rakı katılarak, elde edilen boyanın fırçayla bile kazınamayacağını öne sürdü. Denetimden sonra Öztürk, satılan balığın taze olduğunu ancak, satış şeklinin mevcut yönetmeliklere uymadığını söyledi. 
   
   Taze balık nasıl anlaşılır    Renk ve pullar parlaktır. Hoşa gitmeyen bir koku gelmez. Derisi parlak sedeflidir, beyazlaşmamıştır. Pullar, kolayca dökülmez. Solungaç kapakları kapalıdır. Solungaç lamelleri parlak ve kırmızıdır. Ağız kapalıdır. Gözler parlak ve gözbebeği siyahtır. 
   
   
</TEXT>
</DOC>
