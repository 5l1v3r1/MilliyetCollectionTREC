<DOC>
<DOCNO> 152329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun48.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'deki "Irısh Club" tehditler yüzünden kapandı 
</HEADLINE>
<TEXT>

     Afganistan'ın başkenti Kabil'de 17 Mart'ta açılan tek içkili eğlence yeri, tehditler yüzünden geçici olarak kapandı. 
     The Irish Club, sadece yabancılara hizmet veriyordu, ancak saldırı tehditlerinin artması nedeniyle BM ve diğer hükümet dışı yardım kuruluşları, çalışanlarının bu bara gitmesini yasaklamıştı. 
     Barın ortaklarından İngiliz vatandaşı David Porter, tehditler yüzünden barı şimdilik en az bir hafta süreyle kapatma kararı aldıklarını ve en azından saldırı tehlikesi geçinceye kadar kapalı tutacaklarını söyledi. 
     Taliban rejiminin yıkılmasından sonra da Afganistan'da içki yasağı devam ediyor. 
     Bar sahibi Porter ise sadece kendi barlarının değil, kentte giderek daha çok restoranın yemekle beraber içki sunduğunu belirtti. 
     Taliban zamanında da yabancı yardım çalışanlarının kendilerine ait kapalı mekanlarda içki içmesine izin veriliyordu. 
     





</TEXT>
</DOC>
