<DOC>
<DOCNO> 189631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/spor/ygokberk.html </URL>
<DATE> 2003/10/19/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Ül - Ef'in Ül'ü 
</HEADLINE>
<TEXT>

   
   Mesela Fener'in başlayan "5"i, mesela Ülker'in oturan "5"iyle başa baş oynayabilir miydi sanki Ya da herhangi bir Ülker "5"iyle. Ya da Fener'in ilk "5"inden Ülker'in benchine kimi istersin diye mesela coach Tolga Öngören'e sorsalardı, Ülker coachu acaba bir oyuncudan fazlasını ister miydi O "1"i de belki ayıp olmasın diye "isterim" derdi. O zaman Tolga Öngören'e sormamız lazım, dün niye bu kadar zorlandıklarını. Ligde nasıl olsa ya bir ya da ikiyiz. Hedefimiz de Eurolig dese Ülker coachu, bu da o Eurolig için bir antrenman maçı, ya da bizim ligimizin her maçı Eurolig'in bir antrenman maçı, birşey de diyemezdik belki de. 
   O tempoda da başladılar zaten. Öyle de oynuyorlardı zaten. Sonra Fener aniden işi ciddiye aldı. 26. dakikaydı galiba, Umut Yenice attı galiba, Fener de ilk defa 54 - 53 öne geçiyordu galiba. Ülker, "ne oluyoruz" dediğinde, üçüncü periyot bitmişti, 61 - 57 öndeydi de Fenerbahçe. Geçen hafta Fenerbahçe ve coachu, ezeli rakiplerine en büyük kötülüğü yapmışlardı. Onlara yenilmişlerdi. Defolarını dikkatlerden kaçırmışlardı ezeli rakiplerinin. Ülker'de mi yoksa Galatasaray'a bir kötülük daha yapıyordu. Galatasaray'ın yendiğine mi yenileceklerdi yoksa Onlar da Fener'in zaaflarının mı belli olmasını istemiyorlardı acaba Ligin adı Ül - Ef liginin Ül'ü, Ülker'i kendi ligine müşteri mi çekmek istiyordu acaba Ya da ligi, sezonun başında değerli mi göstermek istiyordu acaba 
   Ülker'i biliyorsunuz zaten, hala hazır değiller deyip Fener ile bağlayalım. Fenerbahçe ligdeki oyuncu olması beklenen ama olamayanlarının çoğunu toplamış. Sanki "Hadi oynayın" diyorlar, "Size son bir şans veriyoruz"... Yerlileri eh işteden iyiler. Biraz para bulurlarsa, bu yerlilerin aralarına bir - iki iyi yabancı koyabilirlerse Ülker ve Efes'e pek yaklaşamasalar bile diğerlerinden uzaklaşabilirlerdi. 
   
      
</TEXT>
</DOC>
