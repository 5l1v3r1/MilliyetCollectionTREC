<DOC>
<DOCNO> 193870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/astro/index.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Somut adımlar 
</HEADLINE>
<TEXT>

   
   
   Bugün Koç burcundaki Ay'ın getirdiği hareket ve hevesi orijinal görüşlerle destekleyebiliriz. Akşam huzurlu bir atmosfer söz konusu. Kararları somuta dönüştürmek kolay olacak. Koç'lar başkalarının dikkatini çekebilecekleri gündeler. Ciddi tavırları ile ilgi uyandırabilirler. Kişisel konularda başlangıçlar söz konusu olabilir. Boğa'lar hayale kapılmadan hareket etmek zorundalar. Olayları gerçekçi kavrayamadıklarından hatalar yapabilirler. Biraz sabırlı olmaları iyi olacak. İkizler yapıcı hareketleri ile ilgi toplayabilirler. Gün dostluklar, grup çalışmaları ve ortaklaşa işler için güzel fırsatlar sunuyor. Yengeç'ler hafta sonuna yüklü bir gündemle giriyorlar. İşe ilişkin kritik kararlar söz konusu olabilir. Duygusal konularda ılımlı davranmak gerekebilir. Aslan'lar rahat ve akıcı biçimde hareket edebilir. Olaylara esnek bakmak faydalı olacak. Yabancılarla ilişki ya da yolculuklar gündeme gelebilir. Başak'lar tutarlı olmakta zorlanabilir. Duygusal konularda çekingenlik ya da isteklerini net olarak ifade edememe ilişkilere huzursuzluk getirebilir. 
   Terazi'ler şanslarını zorlamamalılar. Akılla duygu arasında dengesizlik var ve bu durum alınganlıklara yol açabilir. Ortaklaşa konularda akılcı olmak gerekiyor. Akrep'ler kendilerini rahat hissedebilecekleri günlere ilerliyorlar ama gün içinde detaylara da önem vermeliler. Günlük işlerde itinalı davranmalarında fayda var. Yay'lar rahat gündeler. İstediklerini elde etmeleri zor değil. Duygusal alanda kendilerini ifade edebilecekleri fırsatlar söz konusu. Oğlak'lar çok şey başarabilecekleri bir gündeler. Planlı davranarak istediklerine kavuşabilirler. Önceliklerini iyi belirlemeliler. Kova'lar yeni haberler alarak harekete geçebilirler. Yakın çevrelerinde olup bitenler, ailevi konuları da gündeme getirmekte. Balık'lar harcamalarında gerçekçi olma ihtiyacındalar. Parasal konular yeni önerilerle karşılaşabilirler ve bunda yabancıların da rolü olabilir. Yine de büyük risklere girişmemeliler. 
   
   
</TEXT>
</DOC>
