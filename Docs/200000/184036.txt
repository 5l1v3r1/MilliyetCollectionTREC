<DOC>
<DOCNO> 184036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/yasam/yas02.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadının k busu kontrol altında 
</HEADLINE>
<TEXT>

   Rahim ağzı kanserine yol açan HPV virüsünün risk grubunu belirlemek, tedavi için çok önemli. Babalık testinin yapıldığı cihaz, HPV'nin kimliğini çıkarıyor... 
   AYŞEGÜL AYDOĞAN 
   
   HPV... Human Papilloma Virüsü... "Rahim ağzı kanseri"nin Serviks en önemli nedenlerinden. Sıklıkla cinsel yolla bulaşan virüsün en önemli özelliklerinden biri, deri yoluyla da geçmesi ve 100'e yakın tipinin olması. HPV, risk açısından yüksek, orta ve düşük riskli grup olarak üçe ayrılıyor. Yüksek risk grubunda kansere neden oluyor. 
   
   Tedavide geç kalmamak için 
   ALMAN Hastanesi Genetik Hastalıklar Tanı Merkezi Sorumlusu Dr. Jülide Caferler, hastalığın risk grubunu belirlemek için virüs tiplemesinin yapılması gerektiğini vurguluyor. Tiplemenin uygulanacak tedaviyi belirlediğini anlatan Caferler, "Özellikle kanser tedavisinde geç kalmamak için risk grubunu belirlemek şart" diyor. 
   
   18 - 20 yaş da risk altında 
   CAFERLER, "Ne kadar çok partner değiştirilirse HPV'ye yakalanma riski de artıyor. 18 - 20 yaş çok daha risk altında. Türkiye'de ise bilinmiyor" diye konuşuyor. Yeni kullanmaya başladıkları "DNA dizi analizi cihazı" ile HPV'nin tiplendirildiğini anlatan Caferler, cihazın babalık testi, insan genom projesinde kullanıldığını da hatırlatıyor. 
   
   
</TEXT>
</DOC>
