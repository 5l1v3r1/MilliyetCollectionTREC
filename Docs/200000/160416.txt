<DOC>
<DOCNO> 160416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sontur20.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Türkiye... Sınav saati, yerlerinin değiştiğini öğrendiler.. 
</HEADLINE>
<TEXT>

     Bingöl'de sınav saati yerlerinin değiştirildiğini öğrenen birçok Anadolu Üniversitesi Açık Öğretim Fakültesi AÖF öğrencisi, sınavlara alınmadı. 
     1 Mayıs depreminin ardından Bingöl'de Açık Öğretim Fakültesi sınavlarının giriş yerleri değiştirildi. Ancak, AÖF öğrencileri sabah saatlerinde sınav giriş yerlerinin değiştirilmesinden haberdar olmadıkları için kendilerine daha önce bildirilen sınav yerlerine gittiler. 
     Sınav yerlerinde yetkililerin uyarısıyla karşılaşan öğrencilere, Bingöl AÖF bürosundan yeni sınav yerlerini öğrenebilecekleri bildirildi. 
     Daha sonra AÖF bürosundan yeni sınav yerlerini öğrenen öğrenciler, bu kez de sınava geciktikleri için alınmadılar. 
     Yetkililer, AÖF'nin daha önce Bingöl'de sınav giriş yerlerinin değiştirildiğini duyurduğunu belirtirken, sınavlara giremeyen öğrenciler ise, kendilerine herhangi bir belge ulaşmadığını belirterek, ne yapacaklarını bilemediklerini söylediler. 

     
</TEXT>
</DOC>
