<DOC>
<DOCNO> 174814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/yazar/yilmaz.html </URL>
<DATE> 2003/08/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yeni nesil iş dünyası 
</HEADLINE>
<TEXT>

   
   Siyaset katında TÜSİAD'ın etkinlik alanı daraldı, onun yerine meslek örgütleri odalar ve borsaların arttı bu bir. Sivil toplum örgütlerinde nöbet değişimi yaşanıyor. AB üyeliği lobisinde, Erdoğan'ın henüz AKP Genel Başkanı olarak Avrupa başkentlerini gezdiği günlerde temeli atılan bu birliktelik, bugün artık bir 'işbirliği' olarak belirdi. 
   Erdoğan'ın sağ yanında Odalar Birliği TOBB Başkanı Rifat Hisarcıklıoğlu'nu, sol yanında Türkiye İhracatçılar Meclisi Başkanı Oğuz Satıcı'yı, orta sahada UND Başkanı Çetin Nuhoğlu'nu görmeye alıştık. Erdoğan'ın etrafını saran ikinci halkada meslek örgütleri var. 
   Geçtiğimiz akşam bunlardan birindeydi Erdoğan Gemi İnşa Sanayicileri Birliği'nin GİSBİR 32. yıl kutlamaları için Tuzla Tersanesi'ne geldi. 3 Kasım'dan bu yana buraya kaçıncı gelişi saymadım... 
   İlk kez 6 bin kişiye oturma düzeni içinde aynı anda yemek verilen bir şölen düzenleyen GİSBİR, tersane sahipleri, denizcilik sektörünün önde gelenleri, bürokratlar ve milletvekillerini bir araya getirdi. 
   Catering servisini veren Fransız yemek firması Sodexho davette, 100'ü aşçı, 670 personel görevlendirdi 27 bin tabak, 13 bin 500 bardak kullandı. Ortada ne şangır, şangur tabak, çanak sesleri duyuldu ne yemek beklendi, ne su 
   GİSBİR Konsey Başkanı Kenan Torlak Erdoğan'ı çok sever bilirim... Nerede görse ikili bir fotoğraf çektirmese duramaz. Bu gecede de muradına erdi, Başbakan'a GİSBİR plaketini sundu. Bu yorumumu yalnızca sizlerle paylaşmıyorum, masasına uğradığım Erdoğan'a da ilettim yanında Torlak oturuyordu. Şöyle bir izlenim bile edindim Başbakan h l kendisini bir "garip" hissediyor ve etrafını saran insanlardan aldığı "kalbi duygular" ile besleniyor. 
   Önemli bir ayrıntıyı da vermeliyim her adam da Erdoğan'a yaklaşmakta Torlak kadar şanslı değil. Başbakan'a yaklaşmak için etrafına hediyeler yağdıran ne adamlar var ama tek karede yan yana yer alamıyorlar. 
   
   Yıldırım gazı aldı 
   Gemi sanayicilerinin 'içimizden biri' olarak takdim ettikleri Ulaştırma Bakanı Binali Yıldırım'a yönelik bir tepki var mı, yok mu Onu da soruşturdum, yok denecek kadar az diyebilirim. Hatırlayacaksınız, Yıldırım'ın oğlu Erkan Yıldırım'ın Deniz İşletmeleri'nden kiraladığı gemi, kamuoyunda günlerce tartışılmıştı. Önceki akşam DTO'da denizcilerle bir araya gelen Yıldırım, muhalefetin gazını almış 
   Hazırlanan yeni yasa tasarısında liman ücretlerinde indirim sağlayan düzenlemeler armatörlerin eleştirileri üzerine yeniden düzenlenmiş. DTO Meclis Başkanı Erol Yücel'e sordum Toplantıda Yıldırım'ı oğlu ile ilgili eleştirilerden etkilenmiş buldunuz mu Yücel, ortada eleştirilecek bir konunun olmadığını vurguladı, bakanın da böyle düşündüğünü vurguladı. 
   Belli ki sektör Yıldırım'ın durumunu tartışmış ve sonunda "Devlet bu gemiden yılda 3.5 trilyon lira zarar ediyordu, kurtuldu" noktasında buluşanların sayısı artmış. 
   Gecede Erdoğan ile aynı davadan yargılanan Mustafa Albayrak var mıydı, soramadım. Özelleştirmeden Trabzon Limanı'na talip olan Albayrak Grubu da artık denizci karada Seka ve Sümerbank'ı aldılar, denizde de alırlar sanırım, bir de havada bir iş kaparlarsa işlem tamam. 
   
      
   
</TEXT>
</DOC>
