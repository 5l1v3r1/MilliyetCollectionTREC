<DOC>
<DOCNO> 161313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sontur19.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da hırsızın vicdanı... Kaçtı sonra geri dönüp teslim oldu... 
</HEADLINE>
<TEXT>

     Denizli'de, hırsızlık için girdikleri evde arkadaşı yakalanan hırsız, kaçtıktan bir gün sonra ''suçlu benim'' diyerek teslim oldu. 
     Alınan bilgiye göre, Rahmi D. 20 ve İzzet D. 21 , Merkez İlçe'ye bağlı Bağbaşı Beldesi'nin Belediye Başkanı Kemal Günay'ın oğlu Serkan Günay'ın evine hırsızlık için girdi. Sanıklar, evdeki 200 dolar ile 5 adet altın bileziği alıp kaçmaya çalışırken, içeri giren evsahibi Serkan Günay, İzzet D.'yi yakaladı. Rahmi D. ise karanlıktan yararlanıp kaçtı. Yakalanan İzzet D. çıkarıldığı mahkemede tutuklanarak, cezaevine konuldu. 
     Olaydan sonra izini kaybettiren Rahmi D, 1 gün sonra jandarmaya gidip ''Vicdan azabı çekiyorum. Suçlu arkadaşım değil, benim. Çaldığım para ve bilezikleri de attım'' diyerek teslim oldu. Ancak, gösterdiği yerde çalıntı dolar ve bilezikler bulunamadı. 
     Jandarmadaki sorgulaması tamamlandıktan sonra adliyeye sevk edilen Rahmi D. de çıkarıldığı Nöbetçi Mahkeme'de tutuklanarak, cezaevine konuldu. 
     
</TEXT>
</DOC>
