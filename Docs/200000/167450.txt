<DOC>
<DOCNO> 167450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/spor/spo15.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

50. yıl şerefine      İSTANBUL Tenis Kulübü'nün 50. kuruluş yıldönümü çerçevesinde düzenlenen veteran tenis turnuvası sona erdi. 12 gün boyunca 160 tenisçinin mücadelede ettiği turnuvada dereceye girenlere kupaları verilirken, Başkan Göksel Arsoy, geçmişten bugüne kulübün etkinliklerini anlattı. 
     
Erken uyarı      MALATYASPOR Teknik Direktörü Ziya Doğan, çok zorlu bir maratona başlayacaklarını belirtti, iki cephede birden savaşacaklarını hatırlattı. Doğan, bilemsel çalışmalar yaptıklarını vurguladı, "Takım olarak herkes istenen düzeye gelmeli. Hem Türkiye hem Avrupa için hazır olmak zorundayız" dedi. 
     
Erman tamam      AKÇAABAT Sebatspor'un Süper Lige çıkmasında büyük katkısı olan Beşiktaş'ın genç futbolcusu Erman Ergin, sonunda Karadeniz ekibiyle anlaştı. Erman'ın bonservisini Beşiktaş'tan 50 bin dolara alan yönetim, genç oyuncuyla önümüzdeki günlerde sözleşme imzalayacaklarını açıkladı. 
     
Hedef Avrupa      GAZİANTEPSPORLU İbrahim Toraman, transferine son noktayı koydu, "Bu sezon takımımda kalacağım. Hedefim, Avrupa'da oynamak" dedi. Genç oyuncu, büyüklerin kendisine teklif yapmalarından gurur duyduğunu söyledi, "Kulübümle iki yıllık anlaşmam var. Bu bittikten sonra, bize açılan Avrupa kapısından girmek istiyorum" diye konuştu. 
     
Hagi'ye destek      BURSASPOR Başkanı Fikret Üstenci, Hagi'ye ne koşullarda olursa olsun, 3 yıl sahip çıkacaklarını söyledi, "Artık güzel günler bizi bekliyor" diye konuştu. Üstenci, bu konuda taraftardan sabır istedi, "Yeni sezonda çıtayı yükselttik. Transferlerimizle daha da güçlendik. Ama Hollanda kampı sonrası talep olursa, karşılarız" dedi. 
     
Sağlık kontrolü      A MİLLİ Basketbol Takımı oyuncularından Hidayet Türkoğlu, Kaya Peker, Kerem Tunçeri ve Ömer Onan, dün İstanbul'da sağlık kontrolünden geçti. Kalp ağırlıklı sporcu check - up'ı yapılan oyunculara bu kapsamda, kan ile idrar tahlilleri, EKG, eforlu EKG ve solunum fonksiyon testleri uygulandı. 
     
Ring zirvesi      12. Dünya Büyükler Boks Şampiyonası, yarın Tayland'ın başkenti Bangkok'da başlayacak. 64 ülkeden 400 boksörün katılacağı şampiyonada ülkemizi 48 kiloda Abdülkadir Koçak 48 , Ramazan Ballıoğlu 51 , İbrahim Aydoğan 54 , Nurullah Oğuz 57 , Selçuk Aydın 60 , Mustafa Karagöllü 64 , Bülent Ulusoy 69 , Serdar Üstüner 75 , Yıldırım Tartan 81 ve Ahmet Aksu 91 temsil edecek. 
     
Bravo Kandeydi      İZMİRLİ veteran atlet Hikmet Kandeydi, Porto Riko'daki şampiyonada dekatlonda dünya birincisi oldu. Porto Riko'daki 10. Dünya Masterler Atletizm Şampiyonası'nda Hikmet Kandeydi, dekatlonda 7 bin 350 puan topladı. 
     
     

</TEXT>
</DOC>
