<DOC>
<DOCNO> 176839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/ekonomi/eko02.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar'da suçluları bulun hepimiz töhmet altındayız 
</HEADLINE>
<TEXT>

   Kamu Bankaları Yönetim Kurulu Başkanı Sayın, İmar Bankası yüzünden bankacılık sisteminin töhmet altında kaldığını belirterek, 'Yakarıyorum, suçluları bulun' dedi 
   
   Ziraat ve Halk bankalarının Ortak Yönetim Kurulu Başkanı Zekin Sayın, adaletin hızla işlemesi için hakim ve savcıları göreve davet ederek "Yakarıyorum suçluları bulun" dedi. İmar Bankası'nda yaşananlar nedeniyle bütün bankaların töhmet altında kaldığını vurgulayan Sayın, Milliyet'in sorularını yanıtladı 
   
   İmar Bankası'nda katrilyonluk çifte kayıt ve sahte bono satışı tespit edildi. Bu durum bankacılık sistemini nasıl etkiliyor    İmar Bankası'na el konulalı 1.5 ay oldu. Halen ortada bir şey yok. Suçluların derhal ortaya çıkartılmasını istiyorum. Benim bankamda, başka bankalarda töhmet altında. "Suçluları bulun" diye yakarıyorum. Bankalar Birliği'ndeki arkadaşlar ağzını açamıyor. Eğer bu iş biraz daha uzarsa halk "Acaba başka bankalarda olmayan bonoları sattı mı, çifte kayıt var mı" diye düşünmeye başlayacak. Bütün sistem risk altında. 
   
   Bankacılık sisteminin töhmet altında olduğu sözü biraz ağır değil mi    Bu işin bir gün daha gecikmesine tahammülümüz yok. Üç gündür bu kişiler Uzan Ailesi aranıyor ve bulunamıyor. Böyle şey olur mu Bu insanlar neden 10 - 15 gün önce tutuklanmadı. Ben bankama laf gelmesini istemiyorum. 
   
   Devlet kurumlarının görevlerini ihmal ettiğini mi ima ediyorsunuz    Ben kimseyi suçlamıyorum. Ama daha ilk günden Bankacılık Düzenleme ve Denetleme Kurulu Başkanı çıktı "İmar Bankası'nın ikinci bilgisayarı varmış. Çifte kayıt var" dedi. Başbakan da BDDK başkanının sözü üzerine aynı açıklamayı yaptı. Bunlar ilk günden biliniyordu da hakimler savcılar neden harekete geçmedi 
   
   Anlaşılan o ki hakim ve savcıları göreve davet etme aşamasına geldiniz...    Tabii bunu söylüyorum. Hakimler ve savcılar, "Delil noksanı var" diyebilirler. Ama bu durumda bir delille bin delil arasında fark yok. Delilden giderek tutuklama her zaman uygulanıyor mu Bir tane çifte kayıt yakaladığınızda bu kişileri çağırıp "Ne yaptınız kardeşim" diye sorulabilirdi. Ama yapılmadı. 160 - 170 kişi bir günde istifa ediyor. Kimse, "Ne oldu da istifa ediyorsun" demiyor. Yönetim kurulu üyesi bile olsanız, herşeyinizle sorumlusunuz. Şimdi nasıl bağırmazsınız " 
   
   'Bu işte bonozedeler haklı'    Sayın, İmar Bankası mudilerinin durumuna ilişkin olarak, "Vatandaş olarak düşünüyorum. Halk bankaları devlet garantisi altında diye biliyor. Düşünün bir bankaya gidip 10 milyar liralık hesap açtırıyorsunuz. Defterinize bu rakam işleniyor. Sonra bankaya el konuluyor. Size de böyle bir hesabın yok deniyor. Bu işte bonozedelerde haklı" dedi. "Bu şartlar altında Türkiye'nin en büyük bankalarının yöneticisi olmak sizi ürkütüyor mu " sorusuna da Sayın, şu yanıtı verdi "Yeni bankalar kanun değişikliği taslağı var. Artık banka patronu veya yönetim kurulu üyesi olmak zorlaşacak. Kanun Demokles'in Kılıcı gibi başınızda sallanıyor. 
   
   
</TEXT>
</DOC>
