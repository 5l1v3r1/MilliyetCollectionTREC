<DOC>
<DOCNO> 164025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/magazin/amag.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaziçi'nin gelini Reina 
</HEADLINE>
<TEXT>

İsmi 'Kraliçe' anlamına gelen Reina'nın zemini dışında her yeri bembeyaz... Peki içeri nasıl girilir, yemeğe, içkiye kaç para verilir, hangi mek n nerededir, orada kimler eğlenir Hepsi burada... 
     ALİ EYÜBOĞLU 

     İstanbul'un eğlence mabedlerinden Reina'ya giriş için 'Reina VIP Card' veya 'düzgün bir tip' gerekiyor. Tanıdıklarını yırtık bir kot, aylarca su ve ütü yüzü görmemiş tişörtle bile gelse "İyi akşamlar" deyip buyur eden görevliler, almak istemediklerine de bunu diplomatik bir dille bildiriyor, "Kartınız yoksa maalesef sizi alamayız" diyorlar. Buna rağmen içeri sızmanın bir yolu var az sonra 
     
     Nasıl girilir 
     Reina'ya hafta içi giriş "Reina VIP Card" ya da rezervasyonla... Cuma, cumartesi akşamları Reina'ya giriş Laila'dan 5 milyon ucuza, 25 milyon lira. Giriş fişiyle içeride bir içki bedava. Kışlık Reina'nın girişi yazlığın VIP kapısı oldu. Reina'yı tepeden gören Ta Nhcia Ta Nisia ile Mirror'ın girişi diğerlerinden farklı. Deniz girişi ise Safran Niş'in önünden... 
     
     Beyazlara büründü... 
     Reina'daki restoranlar, DJ kabininden çalan müzikle yetiniyor. Ta Nhcia'da ise 24.00'e kadar Yunan müziği çalıyor. Reina'da, simsiyah taban döşemesinin dışındaki her yer bembeyaz. İspanyolca 'Kraliçe' anlamına gelen Reina'nın, beyaza boyanmasının sebebini mek nın sahibi Mehmet Koçarslan bir cümleyle özetliyor "Boğaz'ın kraliçesini, bu sene gelin yaptık." 
     
Yemeği ucuza getirmek için      Reina'da en ucuz yer Köşebaşı, en pahalı ise Ta Nhcia Ta Nisia . Yemek müşterilerinin çoğu ortayaş grubundan oluşan Reina, saat 24.00'ten itibaren gençlere ve 'kendini genç hissedenler'e emanet. Restoran şeflerinden akşam yemeğini ucuza getirmenin yollarını da öğrendim. Yemekte başlangıç, ardından ara sıcak, salata, ana yemek, tatlı almak demode. Müşterilerin çoğu, "Rejimdeyim" deyip, iki çeşitle yetiniyor kimi 'antre, salata', kimi de 'salata, ana yemek'le akşam yemeğini ucuza getiriyor. Reina'da içki dahil bir akşam yemeğinin bedeli, seçtiğiniz restorana göre 50 ile 80 milyon arasında değişiyor. 
     
     Sırrı açıklıyoruz 
     Saatler 24.00'ü gösterdiğinde Reina'nın en gözde yeri, barı çevreleyen localar. Locaları ele geçiren şanslı Reinacılar, yerlerini kaptırmamak için ayağa kalkmadan oturdukları yerde dans ediyor. 
     Reina'ya girip, bulaşık yıkamadan çıkmanın yoluna gelince 
     Kapıda "tipten" kaybetmekten korkuyorsanız kişi başı 40-50 milyonu gözden çıkarıp, restoranlardan birine rezervasyon yaptırın. Restorana gittiğinizde de, mönüden en ucuz yemeği seçip "Reina'ya sırf bunu yemek için geldim" deyin. Yemeğin ardından bara geçip, kapanana kadar Reina'da eğlenebilirsiniz. 
     
     Tarkan transfer oldu 
     2001'in yazında 'Kuzu Kuzu', single'ının tanıtımını Laila'da yapan Tarkan, bu sene Reina'yı seçti. Tarkan'ın 'Dudu' single'ının tanıtım konserini vereceği 30 Haziran'da Reina'ya sadece davetliler girebilecek. 
     
Nerede ne var      Reina'nın ortası bar barın etrafı ise nilüfer biçimi verilmiş ve ışıklandırılmış çiçeklerle çevrili. Üst kattan bakınca bu dekoratif çiçekler, çoğu gece sakin bir gölü andıran Boğaz'ın üzerindeki nilüferler gibi duruyor. Sağ taraftaki Boğaziçi Köprüsü, karşıdaki Beylerbeyi Sarayı'nın ışıkları Reina'nın önündeki denizi ışıl ışıl yapıyor. Sırtınızı girişe dönüp bara oturduğunuzda solunuza Starbucks Cafe ile Safran Niş, sağınıza ise Köşebaşı Kebap düşüyor. Karaköy'ün balık çorbasıyla ünlü esnaf lokantası "İstiridye Balıkçısı" ise tam arkanızda... Reina Bar'dan üst kata geçiş için geniş bir merdiven var. 19 basamağı tırmanınca sağ yanınızda Reina Restoran, sol tarafınızda ise Benihana var. İkisinin arasında durup, yüzünüzü denize döndüğünüzde Şamdan sol tarafta, Dragon ise sağda. Reina üzerinde, Mirror onun üzerinde ise Yunan restoranı Ta Nisia var. Reina'da her mek nın zemini siyah ama Ta Nisia'nın beyaz. Yelkenleri açmış tavan mekana ayrı bir hava katıyor. 
     

</TEXT>
</DOC>
