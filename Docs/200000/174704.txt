<DOC>
<DOCNO> 174704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur07.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kız, annesini döven babasını bıçakla ağır yaraladı... 
</HEADLINE>
<TEXT>

     Gaziantep'te bir genç kız, eve sarhoş gelip annesini döven babasını bıçakla ağır yaraladı. 
     Alınan bilgiye göre, Mehmet K, Savcılı Mahallesi Karadayı Sokak'taki evine gece geç saatlerde alkollü halde döndü. Tartıştığı eşini döven Mehmet K'ye kızı Dilek 20 engel olmaya çalıştı. Dilek K, annesinden sonra kendisine saldıran babasını, ekmek bıçağıyla vücudunun çeşitli yerlerinden yaraladı. 
     Gaziantep Devlet Hastanesi'ne kaldırılan Mehmet K, tedavi altına alınırken, kızı Dilek K. polise teslim oldu. 
     Dilek K'nin, polisteki ifadesinde, ''babasının her gece eve alkollü dönüp kendisini ve annesini dövdüğünü, annesini öldürmesinden korktuğu için babasını bıçaklayarak durdurabildiğini'' söylediği bildirildi. 
     
</TEXT>
</DOC>
