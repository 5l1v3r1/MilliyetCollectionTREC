<DOC>
<DOCNO> 173486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/soneko05.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar asker göndermeye endeksli... 
</HEADLINE>
<TEXT>

     Haftaya olumlu başlangıç yapan piyasalar, Irak'a asker gönderilmesi konusundaki gelişmeleri izleyecek. 
     Borsa uzmanları, geçtiğimiz hafta uluslararası kredi derecelendirme kuruluşu Standard and Poor's'un, Türkiye'nin kredi notunu '-B'den 'B'ye yükseltmesi haberinin ardından ekonomiyle ilgili olumlu gelişmelerin devam ettiğini, IMF, İcra Direktörleri Kurulu'nda, 5. gözden geçirme döneminin tamamlanarak, 476 milyon dolarlık kredinin serbest bırakıldığını kaydettiler. 
     IMF'nin, Türkiye'nin 2004-2005 yıllarında yapması gereken bir kısım borç ödemelerini de 2006'ya kaydırdığını anımsatan uzmanlar, enflasyon rakamlarının da moral verdiğini bildirdi. 
     Uzmanlar, Irak'a asker gönderilmesi konusundaki gelişmelerin ağırlığını koruduğunu ve konunun Ağustos ayında piyasaların gündeminde ön planda yer alacağının tahmin edildiğini kaydetti. 
     
</TEXT>
</DOC>
