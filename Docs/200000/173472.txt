<DOC>
<DOCNO> 173472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun25.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
3 milyon İtalyan tatile gitmiş gibi yapıyor... 
</HEADLINE>
<TEXT>

     Yaklaşık 3 milyon İtalyanın tatil sezonunda, komşularına ve arkadaşlarına tatile gittiklerini söyleyip, eve kapandıkları belirtildi. 
     Roma'da yayımlanan bir gazetedeki habere göre, maddi olanaksızlıktan tatile gidemeyen İtalyanların, evlerindeki buzdolabını dondurulmuş gıdalarla doldurduğu belirtildi. 
     ''Yalancı tatil'' süresinde eve kapanan çocuklara da video oyunları ve kitap alındığı belirtildi. 
     Psikologların kurduğu ''Help Me'' derneğine üye bir psikolog, bu ailelerin cep telefonlarını kapattığını ve sabit telefonu telesekretere bağladığını belirterek, bu aileler için evde kalmanın utanç kaynağı olduğunu söyledi. 
     Ailelerden bazılarının evdeki saksı çiçeklerini komşularına verdiği kaydedilen haberde, evlere bronzlaştırmayı sağlayan düzenek kuran ve internetten tatil bölgesine özgü hediyelik eşya satın alanların da bulunduğu belirtildi. 
     
</TEXT>
</DOC>
