<DOC>
<DOCNO> 189409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/ekonomi/eko05.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'ın katamaranına el konuldu 
</HEADLINE>
<TEXT>

   Telsim yazısıyla Sahil Güvenlik'in dikkatini çeken Uzanlar'ın katamaranına el konuldu 
   YAŞAR ANTER Bodrum DHA 
   
   İmar Bankası operasyonu kapsamında Uzanlar'ın yaz tatillerinde kullandıkları Bodrum'daki lüks katamarana el konuldu. Katamarını, Cem Uzan ve kardeşi Hakan Uzan kullanıyordu. Genellikle Göl Türkbükü Beldesi'nde Uzanlar'ın Frequency yatının yanında demirli olan Tom Cat adlı katamaran, iki hafta önce Fransız kaptanı tarafından Yalıkavak Koyu'na demirlenerek terk edildi. 
   Yaklaşık 200 bin dolar değerindeki katamarana Şişli 4'üncü İcra Müdürlüğü'nün kararı gereği bir hafta önce el konuldu. Katamaran, İngiltere'deki Newton Group Şirketi'ne kayıtlı görünüyor. 
   
   İmarzede AİHM'de    NEŞET KARADAĞ Adana DHA 
   İmar Bankası'na el konulmadan önce hesabındaki 194 milyar lirası ödenmeyen işadamı Mustafa Yılmaz, Avrupa İnsan Hakları Mahkemesi'ne AİHM başvurdu. Yılmaz, başladığı hukuk mücadelesi süreci sonucu 4 Temmuz'da icra memuruyla bankaya gitti. Ama parasını alamadı. Yılmaz, BDDK ve Uzanlar hakkında suç duyurusunun yanı sıra AİHM'e başvurdu. 
   
   Şampiyonlar Ligi'nde konuşamayacak    GP Genel Başkanı Cem Uzan'ın, Star TV'de Şampiyonlar Ligi maçları öncesi ve devre arasında yaptığı konuşmalara ihtiyati tedbir konuldu. Başbakan Tayyip Erdoğan'ın avukatı Fatih Şahin, Uzan'ın Star TV'de Şampiyonlar Ligi maçları başlamadan önce ve devre arasında yayınlanan konuşmalarının ihtiyati tedbir yoluyla önlemesi için Ankara 22. Asliye Hukuk Mahkemesi'ne başvurdu. Mahkeme Uzan'ın konuşmalarının ihtiyati tedbir yoluyla önlenmesine karar verdi. 
   
   
</TEXT>
</DOC>
