<DOC>
<DOCNO> 185859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sontur23.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Sezer'in konuşmasını değerlendirdi Olgun ve dolgun 
</HEADLINE>
<TEXT>

     Başbakan Recep Tayyip Erdoğan, Cumhurbaşkanı Ahmet Necdet Sezer'in yeni yasama yılı açış konuşmasını, ''Olgun, dolgun bir konuşmaydı'' diye değerlendirdi. 
     Sezer'in konuşmasını tamamlamasının ardından TBMM Genel Kurulu'ndan çıkarken gazetecilerle sohbet eden Erdoğan, ''Cumhurbaşkanı'nın konuşmasını nasıl buldunuz '' sorusuna, ''Olgun, dolgun bir konuşmaydı'' karşılığını verdi. 
     Erdoğan, Sezer'in konuşmasında Hükümet'e yönelik bazı uyarılar bulunduğunu, bunlara uyup uymayacaklarını soran bir gazeteciye, ''Niye uyarı diyorsunuz '' dedi. Aynı gazetecinin ''Uyarı da vardı, övgü de vardı'' sözleri üzerine Erdoğan, ''Sayın Cumhurbaşkanımızın görüşleri, tespitleri, değerlendirmeleri ve tavsiyeleri diyelim'' dedi. 
     Erdoğan, Galatasaray'ın dün Real Sociadad ile yaptığı maçla ilgili sorularına ''Bana bunları sormayın'' karşılığınız verdi. 

     
</TEXT>
</DOC>
