<DOC>
<DOCNO> 164353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun27.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, 6. reform paketinin geçmesinden memnun... 
</HEADLINE>
<TEXT>

     AB Komisyonu, TBMM'nin 6. reform paketini oybirliğiyle onaylamasından büyük memnuniyet duyduğunu açıkladı. 
     ABD komisyonu sözcülerinden Jean-Christophe Filori, günlük olağan basın toplantısında yaptığı açıklamada, TBMM'nin bu tavrının, Türkiye'nin reform sürecinde hızlı adımlarla ilerlemekteki kararlılık ve iradesini yansıttığını, bu yönde açık bir sinyal oluşturduğunu söyledi. 
     Reform paketi çerçevesinde başlatılacak yeni uygulamaların bazılarının ''özellikle çok önemli'' olduğunu beliren Filori, bunlara örnek olarak, şiddet kullanmadan fikir belirtmek suçundan mahkum olanların durumunun düzeleceğini, Türkçe dışındaki dillerde radyo-tv yayınlarına izin verileceğini, dini ve kültürel özgürlüklerin gelişeceğini gösterdi. 
     ''AB Komisyonu bu reformların pratik uygulamasının önemi üzerinde ısrarlı durmaktadır'' diyen Filori, reformların hayata geçirilmesi ölçüsünde, AB Komisyonu'nun Türkiye'nin Kopenhag kriterlerine uyum derecesini değerlendirecek raporunun olumlu olacağını ifade etti. 
     ABD komisyonu sözcülerinden Filori, ''Türk hükümetinin yeni reform paketleri üzerinde çalıştığını biliyoruz'' diyerek, Ankara'yı cesaretlendirdiklerini ve bu gelişmelerin çok memnun edici olduğunu söyledi. 
     
</TEXT>
</DOC>
