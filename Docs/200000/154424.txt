<DOC>
<DOCNO> 154424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sondun24.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS virüsü, vücut dışında 24 saatten fazla canlı kalabiliyor 
</HEADLINE>
<TEXT>

     Bilim adamları, akut solunum yetmezliğine SARS neden olan virüsün, insan vücudu dışında 24 saatten fazla canlı kalabildiğini ispatladı. 
     Washington Times gazetesinde yer alan habere göre, Hong Kong, Japonya, Almanya ve Çin'deki laboratuvarlarda çalışan bilim adamları, SARS virüsünün oda sıcaklığında, plastik bir yüzeyde 24 saatten fazla yaşayabildiğini tespit ettiler. 
     SARS ile ilgili araştırmalarda bulunan, Dünya Sağlık Örgütü DSÖ bilim adamlarından Klaus Stohr, bu incelemelerin, virüsün etkisiz hale getirilmesi ve temizlenmesi için çalışmalarda bulunulması açısından çok önemli olduğunu belirtti. 
     Bu araştırmaya göre, SARS virüsü, virüsün daha önce bulaştığı bir masaya ya da kapı tokmağına dokunan kişiye geçebiliyor. 
     Araştırma sonuçlarının bugün DSÖ'nün internet sitesinde yayımlanması bekleniyor. 
     
</TEXT>
</DOC>
