<DOC>
<DOCNO> 198377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sondun32.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan, Meclis'ten özür diledi... 
</HEADLINE>
<TEXT>

     Hollanda Başbakanı Jan Peter Balkenende, İngiltere tarafından Irak konusunda kendisine gönderilen gizli rapor hakkında zamanında Bakanlar Kurulu üyelerine bilgi vermediği için, Meclis önünde özür diledi. 
     Yalnızca Başbakanın okuması isteğiyle gönderilen raporu, o zaman iade etmesinin ya da hükümete bilgi vermesinin daha doğru olacağını kabul ettiğini belirten Balkenende, bu davranışı dolayısıyla özür dilediğini bildirdi. 
     Başbakan'ın özür dilemesi, koalisyon ortağı partiler tarafından yeterli bulunurken, muhalefet partileri, raporun içeriği hakkında hala ayrıntılı bilgi vermediği gerekçesiyle Balkenende'yi eleştirdiler. 
     Balkenende, geçen yıl Kasım ayında, İngiltere Başbakanı Tony Blair'den İngiliz gizli servislerince Irak hakkında hazırlanan bir rapor almış ve bu rapor konusunda kimseye bilgi vermemişti. 
     Gizli bir rapor, Irak Savaşı'nın sona ermesinden sonra ortaya çıkmış ve konu, Dışişleri Bakanı Jaap de Hoop Scheffer tarafından Meclis'te Irakla ilgili bir tartışma sırasında duyurulmuştu. 
     
</TEXT>
</DOC>
