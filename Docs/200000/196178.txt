<DOC>
<DOCNO> 196178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur20.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşusunu banyoda yakalayınca eski karısını öldürmüştü 
</HEADLINE>
<TEXT>

     Sivas'ta, evinin banyosunda komşusunu görünce, boşandıktan sonra tekrar beraber yaşadığı eski karısını bıçaklayarak öldürdüğü iddiasıyla tutuklanan sanığın yargılanmasına başlandı. 
     Sivas 1. Ağır Ceza Mahkemesi'ndeki duruşmaya tutuklu sanık Aydemir Cülcül 35 ile avukatı Naci Muslu katıldı. 
     Kimlik tespitinin ardından başlayan duruşma, evrak eksikliklerin tamamlanması için ertelendi. 
     Sivas'ta, 18 Eylül'de, İl Sağlık Müdürlüğü'nde çaycılık yapan Aydemir Cülcül 35 , iş çıkışı Kılavuz Mahallesi'ndeki evine döndüğünde, gelen sesler üzerine girdiği banyoda, aynı apartmanda oturan komşusu Murat P. ile karşılaşmış, bunun üzerine boşandıktan sonra tekrar beraber yaşamaya başladığı eski karısı Nergis Dökmetaş'ı bıçakla öldürmüştü. 
     
</TEXT>
</DOC>
