<DOC>
<DOCNO> 165936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/dunya/dun03.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinsellerin büyük zaferi 
</HEADLINE>
<TEXT>

     YASEMİN ÇONGAR Washington 

     ABD’deki federal hukuk sistemi, önceki gün eşcinsel haklarını yakından ilgilendiren bir karar aldı ve muhafazak r Teksas eyaletinin, anal yoldan cinsel ilişkiyi "suç" sayan yasası, ülkenin Anayasa Mahkemesi tarafından iptal edildi. Anayasa Mahkemesi, Teksas yasasının "insanın bedensel ve ruhsal özgürlüğüne aykırı" olduğunu ve Anayasa’yı ihlal ettiğini saptadı. Eşcinsel hakları açısından büyük zafer sayılan ve ülkenin bir numaralı konusu haline gelen bu karar Houston’da yanlış ihbara dayalı bir polis baskını sırasında, eşcinsel ilişki halinde yakalanan iki erkeğin başvurusu üzerine alındı. John Geddes Lawrence sağda ve Tyron Garner adlarındaki Teksaslı eşcinsel çift, anal yoldan cinsel ilişkide bulunduklarının saptanması üzerine, bir gece gözaltına tutulmuş ve 200’er dolarlık para cezasına çarptırılmışlardı. Yüksek Mahkeme’nin "anal seksin" yasal olması gerektiğini ilan eden kararı, Teksas’takine benzer yasaları olan eyaletleri de değişiklik yapmaya zorlayabilecek. Yüksek Mahkeme kararından sonra eşcinseller, San Francisco’da sevinç gösterileri düzenledi üstte . ABD’de halen dokuz eyalette hem eşcinseller hem de kadın - erkek arasında anal seks yasak. 
     

</TEXT>
</DOC>
