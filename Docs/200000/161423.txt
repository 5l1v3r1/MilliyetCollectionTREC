<DOC>
<DOCNO> 161423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sondun07.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary Clinton'ın hayatı film oluyor rolü Sharon Stone oynuyor 
</HEADLINE>
<TEXT>

     Piyasaya Pazartesi günü çıkacak ''Yaşayan Tarih'' adlı anı kitabıyla dikkatleri üzerine çeken ABD'nin eski Başkanı Bill Clinton'ın eşi, New York Senatörü Hillary Clinton'ın hayatı film oluyor. 
     Filmde Hillary rolünü ''Temel İçgüdü'' filminin başrol oyuncusu Sharon Stone'un oynaması bekleniyor. 
     ''A E'' televizyon kanalı tarafından açıklanan proje çerçevesinde çekilecek 2 saatlik filmin gelecek yılın başında gösterime gireceği ve adının büyük olasılıkla ''Hillary'nin Seçimi'' olacağı belirtildi. 
     Filmde kimin hangi rolü ustleneceği henüz kesinleşmemekle birlikte projeye yakın kaynaklar Hillary rolünü Sharon Stone'un oynamasının çok güçlü bir olasılık olduğunu bildiriyor. Monica Lewsinky rolünü ise kimin üstleneceği bilinmiyor. 
     Verilen bilgiye göre film, Bill Clinton'un başkan olmasıyla başlayacak ve özellikle Hillary'nin umut ve ihtiraslarını gerçekleştirmeye çalışırken karşılaştığı aşağılanmalar ve hayal kırıklıklarını ön plana çıkartacak. Film Hillary'nin senato seçimini kazanarak yeni bir hayata atılmasıyla sona erecek. 
     Film hakkında konusan A E Başkan Yardımcısı Robert de Bitetto, ''Bu, halkın hayal gücünü zorlayan harika bir hikaye'' dedi. 
     A E televizyonu yaptığı biyografik filmlerle biliniyor. 
     Öte yandan Bayan Clinton, Barbara Walters, Katie Couric ve Larry King gibi ünlü talk-showculara ayrı ayrı mülakatlar verdi. Bu mülakatların gelecek günlerde birbiri ardına yayınlanmasi bekleniyor. 
     
</TEXT>
</DOC>
