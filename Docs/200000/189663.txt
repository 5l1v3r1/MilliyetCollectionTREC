<DOC>
<DOCNO> 189663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sondun05.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Sandal'dan İran rejim karşıtlarına konser .. 
</HEADLINE>
<TEXT>

     İran rejim karşıtları, Almanya'nın Dortmund kentinde ülkede demokrasi, insan hakları istemi için biraraya geldi. 
     Dünyanın birçok ülkesinden parlamenterlerin davetli olduğu ve müzik guruplarının katıldığı ''İran'da Demokrasiye Çağrı'' konserinde, Türk Pop Müziği Sanatçısı Mustafa Sandal da sahne aldı. 
     Avrupa'daki İran rejim karşıtları ve sürgündeki İranlıların düzenlediği gala konserinde, demokratik bir yönetim çağrısı yapıldı. 
     Konser sırasında, Amerika'nın Ortadoğu politikası eleştirildi, İran'da kadınların sistemli olarak baskı altında tutulduğu iddia edildi ve kadınların haklarının teslim edilmesi talebinde bulunuldu. 
     Gala konserinde son olarak sahne alan Mustafa Sandal, yaklaşık bir saat sahnede kaldı. 
     Konsere, ABD, İngiltere, Danimarka, Mısır, Almanya, İtalya, Gürcistan, Norveç, İsveç, Avustralya ve Avrupa Parlamentosu'ndan parlamenterler, sivil toplum kuruluşları temsilcileri, binlerce demokrasi yanlısı ve yüzlerce Türk katıldı. 
     
</TEXT>
</DOC>
