<DOC>
<DOCNO> 150508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo20.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom Göztepe maçına hazır... 
</HEADLINE>
<TEXT>

     Galatasaray, ligin 28. haftasının açılış maçında yarın Göztepe ile deplasmanda yapacağı karşılaşmanın hazırlıklarını tamamladı. 
     Sarı-kırmızılılar, bu sabah Florya Metin Oktay Tesisleri'nde basına kapalı bir idman yaptı. 
     Lider Beşiktaş'ın, erteleme maçında Diyarbakırspor'a yenilmesiyle, zirvede 1 puan farkla ikinciliğini koruyan sarı-kırmızılılar, Göztepe maçı öncesi sakat oyuncular nedeniyle sıkıntılı. 
     Sarı-kırmızılı kulüpten yapılan açıklamada, sakatlıkları bulunan kaptan Bülent Korkmaz, Ayhan Akman ve Emre Aşık ile sarı kart cezalısı Hakan Ünsal, İzmir kafilesine alınmadı. 
     Sakatlığı nedeniyle takımın son maçlarında oynayamayan Ergün'ün ise yarınki maçta forma giymesi bekleniyor. 
     Öğleden sonra İzmir'e gidecek Galatasaray'ın, Göztepe maçına Mondragon, Vedat, Xavier, Ergün, Ümit Davala, Volkan Arslan, Cihan, Revivo, Baliç Hasan , Lukunku ve Ümit Karan muhtemel 11'iyle çıkması bekleniyor. 
     İzmir Atatürk Stadı'nda saat 20.00'de başlayacak karşılaşma, Digitürk LİG TV'den naklen yayınlanacak. 
     





</TEXT>
</DOC>
