<DOC>
<DOCNO> 197562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/yasam/yas05.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırsız ev sahibi kombiyi patlattı 
</HEADLINE>
<TEXT>

   Komşusunun, 'Servisi bekle' uyarısını dinlemeden yeni taktırdığı kombiyi çalıştıran Ercan Yücel, 6 kişiyi yaraladı 
      ERSİN ERCAN, FIRAT KESKİNKILIÇ DHA 
   
   Bolu'da oturan Ercan Yücel, Dağkent Konutları'ndaki villasına önceki gün LPG'yle çalışan bir kombi taktırdı. Yetkili servis kombiyi ertesi gün denemek üzere evden ayrıldı. Ancak Yücel, kombiyi tek başına denemek istedi. Çalıştırılan kombi yaklaşık 10 dakika sonra büyük bir gürültüyle patladı. Yaralanan Yücel 35 , komşusu Zafer Güleşir 37 , kızı Melis Güleşir 11 , evin elektrik tesisatını yapan Mehmet Şay 35 , mutfak dolaplarını takan Muzaffer Kalaycı 35 ve Erkan Yılmaz 26 İzzet Baysal Devlet Hastanesi'ne kaldırıldı. 
   
   'Ne dediysem dinlemedi' 
   Bolu İtfaiye Müdürlüğü ekipleri mutfağı saran alevleri kısa sürede kontrol altına alarak söndürdü. Yüce, Zafer ve Melis Güleşir'in üzünde ve ellerinde ikinci derece yanık oluştu. 
   Patlamada elbiseleri yanan ancak hafif yaralı kurtulan Mehmet Şay olayı şöyle anlattı "Ev sahibini yetkili servis gelmeden kombiyi çalıştırmaması için uyardım. Ancak beni dinlemedi. Herhalde kombi gaz kaçırdı. Patlamayla birlikte hepimiz kendimizi dışarı attık. Allah beni çocuklarıma bağışladı." 
   
   
</TEXT>
</DOC>
