<DOC>
<DOCNO> 198552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/siyaset/siy04.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre Musevi Derneği Derviş'i davet etti 
</HEADLINE>
<TEXT>

   Kemal Derviş, Türkiye'den göç edenlerin kurduğu Museviler Derneği'nin konuğu olarak İsviçre'ye gitti. Dernek, İsviçreli üst düzey yöneticilerin şimdiden kayıt yaptırdığını açıkladı 
      EZELHAN ÜSTÜNKAYA Ankara ZAFER ATAMER Cenevre DHA 

   
   CHP Genel Başkan Yardımcısı Kemal Derviş, Türkiye'den göç edenlerin kurduğu Museviler Derneği'nin AJT davetiyle gittiği İsviçre'de "AB'ye üye olmak isteyen Türkiye" konulu konferans verecek. 
   Cenevre Hotel Mandarin Oriental du Rhone'nda 1 Aralık günü saat 19.30'da başlayacak konferansa ilginin büyük olduğu belirtildi. Dernek, İsviçreli üst düzey yöneticilerin şimdiden kayıt yaptırdığını söyledi. Konferansa AB Genel Sekreteri Büyükelçi Murat Sungar ve eski milletvekili Cefi Kamhi'nin de konuşmacı olarak katılacağı kaydedildi. 
   
   Hasta annesini ziyaret etti 
   Derviş, gittiği İsviçre'de hasta annesini de ziyaret etti. Yaşlılıktan kaynaklanan problemler yaşayan Gerti Derviş'in zaman zaman bilincinin kapandığı belirtildi. Derviş, bir süre önce gerçekleştirdiği Avrupa gezisi sırasında Cenevre'de yaşayan annesine de gitmeyi planlamış, ancak yoğun işleri nedeniyle programını iptal etmişti. 
   Kemal Derviş, bu arada ABD'den Türkiye'ye dönerek siyasete girmesine neden olan ekonomik krizin perde arkasını anlatacağı kitabıyla ilgili hazırlıklarını da sürdürüyor. Kitabında "kara çarşamba" olarak bilinen 21 Şubat 2001 krizine ve güçlü ekonomiye geçiş programına yer veren Derviş, kararların perde arkasını, hangi şartlarda uygulandığını ve sonuçlarını anlatacak. Kemal Derviş'in IMF ile yapılan görüşmeler hakkında da ayrıntılı bilgilere yer vereceği belirtildi. 
   
   
   
</TEXT>
</DOC>
