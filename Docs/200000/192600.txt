<DOC>
<DOCNO> 192600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/siyaset/siy05.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
PM'ye alınmayan Öztürk 
</HEADLINE>
<TEXT>
   İşte tam bir Baykal klasiği 
   CHP'den istifa edeceği öne sürülen Öztürk, "Baykal konusunda uyarılmıştım, doğru çıktı" dedi 
      ANKARA Milliyet 

   
   CHP lideri Baykal'ın "İl başkanları istemiyor" gerekçesiyle Parti Meclisi'ne PM almadığı İstanbul Milletvekili Yaşar Nuri Öztürk, "Aldatıldım, oyuna geldim, sömürüldüm ve işimin bittiği kanısına varıldığı için kızağa alındım" dedi. 
   CHP'den istifa edeceği öne sürülen Öztürk, günlük bir gazetede yayımlanan "CHP'de konuşmak farz oldu" başlıklı makalesinde, Baykal ve ekibine sert eleştiriler yöneltti. Daha önce Baykal ve ekibi konusunda uyarıldığını belirten Öztürk, şunları kaydetti "... Demek ki, Cenabı Hak, Baykal ve siyaset ekibinin kalplerine bakmış, iktidarda olmalarını uygun görmemiş, küçük bahane ile tabloyu çok başka şekle dönüştürmüş. Olanlara bakıldığında görülmektedir ki, eğer o 'olmayan' olsaydı, bugün yapılan 'kızağa alma' operasyonu o zaman yapılacaktı. Aday olmadım. Parti yönetiminin, Baykal'ın takdirine bıraktım. Baykal 'Yaşar bey, seni PM'ye sokmak için teklifte bulundum, il başkanları itiraz etti. Çok uğraştım, ikna edemedim' dedi. Vay be Şu il başkanları benden ne kadar rahatsızmış. Bunu bana değil açıkça söylemek, şöyle bir çıtlatsaydılar, partiden çoktan çekip gitmiştim. Ama, gerçek bunun tam tersi. Baykal sözlerini bitirdiğinde vicdanım, tüm sesiyle bağırdı İşte bir Baykal klasiği. O anda her şey anlaşılmış, taşlar yerine oturmuş, Anadolu evladı gönüldaşlarımın daha ilk günden kulağıma üfledikleri aynen çıkmıştı. Kısacası aldatılmıştım. O kadar da değil, bir de alaya alınmıştım." 
   CHP'den ihraç edileceği öne sürülen Öztürk, istifa iddialarıyla ilgili olarak, "Pazar günkü ikinci yazımdan sonra konuşacağım" dedi. CHP Grup Başkan Vekili Ali Topuz ise, "Genel Merkez bu yazıyı değerlendirecek" diye konuştu. 
   
   
   
</TEXT>
</DOC>
