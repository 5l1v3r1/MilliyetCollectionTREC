<DOC>
<DOCNO> 181194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yazar/asik.html </URL>
<DATE> 2003/09/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Buyrun beyler 
</HEADLINE>
<TEXT>

   
   Mehmet Barlas Sabah'taki yazısında kadın gazetecileri irde- lerken şöyle dedi 
   "...kadın, erkekten daha çok ayrıntılara inebilir. Kadın daha yumuşak kalplidir. Kadının genlerinde annelik bilgisi vardır ve erkekten daha çok affedicidir. Oysa kadın gazeteci kuşağımız, genellikle erkeklerden daha acımasız, iğneleyici ve siyaset tutkunu çıktı". 
   Akşam yazarı Zeynep Atikkan, Mehmet Bey'e şöyle bir cevap verdi 
   "...Kadın gazeteci erkek gazeteci tartışması nedense kimilerine inanılmaz bir lezzet veriyor. Bence son derece demode bir tartışma bu. Türkiye'de asıl tartışılması gereken gazeteciliğin bir meslek olarak nerede olduğu, nereye doğru yöneldiği... Son yıllarda Türk gazeteciliğine 'patron tetikçiliği' ve 'hükümet yalakalığı' gibi yeni işlevler verilmiştir. Bunu anlamak için kimin ne kadar maaş aldığına bakmakta yarar var. Gazetecilikteki yeni iş bölümünde 'tetikçilik' büyük çapta bazı 'erkeklere' ihale edildi. Düğmeye basılınca onlar silahlarını çekiyorlar. Ve o zaman sivri dillerini çıkartıyorlar. Tetikçilik yapmadıkları zaman da yumuşak başlı yalakalar oluyorlar. Beyler tetikçilik yaparken siyasi, sosyal, ekonomik konularla uğraşmak da kadınlara kalıyor..." 
   Buyrun beyler, burdan yakın... 
   
   Güzelliğin ölçütü şudur Eğer gerçek ise, incelendikçe artar, değilse azalır. 
   Greville 
   
   CHP'nin sünneti...    CHP Genel Sekreter Yardımcısı Mehmet Sevigen'in oğlunun sünnet düğünü İstanbul'da Polat Otel'de yapıldı. Kirve Deniz Baykal'dı. Yaklaşık bin davetliyi Mehmet Ali Erbil, Ebru Gündeş, İzzet Yıldızhan gibi sanatçılar şenlendirdi. Düğün masraflarını soran gazetecilere Sevigen, "Dostlarım karşıladı" dedi. 
   CHP'nin bugün İstanbul'da 80'inci kuruluş yıldönümü kutlanıyor... Nasıl mı Şişli Evlendirme Dairesi'nde saat 18.00'de sıradan bir kokteyl ile... CHP'nin 80. kuruluş yıldönümü "sünnet" kadar önemli görülmüyor demek ki... 
   
   Başka Süreyya yok    "Yenibir.com"un editörü Mine Kılıç arkadaşımız güzel anketler düzenliyor. Mine son yaptıkları anketin sonucunu "Niye başka Süreyya yok " notuyla göndermiş. Anketin sorusu 
   - Hangisinde kariyer yapmak istediniz ama engellendiniz 
   Yanıtlar 
   - Bir spor dalında yüzde 28,5 , tiyatro - sinema oyunculuğu yüzde 20 , yazarlık yüzde 11 vs... 
   Süreyya Ayhan için Paris'lere koşan Tayyip Erdoğan orada gençleri spora ve atletizme teşvik eden bir çağrı yapabilirdi. Ama yapmadı. Çünkü malum, spor tesettüre uymuyor 
   
   Avrupa yolları...    Alman Sosyal Demokrat milletvekilleri, Berlin'de yemekte buluştukları Başbakan Tayyip Erdoğan'a, "Başörtüsü ve 4 eşle evliliğin Kuran'daki yeri" ni sormuşlar. Avrupa'ya "laiklik" dersleri veren Tayyip Erdoğan sorular karşısında "Bunlar siyasetçinin değil, din adamlarının alanına girer" demek yerine bizzat yanıtlamaya kalkışmış... Demiş ki 
   - Bazı özel durumlarda 4 kadınla evlenmeye izin var. İznin de şartları var. Erkeğin eşi hastaysa, yaşlıysa veya sakatsa birden fazla kadın alabilir... 
   Bu sözler üzerine salonda mırıldanmalar olmuş. SPD'li kadın milletvekili Uta Zapf, "Böyle devam ederse kalkıp gideceğim" diye söylenmiş... 
   SPD milletvekillerinin diğer sorusu da şöyle imiş 
   - Başörtüsü keyif mi, yoksa Kuran'ın bir emri mi 
   Erdoğan bu soruya 
   - Başörtüsü Kuran'a göre bir gereklilik, diye yanıt vermiş... 
   İlginçtir... Din işleriyle ilgili Devlet Bakanı Mehmet Aydın 1 Ağustos'ta Financial Times gazetesinde yayımlanan demecinde başörtüsünün Kuran'ın emri olmadığını söylemiş 
   - Türban takmanın dinin gereği olup olmadığı bir yorum meselesidir, demişti. 
   Prof. Mehmet Aydın'ın eşi de başını örtmüyor. Demek konu üzerinde hükümet içinde de görüş birliği yok. Olamaz da... Konuyu çetrefil hale getirmemenin tek yolunun din ile siyaseti ayırmak olduğu görülmüyor mu 
   
   ABD'li yetkililer "Irak'a asker gönderen masaya oturur" diyor. Evet "Cinayet masası"na... 
   Akif Kökçe 
   
   Oğlumuzun servisi    Yeditepe Üniversitesi'nden Dr. Atilla Öner yazıyor 
   "Oğlumuzun okul servisi Eylül 2002'de 105 milyon lira iken, Eylül 2003'te 153 milyon lira oldu... Taşıma ücretini İstanbul Valiliği belirliyormuş... Yüzde 45,7 oranındaki artışı İstanbul Valiliği nereden ve nasıl bulmuş Benzin fiyatları kaç aydır aynı seviyede Yıllık enflasyon eylül sonu itibariyle yüzde 23 olacak... İleriye doğru bakarsanız yüzde 12... Valilik yüzde 45,7 rakamına nasıl ulaştı Bu nasıl kazık 
   
      
   
</TEXT>
</DOC>
