<DOC>
<DOCNO> 166333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sondun04.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam, Samarra yakınlarındaki çölde mi saklanıyor 
</HEADLINE>
<TEXT>

     Eski Irak İstihbarat Servisi Başkanı General Vefik Samarray, devrik Devlet Başkanı Saddam Hüseyin'in, başkent Bağdat ile Tikrit arasındaki Samarra kenti yakınlarında çölde gizlendiğini iddia etti. 
     Samarray, yaptığı açıklamada, ''Saddam Hüseyin, Samarra yakınlarında çölde gizleniyor. Onu aramak için bölgeye gidiyorum. Kimse görmezse de, onun bu bölgede bulunduğuna dair elimizde birçok istihbarat var'' dedi. 
     General Samarray, bu kararı, Saddam Hüseyin'e bağlı güçlerin dün gece evine saldırmasının ardından aldığını belirterek, ''Saddam'ın adamları evime tanksavar füzesiyle saldırdı. Evde maddi hasar var'' dedi. 
     Bu arada, saldırıdan sonra Samarralı birçok kabile şefi Vefik Samarray'a destek vermeye geldi. 
     Saddam Hüseyin'in gözünden düşen ve bir suikast girişiminden kurtulduktan sonra 1994'de Irak'tan kaçan Samarray, 1997'de İngiltere'ye sığınmıştı. Samarray, Irak savaşı öncesinde 15 Mart'ta ülkesine dönmüştü. 
     
</TEXT>
</DOC>
