<DOC>
<DOCNO> 199442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/yasam/yas06.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da kanlı salı... 
</HEADLINE>
<TEXT>

   Küçükçekmece'de bir kadın evinde bıçaklanarak öldürüldü. Bıçaklı saldırıya uğrayan bir kişi hastanede hayatını kaybetti. Bakırköy'de de bir ceset bulundu 
   İSTANBUL Milliyet 
   
   Küçükçekmece, Bakırköy ve Bahçelievler'de meydana gelen üç ayrı olayda, biri kadın üç kişi öldürüldü. 
   Alınan bilgiye göre, Küçükçekmece Başakşehir 1. Etap'taki bir blokta oturan eşi Necla Palabıyık'ın cesedi eşi Ramazan Palabıyık tarafından bulundu. 
   Yapılan inceleme sonucu Palabıyık'ın başına sert bir cisimle vurularak ve vücudunun çeşitli yerlerinden bıçaklanarak öldürüldüğü belirlendi. Evde yapılan incelemelerde de dört altın bilezik ile yaklaşık 500 milyon lira paranın alındığı anlaşıldı. 
   
   Bıçaklı saldırı 
   Bu arada, Bahçelievler Yıldırım Beyazıt Caddesi'nde kimliği henüz belirlenemeyen bir kişinin bıçaklı saldırısına uğrayan Mehmet Öztürk 18 , vücudunun çeşitli yerlerine aldığı bıçak darbeleriyle ağır şekilde yaralandı. Öztürk, kaldırıldığı Özel Balkan Hastanesi'nde hayatını kaybetti. 
   Öte yandan, Bakırköy Ruh ve Sinir Hastalıkları Hastanesi'nin arka bahçesinde, başına sert bir cisimle vurularak öldürülen ve üzerinden kimlik çıkmayan bir erkeğe ait ceset bulundu. 
   
   
   
   
   
   
</TEXT>
</DOC>
