<DOC>
<DOCNO> 191215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sonspo22.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1 - Samsunspor 0 
</HEADLINE>
<TEXT>

     Stat Atatürk Olimpiyat Hakemler Metin Tokat xxx, Cengiz Akyüz xxx, Zeki Aksoy xxx Galatasaray Mondragon xx, Prates xx, De Boer xx, Bülent xx, Ergün xxx Dk. 74 Abdullah x , Arif xx Dk. 69 Batista x , Cihan xx, Ayhan xx, Hasan xx, Hakan Şükür xxx, Bratu x Dk. 89 Orhan 
     Samsunspor Shorunmu xx, Ertan xx, Kenan xx, Adnan xx, Şenol xx, Mehmet Nas xx Dk. 68 Musa x , Junior xx, Kırita xx Dk. 87 Hakkı , Evren xx Dk. 75 Sedat x , Da Silva xx, Caner x Gol Dk. 63 Hakan Şükür Sarı kart Dk. 21 Bülent, Dk. 41 Ayhan, Dk. 90 Hasan Galatasaray , Dk. 40 Mehmet Nas Samsunspor 
     Birinci Süper Futbol Ligi maçında Galatasaray, Samsunspor'u 1-0 yendi. 
     9. dakikada Arif'in sağdan yaptığı ortada ceza sahası içinde Bratu topa istediği gibi kafa vuramayınca, meşin yuvarlak yandan auta gitti. 
     19. dakikada ani atak geliştiren Galatasaray'da Ayhan, Arif ile yaptığı verkaç sonrası Samsunspor savunmasının arkasına sarktı. Sarı-kırmızılı oyuncuların 4 kişiyle birlikte kaleciyle karşı karşıya kaldığı pozisyonda Hasan'ın ofsaytta kalması üzerine Ayhan da pasını vermekte gecikti. Bu futbolcunun sağ çaprazdan şutu kaleciden dönerken, pozisyonu takip eden Shorunmu meşin yuvarlağı kornere atarak, önemli bir gol tehlikesini önledi. 
     27. dakikada Hasan'ın sol kanattan gönderdiği uzun pas sonrası sağ çaprazda topla buluşan Arif, ceza sahası önüne kadar geldi. Ancak bu oyuncunun aşırtma vuruşu, üstten farklı bir şekilde auta çıktı. 
     29. dakikada kaleyi karşıdan gören pozisyonda Bratu'nun yaklaşık 25 metreden yaptığı sert vuruşta, top üstten az farkla auta gitti. 
     35. dakikada ceza sahası içinde çalımlarla giden Hakan Şükür'e Samsunspor savunması müdahale edince, top ceza sahasının solundaki Hasan'ın önünde kaldı. Bu oyuncunun gelişine vuruşunda top Shorunmu'dan döndü. Dönen topa Arif'in yaptığı vuruşta meşin yuvarlak auta çıkarken, yardımcı hakem Zeki Aksoy, Arif'in pozisyonu için ofsayt bayrağını kaldırdı. 
     43. dakikada Ergün'ün ceza alanına ortaladığı topu Hakan Şükür kafayla sol çaprazdaki Bratu'nun önüne indirdi. Rumen oyuncunun sert şutunda, top direkten döndü. 
     45. dakikada ceza yayı önünden serbest atış kullanan Prates'in sert şutunda, meşin yuvarlak kaleci Shorunmu'nun ellerinde kaldı ve maçın ilk yarısı 0-0 sona erdi. 
     
     İkinci yarı 

     46. dakikada sağ çaprazdan hızla ceza alanına giren Bratu'nun sert şutunda, top kaleye paralel olarak auta gitti. 
     50. dakikada sağdan Bratu'nun ceza sahasına gönderdiği topa arka direkte müsait durumdaki Hakan Şükür'den önce Şenol müdahale ederek, kalesindeki önemli bir tehlikeyi önledi. 
     53. dakikada Frank De Boer'un kaleye yaklaşık 25 metre mesafeden kullandığı serbest vuruşta, top üst direğe çarparak auta gitti. 
     54. dakikada Ergün'ün ceza yayı üzerinden yaptığı sert vuruşta, top direğin dibinden auta çıktı. 
     63. dakikada Hasan'ın soldan ceza alanına gönderdiği topu altı pas çizgisi üzerinden şık bir röveşata vuruşla kaleci Shorunmu'nun sağından filelere gönderen Hakan Şükür, takımını 1-0 öne geçirdi. 
     78. dakikada sağdan Bratu'nun yaptığı ortaya ceza sahası içinde iyi yükselen Hakan Şükür, kafa vuruşunu yapamayınca sarı-kırmızılılar önemli bir pozisyonu değerlendiremedi. 
     Karşılaşma Galatasaray'ın 1-0 üstünlüğüyle sona erdi. 

     
</TEXT>
</DOC>
