<DOC>
<DOCNO> 166645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sonspo03.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz Şimdiye kadar aldığım bir teklif yok.. 
</HEADLINE>
<TEXT>

     Trabzonspor'un milli oyuncusu Gökdeniz Karadeniz, Trabzon'a geldi. 
     A Milli Takım'da iyi bir performans gösteren ve birçok takımın transfer listesine giren yıldız futbolcuyu annesi Nilüfer, babası Şefik, kızkardeşi Demet Karadeniz ile nişanlısı Serra Kandaz karşıladı. 
     Havaalanında gazetecilerin sorularını yanıtlayan Gökdeniz, milli takımda oynamamının kendisi ve her futbolcu için bir rüya olduğunu belirterek, ''Bu rüyayı gerçekleştirdiğim için mutluyum. İyi bir performans gösterdim ancak Gökdeniz'de futbol olarak bir değişme yok. Gökdeniz, her zamanki Gökdeniz'di'' dedi. 
     Gökdeniz, birkaç gün içinde tatile çıkacağını da ifade ederek, ''Yönetimle bir görüşme yapacağım. Bu tatil öncesi de olabilir, sonrası da olabilir. Bana şu anda gelen herhangi bir teklif yok'' diye konuştu. 
     
</TEXT>
</DOC>
