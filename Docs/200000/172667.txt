<DOC>
<DOCNO> 172667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/guncel/gun20.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Türkiye - Irak demiryolu açılıyor    Türkiye ile Irak arasında, iki ülke arasındaki demiryolunun yeniden açılmasına ilişkin anlaşma imzalandığı bildirildi. Türk ve Irak demiryolu yetkililerinin, Bağdat'ta imzaladıkları anlaşma sayesinde, yeniden açılacak demiryoluyla Irak'a yiyecek ve yeniden yapılanma malzemelerinin nakledilebileceği kaydedildi. 
   
   Okan Üniversitesi'ne destek    Telekomünikasyon Kurumu Başkanı Ömer Arasıl ve Okan Üniversitesi Rektörü Prof. Dr. Sadık Kırbaş, haberleşme sektörünün ihtiyaçları doğrultusunda eğitim, araştırma ve geliştirme amacıyla, dün İstanbul'da bir işbirliği protokolü imzaladı. Bugüne kadar Yıldız Teknik Üniversitesi, Sakarya Üniversitesi, Çankaya Üniversitesi ve KKTC Doğu Akdeniz Üniversitesi ile işbirliği protokolü imzalayan Telekomünikasyon Kurumu, bu kez de Okan Üniversitesi ile protokole imza attı. 
   
   Modern Hezarfen Çelebi Manş'ı geçti    Avusturyalı Felix Baumgartner, iki metrelik karbon lifli kanatlarıyla İngiltere'den Fransa'ya uçmayı başardı. "Sky - diving" Gökyüzü dalışı yapan Baumgartner 34 , Manş'ı havadan makine yardımı olmadan geçen ilk insan unvanını elde ederken, 30 bin feet yüksekte uçan bir uçaktan atladı. Eski bir araba tamircisi ve motosiklet sürücüsü olan Baumgartner, hava sıcaklığının - 55 derece olması nedeniyle özel giysi giydi. Oksijen sıkıntısı nedeniyle küçük tüp kullandı. Baumgartner, 33 kilometreyi saatte 350 kilometre hızla geçti. 
   
   
   
   
</TEXT>
</DOC>
