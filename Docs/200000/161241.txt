<DOC>
<DOCNO> 161241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/soneko31.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Merkez Bankası faizleri düşürdü... 
</HEADLINE>
<TEXT>

     Avrupa Merkez Bankası ECB , beklentiler doğrultusunda uyguladığı faiz oranını yarım puan düşürdü. 
     ECB'nin 18 üyeli yönetim konseyi toplantısından, yeniden finansman kredisi faiz oranının ''yüzde 2.5'dan yüzde 2'ye çekilmesi'' yönünde karar çıktı. 
     Yeniden finansman kredisi faiz oranı, Euro'nun para birimi olarak kullanılmaya başlandığı 1999 yılından bu yana en düşük seviyesine indi. 
     Yeniden finansman kredisi faiz oranı, ECB'nin ticari bankalara olan kısa vadeli kredilerin maliyetini desteklerken özel sektör kredi faiz oranı için bir sabit nokta olarak görülüyor. 
     Faiz indirimi ile borçlanma maliyetini düşürmek suretiyle yılın ilk yarısında yüzde 0 büyüme gerçekeleştiren Avrupa ekonomisine uyarıcı bir etki yapması bekleniyor. 
     
</TEXT>
</DOC>
