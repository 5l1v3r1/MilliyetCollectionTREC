<DOC>
<DOCNO> 181961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sonspo31.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş - Malatyaspor 3-1 
</HEADLINE>
<TEXT>

     Birinci Süper Futbol Ligi'nde Beşiktaş ile Malatyaspor arasında yapılan karşılaşdan, Beşiktaş 3-1 galip ayrıldı 
     
     İLK YARI 

     5. dakikada Sergen'in sağdan kullandığı serbest vuruşta, ceza alanı içinde Zago topa kafayı vurdu, meşin yuvarlak üstten auta gitti. 
     13. dakikada Ronaldo'nun hatasında Celalettin, kaleci Ramazan ile karşı karşıya kaldı. Ramazan, bu futbolcudan önce topa dokunarak tehlikeyi uzaklaştırdı. 
     19. dakikada Tayfur'un pasında sağ çaprazda topla buluşan Ahmed Hassan, ceza alanına girer girmez sert vurdu. Kaleci Milosevski yatarak meşin yuvarlağı kontrol etti. 
     26. dakikada Mert'in sağ taraftan kullandığı faul atışında, ceza alanında Atilla topa kafayı vurdu ve meşin yuvarlağı filelere gönderdi 1-0 
     31. dakikada Ahmed Hassan topla birlikte ceza alanına girdi. Savunmanın müdahale ettiği top Tayfur'un önünde kaldı. Bu futbolcunun şutunda, topa direğin dibinde Ahmed Hassan ayak koyarak filelere gönderdi ve takımını beraberliğe taşıdı 1-1 
     36. dakikada Serdar'ın sol taraftan ortasında, Tolga'nın ters kafa vuruşunda meşin yuvarlak direğin üzerinden az farkla kornere gitti. 
     İlk yarının uzatma dakikalarında Ahmed Hassan'ın pasında, ceza alanı içinde İlhan Mansız'ın ayak koyduğu top az farkla yandan auta gitti. 
     Karşılaşmanın ilk devresi 1-1 tamamlandı. 
     
</TEXT>
</DOC>
