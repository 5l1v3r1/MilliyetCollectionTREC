<DOC>
<DOCNO> 173326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sondun14.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hristofyas "Denktaş, Rumların Maraş'a dönmesine izin versin" 
</HEADLINE>
<TEXT>

     Rum Meclis Başkanı Dimitris Hristofyas, KKTC Cumhurbaşkanı Rauf Denktaş'ın, "Rumların BM yönetimi altında Maraş'a geri dönmelerine izin vermesi gerektiğini" savundu. 
     Hristofyas, sözde Maraş belediyesi tarafından Derinya'da düzenlenen "Maraş yaşıyor ve bizi bekliyor, geri dönüş mücadelesi" isimli etkinlikte yaptığı konuşmada, "Denktaş'ın Kıbrıs sorununu çözme arzusu varsa bunu, Maraş sakinlerinin BM idaresi altında geri dönmelerine izin vererek göstermesi gerekir" dedi. 
     Hristofyas, Denktaş'ın Maraş'ı, "müzakerelerde koz olarak kullanmaması gerektiğini" de ifade ederek, Rum yönetiminin Annan planı çerçevesinde müzakerelere hazır olduğunu söyledi. 
     
</TEXT>
</DOC>
