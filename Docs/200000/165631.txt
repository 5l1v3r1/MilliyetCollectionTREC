<DOC>
<DOCNO> 165631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo11.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü İmza Konfederasyon Kupası'dan hemen sonra... 
</HEADLINE>
<TEXT>

     Fenerbahçe ile olan sözleşmesi sona erdikten sonra FC Barcelona ile anlaşan deneyimli kaleci Rüştü Reçber, 6. FIFA Konfederasyon Kupası maçlarının ardından İspanyol kulüple resmi sözleşme imzalayacağını açıkladı. 
     A Milli Futbol Takımı ile birlikte Fransa'da bulunan başarılı kaleci, internetteki resmi web sitesi ''www.rusturecber.net''de yaptığı açıklamada, İspanya'da uygulanan yabancı oyuncu kontenjanı nedeniyle transferinin gerçekleşmeyeceği ve FC Barcelona'nın kendisini almaktan vazgeçtiği biçiminde medyada yer alan haberlerin gerçeği yansıtmadığını bildirdi. 
     Milli takım çatısı altında transfer konuşmanın ilkelerine aykırı olduğunu anlatan Rüştü, ''Fakat iş öyle bir noktaya geldi ki açıklama yapmak bir zorunluluk haline geldi. Yazılanların gerçekle hiçbir ilgisi yoktur. Konfederasyonu Kupası'nın bitiminde İspanya'ya giderek Barcelona takımıyla resmi sözleşme imzalayacağım'' diye konuştu. 
     Deneyimli kaleci, şunları kaydetti 
     ''Dünyanın en büyük takımlarından biri kabul edilen bu takımda ülkemi ve Türk futbolunu en iyi şekilde temsil etmeye çalışacağım. Çizgimi daima yukarılara taşımak için mücadele edeceğim. Umarım Allah mahçup etmez.'' 

     
</TEXT>
</DOC>
