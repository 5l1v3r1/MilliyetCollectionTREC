<DOC>
<DOCNO> 157693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sontur18.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da falezlerde otururken başından vurulup öldürüldü... 
</HEADLINE>
<TEXT>

     Antalya'da bir kişi, falezlerde birlikte alkol aldığı belirtilen kişi tarafından başından vurularak öldürüldü. 
     Alınan bilgiye göre, bugün Isparta'dan geldiği belirtilen Cengiz Turan 46 , Konyaaltı Caddesi Şehitler Parkı'ndaki falezlerde, tabancayla kafasına sıkılan tek kurşunla öldürüldü. 
     Kimliği belirlenemeyen cinayet zanlısı olay yerinden kaçarken, parkta bulunan bir görgü tanığının polise verdiği ifadede, Cengiz Turan'ın öldürülmeden önce falezlerde yanında bulunan kişiyle alkol aldığını ve konuştuğunu gördüğünü söylediği öğrenildi. 
     Olay yerinde alkol şişeleri bulunurken, verilen eşkale göre 40-45 yaşlarındaki cinayet zanlısının kimliğinin belirlenmesi ve yakalanması için Antalya Cinayet Büro Amirliği ekiplerince geniş çaplı soruşturma başlatıldı. 
     
</TEXT>
</DOC>
