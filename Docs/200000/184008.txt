<DOC>
<DOCNO> 184008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/guncel/gun90.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Tiplemeler...    No 5 Gol Sonrası Futbolcu Tiplemeleri...    1 Coştum ki coşarımlar... Her gol sonrası mübalağalı sevinç gösterilerine girerler. Bunlar için hazırlık maçı kupa maçı fark etmez. Art arda sıraladıkları envai çeşit taklalarla "jimnastikçi mi futbolcu mu" oldukları konusunda şüphe yaratırlar. Kalıcı değildirler. Kitlelerin aklında yer etmezler. Belki de dertleri, bu yolla dikkat çekmektir. O taklalar, parendeler atılmadan kimseyi yanlarına yaklaştırmazlar. İnterli Martins bir örnektir mesela... 
   2 "Bir takla yeter işte"ler... Bunlar da -yine- her gol ardından öne doğru elleri üstünden bir takla atarlar. Maksat sportmen kişiliklerini ortaya koymaktır. Orta vadede akıllarda bir yer edinirler. Onlar için "Abi '...' diye bir futbolcu vardı hatırlıyor musun " sorusuna, eşit oranlarda evet veya hayır cevabı almak muhtemeldir. Bkz Hugo Sanchez, Revivo... 
   3 Tek ayak üstünde, tek yumruk havadalar... Maksat golü attıktan sonra sevinme ritüelini ihmal etmemektir. Binbir örneği vardır. Her futbolcu için geçerlidir. Unutulmayan futbolcuların hemen hemen hepsi bu yolla sevinir. Korner direğinin önü vazgeçilmez coşku mekanlarıdır. Pele'sinden Müller'ine ve Rıdvan'ına kadar örnek çoğaltılabilir... 
   4 Kolu dirsekten bükülenler... Sanki bir iç patlamanın mütevazı dışa vurumudur. Aslında çocuklar gibi sevinmek isteyip de kendilerine engel olur bir halleri vardır. Ağır ağır koşarak tribün önünde kollarını dirsekten büküp, aşağıdan yukarıya hızla kaldırırlar, bir müddet ısrarla titretirler. Tek parmağı havaya kaldıranları da vardır. Yedek kulübesinin müdavimidirler, yalnız kalamazlar. Mesela bir Van Basten, mesela bir Tanju. Hatıraları büyüktür... 
   5 Dingin ve soğukkanlılar... Gol atıldıktan sonra, dingin tavırları yüzünden bütün seyircileri "acaba ofsayt mıydı " tedirginliğine sürüklerler. Topa hakimiyetleri, teknikleri çok yüksek olup, sevinçlerini tek başına paylaşmakla on kişiyle paylaşmak arasında fark görmezler. İyi eğitimli birer asker havaları vardır. Unutulmazdırlar. Örn Zidane, Aykut... 
   
   Metin Şentürk olsa çalardı ..    Dünyanın en büyük üçüncü derbisi Fenerbahçe-Galatasaray derbisinin bittiği ve maç içi-dışı olayların tartışıldığı Maraton'u seyrediyoruz. Maçın teknik analizlerinin çok çok önüne geçmiş bir son dakika penaltısı tartışması almış başını gidiyor. O penaltı pozisyonu tartışılırken Erman Toroğlu, Şansal Büyüka'ya sordu 
   E.T Kısaltmanın güzelliğine bakın Metin Şentürk çalar mıydı bu penaltıyı 
   Şansal Büyüka da cevapladı Çalardı, Metin gören bir arkadaşımızdır ... 
   Bu cevap biraz da kısık bir sesle, hafiften gargaraya geldi, geçti. Fakat Şansal Bey'in ses tonunda, hiç de şaka yapıyormuş gibi bir hava yoktu... Metin Şentürk'ün görüp görmediği, yıllardır tartışılan bir konudur. Kendisi de defalarca bu konuda açıklama yapmıştır... Merak ediyoruz Sporun yanında Pazar Keyfi ve Televole gibi programların da yaratıcısı ve magazin dünyasını çok iyi bilen bir şahıs olarak tanınan Şansal Büyüka "aslında" ne demek istemiştir Biz anlamadık "Ağızdan kaçan" bir sır gibiydi sanki. Cevap gelirse aydınlanmış olacağız ve arada bir çıkarılan dedikodulara da son verilmiş olacak... Erman Hocam, biliyorsan sen söyle bari... 
   
   Mükemmel bir icat olduğu kanaatindeyim. Sanıyorum tek sorun alışmadık bir takım yerlerde durmayacağı... 
   Heinz Pants Donun mucidi 
   
   Evrensel Abla 
   "Lucy ilişkilerin Güzin Ablasıdır..." 
</TEXT>
</DOC>
