<DOC>
<DOCNO> 150974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun24.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da havan mermisi patladı 3 ölü 
</HEADLINE>
<TEXT>

     İran'da, 1980-1988 yıllarındaki İran-Irak savaşından kalma havan mermisi patlaması sonucu üç kişi öldü. 
     İRNA'nın haberine göre, İran'ın güneybatısında Irak sınırındaki liman kenti Hürremşehr'e bağlı Driform bölgesinde Perşembe günü yasak bölgeye giren çocukların havan mermisine basmalarıyla meydana gelen patlamada, üç çocuk öldü bir çocuk yaralandı. 
     Bu arada, batıdaki Kürdistan eyaletinin Saggez kentinde savaştan kalan bir mayının patlaması sonucu da bir kişi yaralandı. Geçen hafta aynı eyaletin Merivan kenti yakınında mayın patlaması sonucu 2 öğrenci ölmüştü. 
     İran-Irak savaşının üzerinden 15 yıl geçmesine rağmen Hürremşehr ve Abadan bölgelerinde meydana gelen mayın ya da havan mermisi patlamalarında, 155 kişinin öldüğü ya da yaralandığı tahmin ediliyor. 
     1988 yılında BM aracılığında iki ülke arasında bir ateşkes anlaşması bulunsa da İran ve Irak savaşı bitiren resmi barış anlaşmasını henüz imzalamadı. 
     





</TEXT>
</DOC>
