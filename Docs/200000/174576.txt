<DOC>
<DOCNO> 174576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/ekonomi/eko08.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zapsu Fındık artık ilaç oldu 
</HEADLINE>
<TEXT>

   ABD'de fındık ve bademin ilaç olarak kabul edildiğini belirten Başbakan'ın danışmanı Zapsu, 'Fındığın önemi arttı' dedi 
   EKONOMİ SERVİSİ 
   
   Başbakan Recep Tayyip Erdoğan'ın danışmanı Cüneyd Zapsu, ABD Federal İlaç Örgütü'nın fındık ve bademi ilaç olarak kabul etmesinden dolayı bu ürünlerin öneminin arttığını söyledi. Dünya Fındık Kongresi INC İstanbul'da toplandı. Bu yıl 14'üncüsü düzenlenen kongrenin Başkanlığı'na aynı zamanda Dünya Fındık Örgütü Başkanı olan Cüneyd Zapsu getirildi. 
   44 ülkeden 300 delegenin katıldığı kongrenin açılışını Zapsu yaptı. Zapsu açılış konuşmasında, bu yıl kongrede ilk kez kuru meyve ve kabuklu ağaç komiteleri kurulduğunu belirterek, "ABD Federal İlaç Örgütü, fındık ve bademi ilaç olarak kabul etti. Bu nedenle fındığın önemi daha da arttı" dedi. Zapsu, kongrenin fındık satışını artıracağını söyledi. 
   Kongreye Türkiye'nin fındık satmak istediği Çin Halk Cumuhuriyeti'nden de delegeler katılıyor. Kongrenin bugünkü toplantısına Başbakan Recep Tayyip Erdoğan, ekonomiden sorumlu Devlet Bakanı Ali Babacan ve INC Kongre Başkanı Cüneyd Zapsu katılacak. 
   
   
</TEXT>
</DOC>
