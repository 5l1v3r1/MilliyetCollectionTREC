<DOC>
<DOCNO> 179635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur47.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Maaş kuyruğunda öldü... 
</HEADLINE>
<TEXT>

     Maltepe'de, emekli maaşını almak için banka önünde kuyrukta bekleyen 78 yaşındaki kadın, fenalaşarak öldü. 
     Zirai Donatım A.Ş.'den emekli olan Nadide Kulja 78 , 3 aylık emekli maaşını alabilmek için Ziraat Bankası Küçükyalı Özel İşlem Merkezi önünde kuyruğa girdi. 
     Kulja, kuyrukta bir süre bekledikten sonra aniden fenalaşarak yere düştü. Bankadaki görevlilerce banka şubesine taşınan kadının öldüğü anlaşıldı. 
     Nadide Kulja'nın cesedinin savcı gelmediği gerekçesiyle yaklaşık 3 saat banka içinde bekletilmesine, olayı duyarak gelen yakınları tepki gösterdi. 
     Kulja'nın cesedi, yaklaşık 3 saat sonra gelen doktorun gerekli işlemleri yapmasının ardından Kartal Dr. Lütfi Kırdar Eğitim ve Araştırma Hastanesi morguna kaldırıldı. 
     
</TEXT>
</DOC>
