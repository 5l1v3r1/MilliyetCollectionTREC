<DOC>
<DOCNO> 194622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sonspo30.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor'dan Federasyona tepki 
</HEADLINE>
<TEXT>

     Çaykur Rizespor Genel Kaptanı Yılmaz Zehiroğlu, ''Alınterimizi masa başında çalanlara yazıklar olsun'' dedi. 
     Zehiroğlu, Fenerbahçe karşısında Kadıköy'de 85 dakika iyi oynadıklarını ifade ederek, ''Çaykur Rizespor'un alınterini masa başında çalanlara yazıklar olsun'' dedi. 
     Çaykur Rizespor'un en zor günlerde bile ayakta durabilecek ve büyük zorlukları aşabilecek bir kulüp olduğunu vurgulayan Zehiroğlu, şöyle konuştu 
     ''Bizim için kuyu kazanlar, gün gelecek o kuyuda kendileri boğulacaktır. Tüm Rize halkının buna gereken cevabı vereceğine inanıyorum. Rizeli herkese, bu konuda görev düşüyor. Bu görevi de yapacaklarına inanıyorum. Bu kararı kınıyorum.'' Fenerbahçe'den korkmadıklarını, sadece alınterlerinin çalındığını için morallerinin bozuk olduğunu vurgulayan Zehiroğlu, ''Fenerbahçe camiası büyük bir camia ise çıksınlar tarafsız bir sahada oynayalım. Biz onları Kadıköy'de yeneceğiz. Bunu herkes görecek'' diye konuştu. 
     
</TEXT>
</DOC>
