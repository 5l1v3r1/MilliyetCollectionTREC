<DOC>
<DOCNO> 183276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/siyaset/siy03.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Us l ve üsl pta devrim 
</HEADLINE>
<TEXT>

   Hazırlanan "Genel İdare Us l Kanunu" taslağıyla, idarenin çalışmalarına açıklık gelecek. Hatalı işlemlerinden dolayı bakanlar hakkında alacak davası açılabilecek 
   TÜRKER KARAPINAR Ankara 

   
   Türkiye, yedi yıldır süren tartışmalar sonucu 80 yıllık cumhuriyet tarihinde ilk kez idarenin hangi us llerle çalışacağını gösteren bir yasaya kavuşacak. "Genel idare us l kanunu" üzerinde yedi yıldır çalışan Prof. Dr. Zehra Otyetmez başkanlığındaki komisyon, yaptığı hatalı işlemle devletin tazminat ödemesine neden olan bakanlar hakkında alacak davası açılmasını, yargı kararlarına rağmen siyasi atama yapan hükümet üyelerinin yargılanmasını da öngören taslağı Adalet Bakanlığı'na gönderdi.    Taslak yasalaşırsa, yaşama geçecek yeniliklerden bazıları şunlar 
   Boşalan makamlar ancak altı ay süreyle vek leten yönetilebilecek. Böylece Cumhurbaşkanı Ahmet Necdet Sezer'in hükümetin atamalarını geri çevirmesinden sonra AKP'nin bu makamlara istediği kişileri vek leten getirmesi gibi sıkıntılar yaşanmayacak. İdare, imza yetkisini istediği kişi ve kuruma devredebilecek. Böylece, başbakan ve bakanlar, imza yorgunu olmaktan kurtulacak. İdare, soruşturma tamamlanmadan memuru görevden alamayacak. "Soruşturmanın selameti açısından açığa alma" son bulacak. İdari işlemlerden önce savunma alınacak, ilgili memur ya da kurum tanık gösterebilecek, konuyu bilirkişiye götürebilecek. Maliye Bakanlığı bütçesinde "tazminat" kalemi oluşturulacak, yargı kararı olmaksızın doğrudan devletten tazminat istenebilecek. Depremde evi yıkılanlar, idare mahkemesine gidip aylarca uğraşmaktan kurtulacak. 
   Yargı kararı yerine gelecek 
   İdare, yargı kararlarını, kesinleşmemiş olsa bile 30 gün içinde uygulamak zorunda kalacak. İşlem, atamalara ilişkinse bu süre yedi günle sınırlı olacak. Bakanlık, yaptığı işlemden sonra tazminat ödemeye mahkum olmuşsa, tazminatın ilgili bürokratlar ya da bakandan alınması için dava açılacak. İdare, bir bölgeyi ilgilendiren işlemlerden önce yöre halkının, meslek ve sivil toplum örgütlerinin, üniversitelerin görüşünü almak ve değerlendirmekle yükümlü olacak. Bergama'daki altın madeni, Samsun'daki mobil santral gibi tesisler, halka sorulmadan faaliyete geçirilemeyecek. İdare, tüm kararlarını "gerekçeli" olarak verecek. Kararlar, işleme itiraz yolları ve sürelerini de içerecek şekilde hazırlanacak. 
   
</TEXT>
</DOC>
