<DOC>
<DOCNO> 182174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/dunya/dun01.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç polisi katili arıyor 
</HEADLINE>
<TEXT>

   İsveç Dışişleri Bakanı Anna Lindh'in katili güvenlik kameralarına yansıyan görüntülerinden saptandı. 30'lu yaşlardaki katilin bir İsveçli olduğu sanılıyor 
      İRFAN KURTULMUŞ Kopenhag 

   
   İsveç Dışişleri Bakanı Anna Lindh'in ölümüyle sonuçlanan bıçaklı saldırının faili olarak polis her yerde 30 yaşlarında bir İsveçliyi arıyor. Geçtiğimiz çarşamba günü başkent Stockholm'deki NK adlı mağazadan alışveriş yaparken uğradığı bıçaklı saldırı sonucu hayatını kaybeden Lindh'in katil zanlısı olarak aranan kişinin eşk li polis tarafından belirlenerek, tüm polis birimleri ile bazı İsveç medya kuruluşlarına dağıtıldı. 
   Lindh'in giysi almak için alışverişe gittiği NK mağazasının 2. katında bulunan kameraların çektiği görüntülerde görünen kişinin eşk linin 15 kadar görgü tanığının verdikleri ifadelerle uyuştuğunu belirten polis yetkilileri, söz konusu kişinin her yerde arandığını açıkladılar. 
   Polise göre görüntülerdeki kişi, 30 yaşlarında, 1.80 m boyunda bir İsveçli. Görüntünün zaman kaydı da zanlının Lindh'e saldırı yapılmadan birkaç dakika önce NK mağazasında olduğunu kanıtlıyor. 
   
   
</TEXT>
</DOC>
