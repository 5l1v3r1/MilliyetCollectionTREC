<DOC>
<DOCNO> 191214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sonspo21.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 0 - Malatyaspor 0 
</HEADLINE>
<TEXT>

     Stat Hüseyin Avni Aker Hakemler Ünsal Çimen xx, Birol Budan xx, Ali Saygın Öğel xx Trabzonspor Petkoviç xxx, Emrah xx, Recep Dk. 20 Hasan xx , D'Haene xxx, Somers xx, Tayfun xx, İbrahim Ege xx, Romaschenko xx Dk. 67 Göksel x , Gökdeniz xx, Fatih xx, Mehmet Yılmaz xx Dk. 46 Yattara xxx 
     Malatyaspor Fevzi xxx, Murat Duman xx, Serkan Özsoy xx, Mert xxx, Celaleddin xx, Serkan Bensol xx, Ayman xx, Mkalele xx, Elias xx Dk. 61 Mehmet x , Fazlı x Dk. 71 Atilla x , Hanefi xx Dk. 90 Niyazi 
     Sarı Kartlar Dk. 41 Serkan Bensol, Dk. 88 Celaleddin Malatyaspor , Dk. 67 Romaschenko Trabzonspor 
     Birinci Süper Futbol Ligi'nde Trabzonspor ile Malatyaspor arasında yapılan maç, 0-0 berabere sonuçlandı. 
     Karşılaşmanın ilk yarısı, daha çok orta alan mücadelesi biçiminde geçerken, her iki takım da gol pozisyonu üretmekte zorluk çekti. 
     7. dakikada Mehmet Yılmaz'ın pasında, ceza alanı dışındaki Fatih'in yerden sert vuruşunda kaleci Fevzi, iki hamlede topu kontrol etmeyi başardı. 
     10. dakikada Mert'in hatalı pasında, ceza alanının hemen gerisinde topu yakalayan Romaschenko'nun yerden sert şutunda top yan ağlarda kaldı. 
     13. dakikada Hanefi'nin pasında ceza yayı üzerinde topla buluşan Fazlı'nın yerden şutunda köşeye giden topu, kaleci Petkoviç uzanarak kontrol etti. 
     27. dakikada Mkalele'nin sağdan ortasında ceza alanı içinde iyi yükselen Hanefi'nin kafa vuruşunda kaleci Petkoviç, topu kornere çeldi. 
     32. dakikada çalımlarla ceza alanına giren ve daha sonra da Romaschenko'nun yaptığı verkaç ile topu önünde bulan Gökdeniz'in yerden şutunda kaleci Fevzi topun sahibi oldu. 
     35. dakikada İbrahim Ege'nin pasında ceza alanının hemen dışında topu önünde bulan Hasan'ın yerden şutunda meşin yuvarlak az farkla yandan auta gitti. 
     Karşılaşmanın bundan sonraki dakikalarında, iki takımın da çabaları gol getirmeyince ilk yarı golsüz beraberlikle sona erdi. 
     
     İkinci yarı 

     52. dakikada D'Haene'nin uzun pasında, Fatih'in kafayla indirdiği topu ceza alanı içinde önünde bulan Yattara'nın vuruşunda savunmaya da çarpan top, direğin dibinden kornere çıktı. 
     62. dakikada Yattara'nın sağdan kullandığı köşe vuruşunda ceza alanı içinde iyi yükselen Somers'in kafa vuruşunda top üst ağlarda kaldı. 
     69. dakikada Yattara'nın sağdan ortasında ceza alanı içindeki Fatih'in kafa vuruşunda top yandan auta gitti. 
     74. dakikada Mkalele'nin ara pasında ceza alanı içinde topla buluşarak kaleci Petkoviç ile karşı karşıya kalan Hanefi'nin yerden vuruşunda bordo-mavili kaleci ayaklarıyla topa müdahale ederek, mutlak bir golü önledi. 
     78. dakikada Yattara'nın sağdan ortasında, savunmadan seken topu ceza alanı içinde önünde bulan Somers'in vuruşunda top yandan auta gitti. 
     88. dakikada Yattara'nın sağdan kullandığı serbest vuruşta, ceza alanı içinde yakın mesafede Fatih'in kafa vuruşunda kaleci Fevzi, topun sahibi oldu. 
     Karşılaşma, iki taraf da golü bulamayınca 0-0 bitti. 
     
</TEXT>
</DOC>
