<DOC>
<DOCNO> 182089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/yazar/myilmaz.html </URL>
<DATE> 2003/09/13/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Sezen şarkılarıyla anısı olmayan biri var mı aranızda 
</HEADLINE>
<TEXT>

   
   Cok istediğim halde Sezen Aksu'nun iki gecedir İstanbul'da verdiği konserlere gidemedim. Böyle kötü bir huyum var. Önceden yapılmış bir programa uymak benim için eğlence olmaktan çıkıp k busa dönüşebiliyor. Ben, programa bağlanmamış eğlencelerden hoşlanıyorum. İyi bir konsere son dakikada bilet bulma olanağı da olmadığı için İstanbul'daki bütün önemli konserleri, oyunları kaçırıyorum. 
   Sezen'in son konserini izleyen bir arkadaşım anlattı "Konser sırasında bir ara oturduğum yerden geriye dönüp seyircileri izledim. Neredeyse her üç, dört kişiden birinin elinde cep telefonu vardı. Kimisi mesaj yazıyor, kimisi telefonu havaya kaldırmış konsere gelemeyen birisine şarkıları dinletiyor.. Bu görüntü o kadar çok ilgimi çekti ki sonunda konseri izlemeyi bırakıp seyircileri takip etmeye başladım. Konser bitene kadar Açıkhava'daki seyircilerin çok büyük bölümü böyle yaptı." 
   
   Kaç aşkın tanığı 
   Buna hiç şaşırmadım. 
   Sezen Aksu'nun ilk albümünü çıkardığı 1978 yılından beri Türkiye'de yaşayıp da Sezen'in şarkılarıyla ilgili bir anısı olmayan kaç kişi vardır acaba içimizde Sanıyorum bu sorunun yanıtı "Hiç kimse" olmalı... 
   Kim bilir kaç şık sevgilisinden ayrıldıktan sonra Sezen'in şarkılarında kendisini bulup gözyaşı döktü.. 
   Kim bilir kaç şık "Bizim şarkımız" diye bir Sezen Aksu şarkısını diline doladı... 
   Kim bilir kaç aşka tanıklık etti bu şarkılar... 
   Hafızamı hiç zorlamıyorum bu büyüleyici şarkıları hatırlamak için.. 
   "Kaç yıl geçti aradan ayrı ayrı" ile başlamıştık diye hatırlıyorum. Ve hiçbir zaman unutulmayacak "Kaybolan Yıllar" ile.. 
   "Dönüşü yok beraberce karar verdik ayrılmaya alışmalı arkadaşça yolları ayırmaya.." 
   Sevdiğinden ayrı düşen kaç kişi ağladı bu şarkıyla.. "Yine de tek bir söz söylemeye bile hakkım yok" dediği halde... 
   
   Sen ağlama... 
   Terk edilmiş, öfkeli şıkların şarkısı "Kalınca sebepsiz bir başıma Hatıralar beynimde dans ediyor Günahlarım dizilip birbir karşıma Sanki birer birer intikam alıyor ... Sen de benim hatalarımdan birisin Sen en güzel duyguların katilisin..." 
   "Ağlamak güzeldir, süzülürken yaşlar gözünden"i dinlerken kaç ton gözyaşı döktü bu millet 
   Kaç şık bunu "Sen ağlama dayanamam ağlama göz bebeğim sana kıyamam.."la yanıtladı 
   Ve Firuze.. "Acılı bir bakış, yerleşirse eğer, kirpiklerinin ucundan gözbebeğine.." 
   
   Herkesin 'iyisi' ayrı 
   Düşünüyorum da Batılı büyük şarkıcıların yaptıklarına benzer bir "Best of Sezen Aksu" albümü hazırlanacak olsa, albümün yapımcısı ne kadar titiz bir seçim yapmış da olsa eleştirilerden asla kurtulamazdı... 
   Ben kendi seçimlerimi yazayım, en iyisi.. Belki bir gün bunların hepsini bir "CD"ye kaydeder, günler geceler boyunca dinler, dinlerim.. 
   
   Borçlu değil miyiz 
   Kaybolan Yıllar, Minik Serçe, Kaç yıl geçti aradan, Ağlamak güzeldir, Sen de benim hatalarımdan birisin, Ben her bahar şık olurum, Dilimin ucunda kelimeler, Firuze, İkinci bahar, Sen ağlama, Haydi gel benimle ol, Geri dön, Dağlar dağlar, Değer mi hiç, Ali, Sarışınım, Ada vapuru yandan çarklı, Onursuz olmasın aşk, Adı bende saklı, Kahpe kader, Keskin bıçak, Sarı odalar, Farkındayım, Şarkı söylemek lazım... 
   Daha bir sürü şarkı adı yazabilirim.. Ama her şeyi tadında bırakmak gerek.. 
   Şöyle düşünüyorum Bize bu kadar güzel duygular yaşatabilen bir sanatçıya, şükran duygularımızı ifade etmek için o h l hayattayken bir şeyler yapmamız gerekmez mi 
   Şu koca memleketin meydanlarında bir Sezen Aksu heykeli için yer bulmak zor mu 
   
      
   
</TEXT>
</DOC>
