<DOC>
<DOCNO> 158779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/spor/aspo.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal tur, Aslan umut peşinde 
</HEADLINE>
<TEXT>
Yüzyılın finali 
Galatasaray'ın beş puan önünde bulunan Beşiktaş'ı beraberlik şampiyonluğa ulaştıracak. İnönü'deki dev buluşmada Cim-Bom galip gelerek işi son haftaya taşımak isteyecek. 19.00'da başlayacak maçı Ali Aydın yönetecek. 
     TÜRKİYE'NİN kalbi bugün İnönü Stadı'nda atacak. Yılın son derbisi belki bir tarafın yüreğini yakacak, belki de bir tarafı mutluluktan uçuracak. Lider Beşiktaş, beş puan önde girdiği son iki haftada şampiyonluk turunu en yakın rakibi Galatasaray'ı evinde devirerek atmak isteyecek. Kartal'ı beraberlik bile 100. yılında zafere götürecek. 
     GALATASARAY'IN ise kazanmaktan başka çaresi yok. Aslan ligin ilk yarısında evinde yenildiği rakibine bu kez deplasmanda diş geçirmeye çalışacak. Saat 19.00'da başlayacak karşılaşmayı Ali Aydın yönetecek. Beşiktaş'ın sakat veya cezalı oyuncusu bulunmazken, Cim - Bom'da Berkant, Ümit Davala, Xavier, Hasan Şaş, Balic ve Batista forma giyemeyecek. 
     
Lucescu üst üste ikinci şampiyonluğu hedefliyor, ikinciliğe hiç alışık olmayan Terim direniyor      7 yıldır yenilmedi 
     LİDER Beşiktaş ile deplasmanda karşılaşacak olan Galatasaray, İnönü'de ezeli rakibine galibiyet sayılarında üstünlük kurdu. İki takım arasında şimdiye dek 150 maç yapılırken, Cim-Bom 55, Kartal ise 42 kez galibiyet yaşadı. Sarı - Kırmızılı takım son yedi sezonda ise Beşiktaş'ı sahasında yenemiyor. Galatasaray son galibiyetini 1996'da elde etti. 
     
Kolombiyalı rekabeti      DERBİ maçta tüm gözler ezeli rakiplerin kalesini koruyan Kolombiyalı file bekçileri Cordoba ve Mondragon'da olacak. Ligin en az gol yiyen iki isminden Cordoba ilk sezonunda 30 maçta 17 kez rakip forvetlere geçit verdi, 0.56 ortalama yakaladı. Mondragon ise ligde 31 maçta 23 gol yedi. Maç başına gol yeme ortalaması 0.74 olan tecrübeli kaleci son beş maçta sadece iki kez kalesinde gol gördü. 
     
Medya ordusu      ŞAMPİYONLUK düğümünün çözüleceği derbide adeta bir medya ordusu görev yapacak. Türkiye Spor Yazarları Derneği'ne TSYD , 210'u basın tribününde, 75'i de saha içinde olmak üzere toplam 285 gazeteci akredite oldu. Bu arada, derbi maç için akredite olanlar arasında 10 Rumen gazetecinin de bulunduğu öğrenildi. Romanya TVR televizyonunun da karşılaşmayı naklen yayınlayacağı belirtildi. 
     
Şemsiyenizi unutmayın      İSTANBUL'DA bugün yağışlı bir hava bekleniyor. Meteoroloji yetkilileri sıcaklığın en yüksek 21, en düşük 16 derece olacağını açıklarken, yüzde 78 oranında nem görüleceği belirtildi. Bu nedenle derbi maçına gidecek olan taraftarların şemsiyelerini mutlaka yanında götürmeleri gerekecek. 
     
Kuş uçmayacak      İSTANBUL Emniyeti, Beşiktaş - Galatasaray maçı için olağanüstü güvenlik önlemleri aldı. Hafta içinde İl Spor Güvenlik Kurulu toplantısında alınan karar gereğince, müsabakada 3700 emniyet mensubu görev yapacak. Bu rakamın, Beşiktaş'ın şampiyonluğunu ilan etmesi durumunda 6700'e kadar çıkacağı ve kutlamalarda doğabilecek olaylara anında müdahale edileceği öğrenildi. 
     SEZONUN son derbi maçında Galatasaray'ı 500 taraftarı destekleyebilecek. İlk yarıdaki maçta Galatasaray'ın Beşiktaş'a 500 bilet ayırması nedeniyle, bugünkü karşılaşmada da Sarı - Kırmızılı taraftarlar İnönü Stadı'nın eski açık tribününde oturacak. Bu arada bileti olmayan taraftarların stada yaklaştırılmayacağı, girişlerde de sıkı kontroller yapılacağı belirtildi. 
     
İnönü Stadı gelin gibi      GALATASARAY maçı öncesi taraftarlar İnönü Stadı'nı siyah beyaza bürüdü. Her tarafı karış karış süsleyen Beşiktaş seyircisi ayrıca maçtan önce saha zeminini kaplayan ve maliyeti 43 bin dolar olan dev bir bayrak açacak. Yönetim 100. yıl ve şampiyonluk balosunu birleştirdi. Balo 28 Haziran'da İnönü'de yapılacak. 
     
Terim'in derbi karnesi RAKİPLER O G B M A Y Fenerbahçe 15 6 3 6 25 28 Beşiktaş 18 6 8 4 25 17 Toplam 33 12 11 10 50 45      
Lucescu'nun derbi karnesi RAKİPLER O G B M A Y Fenerbahçe 7 3 2 2 12 10 Beşiktaş 5 2 1 2 7 7 Galatasaray 1 1 - - 1 - Toplam 13 6 3 4 20 17      
BEŞİKTAŞ - GALATASARAY      EN FARKLI SKORLAR 
     30-06-1940 
     Galatasaray - Beşiktaş 9 - 2 
     18-03-1933 28-12-1940 
     Beşiktaş - Galatasaray 5 - 0 
TÜR O G B M A Y İSTANBUL LİGİ 62 29 11 22 121 105 İSTANBUL KUPASI 4 1 1 2 5 7 İSTANBUL ŞİLDİ 2 1 1 - 3 1 MİLLİ KÜME 20 6 7 7 34 40 TÜRKİYE 1. LİGİ 87 23 35 29 91 102 TÜRKİYE KUPASI 19 4 8 7 15 20 TSYD KUPASI 35 10 13 12 48 55 DONANMA KUPASI 4 1 2 1 5 5 CUMHURBAŞKANLIĞI 6 2 - 4 5 9 ATATÜRK KUPASI 2 1 - 1 2 4 ÖZEL MAÇLAR 65 17 25 23 84 99 RESMİ 241 78 78 85 329 348 ÖZEL 66 18 25 23 85 99 TOPLAM 307 96 103 108 414 447      
EN ÇOK OYNAYANLAR Şeref Görkey BJK 63 maç Hakkı Yeten BJK 61 maç Bülent Korkmaz GS 44 maç Turgay Şeren GS 42 maç      
EN ÇOK GOL ATANLAR Hakkı Yeten BJK 29 gol Şeref Görkey BJK 26 gol Gündüz Kılıç GS 21 gol      
BİR MAÇTA EN ÇOK GOL ATAN      30-06-1940 Gündüz Kılıç 5 gol 
     
TAKIMLARINDA EN UZUN SÜRE OYNAYANLAR      Şeref Görkey 1930-1950 20 Yıl 
     Turgay Şeren 1949-1967 19 Yıl 
     
EN ÇOK OYNAYANLAR      Rıza Çalımbay 754 Maç 
     Turgay Şeren 631 Maç 
     
EN FAZLA GOL ATANLAR      Hakkı Yeten 439 maçta 382 gol 
     Metin Oktay 491 maçta 545 gol 
     
BEŞİKTAŞ-GALATASARAY LİG MAÇLARI O G B M A Y 87 23 35 29 91 102      
     En farklı Beşiktaş galibiyeti 4-1 17-12-1988 
     En farklı Galatasaray galibiyeti 3-0 04-03-1973 
     En gollü maçları 4-4 26-05-1968 
     Son Beşiktaş galibiyeti 1-0 08-12-2002 
     Son Galatasaray galibiyeti 1-0 09-03-2002 
     Son beraberlikleri 2-2 21-10-2001 
     
MAYIS AYLARINDA BEŞİKTAŞ-GALATASARAY LİG MAÇLARI O G B M A Y 13 2 6 5 16 22      
PUAN DURUMU TAKIMLAR O G B M A Y P Beşiktaş 32 24 7 1 58 18 79 Galatasaray 32 23 5 4 59 25 74 Gençlerbirliği 32 19 8 5 74 36 65 Gaziantepspor 32 15 9 8 56 37 54 Trabzonspor 32 13 11 8 43 30 50 Fenerbahçe 32 13 10 9 54 41 49 Ankaragücü 32 15 3 14 41 37 48 Malatyaspor 32 12 10 10 50 44 46 İstanbulspor 32 12 6 14 42 46 42 Denizlispor 32 10 8 14 35 40 38 Samsunspor 32 10 8 14 38 54 38 Adanaspor 32 9 9 14 40 51 36 Diyarbakırspor 32 9 8 15 33 45 35 Bursaspor 32 8 8 16 37 59 32 Elazığspor 32 8 7 17 37 58 31 Altay 32 8 7 17 43 69 31 Göztepe 32 5 10 17 30 52 25 Kocaelispor 32 6 4 22 31 59 22      

</TEXT>
</DOC>
