<DOC>
<DOCNO> 156609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/soneko10.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanı Doların değerini serbest piyasa belirlemeli 
</HEADLINE>
<TEXT>

     ABD Hazine Bakanı John Snow, doların değer kaybetmesine yönelik bilinçli bir politika izlemediklerini belirterek, doların değerinin serbest piyasa güçleri tarafından belirlenmesi gerektiğini bildirdi. 
     John Snow, Kongre'de yaptığı konuşmada, doların değerinin piyasa güçlerin tarafından belirlenmesinin önemine değinerek, doların düşük seyretmesinin ABD ihracatçısının işine yarayacağını da vurguladı. 
     Snow, ABD Doları'nın değer kaybetmesinin, petrol fiyatlarında 10 dolarlık bir maliyet azalmasına denk geleceğini ve ABD ihracatçısına daha rekabetçi bir avantaj sağlayacağını bildirdi. 
     Doların düşmesi yönünde bir hareket içinde zaten olamayacaklarını belirten Snow, ABD yönetiminin devamlı güçlü bir dolardan yana olduğunu ifade etti. 
     
</TEXT>
</DOC>
