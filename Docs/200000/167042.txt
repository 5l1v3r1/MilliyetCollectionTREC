<DOC>
<DOCNO> 167042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sondun01.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Centilmenliğin kuralı değişiyor, hesabı erkeğin ödemesi şart mı 
</HEADLINE>
<TEXT>

     Geleneksel ''centilmenlik kurallarının'' artık değişikliğe uğradığı ve bazı durumlarda kadın ile erkek birlikte yemeğe çıktığında ''hesabı hep erkeğin ödemesinin şart olmadığı'' bildirildi. 
     Erkekleri ''otomatik para çekme makinesi'' gibi gören kadınların durumlarını bir kez daha gözden geçirmelerinde yarar olduğunu vurgulayan ''CNN-Para'' adlı sitenin yayımladığı incelemeye göre günümüzde kurallar şöyle işliyor 
     -Girişimi kim başlatırsa, parayı o öder Örneğin erkeği yemeğe kadın davet etmişse, parayı da onun ödemesi gerekiyor. Davet eden erkekse ödemeyi o yapar. 
     -Çiftler uzun süredir çıkıyor ve parayı hep erkek ödüyorsa, artık kadının da elini çantasına atmasının zamanı gelmiş demektir. 
     -Kadın erkekten daha zenginse ve bu biliniyorsa, ödemeyi onun yapmasında sakınca bulunmuyor. Ancak bu, parayı her zaman kadın ödeyecek anlamına da gelmiyor. 
     -Yemek ve arkasından sinema ya da tiyatroyu içeren bir gece planlanmışsa bu durumda biletleri kim almışsa, diğeri yemeği üstlenmeyi teklif edebilir. 
     Bununla birlikte 40 yaşın üstündeki çiftler söz konusu olduğunda ödemenin yine de erkek tarafından yapılmasının beklendiği haberde belirtildi. Bu durumda kadının kendini daha güvende hissettiği, erkeğin ise geleneksel rolünü üstlendiği için mutluluk duyduğu kaydedildi. 
     
</TEXT>
</DOC>
