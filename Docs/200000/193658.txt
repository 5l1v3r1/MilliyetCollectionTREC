<DOC>
<DOCNO> 193658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/spor/spo03.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağır tahrik 
</HEADLINE>
<TEXT>

   Olympiakos taraftarı, İstanbul'u Yunanistan'ın başkenti ilan etti Atatürk hakkında da küfürlü pankartlar yazdı. Yunan basını da ortamı germek için elinden geleni yaptı 
      
   Terim'in uyarısı TV'de 
   YUNAN basını dostluk çağrılarını değil, gerginliği ön plana çıkardı. Maçtan bir gün önce yapılan basın toplantısında Galatasaray Teknik Direktörü Fatih Terim'in, tercümanı uyarıp, "Konstantinapolis değil, İstanbul" demesini ilk haber olarak veren Yunanistan televizyonları, ortamı gerdi. Tribünlere Atatürk hakkında bazı küfürlerin yazıldığı da dikkatlerden kaçmadı. 
   
   Kıbrıs hayalleri 
   OLYMPIAKOS taraftarında ortaya çıkan bu gerginlik, tribünlerde bulunan pankartlara yansıdı. Yunan ekibinin seyircileri, "İstanbul, Yunanistan'ındır", "Kıbrıs tektir, bizimdir" ve "Capital, Hellas Costantinopoli - İstanbul, Yunanistan'ın başkentidir" yazılı pankartlar astı. Yunanlılar ayrıca Türk kafilesine, Güney Kıbrıs bayrağını göstererek tahrikte bulundu. 
   
   Basına sataşma 
   KARŞILAŞMA öncesinde Türkiye'den maçı izlemeye giden basın mensuplarına da sözlü saldırıda bulunuldu. Galatasaray kafilesinin ve gazetecilerin stada gelişi sırasında dışarıda bekleyen Olympiakoslular el - kol hareketlerinde bulundu, medyayı taşıyan otobüsün camlarına yabancı maddeler ve bozuk para atıldı. Bu nedenle otobüsün ön camı çatladı. 
   
   Göze çarpanlar    PETRE Konya maçının ardından ilk kez forma buldu. Devler arenasının ağırlığını kaldıramadı. Yaptığı hatalarla dikkat çekti. 
   AYHAN Beşiktaş maçının yıldızı, dün gecenin sönmüş isimleri arasındaydı. İlk yarıda sahada hiç yoktu. İkinci devrede de etkisizdi. 
   DE BOER Çok kötüydü. Amatör bir futbolcunun yapacağı hatalarla, ikinci ve üçüncü golü rakibe hediye etti. Demorilize oldu. 
   CİHAN Oyunda kaldığı süre içinde gereksiz faulleri ve pas hataları ile Terim'i çileden çıkardı. İlk yarı bitmeden çıktı. 
   CASTILLO Yakaladığı ilk fırsatta topu direğe nişanladı. 34'te garantiye gidip, Mondragon'u çalımladı, golünü attı. Etkiliydi. 
   KAREMBEU Olympiakos'un defanstaki bel kemiği oldu. Galatasaray forvetine göz açtırmadı. Hatasızdı ve alınan üç puanda önemli rol oynadı. 
   
   Juventus garantiledi    Real Sociedad ile deplasmanda berabere kalan İtalyan ekibi, Şampiyonlar Ligi'nde turu garantiye aldı. Nihat 90 dakika görev yaptı, gol bulamadı 
   ŞAMPİYONLAR Ligi'nde Galatasaray'ın grubundaki diğer maçta, Real Sociedad ile rakip sahada golsüz berabere kalan Juventus, ilk ikiye girerek gruptan çıkmayı garantiledi. Nihat'ın 90 dakika görev yaptığı Sociedad, evinde oynadığı maçta rakibin katı savunması karşısında gol bulamazken, ikinci sıradaki yerini koruyarak tur için avantajını sürdürdü. 
   
   Gol rekoru    MONACO -Deportivo maçı tam bir gol yağmuruna dönüştü. C Grubu'nda lider olan ve üç maçta sadece bir gol yiyen Deportivo, Monaco karşısında dağılırken, beşi ilk devrede olmak üzere kalesinde sekiz gol gördü. Monaco'nun 8-3 kazandığı mücadele, Şampiyonlar Ligi tarihinin en gollü karşılaşması olarak tarihe geçti. Bundan önceki en gollü maçta, üç yıl önce PSG, Rosenborg'u 7-2 yenmişti. Monaco'lu Prso da, Van Basten ve İnzaghi'den sonra devler liginde bir maçta dört gol atan üçüncü futbolcu oldu. 
   
   A GRUBU PUAN DURUMU TAKIMLAR O G B M A Y P O.Lyon 4 2 1 1 4 4 7 Celtic 4 2 0 2 6 4 6 B.Münih 4 1 2 1 5 5 5 Anderlecht 4 1 1 2 3 5 4 
   Celtic - Anderlecht 3 - 1 
   B.Münih - O.Lyon 1 - 2 
   25 Kasım 2003 
   Anderlecht - O.Lyon, Celtic - B.Münih 
   
   B GRUBU PUAN DURUMU TAKIMLAR O G B M A Y P Inter 4 2 1 1 6 5 7 D.Kiev 4 2 0 2 5 4 6 L.Moskova 4 1 2 1 4 3 5 Arsenal 4 1 1 2 2 5 4 
   Inter - L.Moskova 1 - 1 
   Arsenal - D.Kiev 1 - 0 
   25 Kasım 2003 
   L.Moskova - D.Kiev, Inter - Arsenal 
   
   C GRUBU PUAN DURUMU TAKIMLAR O G B M A Y P Monaco 4 3 0 1 14 5 9 Deportivo 4 2 1 1 7 9 7 PSV 4 2 0 2 4 4 6 AEK 4 0 1 3 1 8 1 
   Monaco - Deportivo 8 - 3 
   PSV - AEK 2 - 0 
   25 Kasım 2003 
   Deportivo - AEK, Monaco - PSV 
   
   
</TEXT>
</DOC>
