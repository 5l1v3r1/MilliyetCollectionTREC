<DOC>
<DOCNO> 191563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sondun24.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakanı Arafat'ı öldürmeyi planlamıyoruz 
</HEADLINE>
<TEXT>

     İsrail Başbakanı Ariel Şaron, Filistin lideri Yaser Arafat'ı öldürmeye yönelik planları olmadığını ilk kez resmen açıkladı. 
     Şaron, Kudüs'ü ziyaret eden bir grup Avrupalı parlamentere yaptığı açıklamada, Arafat'ın ''terör stratejisi izlemesi nedeniyle çoğu sivil yüzlerce, binlerce kişinin öldürülmesinden'' sorumlu olduğunu öne sürerek, buna rağmen Arafat'ı öldürmek için bir plan olmadığını söyledi. 
     İsrail, Arafat'ı ''uzaklaştırma'' yollarını araştıracağını açıklamış, siyasi kaynaklarsa bir suikast politikasının ihtimal dışı olduğunu belirtmişti. 
     Jerusalem Post gazetesi, geçen hafta, askeri kaynaklara dayanarak, hükümetin emir vermesi halinde ordunun Arafat'ı uzaklaştırmaya hazır olduğunu yazmıştı. 
     Arafat ise daha önce, İsrail'in kendisini topraklarından çıkarmaya çalışması halinde ölümüne savaşacağını açıklamıştı. 
     
</TEXT>
</DOC>
