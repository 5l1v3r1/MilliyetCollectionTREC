<DOC>
<DOCNO> 160881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/ekonomi/eko09.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Holding'den 46.5 trilyonluk net k r 
</HEADLINE>
<TEXT>

     Doğan Şirketler Grubu Holding, 1 Mayıs 2002 - 30 Nisan 2003 özel hesap dönemine ait bağımsız denetimden geçmemiş ve enflasyona göre düzeltilmemiş bilançosuna göre, 46 trilyon 526 milyar liralık net kar açıkladı. Şirket, geçen yılın aynı döneminde 10 trilyon 371 milyar liralık zarar açıklamıştı. 
     Aynı özel hesap dönemine ait enflasyona göre düzeltilmiş ve bağımsız denetimden geçmiş yıllık mali tablolarında ise, şirketin 30 Nisan 2003 tarihi itibariyle net dönem karı 75 trilyon 190 milyar lira olarak gerçekleşti. 
     
     Grup hisselerine destek 
     Doğan Yayın Holding, 2003 yılı konsolide faiz, amortisman ve vergi öncesi karının yüzde 10'u kadar kısmının Hürriyet Gazetecilik, Milliyet Gazetecilik ve Doğan Burda Rizzoli hisselerinin bir kısmının 31 Aralık 2003 tarihine kadar satın alınmasında kullanılmasına ilişkin aldığı Yönetim Kurulu kararını hayata geçirdi. 
     Doğan Yayın Holding'den İMKB'ye gönderilen açıklamada, piyasa şartları göz önünde bulundurularak 20 Mayıs - 2 Haziran arasında İMKB'den toplam 224 bin lot Milliyet Gazetecilik hisse senedi alımı gerçekleştirildiği, Milliyet Gazetecilik'te dolaylı yoldan sahip olunan yüzde 78.9'luk payın yüzde 80.02'ye yükseldiği kaydedildi. 
     

</TEXT>
</DOC>
