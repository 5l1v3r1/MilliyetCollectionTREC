<DOC>
<DOCNO> 158676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/soneko02.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokrasi kalkınmayı nasıl engelliyor 
</HEADLINE>
<TEXT>

     Trabzon Ticaret Borsası TTB Meclis Başkanı Mehmet Cirav, kalkınmanın önündeki en büyük engelin bürokratik zihniyet ve köhnemiş kurumlar olduğunu iddia etti. 
     Cirav, yaptığı açıklamada, dünyada para ve sermaye hareketlerinin artık bilgisayar düğmeleri ile kontrol edilmeye başlandığını ifade ederek, ''Devletin hür ve rekabetçi ortamın hakim kılınmaya başlandığı çağımızda, ne yazık ki, Türkiye, seçilenlerin de büyük çabalarına rağmen, köhnemiş fikirler paslı çivilere benzer, onları söküp atmak zordur vecizesine tam uygun bir şekilde yerinde saymaya yine devam ediyor'' dedi. 
     Yasama ve yürütme gücünü elinde bulunduran ve milletin büyük çoğunlukla işbaşına getirdiği bir iktidara rağmen, tamamen ilkel devlet mantığına sarılmış, hantal yapıya sahip bir bürokrasi olduğunu da ileri süren Cirav, ''Bürokrasi, sorun çözücü değil, sorun üretici yapısını artık sona erdirmelidir. Kalkınmanın önündeki en büyük engel, bürokratik zihniyet ve köhnemiş kurumlardır. Bu engeli aşmamız lazım. Böylelikle daha büyük hedeflere rahatlıkla ilerlerleyebiliriz'' diye konuştu. 
     
</TEXT>
</DOC>
