<DOC>
<DOCNO> 152106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/soneko31.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD Mevcut sorunlara rağmen küresel ekonomi toparlanacak 
</HEADLINE>
<TEXT>

     Ekonomik İşbirliği ve Kalkınma Örgütü OECD mevcut sorunlar ve kaygılara rağmen küresel ekonominin, yavaş da olsa toparlanacağını bildirdi. 
     OECD'nin dünya ekonomisiyle ilgili geleneksel 6 aylık değerlendirmesinde, Irak Savaşı'nın sona ermesine rağmen dünya ekonomisinin önünde terörizm, salgın hastalıklar, istikrarsız petrol fiyatları, uluslararası yönetişim yapılarına güvenin azalması gibi kaygılar bulunduğu belirtildi. 
     Değerlendirmede, bu kaygıların olumsuz etkilerine rağmen küresel ekonominin bu yıl yüzde 1.9 gibi ılımlı bir büyüme göstereceği tahminine yer verildi. 
     OECD, 2004 yılı için ise daha iyimser bir tahminde bulundu. Örgüt ekonomistlerinin, gelecek yıl küresel ekonominin yüzde 3 gibi ''sağlıklı'' bir büyüme oranı tutturacağına inandıkları bildirildi. 
     





</TEXT>
</DOC>
