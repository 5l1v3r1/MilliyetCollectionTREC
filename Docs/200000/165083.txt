<DOC>
<DOCNO> 165083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/spor/ydilmen.html </URL>
<DATE> 2003/06/24/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Bizim sistemimiz 
</HEADLINE>
<TEXT>

     Üzülsek mi, sevinsek mi Tabii ki hedef için beraberlik yeterliydi. Ancak yakalamışız Brezilyayı. Son 15 dakikada yakalamışız üç futbolcumuzla kaleci Dida'yı. Yap dörtlük, geç tarihe. 
     Şenol Güneş klasik antrenör tiplemesi ile takımı sahaya çıkardı. Hani bir puan yetiyor ya. Tek forvet Tuncay, arkasında Yıldıray, vs.. vs.. 
     Eksik kadrosuna rağmen dar alanda zaten çok etkili Brezilya. Bu tür taktikle oynarsan defansını bir şekilde açarlar. Golü yedikten sonra yine normale, yani iki santrfora döndük. Dünyanın sayılı takımlarından biri olmamızı sağlayan sisteme geçtik. Yani yürekli oynadık. Ve karşılığını da aldık. Müthiş oynayarak ikinci yarıyı tamamladık. Şenol Güneş yine son dakikalarda bir defans oyuncusu aldı ve dar alanda müthiş yetenekli Alex ile golü yedik. Brezilya'ya karşı çok kapanırsan gol yemekten kurtulamazsın. Ama oyun kalitemiz Okan girdikten sonra ortaya çıktı. 
     Yıldıray milli takım forması ile en iyi maçını oynadı. Bir orta saha oyuncusu bundan daha iyi oynamaz. Kafama bir şey takılıyor. Biz hep ikinci yarılarda iyi oynuyoruz. Fizik gücümüzün üst düzeyde olduğu kesin. Ama maça konsantre olup iyi başlayamadığımız da kesin. Fransa'ya da kötü başlarsak yanarız. Çünkü Fransızlar daha dirençli. Öne geçerlerse maçı bitirirler. 
     Hakem Markus Merk'in yönettiği maçın tamamı sadece Türkiye'de değil, Dünya'daki tüm hakem seminerlerinde örnek olarak gösterilmeli. Sıfır hata. Ve hakemlik dersi. 
     Not Alex'i, Fenerbahçe düşünüyormuş. O zaman Şükrü Saracoğlu'na bir 55 bin daha eklesinler. 
     
     
     

</TEXT>
</DOC>
