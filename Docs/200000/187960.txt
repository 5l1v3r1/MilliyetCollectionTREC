<DOC>
<DOCNO> 187960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/yazar/okur.html </URL>
<DATE> 2003/10/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Parris'in tezkere turu 
</HEADLINE>
<TEXT>

   
   Mark Parris... ABD'nin eski Türkiye Büyükelçisi. Türkiye'yi iyi tanır. Türk dostları çok fazladır. Türkiye'yi ve Türk dostlarını çok fazla sevdiğini söyler. 
   Tam bir haftadır İstanbul'da. Önümüzdeki hafta da Ankara'da... 
   Görüşmeler yapıyor. Turlar atıyor. Acaba neden Burada duralım. Ve kendisiyle ilgili birkaç anekdot verelim. ABD'nin Irak'a yaptığı operasyondan sonra tam 6 kez Bağdat'a gitti. Şu an Washington'da en önemli lobi işini Parris yapıyor. Ve iddialara göre Washington yönetimi ile Irak'taki geçici yönetim arasında mekik diplomasisini Parris yürütüyor. Deniliyor ki ABD yönetimi ile Irak'taki Bağdat hattını bu diplomat bağlıyor İşte bu noktada Parris'in Türkiye ziyareti de ayrı bir anlam taşıyor. 
   Çünkü Parris, İstanbul turunda çok sayıda işadamıyla görüştü. Sivil toplum örgütlerini ziyaret etti. Özellikle Türkiye'deki yabancı banka yöneticilerini ziyaret etti. Tezkere oylamasından önce durum ne Görmek istedi. 
   Peki Mark Parris'le görüşen işadamları kendisine neler söyledi TÜSİAD üyesi pek çok işadamının bu görüşmeden bize yansıttıkları çok net. Deniliyor ki "Tezkere tamam. Türkiye ile ABD arasındaki ilişkiler düzeliyor. Ancak Türkiye kendisini dev aynasında görmesin. Bu iş 5 bin, 10 bin asker yetmez. 50 bin asker gerekir gibi algılanmasın. Biz, ABD'nin kürt sorunu konusundaki tavrını izliyoruz. Ama diyoruz ki aman ha Türkiye bu işlere bulaşmasın." 
   
   TÜSİAD da sırada 
   Şimdi diyeceksiniz ki "Bu ne demek " 
   İşadamları açık konuşmak istemiyor. Ancak tezkereye tamam derken Irak'a asker gönderme konusunda soğukkanlı olunmasını istiyor. Parris, hafta sonu Ankara'ya gidecek. Büyük ihtimalle TOBB Başkanı Rifat Hisarcıklıoğlu'nu da ziyaret edecek. Ve salı günü ABD'nin Türkiye Büyükelçisi ve yakın dostu Eric Edelman ile görüşecek. TÜSİAD üyeleri de salı günü Edelman'a gidecekler. 
   Gündemlerinde elbette Irak var. Çünkü 2 hafta önce alınan Bağdat ziyareti kararının durumu da belli olacak. Büyük ihtimalle ziyaret tarihi saptanacak. Ama bu ziyaret işi TÜSİAD içinde de tartışılıyor. 
   
   Güneydoğulu kadına İngiliz desteği    Tam 30 kadın. 30'u da Güneydoğulu... Kimi eğitimli, kimi eğitimsiz. 14 - 16 Ekim tarihleri arasında Ankara'da olacaklar. İngiltere Dışişleri Bakanlığı'nın onlar için hazırladığı sertifikayı alacaklar. İngiliz hükümeti, AB sürecindeki Türkiye'ye destek olmak amacıyla British Council kanalıyla iki yıl önce bir program başlatmış. Önümüzdeki 5 yılı kapsayan bu programın stratejisi belli 
   "Sivil toplumun geliştirilmesi, kolluk güçlerine yönelik modernizasyon, mağdur grupları topluma dahil etme, çocuk hakları, özürlü hakları ve herkes İçin Spor." İşte 2 yıl önce merkezi Diyarbakır'da bulunan Kadın Eğitim Merkezi KAMER Başkanı Nebahat Akko British Council'a başvurmuş ve "Biz, kadının şiddete maruz kaldığı bölgemizle ilgili sizin bu programınızdan yararlanmak istiyoruz" demiş. Ardından kadın grişimciliğini ve üretkenliğini geliştirmek üzere 3 İngiliz danışman tam 120 kadını eğitmiş. Eğitim için 100 bin pound para harcanmış. 
   İşte salı günü davetli 30 kadın, 70 kadını temsilen sertifikalarını alacaklar. 
   
      
   
</TEXT>
</DOC>
