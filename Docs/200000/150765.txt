<DOC>
<DOCNO> 150765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo05.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... ABD'li Owens Galatasaray'da... 
</HEADLINE>
<TEXT>

     Türkiye Basketbol Ligi'nde yer alan ve Türkiye Kupası'nda ''dörtlü final''de mücadele edecek olan Galatasaray, kupa maçları öncesi pota altı sorunlarını gidermek için ABD'li pivot Geoffrey Richard Owens ile sezon sonuna dek sözleşme imzaladı. 
     Galatasaray Kulübü'nden yapılan açıklamada, Galatasaray Kulübü Basketbol Şubesi Başkanı Yalçın Granit ve yönetim kurulu üyelerinin maddi katkılarıyla, 25 yaşında ve 2.11 metre boyundaki Geoffrey Richard Owens ile sezon sonuna kadar sözleşme imzalandığı bildirildi. 
     Bu arada, kadrosuna yaptığı takviye ile daha da güçlenen Galatasaray hedef büyüttü. Sarı-kırmızılılarda yeni hedef, Türkiye Kupası ve Türkiye Basketbol Ligi'nde final oynamak olarak belirlendi. 
     





</TEXT>
</DOC>
