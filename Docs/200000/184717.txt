<DOC>
<DOCNO> 184717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/tv/ekran.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dizilere yüz vermedi 
</HEADLINE>
<TEXT>

   Yeni bir stand-up yazdığı için gelen dizi tekliflerini kabul etmeyen Beyazıt Öztürk, bu gece arşivden güldürecek 
      MEMETCAN DEMİRAY 

   Yaz boyunca pek ortalarda görünmedi Beyazıt Öztürk. "Ne yaptınız" diye soruyoruz, "Çeşme'deki restoranıma gittim geldim" diyor. "Stand-up"lara ara verdiği için dinlenme fırsatı bulduğunu da ekliyor. Öztürk, "Neden sahneye ara verdiniz " diye sorduğumuzda ise yeni bir "stand-up" yazdığını ama bunun kolay olmadığını, üstelik bu kez daha büyük bir şov hazırladığını müjdeliyor. "Ağalı paşalı" dizilerden teklif aldığını da söyleyen Öztürk, bunları hem "kendisine uymayacağı", hem de zamanı dar olduğu için kabul etmemiş. 
   
   Yeni tipler, yeni şovlar 
   Bir de "sürpriz" müzikal üzerinde çalışan Öztürk, haftaya başlayacak "Beyaz Show"da yeni tiplemelerin yer alacağını söylüyor 60'lı yılların rockçısı Hörgüç, "tiki"leri anlatan Con Con ve Emel'le Erdal adlı sevgililer. Öztürk ayrıca "Sizin Yerinize Denedik" adlı yeni köşede "su balesi" gibi deneyimlerini izleyiciyle paylaşacak 
   KANAL D 23.15 
   
   
   "Muhabir" gözüyle dış dünyamız    CNN TÜRK'ün konularında uzman üç muhabiri Burçin İmir, Barçın Yinanç ve Ahu Özyurt ayda bir "Muhabir"de buluşuyor. Yapımda Kudüs'ten Burçun İmir, Ankara'dan Barçın Yinanç ve İstanbul'dan Ahu Özyurt, Türkiye ile ilgili dış politika konularında dosyalar hazırlayacak. 
   İlk programda İmir'in "Arafat", Yinanç'ın "Manavgat Suyu'nun İsrail'e satışı" ve Özyurt'un "Kurtuluş Savaşı sırasında Felluci'den Türkiye'ye göç eden Arap aşiretinin öyküsü" dosyaları var. 
   CNN TÜRK 22.10 
   
   
   Askerlik sürüyor    Mustafa Altıoklar'ın sinemada iyi iş yapan filmi "O şimdi Asker" ikinci bölümüyle ekranda. Özcan Deniz, Mehmet Günsur, Ali Poyrazoğlu gibi isimlerin rol aldığı filmde kısa dönem askerlik için biraraya gelen bir grup askerin öyküsü anlatılıyor. 
   O ŞİMDİ ASKER KANAL D 20.30 
   
   
   Kırık hayaller    KANAL D'nin gençlik dizisinde Kerim, Zeynep ile Mehmet'in yakınlığından rahatsız olur. Nitekim şüpheleri doğru çıkar. Zeynep ve Mehmet baş başa bir gece geçirirler. 
   LİSE DEFTERİ KANAL D 21.45 
   
   AKP neden Batı'ya dönük    Taha Akyol, Türkiye-ABD Dostluk Derneği Başkanı AKP Milletvekili Egemen Barış'ı konuk edecek. Barış, "AKP hükümetinin neden İslam dünyasından çok Avrupa ve ABD'ye önem verdiği"ne değinecek. 
   EĞRİSİ DOĞRUSU CNN TÜRK 23.05 
   
   
</TEXT>
</DOC>
