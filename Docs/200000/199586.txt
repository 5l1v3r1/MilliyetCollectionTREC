<DOC>
<DOCNO> 199586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sontur02.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Pendik'te zincirleme trafik kazası... 
</HEADLINE>
<TEXT>

     Pendik'te meydana gelen zincirleme trafik kazasında, 1'i ağır, 12 kişi yaralandı. 
     E-5 Karayolu Üst Kaynarca Mevkii'nde, Aydın Turizm'e ait Hüseyin İkidevelioğlu yönetimindeki 34 YM 6484 plakalı yolcu otobüsüne, Es Turizm'e bağlı Murat Güngör'ün kullandığı 42 AL 108 plakalı yolcu otobüsü arkadan çarptı. 
     Ardından, Durmuş Akdemir idaresindeki 50 FF 107 plakalı yolcu otobüsü, bir alışveriş merkezine ait, Muhammet Şükrü Altun'un kullandığı 34 TU 8299 plakalı servis midibüsü ve İrfan Sürül yönetimindeki 34 AJC 03 plakalı kamyon da zincirleme olarak kazaya karıştı. 
     Kazada yaralanan Özgür Akyıldırım, Sadık Aydoğmuş, Murat Akman, Bilal Akbaba ile Harun, Berivan ve Vedat Altun kardeşler Pendik Devlet Hastanesi'nde, İshak Altun, Özkan Çiçek, Şahin Önder, İsrafil Güler ve Sevgi Gümüş de Özel Nenehatun Polikliniği'nde tedavi altına alındı. 
     Yaralılardan durumu ağır olan Sadık Aydoğmuş, Kartal Dr. Lütfi Kırdar Eğitim ve Araştırma Hastanesi'ne sevk edildi. 
     Kazayla ilgili soruşturmanın sürdürüldüğü bildirildi. 
     
</TEXT>
</DOC>
