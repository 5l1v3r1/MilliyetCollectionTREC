<DOC>
<DOCNO> 150620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/spor/bbas.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER'E İTALYAN AYIBI 
</HEADLINE>
<TEXT>

Ülker’in idmanlarını gizlice videoya kaydeden, farkedilip kasete el konulunca, "Geri vermezseniz, ülkenize dönemezsiniz" uyarısında bulunan Skipper Bologna traji - komik bir olaya imza attı 
     Yavuz hırsızlar 
     BASKETBOL Avrupa Ligi E Grubu’ndaki son maçında Skipper Bologna’yı rakip sahada 86 - 82 yenen Ülkerspor, maç öncesi ve sırasında akıllara durgunluk verecek bir olay yaşadı. Turuncu - Yeşilli takımın pazartesi, salı ve çarşamba günü yaptığı antrenmanların, İtalyan Skipper Bologna Kulübü tarafından gizlice video kameraya kaydedildiğini "tesadüfen" farkeden Ülkersporlu idareciler, karşılarında "yavuz hırsız" İtalyanlar’ı buldu. 
     
     Diploması trafiği 
     ANTRENMANDA kaydın yapıldığı kutuyu farkeden ve kasetlere el koyan Ülker, İtalyanlar’ın özür dileyecekleri yerde, "Kaset hırsızlığı yaptınız, ülke dışına çıkamazsınız" uyarısıyla karşılaşınca şoke oldu. Genel Menajer Lütfi Arıboğan, maç seyretmek yerine diplomasi trafiğine girdiğini belirterek, "Eğer kasetleri iade etmeseydik Türkiye’ye dönemeyebilirdik. Karşılaştığımız bu olay gerçekten traji - komik bir olaydır" dedi. 
     
     Güvenlik bahanesi 
     ARIBOĞAN şöyle devam etti "Niye çekim yaptıklarını sorduğumuzda güvenlik için’ yanıtını aldık. Ama kasetleri izlediğimizde yaptığımız antrenmanlar dışında başka görüntüye rastlamadık. Bologna takımları eskisi kadar başarılı değiller. Prestijlerini ve ülke puanını arttırmak için bu yola başvurmuş olabilirler. Olayı ULEB’e de şikayet ettik. " diye konuştu. Ülkerspor kafilesi dün sabah İstanbul’a döndü. n MURAT AĞCA 
     
Ataman ders verdiYunanistan’da, "AB’ye alınmadık, ama Dünya’daki elit isimler arasında hep Türkler var" diye konuştu 
     BASKETBOLDA coachluğunu yaptığı İtalya’nın Montepaschi Siena takımını Final - Four’a çıkararak bir ilke imza atan Ergin Ataman, Yunanistan’da Panathinaikos’a 111 - 103 yenildikleri maç sonrası yaptığı açıklamalarla günün konusu oldu. Ataman, 10 yeni ülkenin AB’ye alındığı güne rastlayan karşılaşmanın bitiminde, Türkiye’nin üyeliğini geciktiren Avrupa Birliği üyesi ülkelere öfke kustu. 
     GENÇ çalıştırıcı, birçok alanda Avrupa’nın ve Dünya’nın "elit" isimleri arasında Türkler’in de yer aldığını, sporda Avrupa’da Türkiye’nin belirgin ağırlığı olduğuna dikkati çekti. Ataman, "Ancak bazıları bunu görmemezlikten geliyor. Avrupa’nın en başarılıları, arasında Türkler var. AB’ye alınsak da alınmasak da, zaten Avrupa’nın zirvesindeyiz" diye konuştu. 
     
Yıldızlar fark attı      17. Avrupa Yıldız Erkekler Basketbol Şampiyonası 2. Grup Eleme maçında Türkiye, Letonya’yı 95 - 53 yendi. Baştan sona çok rahat bir oyun çıkararak galibiyete ulaşan Ay - Yıldızlı ekibimiz maçın ilk yarısını da 51 - 29 önde kapadı. Günün diğer maçında ise Fransa, Polonya’yı 81 - 62 mağlup etti. Kuşadası’nda düzenlenen şampiyonada bugün Türkiye - Polonya, İsrail - Letonya karşılaşacak. 
     
     Potada bugün 
     Ankara ASKİ Salonu 
     16.00 Türk Telekom - Büyük Kolej 
     


SPOR 



























</TEXT>
</DOC>
