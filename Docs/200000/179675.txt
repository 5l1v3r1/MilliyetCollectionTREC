<DOC>
<DOCNO> 179675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/siyaset/siy09.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam 2546 kadın profesörümüz var 
</HEADLINE>
<TEXT>

   ANKARA Milliyet 

   
   Üniversitelerdeki öğretim elemanı sayısı geçen akademik yılda bir önceki yıla göre yüzde 6.7, kadın öğretim elemanı sayısı da yüzde 7.8 oranında arttı. Üniversitelerde 28 bin 205'i kadın, 47 bin 885'i erkek toplam 76 bin 90 öğretim elemanı görev yapıyor. 
   Öğrenci Seçme ve Yerleştirme Merkezi ÖSYM verilerine göre, kadın öğretim elemanlarının 2 bin 546'sı profesör, bin 758'i doçent, 3 bin 758'i yardımcı doçent, 4 bin 427'si öğretim görevlisi, 3 bin 235'i okutman, 981'i uzman, 11 bin 481'i araştırma görevlisi, 13'ü çevirmen, 6'sı da eğitim - öğretim planlamacısı olarak çalışıyor. 
   
   ÖĞRETİM ÜYELERİ ARTTI 
   Üniversitelerde erkek öğretim elemanlarının 7 bin 641'i profesör, 3 bin 643'ü doçent, 8 bin 863'ü yardımcı doçent, 7 bin 944'ü öğretim görevlisi, 2 bin 456'sı okutman, 1371'i uzman, 15 bin 945'i araştırma görevlisi, 8'i çevirmen, 14'ü eğitim - öğretim planlamacısı unvanıyla görev yapıyor. Öğretim üyesi sayısının son 5 yılda yüzde 68 oranında arttığı da tespit edildi. 
   
</TEXT>
</DOC>
