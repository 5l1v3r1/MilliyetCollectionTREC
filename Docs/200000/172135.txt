<DOC>
<DOCNO> 172135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/soneko26.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası New York Temsilciliği'ni kapatıyor... 
</HEADLINE>
<TEXT>

     Türkiye İş Bankası New York Temsilciliği'ni kapatıyor. 
     Banka'nın New York Temsilcisi Attila Macun, A.A'ya yaptığı açıklamada, New York'taki temsilciliğin kapatılması kararının ABD ile Türkiye arasındaki ilişkilerin gerginleşmesiyle ilgisi bulunmadığını belirterek, kararda özellikle ABD'de ekonominin durağan bir hal almasının etken olduğunu kaydetti. 
     Attila Macun, Manhattan'ın 5. cadde üzerindeki temsilciliğin kapatılmasının ardından kendisiyle birlikte diğer çalışanların da en kısa sürede Türkiye'ye döneceklerini ifade etti. 
     İş Bankası New York Temsilciliğinin kapatılması kararı Yönetim Kurulu'nun 26 Şubat tarihinde yaptığı toplantıda alınmıştı. 
     
</TEXT>
</DOC>
