<DOC>
<DOCNO> 163401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/spor/spo05.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AİLE BOYU ZAFER 
</HEADLINE>
<TEXT>

Formula 1'in yaşayan efsanesi Alman pilot Michael Schumacher, Kanada'da kardeşi Ralf ile giriştiği kıyasıya mücadeleden galip çıktı, zirveyi Finli Raikkonen'den kaptı 
     FORMULA 1'DE Kanada'nın Montreal kentinde yapılan sekizinci Grand Prix'de zafer, Ferrari'nin ünlü Alman pilotu, son üç yılın şampiyonu Michael Schumacher oldu. Yarışa pole pozisyonda başlayan kardeşi Ralf ile amansız bir mücadeleye giren Michael Schumacher, ikinci sırada başladığı yarışı birincilikle tamamlayarak hem sezonun dördüncü Grand Prix zaferini yakaladı, hem de genel klasmanda liderliği Finli Kimi Raikkonen'den devraldı. 
     
     SAATTE ortalama 200.777 kilometre hızı yakalayan Schumacher, yarışı 1.31.13.591 ile ilk sırada tamamlarken, kardeşi Ralf 0.784 farkla ikinci, Kolombiyalı Juan Pablo Montoya da 1.355 farkla üçüncülüğü elde ettiler. Raikkonen ise 1 dakika 10.502 saniye geride ancak altıncılığı alabildi. Schumacher böylece bu sezon ilk kez zirveye yerleşirken, toplam beş şampuyonluk bulunan kariyerinin de 68. Grand Prix birinciliğine imza atmış oldu. 
     
Schumi'nin uğuru Montreal      Michael Schumacher, Kanada'nın Montreal kentindeki Grand Prix'yi kazanınca ilginç bir rekora da imza atmış oldu. Kariyerinde toplam beş Formula 1 şampiyonluğu bulunan Schumacher, böylece Montreal'deki Gilles Villeneuve pistindeki altıncı Grand Prix'de de şampiyonluğu rakiplerine bırakmadı. Michael Schumacher, yarış sonrası düzenlenen kupa töreninde ikinciliği alan kardeşi Ralf ve üçüncü Montoya ile birlikte şampanya patlattı. 
     
Sürücüler Klasmanı 1.Michael Schumacher Alm. Ferrari 54p 2.Kimi Raikkonen Fin. McLaren 51p 3.Fernando Alonso İsp. Renault 34p 4.Ralf Schumacher Alm. Williams 33p 5.Rubens Barrichello Bre. Ferrari 31p      
     
Markalar Klasmanı 1.Ferrari 85p 2.McLaren 76p 3.Williams 64p 4.Renault 47p 5.Jordan 11p      
     
     
     

</TEXT>
</DOC>
