<DOC>
<DOCNO> 150203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/soneko15.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bisküvi firmaları Irak'tan umutlu... 
</HEADLINE>
<TEXT>

     Karaman'da faaaliyet gösteren bisküvi firmaları Irak'a savaş nedeniyle duran ihracatın yeniden başlaması umudunu taşıyorlar. 
     Alınan bilgiye göre, gıda sanayisinde özellikle bisküvi üretimi ile adını duyuran Karaman'dan Irak'a, savaştan önce yaklaşık yılda 2 milyon dolarlık ihracat yapılıyordu. 
     Şimşek Bisküvi Fabrikası İhracat Sorumlusu Yücel Taşkıran, Irak'la ticari ilişkilerinin tam gelişmeye başladığı bir dönemde koptuğunu söyledi. Savaşın bitmesiyle bölgeye tekrar mal gönderme umutlarının doğduğunu belirten Taşkıran, Irak'taki alıcıların şu anki karmaşa ortamı ve yağmalamalardan çekinerek alışveriş yapmadığını kaydetti. 
     Irak'taki yönetim boşluğunun giderilmesiyle sağlanacak güven ortamının bölgeye ihracatın tekrar başlamasını sağlayacağını ifade eden Taşkıran, komşu ülke Irak'ın gıda ihtiyacının Türkiye tarafından karşılanmasının bölgede yaşamın normale dönmesiyle başlayacağını tahmin ettiklerini bildirdi. 
     





</TEXT>
</DOC>
