<DOC>
<DOCNO> 183864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/yazar/temelkuran.html </URL>
<DATE> 2003/09/22/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Mahzunların iktidarı 
</HEADLINE>
<TEXT>

   
   Mahallede ele alınınca tahta tabanca, iki seçenek vardı bir erkek çocuğu için Ya Cüneyt Arkın olacaksın ya da Yılmaz Güney. Sonra da zaten bakışların, duruşların, gülüşlerin de ona göre olacak, ona göre büyüyeceksin. Nedeni de pek belli olmayan bir hüzünle büyüyen oğlan çocukları herhalde en başından beri Yılmaz Güney'di, ona baka baka öğrendiler erkek olarak büyümeyi. O incecik enselerin ete işlemiş efk rı, niyesi bilinmeyen bir gariplik hali... İnce saz fasla başlar gibi bakışlar delikanlılıksa sonuna kadar, hesapsız delikanlılıklar... Öyle işte, neyse ne, filmin sonunda ölmeyi göze alan bir göğüs kafesi... 
   H l bu yüzden asılı değil midir kimilerimizin evlerinde Yılmaz Güney afişleri 
   Fakat işte Yılmaz Güney hallerinde bir hal var ki o bambaşka... 
   
      "Tabancanı bırak "    Hapishane öncesi birçok Yılmaz Güney filminde aynı sahne vardır. Yılmaz Güney bir nedenle -kan davası, mafya bağlantıları, çakalların pusuya yatmış olması hali- tabanca taşımak zorundadır. Kadınlar her filmde başkadır Hülya Koçyiğit, Filiz Akın, Fatma Girik... Ama tabanca hep vardır. Bu filmlerin hepsi aynı yerde düğümlenir kadın Yılmaz Güney'den tabancasını bırakmasını ister, Yılmaz bırakamaz. Sonra kadına olan aşkından, öleceğini bile bile tabancayı bırakır ve akabinde derhal vurulur. Yılmaz, kapıdan çıkmadan önce kadına dönüp o hazin gülümsemesini çakacaktır. O gülümsemede en derininden "Beni anlamadın" cümlesi kazılıdır. Yılmaz ölür, kadın geride tek başına, tabancasını bıraktırmanın suçluluk duygusuyla kalır. Yılmaz'dan kalan bir tek o derin ve mahzun gülümsemedir. 
   
   Nereden sevdim o zalimi    "Anlamak" bir güçtür, bilmek keza. Ama "yakın ilişkilerde" bazen "anlamamak" da bir iktidara dönüşebilir. Erkeklerin ve kadınların kullandığı bir şeydir bu. Ne kadar kolejlerde bile okusak sonradan, Türk filmlerinden öğrendik bazı "artistikleri" galiba bu da öyle. Sizin de olmadı mı hayatınızda "Anlamıyorsun" diyen, bunu deyip mahzun bir gülüşle başını öte yana çeviren biri Hem de büyük bir olasılıkla ortada anlaşılacak hiçbir şey yokken, hem de anlasanız da haklı siz çıkacakken mesela. Anlamıyorsunuzdur siz, sanki sığsınızdır biraz, sanki o anlaşılmadığı için hep biraz daha derin. Yılmaz Güney'dir işte bu, efk rı kendinden bir adam. İktidarı mağduriyetinden kaynaklanan... Düşünün bir kez, olmuştur mutlaka. Mutlaka sizin de bir Yılmaz Güney hayatınızda 
   
      
   
</TEXT>
</DOC>
