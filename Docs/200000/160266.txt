<DOC>
<DOCNO> 160266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/ekonomi/eko04.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Haziranda borsanın şansı yüksek 
IMF görüşmelerinin sorunsuz tamamlanması, mayıs ayı enflasyonunun düşük çıkması, Merkez'in kotasyon indirimi ve kredi derecelendirme kuruluşlarından gelebilecek olası bir not artırımı rotayı borsaya döndürecek. İMKB'nin getiri potansiyeli haziranda yüksek görünüyor 
     SONGÜL HATISARU 

     Irak savaşı sonrasında Türkiye'de yatırım tercihlerinde değişiklikler olurken, yatırımcının portföyü de değişti. Özellikle dövizin bireyler açısından risksiz bir yatırım aracı olmaktan çıkması yatırımcıları yeni arayışlara yöneltti. Yatırımcı büyük ölçüde, mevcut koşullarda daha risksiz görünen ve yüksek getiri sağlayan bono piyasasına yöneldi. Bu piyasada potansiyel getirilerin azalmasıyla birlikte yatırımcının İMKB'ye yönelmesi beklenebilir. Yatırım tercihleri uzun zamandır durgun olan borsadan yana da kullanabilir. 
     
     Özelleştirme çıkışı ateşleyebilir 
     Borsa yaklaşık üç yıldır düşüş trendinde. Yüksek getirisiyle yatırımcı için başka bir tercih arayışını anlamsız kılan reel faiz borsaya para girişini engelledi. Yaz aylarında borsa durgun olur. Ancak büyümede belli bir ivmenin yakalandığı, özelleştirme çalışmalarının hızlandığı bir konjonktürde yaza giriyoruz. Uzunca bir süredir gündemdeki olumlu gelişmelere tepki vermeyen endeks geçen hafta 2.94 prim yaparak 11.381 puana yükseldi. 
     Borsaya yönelen parada faizlerin nispeten gerilemesi önemli. Ancak faizler h l yüksek olduğu için borsadaki hareketlenmenin gücü ve süresi sorgulanabilir. Borsadaki hacim artışı dikkat çekici. Kapasite kullanımındaki artış ve iç talepteki nispi canlanma gözönüne alındığında şirketler açısından olumlu bir döneme girildiği söylenebilir. Borsada işlem gören şirket ve bankaların, 6 aylık bilançolarında 3 aylık bilançolarına kıyasla daha yüksek k rlar açıklaması bekleniyor. Kurlardaki düşüş borçlu şirket bilançolarını olumlu etkileyecek. Faizdeki düşüş ise bankaların 6 aylık k rlılıklarını artıracak. IMF ile 5. gözden geçirmenin kısa bir gecikmeyle haziran ayı içinde tamamlanması borsada çıkışı tetikleyebilir. 
     
     İMKB 30 hisselerine dikkat 
     AB yolunda atılan adımlarda borsa için orta vadede sinyal veriyor. Haziran ayında yapılması beklenen Tüpraş ve Tekel özelleştirmelerinin de borsayı canlandırması bekleniyor. Ancak faizin h l yüksek olması borsadaki yükselişi limitli kılacaktır. Dolardaki mevcut seviye borsadaki yükselişe yabancı katılımını sınırlarken, dövizden çıkan paranın h l bonoya yönelmesi de faizlerin gelinen noktada da yüksek olduğuna işaret ediyor. 
     Enflasyon beklentisi dikkate alındığında yüzde 20'lerde bulunan reel faiz yatırımcı için hiçte fena bir oran değil. Bu noktada borsanın kısa vadeli yönünde MB'nin kotasyon indirimine gidip gitmeyeceği ve bu indirimin ne oranda olacağı önem kazanıyor. Piyasada kotasyon indirimi beklenirken, MB'nin değerlendirmesinin sürdüğü biliniyor. Ancak 2 puan civarında kalacak bir kotasyon indirimi fiyatlara büyük ölçüde yansıdığından borsaya etkisi sınırlı kalabilir. Borsada fiyatlar orta ve uzun vade için cazip. Orta vadeli yatırımcı İMKB 30 ve holding hisselerine yatırım yapabilir. Yine A tipi yatırım fonları borsaya yatırımı düşünenler için iyi bir seçenek. 
     

</TEXT>
</DOC>
