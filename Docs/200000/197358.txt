<DOC>
<DOCNO> 197358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/magazin/mag06.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Öztek'in iddiaları asılsız' 
</HEADLINE>
<TEXT>

   
   Boğaziçi İmar Müdürü Ruşen Serdaroğlu, dün gazetemizde yer alan "Laila yıkıldı" haberiyle ilgili olarak bir açıklama yaptı. Serdaroğlu, Laila'nın işletmecisi Şefik Öztek'in iddialarını şöyle yanıtladı "Söz konusu yerde işletmecinin ifadesinde yer alan, 'Laila'nın 4 yıl önceki haliyle bugünkü hali arasında imara aykırı en küçük bir fark yok' beyanatı tamamen asılsız ve yanıltamaca içermektedir. 
   Anılan yerde iddia edildiğinin aksine 2003 yılında yapılan aykırılıklar tespit edilerek, 07.10.2003 günü Büyükşehir Belediye Encümeni'nce alınan yıkım kararı doğrultusunda, müdürlüğümüz ekiplerince 21.11.2003 günü yıkım yapılmış, ancak mesai saatlerinde bitirilememiş olup, kalan kısmı önümüzdeki günlerde yıkılacaktır. 
   Ayrıca, kışlık Laila ile ilgili olarak, 'Fen ve sağlık şartlarına uygundur yazısını talep ettik, verilmedi ve gerekçesi de bildirilmedi' iddiası asılsız olup, mevcut yer isk nsız olduğundan talepleri karşılanamamıştır. Bu konu da bir yazı ile kendilerine bildirilmiştir. 
   Boğaziçi İmar Müdürü olarak, Laila İşletmecisi Şefik Öztek'in asılsız ve iftira dolu beyanatlarını kınıyorum. Hiç kimseyle şahsi bir işim ve beklentim olamaz. Bana yaptığı bu iftira karşısında yasal haklarımı arayacağım. Avukatlar bu konuda gerekli yasal işlemleri başlatacaklardır." 
   
   
</TEXT>
</DOC>
