<DOC>
<DOCNO> 169366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur05.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpüklü sıcak gece 
</HEADLINE>
<TEXT>

     İbrahim LALELİ- Gökhan ÇALBAY ANTALYA, DHA 
     AKDENİZ'in en büyük kapalı diskosu Olympos'ta düzenlenen köpük partisinde gençler erotik danslar eşliğinde çılgınca eğlendi. Diskonun ortasından akan köpüğün altına giren gençler, sabaha kadar dans ederek eğlencenin limitlerini zorladı. 
     Köpük partilerinin öncülüğünü yapan mekanlar arasında yer alan Olympos Disco, bu sezon da sıcak partilerine kaldığı yerden devam ediyor. Özellikle haftasonları tıklım tıklım dolan disko, düzenlenen eğlencelerle açık hava mekanlarına meydan okuyor. Özellikle gençlerin büyük ilgi gösterdiği partilerde içkiler su gibi içilirken köpüklü eğlence iyice coşturuyor. Geceyarısı akıtılan bembeyaz köpüğün içinde elbiselerinin ıslanmasına aldırmayan gençler dans ederken kendinden geçiyor. Dans pistinde erkeklerden çok genç kızların bulunması dikkati çekiyor. 
     Köpükte sırılsıklam olan çiftler partnerleriyle bol bol dans edip eğlenirken alkolün etkisiyle erotik danslar sergilemekten de geri kalmıyor. 
     
</TEXT>
</DOC>
