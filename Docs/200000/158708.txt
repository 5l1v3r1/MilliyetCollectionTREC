<DOC>
<DOCNO> 158708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo15.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir başkadır Mayıs'ta derbi.. 
</HEADLINE>
<TEXT>

     Beşiktaş ile Galatasaray arasında mayıs aylarında yapılan maçlarda, sarı-kırmızılılar rakibine oranla daha başarılı bir grafik çizdi. 
     İki ekip arasında mayıs aylarında şimdiye dek 33 maç oynanırken, bunların 14'ünü Galatasaray, 9'unu ise Beşiktaş kazandı. 10 maç da berabere sonuçlandı. 
     Mayıs'ta sarı-kırmızılılar Beşiktaş kalesine 57 gol atarken, siyah-beyazlılar ise 46 gol kaydetti. 
     
     25 MAYIS'TA 2 MAÇ 
     Yarın oynanacak derbi maçın tarihi olan 25 Mayıs'ta, iki takım daha önce 2 kez karşılaştı. 
     Bu 2 maçın 1'ini Beşiktaş kazanırken, diğer karşılaşma ise berabere sonuçlandı. 
     25 Mayıs 1947'de Fenerbahçe Stadı'nda oynanan Milli Küme maçında Beşiktaş ezeli rakibi Galatasaray'ı 3-1 yenerken, 25 Mayıs 1952'de İnönü Stadı'nda yapılan İstanbul Ligi maçı ise 1-1 berabere sonuçlandı. 
     
</TEXT>
</DOC>
