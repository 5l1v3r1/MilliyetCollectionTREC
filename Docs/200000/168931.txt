<DOC>
<DOCNO> 168931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/yazar/tamer.html </URL>
<DATE> 2003/07/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yiyeceklerimizin lezzetini neye borçluyuz 
</HEADLINE>
<TEXT>

     10 yıldır yurtdışında yaşadığını belirten A. Yılmam adlı okurum, "Türkiye'de yetiştirilen gıda ürünlerinin lezzetini, dünyanın hiçbir yerindeki yiyeceklere pişmemiş değişmemem" diyor ki ben de aynı görüşteyim, okurumun bir süre önce tanıştığı Cenevre'de yaşayan Yunanlı dostu da. Yunanlı arkadaşı, iş için Almanya'ya her gittiğinde sadece Türk marketlerinden alışveriş yapıyormuş. Çünkü Türk marketlerinden her aldığı ürünün lezzet ve zevkle yenmesini sağlayacak bir doğallığı olduğunu düşünüyormuş. 
     Geçenlerde Yılmam'ın bir arkadaşı Türkiye'den çokça Antep fıstığı getirmiş. Okurumuz da işyerindeki herkese ikram etmiş. Arkadaşları bizim Antep fıstığını o kadar beğenmişler ki, fıstıkların bu lezzete sahip olması için ne tür bir katkı maddesi kullanıldığını sormuşlar ve "Hiçbir şey" yanıtını alınca da şaşakalmışlar. 
     
     Batı'daki imajımız 
     "Siz orada pek farkında değilsiniz ama, Türkiye'nin Batı dünyasındaki olumlu imajı hızla yükseliyor," diyen Yılmam, tam da bu noktada kaliteli ambalajlama sistemleriyle, dünyayı lezzetli Türk ürünleriyle tanıştırmamız gerektiğini düşünüyor. Çok doğru bir zamanlama. 
     Belki şöyle demek daha doğru Galatasaray, Milli Takım, Tarkan, tezkerenin reddi, Orhan Pamuk, Fazıl Say, Nuri Bilge Ceylan ve son olarak da Sertab Erener'in Eurovision'daki başarısı derken, Türkiye Avrupalı vatandaşın gündemine girdi artık. Yediği Türk malının lezzetini de şimdi daha dikkatle test ediyor. Önyargılardan kurtulmakta olduğu için de bu lezzetin farkına varıyor. Özetle Türkiye'nin marka değeri Avrupa'da artıyor diyebiliriz. 
     
     Organikler lezzetsiz 
     Yılmam'ın e - postasının son bölümü şöyle 
     "Organik gıda reyonlarında lezzetsiz nohut, mercimek, bulgur satılıyor ve insanlar her geçen gün bu ürünlere daha fazla para ödüyor. Bu ülkeye ilk geldiğimde kırmızı mercimek diye bir şeyin varlığından dahi haberleri yoktu. Sanayi tipi tarım kavramını kesinlikle kafamızdan çıkarmalıyız. Avrupa'nın yüzyıl sonra nasıl bir üretim biçimine geçeceğini bugünden görmeye çalışarak, geleceğe dönük tarım politikamızı belirlemeliyiz. Bize özgü değerleri yaşamak ve paylaşmak isteyen Avrupalıların sayısı, gözle görülür bir biçimde artıyor. Bunu mutlaka dikkate almalıyız." 
     
     Lezzet ve tohum 
     Yukarıdaki satırları okurken, organik gıdaların neden lezzetsiz oldukları sorusu takıldı kafama. Birkaç telefon görüşmesinden sonra galiba doğruya en yakın yanıtı İKV eski Başkanı Meral Gezgin Eriş'ten aldım Tohumun cinsi. 
     Çünkü geleneksel aile tarımındaki doğal şartlar, aslında organik tarım için de aynen geçerli 

</TEXT>
</DOC>
