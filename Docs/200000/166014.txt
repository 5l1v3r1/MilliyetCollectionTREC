<DOC>
<DOCNO> 166014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yazar/guclu.html </URL>
<DATE> 2003/06/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bir yıllık anasınıfı ücreti 24 milyar lira 
</HEADLINE>
<TEXT>

     Üniversiteler de dahil Türkiye’de henüz 24 milyar lira ücret ilan eden bir başka öğrenim kurumu yok. Bu anaokulunu özel kılan ne Sorduk soruşturduk, karşımıza çok farklı bir tablo çıktı. 
     1998 doğumlu çocukların alındığı 24 milyar liralık anasınıfı, TED Ankara Koleji Vakfı İlköğretim Okulu’na ait. Öğretim ücreti, anasınıfında böyle ise kim bilir üst sınıflarda nasıldır diye telaşa düşüyorsunuz. Ama yine karşınıza şoke edici rakamlar çıkıyor. Öğrenim ücreti aynı okulun ilk 5 sınıfında 5.5 milyar, 6, 7 ve 8’inci sınıflarda ise 6 milyar 400 milyon lira. O halde 5 yaşındaki çocuğun devam ettiği anasınıfı nasıl 24 milyar lira oluyor Mantığını anlamak çok zor... 
     Türk Eğitim Derneği TED 31 Ocak 1928’de Atatürk’ün istek ve yönlendirmesi ile İsmet İnönü tarafından kuruldu. Amaç, o dönemde çok yaygın olan yabancı okulların karşısına, yine onların ayarında İngilizce öğretecek özel bir Türk okulunun hayata geçirilmesiydi. Dernek olduğu için k r amacı gütmeyecek ve genç Türkiye Cumhuriyeti’nin ruhunu yaşatacak yeni nesiller yetiştirerek Türkiye’nin Batı’ya açılacak bir penceresi olacaktı. Nitekim oldu da. Önce Ankara’da açıldı. Ardından Türkiye’nin dört bir yanına yayıldı. Mezunlarının her biri çok önemli görevlere geldi. 
     TED ismi marka olunca, başvuranı çok ve okula girişi de zor oldu. Anasınıfı ücretinin 24 milyar liraya fırlamasının altında yatan neden de bu. 24 milyarı verip anasınıfına giren öğrenci, bir sonraki yıl sınavsız, kurasız TED ilköğretim okuluna geçiş yapabiliyor. Anlayacağınız 24 milyarın, 20 milyarı hava parası gibi bir şey... 
     İstanbul’daki okullarda da benzeri uygulama söz konusu ama onlar öğrenim ücreti olarak değil el altından bağış olarak alıyorlar. TED ise yasal yoldan öğrenim ücreti olarak tahsil ediyor. Ama ne ücret .. 
     
     TED Vakfı ne diyor 
     TED Ankara Koleji Vakfı Genel Müdürü Süha Günel, vakıf oldukları için k r amacı gütmediklerini ve alınan paranın tamamen okula harcandığını söylüyor. Peki ücret neden böyle yüksek sorusuna ise şu cevabı veriyor 
     "Milli Eğitim Bakanlığı bağış alımını onaylamadığı için böyle bir yöntem geliştirdik. Mezunlarımıza yüzde 50 indirim yapıyoruz. Zaten başvuranların çoğu da bizim mezunlarımız. Veliler, ileriki yıllarda bizim okulumuza girmek için bundan çok daha fazla para harcıyor. Hem de kayıt dışı bir şekilde. Oysa şimdi her şey denetim ve gözetim altında. Ücret biraz yüksek gibi gözükse de yanlış bir iş yaptığımızı sanmıyoruz." 
     Özetin özeti Anayasa’ya göre hiçbir konuda, hiç kimseye ya bir gruba ayrıcalık tanınmamalı. Özellikle de eğitimde. Ama sanki TED’e girişte parası çok olanlara bu kapı sonuna kadar aralanıyor. Oysa TED’in kuruluş amaçları çok farklıydı .. 
     
     

</TEXT>
</DOC>
