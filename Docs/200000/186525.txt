<DOC>
<DOCNO> 186525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/guncel/gun90.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Tiplemeler .. ShockHaberciler ve SerinDuruşçular tarafından gönderilenler... 
   No 9 Yanak Yanağa Öpüşme Tiplemeleri...    1 Bodoslamacılar... Bu kişiler nedense öpüşmenin dudaklar aracılığıyla yapıldığına inanmazlar ve bu işi kafaları, şakak bölgelerinden birbirine tokuşturarak yaparlar. Bu tip biriyle öpüşmeye kalktığınızda "Ulen bende mi bir yamukluk var acaba " diye düşünmeniz normaldir ama asıl yamukluk kesinlikle karşı taraftadır... 
   2 Sabitler... Ağır insanlardır. Öpüşürken hareketsiz kalmayı tercih eder ve birisinin gelip kendisini öpmesini beklerler. Böyle kişiler eğer kısa boyluysa sorun olmaz ama eğer sizden uzunsa biraz hoplayıp zıplamanız gerekebilir. Öpüşmeyiverin gitsin... 
   3 Sıvı salgılayanlar... Öpüşmeden önce tükürüklerini yutmayı unutan bu şahsiyetler öpüşme sırasında suratınızı sırılsıklam ederler. Kurulama işleminin kişinin hemen yanında yapılamaması ise tuhaf bir tezattır. Olgunluğunuza verip tenha bir mekana gitme ihtiyacı duyarsınız. "Çok hastayım, amman öpmiyim abi .." en temiz kaçış yöntemidir... 
   4 Velveleciler... Öpüşürken yüksek miktarda ses çıkarma ihtiyacı duyan bu tip insanlar, bazen o kadar abartırlar ki etraftan "N'oluya lan orda " deyip bakanlar olabilir. Genelde sıcak kanlı insanlardır. Mazur görmekte fayda var... 
   5 İstikamet özürlüler... Yön konusunda ters alışkanlıkları olan bu kişiler öpüşmeye sağdan başlar ve öpüşme sırasında bir takım çarpışmalara neden olurlar. Söz konusu olay eğer kalabalık bir ortamda yaşanmışsa çok utanç vericidir, burun veya kafa çarpışmalarına rastlanabilir. Hatta dudak dudağa öpüşmelere bile neden olabilirler. Bu olayı hemcinsinizle yaşamak hoş karşılanmayabilir... 
   
   Kabuslar .. No 9    ShockHaberciler ve SerinDuruşçular tarafından gönderilenler... 
   İnsanlığa layık bir kişi olmuşuz, habire önümüze engeller çıkarılıyor...Selami Şahin'in sözlüğü olmuşuz, espri yapmak için sürekli bizi açıp eş anlamlı kelimeler arıyor. Bulunca da fosforlu kalemle işaretliyor...Özlem Savaş olmuşuz, "Benim de kasetim var." diye bi tarafımızı yırtıyoruz, sallayan yok ..İşyerinde plastik bardak olmuşuz, insanlar ellerindeki sigaralarla oramızı buramızı deliyor...Pisuara atılan sigara izmariti olmuşuz, gelen geçen üzerimize işiyor, savruluyoruz...Alev almayan yatak olmuşuz, evi su basmış, yaylarımız paslanıyor...Sütçü olmuşuz, herkes bizden şüpheleniyor ..Internet olmuşuz, giren çıkan belli değil, ara-sıra göçüyoruz..."Tele" olmuşuz nerde formatı bozuk tırışka bir program var, adında bir şekilde yer alıyoruz...Ctrl Alt Del olmuşuz, Windows çıktı çıkalı rahat huzur yok ..Maraş dondurması olmuşuz, bizi iki otobüs arasına gerip çekiştiriyor..."Flaş" olmuşuz, her dandik haberin başına konuluyoruz, artık kimse bizi yemiyor. Bir nevi içimiz boşaltılmış...Ayraç olmuşuz, ortamda kullanılabileceğimiz bir kitap yok...ÇalışmayanSpaceTuşuOlmuşuz,BizOlmadanDaOluyormuşMeğer...Terler içinde uyanmışız, baktık, malum yerimiz açıkta kalmış...Siz de rüyalarınızda acayip şeyler oluyorsanız ve başınıza tuhaf şeyler geliyorsa www.ShockHaber.com veya SerinDurus milliyet.com.tr'ye gönderin birlikte tırsalım... 
   
   Vay Vay Vay 
   Muazzez Ersoy Programa telefonla bağlanmıştır Harika görünüyorsun... 
   Esra Ceyhan Teşekkür ederim, siz de çok güzel görünüyorsunuz... 
   
   Laf Arası Adamı Bihter... 
   Bihter abi telefonla yayına bağlanan kişi stüdyodan görünür mü abi 
   Telefonu anten girişine takarsan görünür, büyüklerimizden öyle duyduk... 
   
   Yalancı Gençler 
   "Bir gün gençler geldi, dediler ki valla biz hep yabancı dinliyorduk, sen de artık onlar kadar kaliteli müzik yapıyorsun, artık seni dinliyoruz..." b b b b 
</TEXT>
</DOC>
