<DOC>
<DOCNO> 164360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun34.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aşırı dinciler biyolojik ve kimyasal silah yapabilir ' 
</HEADLINE>
<TEXT>

     Fransız İç İstihbarat Servisi DST Şefi Pierre de Bousquet de Florian, aşırı dincilerin kimyasal ve biyolojik silahlar üretebilecek durumda olduklarını ve ''su şebekelerini zehirleyebileceklerini'' belirtti. 
     DST direktörü de Florian, Le Figaro gazetesine yaptığı açıklamada, ''Aşırı dincilerin Pakistan, Afganistan gibi ülkelerde bu konuda deneylerin yapıldığı küçük araştırma merkezlerinin bulunabileceğini'' söyleyerek, ''Bu kişilerin teknik olarak su şebekelerini zehirleyebilme, bir tren vagonunu veya bir gösteri salonuna gaz saldırısı düzenleyebilme kapasitelerinin bulunduğunu düşünüyoruz'' dedi. 
     De Florian, ''El Kaide'nin atom bombası saldırısı düzenleyecek durumda olmadığını'', ancak bu örgüte bağlı oluşumların ''kirli bomba'' yapabileceğine dikkati çekti. 
     DST şefi, ''Kendini küçümsenmiş hisseden, dünyadaki ilerlemelerle gelişmelerden yoksun bırakılan ve dışlanan insanlar oldukça daha yıllarca aşırı dinci terörizmin sona ermeyeceğini'' belirtti. 
     
</TEXT>
</DOC>
