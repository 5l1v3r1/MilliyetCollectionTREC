<DOC>
<DOCNO> 184370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sonspo06.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa basketbolunda transfer rüzgarı... 
</HEADLINE>
<TEXT>

     Basketbolda bu sezon ULEB Kupası'nda mücadele edecek olan İtalya Ligi takımlarından Metis Varese, ABD'li Tyrone Nesby ve Dan Callahan ile sözleşme imzaladı. 
     Geçen sezon Yunanistan Ligi takımlarından Olimpia Larissa'nın formasını giyen Nesby, 18 sayı ve 4 ribaunt ortalamalarıyla oynamıştı. 
     1.98 metre boyundaki 27 yaşındaki ABD'li oyuncu, NBA Ligi takımlarından Los Angelas Clippers ve Washington Wizards'da 5 yıl oynamıştı. 
     NBA'de maç başına 26 dakika oyunda kalarak 9.5 sayı ve 4 ribaunt ortalamaları tutturan Nesby, 1999 ylında Seattle Supersonics'e karşı oynadıkları maçta 30 sayı atmıştı. 
     Metis Varese'nin bir diğer transferi ABD'li pivot Dan Callahan ise geçen sezon İtalyan Ligi takımlarından Euro Roseto'da oynadı. 
     2.05 metre boyundaki ve 33 yaşındaki Callahan, geçen sezon ULEB Kupası'nda 3.7 sayı ve 5.2 ribaunt ortalamalarını tuturmuşu. 
     ABD'li oyuncu, bir önceki sezon ise Yunanistan Ligi takımlarından PAOK Selanik'te oynarken sezon ortasında İtalya Ligi takımlarından Wurth Roma'ya transfer olmuştu. 
     2000-01 sezonunda Air Avellino'da oynayan Callahan, 2 önceki sezon da İtalya İkinci Ligi takımlarından Sassari'nin formasını giymişti. 
     İrlanda pasaportu da taşıyan Callahan, 1995 yılından beri İrlanda Milli Takımı'nda oynuyor. 
     
     KK ZADAR, EMILIO KOVACIC İLE ANLAŞTI 
     Hırvatistan Ligi takımlarından ve geçen sezonun Goodyear Ligi şampiyonu KK Zadar, Skipper Bologna'dan milli pivot Emilio Kovaciç ile anlaştı. 
     Geçen sezon sonunda sakatlanan 2.08 metre boyundaki ve 35 yaşındaki Kovaciç, böylece eski takımına dönüş yapmış oldu. 
     
</TEXT>
</DOC>
