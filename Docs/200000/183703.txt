<DOC>
<DOCNO> 183703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/spor/yguven.html </URL>
<DATE> 2003/09/21/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Hata kimde 
</HEADLINE>
<TEXT>

   
   Futbolun adaleti de farklı, değerleri de, ata sözleri de... "Besle kargayı oysun gözünü" lafı Lucescu'nun sözlüğünde "Bekle İlhan'ı, atsın golünü" haline gelebiliyor. İlhan problem... İlhan "eleştirmen"... Ama Rumen hoca sabrediyor ve İlhan'ı, Beşiktaş'ın menkul kıymetlerine kaydediyor. Golden sonra hoca - talebe kucaklaşması aslında sabrın ödüllendirilmesi. Lucescu'nun kutlanması geren asıl sabrı ise, İlhan golünü atana kadar - ki, bu gol Ahmed Hassan'ın kafası Oğuz'un eli istikametinden İlhan'ın ayağına yönlenen ve atılmaması imkansızlar listesinden bir goldü - İlhan'a dayanması. 
   Güneşin altında, derbinin gölgesinde oynanan maçın en ilginç yanı, sahanın en kötüleri İlhan ve Boliç'in gol atmasıydı. Bir de "yüksek tempo"nun her zaman kaliteli futbol ve pozisyon zenginliği anlamına gelmemesi gerçeği. 
   Galiba gündüz gözüyle oynanan maçlarda bazı ayrıntılar daha iyi görülüyor. 
   Hani o ünlü Beşiktaş savunması var ya... Gedik vermeyen, top yapan, hatta hücumlara yön veren işte oradaki sıkıntılar gün yüzüne çıkıyor mesela. İbrahim'in soğukluğu, Tümer'in kendi oyununu oynayacağına kötü bir Sergen kopyası olmaya niyetlenmesi, Giunti'nin pas isabetsizliği, Cordoba'nın bile formdan düşmesi endişeler yaratıyor Beşiktaş adına. Beşiktaş orta sahada amatörce pas hataları yapıyor maç boyunca. Defans en ufak bir İstanbulspor presinde saçmalayabiliyor. Cordoba rakibe gol pası verebiliyor. Neden Ahmet Dursun, Sergen ve Yasin'in sakatlıklarında mı Lazio yenilgisinin bozduğu moralden mi Yedek kulübesindeki teknik adamların gözünü kamaştıran güneşten mi Yoksa İstanbulspor mu çok iyi Bahane arayan bulur. Aramayan beraberlikle avunur. Ama Aykut'un fedak r İstanbulspor'u da, boşalan cüzdanları kadar hızla kan kaybediyor besbelli. Beşiktaş'ın karşısında Mehmet Yozgatlı ve Faruk dışında öyle ahım şahım bir takım yoktu dün. 62. dakikadaki Okan Koç - Kaan Dobra değişikliği Lucescu'nun da eski performansından hayli uzak olduğunu gösteriyordu. Çünkü Okan, en gayretli futbolculardan biriydi. Değişiklikten dört dakika sonra İstanbulspor golünün gelmesi bir raslantı mıydı yoksa 
   Lucescu, Tümer'in yerine Sinan ile son kartını oynasa da, maç iki tarafın da hak ettiği birer puanla bitiyor. 
   Lazio maçında Lucescu "Benim hatam" demişti. İstanbulspor maçında hata kimde Beşiktaş bu futbolun gerekçelerini masaya getirmez ve bahanelere sığınırsa çok sıkıntı çekecek gelecekte. 
   
      
</TEXT>
</DOC>
