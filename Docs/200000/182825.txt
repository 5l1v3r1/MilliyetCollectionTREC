<DOC>
<DOCNO> 182825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/yasam/yas07.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın rövanşını İsabel mi alacak 
</HEADLINE>
<TEXT>

   Askerlerinin çoğunu Irak'a gönderen Amerika, korkunç bir kasırgaya hazırlıksız yakalandı... 
      SEMA EMİROĞLU New York 
   
   Hızı saatte 120 mile 193 km. düşmesine rağmen, h l 'en tehlikeli kasırga' sınıfına giren 'İsabel kasırgası'nın yarından itibaren Kuzey Carolina eyaletinde, karayı vurması bekleniyor. Kuzey Carolina'nın Outer Banks kentinde yaşayan 100 bin kişi için zorunlu tahliye emri çıkarıldı. 
   Kasırganın olası yön değişikliğine karşı Güney Carolina'dan Maine'e kadar tüm doğu kıyılarındaki eyaletler de alarma geçirildi. 
   ABD, ülkenin askeri ve mali kaynaklarının önemli bölümünü Irak Savaşı'na ayırdığı için, tarihindeki en şiddetli dördüncü kasırga olması beklenen İsabel'e hazırlıksız yakalandı. Askeri yetkililer, NBC televizyonuna yaptıkları açıklamada, doğal felaketlerde seferber edilen 'Ulusal Muhafız Personeli'nin çoğunluğunun, Irak'ta aktif görevde bulunduğu için, bu kez üzerlerinde büyük baskı oluştuğunu bildirdiler. 
   
   
</TEXT>
</DOC>
