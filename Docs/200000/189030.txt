<DOC>
<DOCNO> 189030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun54.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İzzetbegoviç'in sağlık durumu yeniden kötüleşti... 
</HEADLINE>
<TEXT>

     Hastanede tedavi altında tutulan eski Boşnak lider Aliya İzzetbegoviç'in 78 durumunun yeniden kötüleştiği bildirildi. 
     İzzetbegoviç'in doktoru Amila Arslanagiç, Boşnak Onasa haber ajansına yaptığı açıklamada, ''İzzetbegoviç'in kalp yetmezliğinin solunumunu engellediğini'' söyledi. 
     Daha önce iki kez kalp krizi geçiren İzzetbegoviç'e kalp atışlarını düzenleyen aygıt takılmıştı. 
     İzzetbegoviç, 10 Eylül'de evinde aniden bayılması ve düşerken 4 kaburga kemiğini kırması üzerine hastaneye kaldırılmıştı. Eski Boşnak lider daha sonra iç kanama geçirmişti. 
     Doktorlar, aybaşındaki açıklamalarında, İzzetbegoviç'in durumunun iyiye gittiğini söylemişlerdi. 
     Bosna'nın ilk devlet başkanı seçilen İzzetbegoviç, 1992-1995 Bosna savaşında anahtar rol oynayan şahsiyetler arasında yer almış, sağlık sorunları nedeniyle 2000 yılında başkanlıktan ve partisinin başkanlığından çekilmişti. 
     
</TEXT>
</DOC>
