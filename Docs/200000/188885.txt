<DOC>
<DOCNO> 188885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/ekonomi/eko01.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotivde 'fedak rlık yapalım mı' tartışması 
</HEADLINE>
<TEXT>

   ÖTV'deki artış sonrası otomotivciler kısmi ya da süreli fedak rlıkları tartışmaya başlarken, hedeflerini de yeniden gözden geçiriyorlar... 
      LEVENT KÖPRÜLÜ 
   
   Hükümetin, motorlu taşıtlarda Özel Tüketim Vergisi'ni artırması, yılbaşından bu yana toparlanmaya çalışan otomotiv sektörünü zora soktu. Özellikle yıl sonuna kadar anlaşmalar yapan firmalar, stratejilerini yeniden saptamak için sürekli toplantılar yapmaya başladılar. 
   2000 cc. ve üzeri hacimlerdeki araçlarda ÖTV ile buna bağlı KDV artışı, bu tipte araçları satan firmaları ciddi şekilde etkiledi. Bu firmalardan bir kısmı, artışları müşterilerine daha az yansıtabilmek için fedak rlıklar yaparken, bir kısmı da "en azından şimdilik" yansıtmayı tercih etti. Örneğin Volkswagen, 2.0 litrenin altındaki modellerinde fiyatı sabit tutarken, lüks araçlarının bir kısmında düşük zamlar uyguladı. Doğuş Otomotiv, özellikle Pheaton ve Tuareg modellerinde zam oranını yüzde 17 yerine yüzde 5'te tuttu. 
   
   Toplantılar yapılıyor 
   BMW ve Mercedes'te, son durum karşısında izlenecek yolla ilgili değerlendirmeler sürerken, Ford, 31 Ekim'e kadar artışı müşteriye yansıtmama kararı aldığını açıkladı. 
   Honda Türkiye Genel Müdür Yardımcısı Ümit Karaarslan, bayilerle uyum içinde, 2000 cc.'nin üzerindeki araçlarda bu etkiyi müşteriye mümkün olduğunca az yansıtacaklarını bildirdi. Karaarslan, lüks araçta ÖTV artışının, kademeli ve önceden haber verilerek yapılmasının daha doğru olacağını söyledi. 
   Doğuşmotor Genel Müdürü Tanju Özenç de, uygulamanın, firmaların yurtdışı bağlantıları göz önünde bulundurulmadan acele bir şekilde yapıldığına dikkat çekti. İlave sipariş verdikten sonra bu durumun ortaya çıktığını söyleyen Özenç, bu ani durumun kendilerini olumsuz etkilediğini kaydetti. 
   
   'Ferrari vergisi terör değil'    ANKARA Milliyet 
   TBMM Genel Kurulu'nda CHP İzmir Milletvekili Ahmet Ersin'in ÖTV artışını "vergi terörü" olarak eleştirmesine tepki gösteren Maliye Bakanı Kemal Unakıtan, "Ferrari gibi lüks otomobil alanlardan biraz fazla vergi almak vergi terörü mü " dedi. 
   CHP'lilere, "eskiden popülist politika yapan iktidardı, şimdi maalesef muhalefet yapıyor" diyen Unakıtan, vergi gelirlerinin artırılması gerektiğini vurguladı. Unakıtan, CHP'li milletvekillerinin "Kayıtdışıyla uğraşın" sözleri üzerine, "Uğraşıyoruz. Bunun da önlemini alsak, eminim eleştiri yine sizden gelecek. Bizden önce ne hale getirdikleri ortada, biz mali politikalara riayet ederek bu milletin sırtındaki faiz yükünü 5.5 - 6 katrilyon lira indirdik" dedi. 
   
   
</TEXT>
</DOC>
