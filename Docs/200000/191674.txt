<DOC>
<DOCNO> 191674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sontur21.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat'ta çatışma... 1 terörist öldü, biri yaralı yakalandı... 
</HEADLINE>
<TEXT>

     Tokat'ta güvenlik güçlerinin dur ihtarına teröristlerin karşılık vermesi sonucu çıkan çatışmada, 1 terörist ölü, 1 terörist yaralı olarak ele geçirildi. 
     Jandarma Genel Komutanlığı Genel Sekreterliği'nden alınan bilgiye göre, Tokat'ın Almus ilçesi kırsal alanında, bölgedeki jandarma birliklerince emniyet ve asayişin teminine yönelik yürütülen planlı faaliyetler esnasında, 26 Ekim 2003 günü, bir grup PKK KADEK terör örgütü mensubu ile karşılaşıldı. 
     Güvenlik güçlerinin dur ihtarına teröristlerce karşılık verilmesi sonucunda, silahlı çatışma çıktı. Çatışmada, 1 terörist ölü, 1 terörist yaralı olarak ele geçirildi. 
     Çatışmada ayrıca, 1 adet Kannas uzun namlulu tüfek, 1 adet Kalaşnikof piyade tüfeği olmak üzere 2 silah ele geçirildi. 
     Bölgede huzurun teminine yönelik operasyonlara aralıksız devam edildiği kaydedildi. 
     
</TEXT>
</DOC>
