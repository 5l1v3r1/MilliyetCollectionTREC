<DOC>
<DOCNO> 177378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/yasam/yas09.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vefa balı' az kalsın öldürüyordu 
</HEADLINE>
<TEXT>

      ERSİN ERCAN DHA 
   
   Bolu'da, geçen ay kan vererek hayatını kurtardığı vatandaşın teşekkür etmek için getirdiği baldan altı kaşık yiyen İsmail Kozak 41 , zehirlenerek hastaneye kaldırıldı. 
   Bir ay önce, Bolu İzzet Baysal Devlet Hastanesi'nde yatan bir hasta için A RH pozitif kana ihtiyaç olduğu anonsunu duyan Kozak, hastaneye koştu ve kan vererek mide kanaması geçiren kişinin hayatını kurtardı. 
   Merkeşler köyünde yaşayan hasta ise, taburcu olduktan sonra Kozak'ı evinde ziyaret ederek ona bal hediye etti. Önceki gün akşam yemeği sırasında baldan yiyen Kozak, fenalaşarak yere yığıldı. Hastaneye kaldırılan Kozak, tedaviye alındı. Doktorlar, hayati tehlikesi olmayan Kozak'ın, baldan zehirlendiğini belirtti. Kozak'ın kızı Firdes Kozak 15 ise, babasının her altı ayda bir kan verdiğini söyledi. 
   
   
</TEXT>
</DOC>
