<DOC>
<DOCNO> 178071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur26.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverekliler psikologdan korkuyor... 
</HEADLINE>
<TEXT>

     Şanlıurfa'nın Siverek İlçesi'nde yapılan anket çalışması, halkın yüzde 99'unun ''deli'' gözüyle görülmekten korktuğu için psikologa gitmek istemediği sonucunu ortaya çıkardı. 
     Belediye Başkan Yardımcısı Mehmet Akçiçek, belediyenin Siverek'i Vilayet Yapma ve Kalkındırma Derneği ile 3 farklı ekip oluşturarak ilçe genelinde araştırma yaptırdığını, bu çerçevede de 103 kişiyle yüz yüze görüşüldüğünü söyledi. 
     Ekiplerin yapmış olduğu anket çalışmasında, ''sinirsel rahatsızlığınızı ve psikolojik sorunlarınız var mı '', ''psikologa gidiyor musunuz '' ve ''sorununuzu nasıl çözüyorsunuz '' gibi sorular sorduğunu aktaran Akçiçek, şöyle konuştu 
     ''Sorulara 9 kişi sinirlenerek cevap vermezken, 93 kişi psikologa gidenlere deli gözüyle bakıldığı için gitmedikleri, psikolog yerine din bilginleri, şeyh ve türbelere giderek çare aradıkları karşılığını verdi. Sadece 1 kişi rahatsızlığı için doktora gideceğini belirtti. Yapmış olduğumuz araştırmada, psikolojik sorunu bulunanların yeterli bilgi sahibi olmadığını tespit ettik.'' Siverek'i Vilayet Yapma ve Kalkındırma Derneği Başkanı Koçali Aymaz da yapılan anket çalışmasının ülke gerçeğini ortaya koyduğunu belirterek, ''İnsanlarımız deli gözüyle görülmekten korktuğu için doktorlara gitmiyorlar. Çarelerini, evliyalar, türbeler, hocalar ve çeşitli yerlerde arıyorlar. Bu yanlışlığın düzeltilmesi ve insanların bilinçlendirilmesi için üniversite ile bağlantı kurup konu hakkında konferans hazırlayacağız'' dedi. 
     
</TEXT>
</DOC>
