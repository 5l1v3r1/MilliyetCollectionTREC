<DOC>
<DOCNO> 162741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo06.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Özberk Diyarbakırspor'la anlaştı... 
</HEADLINE>
<TEXT>

     Diyarbakırspor'un 2. Başkanı Selahattin Altındağ, teknik direktör Sakıp Özberk ile 2 yıllık sözleşme imzaladıklarını söyledi. 
     Altındağ, iyi bir takım oluşturmak için çalışmalarını sürdürdüklerini belirterek, ilk etapta teknik direktör arayışını sonuçlandırdıklarını bildirdi. 
     Dün gece Sakıp Özberk ile yaptıkları görüşme sonucunda anlaşmaya vardıklarını anlatan Altındağ, ''Özberk ile 2 yıllığına sözleşme imzaladık. Transfer komitesi olarak ayrıca Kocaelispor'dan Ahmet'i 3 yıllığına transfer ettik. İstanbulspor'dan Cenk, Göztepe'den Zafer Biryol ve Gaziantepspor'dan Mustafa Şahintürk ile de görüşmelerimiz sürüyor. Bunların dışındaki transferleri de Sakıp Özberk'in vereceği rapor doğrultusunda gerçekleştireceğiz'' diye konuştu. 
     
</TEXT>
</DOC>
