<DOC>
<DOCNO> 169657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/guncel/gun90.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Anlayana ..      İnsanoğlu bir garip. Bir şeylerin olmasını bekler durur. Ve bu bekleme sırasında da, her gördüğüne bir yorum yapmaktan geri kalmaz. "Hayır olsun " diye bir deyim var. Başımıza gelen her şeyde bir "Hayır" arar dururuz. Kaderci milletiz vesselam. 
     Şimdi, geçtiğimiz günlerde 3 olay birden oldu... 
     1 Diline piercing, yani deldirip metalden halka, misket vs. taktıran bir İngiliz turiste, Yunanistan'da yıldırım düştü. Turist, konuşma bozukluğu ve çeşitli yanıklarla hastaneye kaldırıldı. Orasını burasını deldirmek kişinin kendi tasarrufunda olan bir şey. İsteyen deldirir, istemeyen deldirmez, yağmurlu havalarda da huzur içinde dolaşır... 
     2 Tanrı'dan bir işaret bekleyen papazın kafaya da yıldırım indi. Eee, öyledir. Sen yıllarını ver, dünyanın en güzel nimetlerinden vazgeç, sonra da "Ya iyi güzel de, hani şöyle ne bileyim, bir işaret... Burda boşa mı uğraşıyoz Onu bilelim " anlamında garip bir durum ortaya çıkınca Gümmm .. İnananı var, inanmayanı var. O da kişinin kendi tasarrufunda olan bir şey... 
     3 İşte kişinin asla kendi tasarrufunda olamayacak bir durum. Ve inanıyoruz ki, dünyada bu olay, O'ndan başkasının başına gelemezdi. Olmayacak şeyleri başarmak, devrilmeyecek aletten düşmek, Azrail'le kraker yemek... Hep O'na nasip oldu. Bu da öyle... Bush Bey, Afrika gezisinin Bostvana ayağında safariye çıkıyor. Bir yerde fillerin dişini sevmek gibi acayip bir eylemde bulunacak. Tam fillerin önüne geldiklerinde bir çift fil, Televole'de adına "aşk" dedikleri şeyi alenen yapmaya başlıyor. Neden yaptı bu filler zamanlama açısından milyonda bir olabilecek bu hareketi diye 2 saniye düşününce cevap da kendiliğinden ortaya çıkıverdi. Çünkü... Durduk yerde binlerce insanın ölümüne yol açıp, "Ali kıran, baş kesen" edalarındaki Bush Bey'i gören fil, ne yapsın Kalkıp saldırsa, anında başına "özgürlük ve demokrasi" gelecek... Yapabileceği, tepkisini bir şekilde gösterebileceği tek şeyi yapmış hayvan... 
     Tüm dünya avaz avaz bağırdı savaş öncesi. Yüzlerce dilde dendi ki "Savaşma, Sayın Clinton gibi seviş " Anlamadı... Aha bu kahraman fil de bunu anlatmak, "Bak biz koca fil olmuşuz, sen de dünyanın fili sayılırsın. Savaşacağımıza, gidip aslandı, kaplandı tepeleyeceğimize sevişiyoruz. Sen de yap, güzel oluyor" demek istemiş olabilir. Olabilir değil, kesin öyledir... Anlayana... Artık bundan da anlamazsa... Hayır filden büyük bi şey de yok ki .. 
     
Gelmedi Onlar Gibileri...      Bu hayatı kendi akışına bırakmamak lazım. Bir süre sonra, yatağından çıkıp başka mecralara yöneliveriyor. Öyle olunca da işler daha bir karışıyor, daha bir çekilmez hale geliyor... 
     İyi şeyler o kadar az oluyor ki, hep bir kötülük, hep bir kötülük. Bir kargaşa, bir toz duman... Biraz açılır gibi oluyor... Aaaa, bir bakmışsınız, o fırtına bir şeyleri daha alıp götürüvermiş. Ve biz bunu ancak "Yahu bir... vardı" dediğimizde anlıyoruz. Kısaca bakalım neler varmış... 

</TEXT>
</DOC>
