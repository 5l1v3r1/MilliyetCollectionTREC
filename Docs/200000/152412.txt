<DOC>
<DOCNO> 152412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo44.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay iddialı Gençlerbirliği'ne yenilmeyeceğiz... 
</HEADLINE>
<TEXT>

     Birinci Süper Futbol Ligi'nde kalma mücadelesi veren Altay'ın kulüp başkanı Ahmet Taşpınar, Gençlerbirliği'ne yenilmeyeceklerini söyledi. 
     Ahmet Taşpınar, son 2 hafta aldıkları sonuçların, ortaya konan mücadelenin karşılığı olmadığını kaydetti. 
     Taraftarlardan 90 dakika boyunca takımlarını sabırla desteklemesini isteyen Taşpınar, şöyle konuştu 
     ''Gençlerbirliği şampiyonluğa oynayan, kalitesini kanıtlamış bir ekip. Ancak bu bizim onları yenemeyeceğimiz anlamına gelmez. Bir takım inancını sahaya yansıttığı zaman, mutlaka iyi bir netice alır. Altay takımı bunu defalarca kanıtladı. Teknik kadromuzla, futbolcularımızla, yöneticilerimizle bu maça çok iyi bir şekilde hazırlandık. En azından Gençlerbirliği'ne yenilmeyeceğimizi söyleyebilirim.'' Taşpınar, bilet fiyatlarının da kapalı ve balkon tribün için 5 milyon, açık tribün için de 1 milyon lira olarak belirlendiğini, bayanlardan ücret alınmayacağını kaydetti. 
     





</TEXT>
</DOC>
