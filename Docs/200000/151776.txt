<DOC>
<DOCNO> 151776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/spor/spo03.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SONUNA KADAR 
</HEADLINE>
<TEXT>

Galatasaray Teknik Direktörü Fatih Terim, şampiyonluk yarışıyla ilgili olarak "Rahat olan kazanır" yorumunu yaptı, "Bakalım testilerden hangisi kırılacak" dedi 
     ERHAN TELLİ 

     "Kopmalar olabilir" 
     FATİH Terim, takımına güvendiğini söyledi, "Rahat olan kazanır" dedi. Terim, bundan sonraki olaylara hazırlıklı olduklarını söyledi, "Çocuklara güveniyorum. Bakalım testilerden hangisi kırılacak" diye konuştu. Şampiyonluk yarışında üç takımın başa baş gitmelerinin lige heyecan ve renk getirdiğini belirten teknik adam, "Bazen son altı haftaya böyle gelinir, dört beş maç kala kopmalar olur. Her an herkesin başına bir şey gelebilir. Buraya kadar iyi getirdik, bundan sonra da sonuna kadar kovalayacağız" ifadesini kullandı. 
     
     "Herkesi yenmeliyiz" 
     CİM - Bom'un hocası, şampiyon olacak takımın gideceği her yerde herkesi yenmesi gerektiğini de vurguladı. Fatih Terim, "Her galibiyetin bizi hedefe yaklaştıracağına inanıyorum. Takımımızda tecrübeli oyuncuların olması elbette çok iyi. Tecrübeli oyuncularımız, Volkan ve Cihan gibi genç oyunculara olaylar karşısındaki deneyimleriyle örnek olacaklardır" yorumunu yaptı. Terim, basın toplantısında lider Beşiktaş'la ilgili sorulara ise yanıt vermedi, "Ne yönetimimizin, ne de bizim tarzımız değil" dedi 
     
     Yanıtsız sorular 
     FATİH Terim, gazetecilerin ısrarları üzerine de "Biz prensip olarak, kendi dışımızdaki herşeye konuşan cevap veren bir kulüp değiliz" karşılığını verdi. Tecrübeli teknik adam, medya mensuplarının Pascal Nouma'nın yaptığı hareketle ilgili sorularını da karşılıksız bıraktı. Terim, "Sizin oyuncularınızdan biri böyle bir hareket yapsaydı. Ne tepki verirdiniz " sorusuna ise "Yaparsa, bakarız" yanıtını verdi. Fatih Terim, varsayımlar üzerine konuşulmaması gerektiğini de söyledi. 
     
'Şanslar eşit'      'Yorumlar yanlış' 
     AYHAN, Beşiktaş ile şampiyonluk şanslarının eşit olduğunu söyleyerek, rakiplerinin hakemler hakkındaki yorumlarına katılmadığını belirtti. Ayhan, "Bana göre maçları ortada yönetiyorlar. Herhangi bir takımın kollandığına inanmıyorum" dedi. Ayhan, Beşiktaş ile oynayacakları maça kadar şampiyonluk düğümünün çözülebileceğini de söyledi. 
     
     'İyileştim' 
     SAKATLIĞI nedeniyle uzun süredir takımdan ayrı kalan Berkant Göktan,"İyileştim. En iyi şekilde geri döneceğim" dedi. Berkant, kendisinden beklenen çıkışı, şanssız sakatlıkları nedeniyle bir türlü yapamadığını da belirterek, Malatya maçında topa eliyle vurması ve kırmızı kart görmesinin de kendisini ister istemez etkilediğini söyledi. 
     
Florya'da kavgaSarı-Kırmızılılar'da dün gerginlik yaşandı. Ümit Karan ile Berkant önce Almanca küfürleşti, ardından birbirine girdi 
     Tekme kızdırdı 
     GALATASARAY'IN dün akşam yapılan çalışmasında olay çıktı. Çift kale maçta Ümit Karan'ın müdahalesiyle sakatlanan Berkant, bileğine aldığı darbe nedeniyle acı içinde kıvrandı. Fatih Terim, Berkant'ı tedavi edilmesi için masörlerle saha dışına çıkarttı. Berkant, tedavi olurken, Ümit Karan'a, "Yeter artık" diye isyan etti. Ümit ise "Bilerek yapmadık" cevabını verdi. 
     
     Medya çıkarıldı 
     SERT diyalogun ardından ikili Almanca küfürleşti. Ümit Karan, yerde tedavi olan Berkant'ın üzerine saldırdı ve yumruklar salladı. Masörler araya girerek kavganın büyümesini önledi. Olaya müdahale eden ve ikiliyi ayıran Fatih Terim, bundan sonra idmanlara medyayı almayacağını açıkladı. Terim çalışmanın kalan bölümünü basına kapatırken grip olan Hasan Şaş idmana katılmadı. 
     
ÇOKSEVİYORHasan Şaş, Çocuk Kanserleri Sevgi ve Dayanışma Derneği'nin düzenlediği etkinlikte moral aşısı yaptı 
     MURAT AKBAŞ 

     GALATASARAYLI yıldız futbolcu, Çocuk Kanserleri Sevgi ve Dayanışma ÇOKSEV Derneği'nin düzenlediği bir etkinlikte çocuklara moral verdi. Dernek Başkanı Prof. Dr. İnci ayan, Hasan Şaş'a derneğin rozetini takarken,yardımlarından dolayı teşekkür etti ve diğer sporculardan da destek beklediklerini dile getirdi. Hasan da, "Bu çocukları dışlamak yerine onları topluma kazandırmak ve tedavileri için elimizden gelen yardımı yapmak gerekiyor" dedi. Etkinliğe Ayhan'ın eşi Gizem ve sanatçı Doğuş da katıldı. 
     
Ergün resmi      ZONGULDAK Devlet Hastanesi'ne özel oda yaptıran Ergün'ün bu örnek davranışına, hastane yönetimi de, Galatasaraylı futbolcunun yağlı boya tablosunu yaptırıp odaya astırarak cevap verdi. Başhekim Abdullah Bircan, Ergün'ün hayırseverliğiyle de örnek insan olduğunu belirterek, "Bu odada Fenerbahçeli, Beşiktaşlı hastalar da kalıyor. Hepsi de Galatasaraylı Ergün'e teşekkür edip dua ediyor" dedi. 
     
Çocuklar için      Galatasaray, pazar günü Adanaspor ile kendi evinde oynayacağı maçın hazırlıklarına dün akşam yaptığı antrenmanla devam etti. Bu arada 23 Nisan Ulusal Egemenlik ve Çocuk Bayramı olması nedeniyle Teknik Direktör Fatih Terim ve futbolcuların bugünkü antrenmana çocuklar ile birlikte katılıp, çeşitli hediyeler dağıtacakları öğrenildi. 
     


SPOR 


























</TEXT>
</DOC>
