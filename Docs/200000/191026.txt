<DOC>
<DOCNO> 191026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo05.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da Antep stresi Lucescu'nun yenemediği tek takım... 
</HEADLINE>
<TEXT>

     Beşiktaş, 26 Ekim Pazar günü deplasmanda karşılaşacağı Gaziantepspor'u, ligde 12 yıldır Gaziantep'te yenemiyor. 
     Gaziantep'te son galibiyetini 1991-92 sezonunda 2-1'lik sonuçla alan Beşiktaş, daha sonra yaptığı 11 lig maçında ise 3 puana hasret kaldı. 
     Bu 11 karşılaşmanın 4'ünü Gaziantepspor kazanırken, 7 maç da berabere sonuçlandı. 
     Siyah-beyazlılar, son 11 sezonda deplasmanda rakibine yalnızca 5 gol atarken, kalesinde ise 11 gol gördü. 
     
     SON GALİBİYETİ GÖREN YALNIZCA SERGEN 
     Beşiktaş'ın mevcut kadrosunda ligde deplasmanda Gaziantepspor galibiyeti gören tek futbolcu Sergen Yalçın. 
     Siyah-beyazlılar, ligde rakip sahada Gaziantep deplasmanında son galibiyetini 1991-92 sezonunda, 22 Eylül 1991 tarihinde aldı. 2-1 galip gelen siyah-beyazlıların gollerini Mehmet Özdilek penaltıdan ve Metin Tekin attı. 
     
     LUCESCU'NUN LİGDE YENEMEDİĞİ TEK TAKIM 
     Zorlu Gaziantepspor maçı, Beşiktaş Teknik Direktörü Mircea Lucescu açısından ayrı bir önem taşıyor. 
     Siyah-beyazlı takımın başında 2. sezonunu geçiren Rumen teknik adam, Beşiktaş'taki görev süresinde lig maçlarında yalnızca Gaziantepspor'a karşı galibiyet elde edemedi. 
     Lucescu'nun Beşiktaş'ı, geçen sezon Gaziantepspor ile yaptığı maçlarda İstanbul'da 0-0, Gaziantep'te de 1-1 berabere kaldı. 
     Rumen teknik adam yönetimindeki Beşiktaş, geçen sezon lig maçlarında yenemediği diğer takım olan Trabzonspor'u, bu sezonki karşılaşmada yenmeyi başarmıştı. 
     Bu arada Beşiktaş, 2001-2002 sezonunda Türkiye Kupası çeyrek finalinde eşleştiği rakibini Gaziantep'te, uzatmalarda Tümer Metin'in ''altın gol''üyle 3-2 yenerek elemişti. 
     
     SON 11 SEZONDAKİ MAÇLAR 
     Beşiktaş ile Gaziantepspor arasında, Gaziantep'te son 11 sezonda yapılan lig maçlarında alınan sonuçlar şöyle 
     
     
Sezon Maç Sonuç 1992-93 Gaziantepspor - Beşiktaş 0 - 0 1993-94 Gaziantepspor - Beşiktaş 2 - 1 1994-95 Gaziantepspor - Beşiktaş 0 - 0 1995-96 Gaziantepspor - Beşiktaş 1 - 1 1996-97 Gaziantepspor - Beşiktaş 0 - 0 1997-98 Gaziantepspor - Beşiktaş 1 - 1 1998-99 Gaziantepspor - Beşiktaş 2 - 0 1999-00 Gaziantepspor - Beşiktaş 0 - 0 2000-01 Gaziantepspor - Beşiktaş 3 - 1 2001-02 Gaziantepspor - Beşiktaş 1 - 0 2002-03 Gaziantepspor - Beşiktaş 1 - 1 
     
</TEXT>
</DOC>
