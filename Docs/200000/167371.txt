<DOC>
<DOCNO> 167371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sontur28.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Terör örgütü üyelerinden suç işlemeyenler affedilecek... 
</HEADLINE>
<TEXT>

     Adalet Bakanı Cemil Çiçek, ''Topluma Kazandırma Yasası'na göre, herhangi bir terör örgütüne üye olup da suç işlemeyenlerin bağışlanacağını'' söyledi. 
     Çiçek, Bakü'deki temasları sırasında Azeri gazetecilerin gündemdeki konulara ilişkin sorularını yanıtlarken, tasarı halindeki Topluma Kazandırma Yasası'nın suç işlemeyen terör örgütü üyelerinin affedilmesini öngördüğünü belirterek, suç işleyen örgüt üyelerinin ise yararlı bilgi vermeleri durumunda cezalarının azaltılabileceğini kaydetti. 
     ''Türkiye'nin, Ermenistan ile ilişkilerin kurulmasında işgal altındaki Yukarı Karabağ'daki sorunun çözümünden vazgeçip geçmediği'' sorusu üzerine ise Çiçek, böyle bir durumun söz konusu olmadığını vurguladı ve ''bu sorunun giderilmesi durumunda iki ülke arasındaki meselelerin daha kolay çözülebileceğini'' söyledi. 
     Çiçek, Ermenistan'ın ayrıca çeşitli asılsız iddiaları bulunduğunu da belirtti. 
     Avrasya Tahkim Kuruluyla ilgili bir soru üzerine Çiçek, söz konusu kurulun henüz fikir aşamasında olduğunu ve Azerbaycan'ın yanı sıra diğer bölge ülkelerini de kapsadığını ifade etti. 
     Adalet Bakanı Çiçek, Avrasya Tahkim Kurulu'nun bölgedeki ticari ilişkilerin gelişmesine katkı sağlayacağını da sözlerine ekledi. 
     
</TEXT>
</DOC>
