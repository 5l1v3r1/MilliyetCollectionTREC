<DOC>
<DOCNO> 186816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo12.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da Öksüzoğlu yarın adaylığını açıklıyor... 
</HEADLINE>
<TEXT>

     Trabzonspor'da, 26 Ekim'de yapılacak olağanüstü genel kurul öncesi, mevcut yönetimde bulunan Mehmet Öksüzoğlu, başkanlığa adaylığını açıklıyor. 
     Bordo-mavili kulüpte daha önce başkan yardımcılığı görevinde bulunan ve dün akşam Trabzonspor'un Ankaragücü ile yaptığı karşılaşmayı izleyen Öksüzoğlu, bu sabah özel işleri nedeniyle İstanbul'a dönmek zorunda kaldığını söyledi. 
     Öksüzoğlu, yarın büyük olasılıkla Trabzon'a döneceğini belirterek, ''Ahmet Ağaoğlu'nun başkanlığa adaylığını açıklamasının ardından tek liste beklentileri gerçekleşmedi. Bu saatten sonra olağanüstü bir şey olması çok zor. Sanıyorum yarın sabah Trabzon'a gelerek başkanlığa adaylığımı açıklayacağım'' diye konuştu. 
     
</TEXT>
</DOC>
