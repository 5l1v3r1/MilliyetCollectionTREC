<DOC>
<DOCNO> 185428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/magazin/amag.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar görmesin 
</HEADLINE>
<TEXT>

   "Ayrılacağı eşini aldatıyor" söylentileri yüzünden iki TV işinden olan Pınar Altuğ'un Çocuklar Duymasın'daki rolü de, bu fotoğraf nedeniyle tehlikede 
      RAŞİT ALTUN 
   
   ASKERDEKİ eşi Umut Elçioğlu'ndan ayrılacağını açıkladıktan sonra ortaya atılan 'aldatma' söylentileri yüzünden zor günler geçiren ve bu nedenle de iki televizyon programındaki sunuculuğundan olan Pınar Altuğ, Tony Theodarakis'le görüntülenerek 'Çocuklar Duymasın'daki işini de riske attı. Altuğ, sevgilisi olduğu yolundaki iddiaları "O benim arkadaşım" diyerek yalanladığı Theodarakis'le, önceki gece sinemadaydı. 
   EŞİ Umut Elçioğlu ile aralarındaki mal paylaşımını yapamadıkları için boşanamadıklarını açıklayan Altuğ ile Theodarakis, Etiler Alkent Sitesi'nin sinemasında başrollerini Ewan McGregor ile Renee Zelwegger'in paylaştığı 'Aşka Veda' filmini izledi. Sinemadan, gece saat 00.10 sıralarında, Theodarakis'in kullandığı otomobille ayrılan ikili, ilk kez görüntülendi. Geçtiğimiz hafta 'Çocuklar Duymasın'ın senaristi Birol Güven, "Tony ile bir yerde fotoğrafı çıkarsa Pınar'ı dizinin kadrosundan çıkarırım" diye açıklama yapmıştı. Şimdi, Birol Güven'in iki ismi birlikte görüntüleyen bu fotoğrafın ardından ne yapacağı merak konusu oldu. 
   
   
</TEXT>
</DOC>
