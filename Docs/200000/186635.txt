<DOC>
<DOCNO> 186635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sonspo22.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 3 - Ankaragücü 0 
</HEADLINE>
<TEXT>

     Birinci Süper Futbol Ligi'nde Trabzonspor, Ankaragücü'nü 3-0 yendi. 
     
     İlk yarı 

     Karşılaşmanın ilk 20 dakikalık bölümünde savunma ağırlıklı oynayan rakibi karşısında ciddi gol pozisyonuna giremeyen Trabzonspor, 21. dakikada Somers'in uzaktan attığı şutla öne geçmeyi başardı ve devre bu sonuçla tamamlandı. 
     Bu dakikada Tayfun'un sağdan ortasında savunmanın uzaklaştıramadığı top ceza alanı dışındaki Somers'in önüne düştü. Bu futbolcu sol çaprazda yerden bir vuruşla meşin yuvarlağı filelere gönderdi 1-0. 
     27. dakikada Hakan Kutlu'nun sağdan ortasında, ceza alanı içindeki Burak'ın kafa vuruşunda, top kaleci Hasan'da kaldı. 
     30. dakikada Yılmaz'ın ceza alanı dışı sağ çaprazından kullandığı serbest vuruşunda top, az farkla direğin yanından auta gitti. 
     33. dakikada Romaschenko'nun ceza alanının dışından sert şutunda, kaleci Zafer topu kornere çelmeyi başardı. 
     35. dakikada gelişen Ankaragücü atağında, sağdan ceza alanına giren Ayhan'ın pasında, ceza alanı içinde yakın mesafedeki Hakan Keleş'in rakibinin müdahalesine karşın vuruşunda, top üstten auta gitti. 
     43. dakikada Somers'in uzun pasında ceza alanında topla buluşan Gökdeniz'in yakın mesafeden vuruşunda, top az farkla auta çıktı. 
     44. dakikada Yılmaz'ın ceza alanı dışından kullandığı serbest vuruşta, kaleci Hasan topu çelmeyi başardı. 
     45. dakikada Hakan Kutlu'nun soldan kullandığı köşe vuruşunda, ceza alanı içindeki Galeano'nun yakın mesafeden yatarak kafa vuruşunda, top az farkla auta gitti ve karşılaşmanın ilk yarısı bordo-mavili takımın 1-0 üstünlüğüyle kapandı. 
     
     İkinci yarı 

     46. dakikada soldan ceza alanına doğru hareketlenen Romaschenko'nun ortasında, Augustine'nin vuruşunda üst direkten dönen topa altıpas içindeki Mehmet Yılmaz'ın kafa vuruşunda, bu kez kaleciden dönen top, aynı oyuncuya çarparak filelere gitti 2-0 
     71. dakikada Hakan Keleş'in soldan ortasında, ceza alanı içindeki Ramazan'ın kafa vuruşunda, top yandan auta gitti. 
     72. dakikada Yattara'nın pasında topla birlikte ceza alanına giren Gökdeniz'in yerden vuruşunda, meşin yuvarlak yandan auta çıktı. 
     77. dakikada Mehmet'in arapasında ceza alanı içindeki Gökdeniz, kötü bir vuruşla topu üstten auta gönderdi. 
     80. dakikada savunmadaki D'Haene'nin uzun pasında, Ankaragücü savunmasının arkasında topla buluşan Yattara, kalesini terk eden Zafer'den kurtulmayı başardı, ancak ceza alanı dışından boş kaleye gönderdiği top auta gitti. 
     88. dakikada Romaschenko'nun soldan ortasında altı pas içindeki Gökdeniz, yatarak sert bir vuruşla topu filelere gönderdi 3-0. 
     Karşılaşmanın bundan sonraki dakikalarında başka gol olmayınca, Trabzonspor maçtan 3-0 galibiyetle ayrıldı. 
     
</TEXT>
</DOC>
