<DOC>
<DOCNO> 167583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/spor/spo02.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Giden çok ama 
</HEADLINE>
<TEXT>

Kadroda revizyon yapan yönetim, gidenlerin yerini doldurmakta güçlük çekiyor, yerli transferinde sancılı bir dönem yaşanıyor 
     YUSUF KOBAL 

     Kaosa döndü 
     YENİ sezon hazırlıklarını kısıtlı bir kadro ile sürdüren Fenerbahçe'de transfer tam bir kaosa döndü. Şu ana kadar sadece Aurelio ve Selçuk ile anlaşma sağlayabilen Sarı - Lacivertli yönetim, geçen yılki kadroda büyük bir revizyona giderken, boşalan yerleri şu ana kadar dolduramadı, talip olduğu oyuncularda ise bir türlü istediği sonuca ulaşamadı. 
     
     Daum bastırıyor 
     GÖKDENİZ'İN Trabzonspor ile anlaşması üzerine büyük bir hayal kırıklığı yaşayan, İbrahim Toraman konusunda da fazla umudu bulunmayan Fenerbahçe sadece alacağı dört yabancı oyuncuya endekslendi. Transfer çalışmalarının bitirilmesi için yönetime baskı yapan Daum'un gelişmelerden rahatsız olduğu öğrenildi. 
     
Mahmut'a garanti      BAŞKAN Aziz Yıldırım'ın, Sakaryaspor'un genç yıldızını arayarak transferinde rahat olmasını söyledi. Yeşil - Siyahlı kulüple ödeme takvimi konusunda anlaşamayan Yıldırım'ın genç oyuncuya, "Sen tatiline devam et. Hiçbir şeyi kafana takma. Yakında imza atacaksın" dediğini öğrenildi. 
     
Pletikosa treni kaçtı      YUSUF DURSUN 

     Donetsk'e gidiyor 
     HAJDUK Split'in Hırvat milli kalecisi Stipe Pletikosa, Ukrayna'nın Shaktar Donetsk takımıyla anlaştı. Beş yıllık resmi imzayı atmak için yarın Ukrayna'ya gidecek olan Pletikosa, sezon başına 700 bin dolar alacak. Fenerbahçe'nin de transfer listesinde bulunan Hırvat file bekçisinin anlaşma gereği, 2 milyon dolarlık bonservis bedelinin yüzde 70'ini de alacağı belirtildi. 
     
     Testler başlıyor 
     YENİ sezon hazırlıklarını dün yaptığı antrenmanla sürdüren Fenerbahçe'de futbolcular sağlık kontrolünden geçecek. Acıbadem Hastanesi'nde yapılacak kontrollerin ardından Sarı-Lacivertliler 14 Temmuz'da ikinci etap çalışmaları için Almanya'nın Düsseldorf kentine gidecek. Bu arada yönetim İngiltere maçının Şükrü Saracoğlu Stadı'nda oynanmasına karar veren Futbol Federasyonu'na teşekkür etti. 
     

</TEXT>
</DOC>
