<DOC>
<DOCNO> 150826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sontur04.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de iki artçı sarsıntı daha... 
</HEADLINE>
<TEXT>

     İzmir'de gece 01.34'te meydana gelen, merkez üssü Urla, aletsel büyüklüğü 4.8 olan depremin ardından, 3 büyüklüğünün üzerinde iki artçı sarsıntı daha meydana geldiği bildirildi. 
     Boğaziçi Üniversitesi Kandilli Rasathanesi Deprem Araştırma Enstitüsü'nden alınan bilgiye göre, 01.34'de meydana gelen 4.8 büyüklüğündeki ana sarsıntının ardından 01.54'te 3.3, 02.44'te ise 3.5 büyüklüğünde iki artçı sarsıntı meydana geldi. Yetkililer, ayrıca, büyüklüğü 3'ün altında çok sayıda küçük sarsıntı da yaşandığını, ancak bunların kayıtlarda görülmediğini belirttiler. 
     10 Nisan Perşembe günü sabaha karşı 03.40'da meydana gelen merkez üssü Urla, büyüklüğü 5.6 olan depremin ardından da 125'den fazla artçı sarsıntı meydana gelmişti. 
     İzmir'de panik nedeniyle bazı vatandaşlar evlerinden çıkarak, otomobillerinde sabahlarken, depremin merkez üssü olan Urla ve Seferihisar'da bir haftadır korkudan evlerine giremeyen halk, çadırlarda ve belediye tarafından kentin çeşitli merkezlerine yerleştirilen otobüslerde sabahı beklediler. 
     - 
     





</TEXT>
</DOC>
