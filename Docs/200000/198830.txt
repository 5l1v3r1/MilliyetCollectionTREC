<DOC>
<DOCNO> 198830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/soneko03.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
TSE, bahçıvanlara standart getirdi... 
</HEADLINE>
<TEXT>

     Türk Standardları Enstitüsü TSE , şimdi de bahçıvanlara standart getirdi. 
     TSE'nin standardına göre, bahçıvanlık mesleğini yapanlar, bahçıvan ve bahçıvan yardımcısı olarak iki sınıfa ayrıldı. 
     Bahçıvanda bulunması gereken özellikler arasında ise dürüst, saygılı ve iş ahlakına sahip davranışlara sahip olmak, yenilikleri takip etmek, işyerinde çıkacak her türlü probleme ilişkin çözümler geliştirebilmek, bahçıvanlık mesleğinde kullanılan bütün makine ve teçhizatın çalışma prensiplerini ve fonksiyonların öğretebilecek düzeyde bilmek becerileri sayıldı. 
     Bahçıvanların sahip olması gereken diğer özellikler arasında ise şunlar yer alıyor 
     -Mesleğiyle ilgili jeoloji, coğrafya ve tabiat bilgilerini bilmek, her türlü geometrik cisimden perspektif ve görünüş çıkartabilecek teknik resim bilgisine sahip olmak. 
     -Alan ve hacim hesaplarını yapmak, ölçü sistemlerinde çevirimleri yapmak ve kullanmak. 
     -Peyzaj resimlerini okumak ve yorumlamak, mesleğiyle ilgili ölçü ve kontrol aletlerini kullanmak. 
     -Hava hallerinin bitkiler üzerindeki etkilerini bilmek. 
     -Mesleğindeki teknolojik gelişmeleri izlemek ve bu konuda maiyetinde çalışanlara rehberlik etmek. 
     -Mesleğin birikimlerini düzenli ve doğru olarak maiyetinde çalışanlara öğretmek. 
     -Her türlü ekim, dikim vb işlerde işlem sırasını bilmek ve işlemi gerçekleştirmek. 
     -Yapılan işlerde kalite kontrolünü yapmak, her türlü bahçe bitkisini budamak, aşı yapmak, çim karışım oraların ayarlamak, ilaçlama yapmak, tohum serpmek, bitkilerden tohum, çelik ve fide almak. 
     
</TEXT>
</DOC>
