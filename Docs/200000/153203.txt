<DOC>
<DOCNO> 153203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun16.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de banknotlara "karantina"... 
</HEADLINE>
<TEXT>

     Çin'deki bankalar, atipik zatürree türü olan SARS hastalığına karşı önlemler çerçevesinde banknotları da ''karantina''ya almaya başladı. 
     Bankalar, gelen banknotları tekrar dolaşıma sokmadan işlemden geçirmek için ellerinde tutuyor. 
     Uzmanlar, banknotlarla sürekli temas halinde olan kişilere hastalığın bulaşma olasılığının daha yüksek olduğuna ilişkin bir kanıtın bulunmadığına dikkat çektiler. 
     Çin Halk Bankası buna rağmen, hastalığın yayılmasını azaltmak amacıyla piyasaya yeni banknotlar sürmeyi planlıyor. 
     Banka ayrıca, insanlarla yakın teması azaltmak için mümkün olduğu kadar çok banka kartının kullanılmasını önerdi. 
     Çin Sanayi ve Ticaret Bankası'nın ICBC bir sözcüsü, şüpheli banknotların dezenfekte edildikten sonra 4 saat süreyle UV ışınlarına maruz bırakıldığını kaydetti. 
     Sözcü, 700 otomatik para çekme makinesinin de her gün düzenli olarak dezenfekte edildiğini söyledi. 
     




</TEXT>
</DOC>
