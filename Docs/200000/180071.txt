<DOC>
<DOCNO> 180071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur07.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Org. Jones, Ankara'da... Asker pazarlığı başlıyor... 
</HEADLINE>
<TEXT>

     NATO Avrupa Müttefik Yüksek Komutanı SACEUR Orgeneral James L. Jones, Genelkurmay Başkanı Orgeneral Hilmi Özkök'ü ziyaret etti. 
     Orgeneral Özkök, resmi konuğu olarak dün akşam Ankara'ya gelen Orgeneral Jones'u Genelkurmay Başkanlığı Karargahı'nda askeri törenle karşıladı. 
     Orgeneral Jones'un Genelkurmay Başkanlığı Şeref Defteri'ni imzalamasının ardından, ikili görüşmelere geçildi. 
     Orgeneral Özkök ile Orgeneral Jones'un görüşmesi öncesinde basın mensuplarının görüntü almasına izin verildi. 
     Milli Savunma Bakanı Vecdi Gönül ile de görüşecek olan Orgeneral Jones, öğle saatlerinde Etimesgut Askeri Havaalanı'ndan İstanbul'a gidecek. 
     Orgeneral Jones, İstanbul'da 1. Ordu Komutanı Orgeneral Yaşar Büyükanıt ve diğer yetkililerle biraraya gelecek. Konuk komutanın akşam saatlerinde Türkiye'den ayrılması bekleniyor. 
     
</TEXT>
</DOC>
