<DOC>
<DOCNO> 172430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/ekonomi/eko08.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgazda yüzde 4 indirim 
</HEADLINE>
<TEXT>

   Doğalgaz fiyatında 1 Ağustos'tan itibaren konutlarda yüzde 4.06, sanayide ise yüzde 3.65 indirime gidilecek 
   ANKARA Milliyet 
   
   Enerji Piyasası Düzenleme Kurumu EPDK tarafından doğalgaz fiyatlarının otomatik olarak belirlenmeye başlamasının ardından 1 Ağustos'tan geçerli olmak üzere konutta kullanılan doğalgazda yüzde 4.06, sanayide kullanılan doğalgazda ise yüzde 3.65 indirim yapılacağı açıklandı. Otomatik fiyatlandırmada petrol ve dolar kurundaki dalgalanmalar veri alınıyor ve bu verilerdeki iniş ve çıkışlar otomatik olarak doğalgaz fiyatlarına yansıtılıyor. 
   Enerji Bakanı Hilmi Güler, altı ay ara verilen Mavi Akım'dan gaz alımına 1 Ağustos'ta tekrar başlanacağını, bunun formül anlaşmazlığı nedeniyle ortaya çıkan tahkim süreciyle alakası olmadığını belirtti. Güler, Ruslar'la görüşmelerinin bugün tekrar başlayacağını açıkladı. 
   Enerji Bakanlığı Müsteşarı Doç. Dr. Sami Demirbilek de, "Niyetimiz, Özel Tüketim Vergisi'nin ÖTV aşağı çekilmesi" dedi. Demirbilek, indirimin 2004 bütçesi hazırlanırken gündeme gelebileceğini belirtti. 
   
   
   
</TEXT>
</DOC>
