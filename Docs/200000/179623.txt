<DOC>
<DOCNO> 179623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur35.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanan tekerlekle 35 kilometre yol gitti... 
</HEADLINE>
<TEXT>

     Erzincan'da, tekerleklerinin yandığını fark etmeyen sürücü, kendisini uyaranları ''selam veriyorlar'' sanıp yanan tekerleklerle 35 kilometre yol katetti. 
     Sivas-Erzincan karayolunda, Ahmet Mecit'in kullandığı 43 AH 442 plakalı TIR'ın dorsesinin arka tekerleri, Sakaltutan mevkiinde yanmaya başladı. Tekerlerin yandığının fark etmeyen sürücü Mecit, bu şekilde 35 kilometre gitti. 
     Sivas-Erzincan Karayolu'nun 14. kilometresinde, alevlerin diğer tekerlere de sıçraması ve dersenin alt kısmanda bulunan deponun patlamasının ardından olayın farkına varan Mecit, itfaiyeyi arayarak durumu bildirdi. 
     TIR'ın dorse kısmında, balataların aşırı ısınmasından kaynaklandığı belirlenen ve dorsedeki 8 tekerin tamamen yanmasına neden olan yangın itfaiye tarafından söndürüldü. 
     Sürücü Mecit, Sakaltutan mevkiinden itibaren yol boyunca yanından geçen bütün araç sürücülerinin uyarıda bulunmaya çalıştığını ancak, yangının farkına varıncaya kadar bunu, kendisine selam veriliyor şeklinde algıladığını söyledi. 

     
</TEXT>
</DOC>
