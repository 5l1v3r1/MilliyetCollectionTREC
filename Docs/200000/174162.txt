<DOC>
<DOCNO> 174162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/yasam/yas05.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil, aşkı vurabilir 
</HEADLINE>
<TEXT>

   Tüm yıl boyunca iple çektiğimiz tatiller, yoğun iş temposundan sorunları fark edilmeyen evliliklerin boşanmayla sonuçlanmasına neden olabiliyor 
      AYŞEGÜL AYDOĞAN İstanbul 
   
   Sorunlar ortaya çıkıyor 
   ANKARA Numune Eğitim ve Araştırma Hastanesi 1. Psikiyatri Kliniği Şefi Dr. Erol Göka, tatil dönüşünde anksiyete endişe bozukluğu hastalıklarının fazla görülebildiğine dikkat çekiyor. Göka, "İş temposu, çoğu zaman sorumluluklarımızı, ilişkilerimizi gözden geçirmemizi engelliyor. Tatilde ise ertelediğimiz sorunlarımız açığa çıkıyor" diyor. 
   
   Ani virajı alamıyorlar 
   "TATİL deyince, tamamen eğlence ve dinlenmeyle doldurulması gereken bir zaman akla geliyor" diyen Göka, şunları söylüyor "Tatil, kişinin hayatını sorgulaması, ilişkisini gözden geçirmesi için bir fırsat. Ancak çok ani virajların alındığı bir dönem olabilir. Sorunlarıyla baş edemeyen çiftler boşanma kararını çoğu kez tatilde alıyor." 
   
   Zihin uyuşturuluyor 
   EĞLENME ve dinlenmeyi pek fazla bilmeyen bir toplum olduğumuzu da savunan Göka, "Tatillerde kendiyle yüz yüze gelmekten kaçmak için zamanı, içki ve eğlenceyle harcayanlar var. Zihin uyuşturuluyor. Tatil adı altında bunu yapınca tatilden çok yorgun dönülüyor. 11 aylık iş süresinden daha çok yorulmuş tatilciler karşımıza çıkıyor" diye konuşuyor. 
   
   İdeal bir tatil nasıl olmalı    "Tatile iş taşımayayım" önyargısından uzaklaşın. Bu, psikolojimize uygun değil. İşten tamamen kopmamalı. İşle kısmen bağlantılı şeyler yapılmalı. Örneğin zihinsel bir işle uğraşan kişi, kitap okumalı...Uyku saatlerinizi, biyolojik ritminizi çok zorlamayın. Tatil dönüşünden birkaç gün önce iş yaşamına uygun uyku düzenine geçin. 
   
</TEXT>
</DOC>
