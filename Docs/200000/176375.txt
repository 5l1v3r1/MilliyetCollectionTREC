<DOC>
<DOCNO> 176375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/guncel/gun04.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'AB, Diyanet'i değiştirmedi' 
</HEADLINE>
<TEXT>

   Diyanet İşleri Başkanı Bardakoğlu, AB uyum yasaları çerçevesinde teşkilatlarinda herhangi bir değişiklik yaşanmadığını söyledi 
      AB SÜRECİNDE ALEVİLİK - 4 

   Ömer Erbil - Belma Akçura 

   
   Aleviler, Diyanet İşleri Başkanlığı'nın bütçesinden kendilerine de pay verilmesini talep ediyorlar. Ayrıca Alevi dedelerinin de imamlarla aynı statüye sahip olmasını istiyorlar. Diyanet İşleri Başkanı Ali Bardakoğlu, bu konudaki sorularımızı yanıtladı 
   
   AB uyum yasaları çerçevesinde Diyanet'te bir değişim yaşanacak mı 
   AB ülkelerinde din-devlet ilişkileri üye devletlerin kendi geleneklerine göre şekillenmekte ve farklılıklar arz etmektedir. Demokratik toplumun ve hürriyetlerin hayata geçirilmesi konusunda AB'nin, bundan sonra din hürriyetiyle ilgili gerek üye devletler, gerek aday ülkeler ve gerekse ilişki kurduğu üçüncü ülkelerden bazı değişiklikler ve idari düzenlemeler yapmalarını isteyeceği düşünülebilir. Ancak bugüne kadar AB uyum yasaları çerçevesinde Başkanlığımızı doğrudan ilgilendiren herhangi bir kanun değişikliği yapılmadığından, bu anlamda teşkilatımızda herhangi bir değişim de yaşanmamıştır. 
   
   Alevilere, Diyanet bünyesinde yer verilecek mi 
   Diyanet anayasal bir kuruluştur. Anayasanın 136. maddesinde 'Genel idare içinde yer alan Diyanet İşleri Başkanlığı, laiklik ilkesi doğrultusunda bütün siyasi görüş ve düşünüşlerin dışında kalarak ve milletçe dayanışma ve bütünleşmeyi amaç edinerek, özel kanunda gösterilen görevleri yerine getirir' denilmiştir. 
   Diğer yandan bir mezhep, tarikat veya görüş için Diyanet'te bir daire teşkiline gidilmesi halinde, diğer mezhep, tarikat veya görüşlerin de böyle bir talepte bulunmasını tabii karşılamak gerekecektir. Bu durumda muhtelif mezhep, tarikat ve görüşlerin taleplerini karşılamanın mümkün olup olmaması bir yana, bu taleplerin birliği bozup parçalamada ve ülkemizde muhtelif kamplaşma ve kutuplaşmalar meydana getireceği, bu gelişmelerin de milli birlik ve beraberliğimizi berhava etmede ne derece olumsuz rol oynayacağı açıktır. 
   
   Ayrım yapılmıyor 
   Alevi dedelerinin imamlar gibi maaşlı bir memur olmaları mümkün mü 
   Diyanet, personel alımında hiçbir mezhep, görüş, felsefi kanaat mensubu için ayrım yapmamaktadır. Sınav, atama, nakil ve görevde yükselme yönetmeliğinin dokuzuncu maddesinde, Başkanlık personelinde aranan genel şartlar ile ortak nitelik ve her görev için aranan özel nitelikler belirlenmiştir. 
   Burada İslam kelimesi kullanılmış, başka hiçbir alt ayrıma yer verilmemiştir. Diyanet'e alınacak personelde aranan ortak nitelik, İslam törelerine uygunluktur. Hiçbir mezhep, inanç, görüş gibi bir ayrıntıdan söz edilmemiştir. Bu nedenle de halihazırda Başkanlığımızda mezhep, meşrep, tarikat veya kültürlerin ayrı bir birim veya masa şeklinde temsili noktasında herhangi bir proje veya çalışma bulunmamaktadır. 
   
   Uygulamada sıkıntı var    Gazi Üniversitesi Hacı Bektaş Veli Araştırma Merkezi Başkanı Prof. Dr. Alemdar Yalçın'ın değerlendirmeleri ise şöyle 
   Aleviler inandıkları gibi yaşamakta zorluk çekiyorlar mı 
   Yasalar ve yönetmelikler boyutunda yazılı hiçbir metin, Alevi ve Bektaşi inançlı vatandaşlarımızın, eşit vatandaşlık bilinci içinde inançlarını laik ölçülerle yaşamasına engel değildir. Alevi yurttaşlarımızın inanç ve görüşlerini yasaklayan ve engelleyen hiçbir yasa ve yönetmelik yoktur. Ne var ki uygulamada çok ciddi sıkıntılar vardır. 
   Diyanet İşleri Başkanlığı yeniden yapılanmalı mı 
   Bu kurum yıllarca sadece İslamın bir mezhebine inanan insanların gereksinmesini karşılayacak biçimde örgütlenmiş ve öyle değerlendirilmiştir. Oysa Diyanet, yasası gereği ve anayasadaki gerekçesine bağlı olarak mezheplerin ve tarikatların üstünde ve dışında olarak tümünü kucaklayacak bir biçimde örgütlenmelidir. Bunun için Avrupa Birliği uyum yasalarına gerek yoktur. 
   Diyanet İşleri Başkanlığı'nın bunun için önemli adımlar atmaya başladığını görüyoruz. Muharrem ayı, Hz. Hüseyin için hutbe ve mevlit okutulması gibi. Ancak yeterli değildir. 
   
   Alevilere tek kuruş yok...    Kazım Genç Pir Sultan Abdal Kültür Derneği Genel Başkanı "2003 yılı genel bütçeden Diyanet'e ayrılan bütçe 780 trilyondur. Bu bütçenin içerisinde Diyanet İşleri Vakfı'nın gelirleri yoktur. Bu bütçe Cumhuriyet hükümetinin 12 bakanlığından fazla bir bütçeye sahiptir. Bu genel bütçeden Diyanet'e bu kadar para ayrılmasına rağmen Alevi kuruluşuna tek kuruş ayrılmamıştır." 
   
   Dedelere maaş olmaz    Uludağ Üniversitesi İlahiyat Fakültesi Öğretim Üyesi Prof. Dr. Süleyman Uludağ da Alevilerin taleplerini değerlendirdi "Dedelere devlet bütçesinden para verilmesi ne AB uyum yasalarına ne de İslam dinine uyar. Dedelik çalışılarak elde edilmeyip, babadan oğula intikal ediyor. Herkes imam olur. Babası gayrimüslim de olsa birinin imam olmasında bir sakınca yoktur. Alevilikte dedelik soy takip edildiğinden, ehliyetine, bilgisine bakılmadan maaş verilmesi doğru değildir. Diyanet içinde ya da İlahiyat fakültelerinde ayrı statüler oluşturmak bölücülüğe neden olur. Cemevleri yeni dönemde ortaya çıktı. Geçmişte cemevi kurumu yoktur. Cem ayinleri evlerde yapılırdı." 
   
   Devlet imam atamamalı    Fermani Altun Ehlibeyt Vakfı Başkanı "Uyum yasaları Türkiye için büyük bir kazanımdır. Mezhep ayrımcılığını devlet yapıyordu. İnsanların inançlarını öğrenmeyi engelliyordu. Uyum yasaları ile bütün bunlara son verileceği umudunu taşıyoruz. Diyanet de yeniden yapılanacak. İnananların yönettiği bir kurum olmalıdır. Devlet imam atamamalıdır. Türkiye'de dedeler tamamen eğitimsiz ve bilgisizdirler. İlk önce eğitim kurumlarının olması gerekir. İlahiyat okullarında, imam hatiplerde Ehli Beyt içtihatlarının okutulmasını istiyoruz. İslam dini eşittir Hanefi mezhebi değil." 
   
   Diyanet özerkleşmeli    Turgut Öker Avrupa Alevi Konfederasyonu Genel Başkanı "Diyanet özerkleşmeli. Her inanç kendi imk nlarıyla ihtiyaçlarını karşılamalı. Uyum yasaları pratikte ne getirir bilemiyoruz ama h l devlet camileri finanse ediyor, hocalara maaş ödüyor, mecburi din dersi veriyor. Avrupa ile uyumlu hale gelmek istiyorsa, Türkiye bu değişikliklerin de kaçınılmaz olarak yapılması gerekir." 
   
   Cami yerine okul yapın    Süleyman Cem Şahkulu Vakfı ve Derneği Başkanı "Avrupa'da 20 sene yaşadım. İsteyen istediği kiliseye gidiyor. Yasayla falan alakalı değil bu. Bu bir zihniyet meselesi. Alevi köyüne cami yapıyorlar. Kardeşim bu masrafa yazık değil mi Okul yapın da iki çocuk okuyup bu devlete hizmet etsin." 
   
   BİTTİ 
   
</TEXT>
</DOC>
