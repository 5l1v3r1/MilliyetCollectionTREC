<DOC>
<DOCNO> 160833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo21.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, Teknik Direktör Multescu ile anlaştı... 
</HEADLINE>
<TEXT>

     Birinci Süper Futbol Ligi 2002-2003 sezonu ikinci yarısında takımın başına gelen Sakıp Özberk'le yollarını ayıran Samsunspor, eski teknik direktörü Gigi Multescu ile prensipte anlaştı. 
     Futbol Şube Sorumlusu Suat Çalık, Rumen teknik adam Multescu ile İstanbul'da yaptıkları görüşme sonucunda 2 yıllığına anlaştıklarını söyledi. 
     Çalık, Rumen hocayla gerekli şartları konuştuklarını belirterek, şunları kaydetti 
     ''Yaptığımız teklife sıcak baktı. Görüşmeler sonrasında 2 yıllık anlaşma sağlandık. Multescu, ülkesine giderek işlerini halledecek. Biz de teknik heyet olarak önümüzdeki günlerde Romanya'ya giderek, Multescu'yla takımın son durumunu ve neler yapılması gerektiği konusunda görüşeceğiz. Oyuncularla ilgili kararları ise genel bir değerlendirmenin ardında yapacağız.'' Çalık, Samsunspor'da futbolu bırakan Ertuğrul Sağlam ve Duro Kriyak'ın da yardımcı antrenörlük yapacağını sözleri ekledi. 
     
</TEXT>
</DOC>
