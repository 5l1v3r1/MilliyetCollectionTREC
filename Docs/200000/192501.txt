<DOC>
<DOCNO> 192501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sonspo04.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü yedek, Barcelona'dan Murcia'ya 3 gol... 
</HEADLINE>
<TEXT>

     İspanya Ligi'nde, kaleci Rüştü Reçber'in yine yedek kaldığı karşılaşmada Barcelona kendi sahasında Real Murcia'yı net bir skor, 3-0'la geçti. Katalan ekibinin sayılarını 38'de Arjantinli futbolcu Saviola, 55'de Xavi ve 65'te de Brezilyalı yıldız Ronaldinho kaydetti. Bu sonuçtan sonra geçen hafta deplasmanda Mallorca'yı 3-1'le geçen Barcelona tırmanışını sürdürmüş oldu. Katalan ekibinin Hollandalı çalıştırıcısı Rijkaard, her geçen gün daha iyi oynadıklarını belirterek, "Takım olarak kazanmayı da öğrendik artık. Ortaya konan futbol ve alınan sonuç beni mutlu etti. Futbolcularım, kafamdaki oyunu sahaya iyi yansıttılar" açıklamasında bulundu. 
     Tayfun'un 90 dakika oynadığı karşılaşma da ise Espanyol deplasmanda Racing Santander'i son dakikalarda attığı golle yenerken ligdeki ilk galibiyetini de almış oldu. Yıldızlar topluluğu Real Madrid ise deplasmanda Real Zaragoza ile golsüz berabere kaldı. Günün diğer karşılaşmalarında ise şu sonuçlar alındı Albacate-Villarreal 2-0 Parri Basti , Athletic Bilbao-Malaga 2-1 Urzaiz Tiko Alonso , Deportivo-Mallorca 0-2 Etoo Bruggink , Osasuna-Real Betis 2-0 Moha Munoz , Sevilla-Vallodild 1-1 Dario Silva Makukula ,Valencia-Celta Vigo 2-2 Aimar Berizzo Jesuli Canobbio . 
     
</TEXT>
</DOC>
