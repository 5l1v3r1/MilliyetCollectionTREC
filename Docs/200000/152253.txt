<DOC>
<DOCNO> 152253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/spor/spo15.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Lewis'ten itiraf      OLİMPİYAT şampiyonu atlet Carl Lewis, dopingli raporlarının doğruluğunu itiraf etti. Lewis, 1988'de üç maddeden dolayı dopingli olduğunun tespit edildiğini ancak ABD Olimpiyat Komitesi'nin kendisini temize çıkardığını söyledi. Lewis'in 1988 Seul'de altının geri alınması istendi. 
     
Raikkonen Türkiye'de      FORMULA 1'DE sezona müthiş bir başlangıç yapan McLaren - Mercedes'in genç sürücüsü Kimi Raikkonen, Türk hayranlarının karşısına çıkacak. Finli pilot, bugün CNR Fuar Merkezi'ndeki toplantıda Mobil 1 SuperSyn'nin tanıtımına katılacak. Raikkonen, basın toplantısının ardından ülkemizden ayrılacak. 
     
Polise saldırdı      İSPANYA Ligi'nde Sevilla forması giyen Yunan golcü Nikolas Machlas, işlediği trafik suçundan sonra polislere saldırdığı için tutuklandı. 29 yaşındaki futbolcunun emniyette sorgusuna dün de devam edildiği açıklandı. 
     
Polat'ın acı günü      FATİH Terim'in yardımcılarından Ökkeş Polat'ın önceki gün vefat eden annesi Menekşe Polat dün Veysel Karani Camii'nde kılınan öğle namazını müteakip toprağa verildi. Cenazeye Galatasaray Başkanı Özhan Canaydın'ın yanısıra Fatih Terim, Ergun Gürsoy, Yurdeşen Karahasan, Müfit Erkasap, Ahmet Ceyhan ve futbolcular katıldı. 
     
Yıldızlar yolda      AVRUPA 3 Bant Bilardo Şampiyonası, 1 - 5 Mayıs tarihleri arasında Antalya'nın Kemer İlçesi'nde yapılacak. Şampiyonada Blomdahl, Jespers ve Zenetti gibi ünlülerin yanısıra Semih Saygıner de ter dökecek. 
     
Antep krizde      UEFA Kupası'na katılmanın hesaplarını yapan Gaziantepspor'da grip salgını başladı. Bouazizi, Erdal, İlhan, kaleci Kaya, Devran ve Mustafa Marangoz'un hastalandıkları için antrenmanlara çıkamadıkları bildirildi. 
     
Kupa programı      FİLEDE Bayanlar Türkiye Kupası'nın programı belli oldu. Bolu 17 Temmuz Spor Salonu'nun yapılacak ve yarın başlayacak olan maçların ilk ayağında Türk Telekom - Galatasaray 13.30 , Eczacıbaşı - Beşiktaş 16.15 karşılaşacak. 
     
Kontiki farkı      BODRUM Deniz Festivali Yelkenli Yat Yarışları'nda birincilik kupasını Mehmet Atalağ yönetimindeki Kontiki isimli tekne kazandı. 4'ü yabancı 15 yelkenlinin yer aldığı yarışlarda Atalağ, 5 etabı ceza puanı almadan bitirdi. 
     
Dünya turu      YASİR KAYA 

     Şımarık Rooney 
     İNGİLİZLER'İN gözdesi 17 yaşındaki Wayne Rooney için korkulan oluyor. Evertonlu yıldız, futbol dışı hareketleriyle gündeme gelmeye başladı. Liverpool maçında tribünlere yakın noktadan kullanacağı serbest vuruş öncesi rakip taraftarlara tüküren Rooney polise şikayet edildi. Rooney'in konuyla ilgili ifadesine başvurulurken, video görüntülerini inceleyen federasyon da genç yıldıza cezayı görüşüyor. 
     
     Beterin beteri 
     FENERBAHÇE çok sık teknik direktör değiştirmesiyle eleştirilse de, Cezayir'in Esperance Zarzis takımı, bu alandaki tüm rekorları alt üst etti. Ligin bitimine iki hafta kala 8. teknik direktörü görevden alıp 9.'yu işbaşına getiren kulüp yönetimi, oranlanlama yapıldığında her ay bir teknik adamla çalıştı. Bu istikrarsız tablo takımın küme düşmesiyle sonuçlanıyor. 
     
     Uday'a bak 
     SADDAM Hüseyin'in büyük oğlu Uday'ın işkencelerine maruz kalan futbolculardan biri B.A.E ile oynanan maçta penaltı kaçıran Abbas Rahim Zair... Zair falakaya yatırıldığını ve üç hafta hapis yattığını açıklarken, başka bir maçta hakeme vuran Abdul Latif küçük bir hücreye kapatılarak kendisine elektrik verildiğini belirtti. 
     
     Futbol gündemi 

</TEXT>
</DOC>
