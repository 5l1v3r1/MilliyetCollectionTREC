<DOC>
<DOCNO> 194521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/yazar/sazak.html </URL>
<DATE> 2003/11/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
VIP isyanı 
</HEADLINE>
<TEXT>

   
   Adalet Bakanı Cemil Çiçek'in, 'bankasını batırmış holding patronu'nu havaalanı VIP önemli kişiler salonunda görmesi üzerine Meclis Bütçe Komisyonu'ndaki 'isyan'ı gazetelere manşet oldu. 
   Haberi sekiz sütuna taşıyan, devlete milyonlarca dolar borçlu kişilerin THY nezdinde h l nasıl bu kadar 'itibar' gördükleriyse 'kamu vicdanı'nı yaralayan bu olay tartışmasız manşetliktir. Bakan bu tuhaflığa Küba'ya yapacağı bir yolculuk sırasında tanık olmuş. Oysa Ankara - İstanbul arasındaki hafta içi uçuşların tamamında, 'perdeyle bölünmüş' VIP koltuklarında 1990'lardan bu yana ülkenin 100 milyar dolarını hortumlayan, hapse giren işadamına, eski siyasiye rastlayabilirsiniz. Sıradan vatandaş açısından bu manzara 'rutin' hale gelmiştir. Dolayısıyla Cemil Çiçek'in isyanına 'haber değeri kazandıran' olayın tanığının Adalet Bakanı olması ve bu haksızlığı TBMM Bütçe Komisyonu'na getirip sorgulamasıdır. 
   Cemil Çiçek açık sözlü birisi. Hortumcunun üzerine cesaretle gidiyor. Bankalardaki alacakların tahsiline ilişkin bir tasarı hazırladı. Böylece, grup şirketlerine aktarılan mevduatı devlete ve halkın sırtına bindirenlerin hiç olmazsa kişisel servetlerinden geri dönüş sağlanacak. 
   Özel bankalarda batık 11 milyar dolar. Tahsilat 258 milyon dolar 
   Son olarak İmarbank'taki 6 milyar dolarlık 'çifte hesap' da Hazine'ye yüklendi. Adalet Bakanı Çiçek uğraşıyor ama banka sahiplerinin üzerindeki beş on milyon dolarlık yalıyla, yatla, katla bu batığın geri dönüşü olur mu Aslolan 'çifte hesap'la kaçırıldığı öne sürülen 8 katrilyonun bulunması ve bu faturayı getirisi olan şirketlerin ödemesi değil midir 
   Yerli 'oligarklar'ın üzerine, Rusya'daki benzerleri gibi gidilmediği sürece, hukuk cambazlıklarıyla servet kaçırılmasına seyirci kalınacaktır. Ecevit koalisyonunun en büyük günahı bu suçları DGM kapsamından çıkarması olmuştur. Tahsilat yasası niye gecikiyor 
   Adalet Bakanı Çiçek aynı zamanda hükümet sözcüsü. Yetkisi var. VIP'teki görüntü rahatsız ediyorsa, THY'deki 'altın madalyalılar' listesinin iptali çok mu güç 
   Hükümetin etkili bir bakanı 'eyleme geçmek' yerine sürekli yakınıyorsa kamuoyu kendisini 'muhalefet sözcüsü' gibi görmeye başlar 
   Bütçe Komisyonu'nun CHP'li üyeleri bu tehlikeyi fark edip Çiçek'e, Bozüyük zirvesini anımsatıp, 'Seçimde Erdoğan'ın VIP'teki holding patronunun helikopterine niye bindiğini' sormuşlar. 
   Genç Parti lideri Cem Uzan'ın Ankara turları da dikkat çekici. Adalet Bakanı Çiçek, Uzanlar'ı, 'Borcunuzu ödeyin' diye uyarmış. Dünkü gazetelerde Cem Uzan'ı 'Cumhuriyet Halk Partisi' tabelası altında gösteren fotoğraf vardı. Baykal'la görüşmüş 
   AKP'ye karşı, yerel seçimde Genç Parti - CHP dayanışması mı gündemde 
   
      
   
   
</TEXT>
</DOC>
