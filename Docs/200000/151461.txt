<DOC>
<DOCNO> 151461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sontur25.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fadıl Akgündüz'ün talimatla ifadesi alındı... 
</HEADLINE>
<TEXT>

     Siirt'teki seçimin iptaliyle milletvekilliği düştükten sonra hakkındaki dolandırıcılık iddiaları dolayısıyla tutuklanan Fadıl Akgündüz'ün, Kadıköy Cumhuriyet Savcılığı'nın talimatı üzerine ifadesi alındı. 
     Kartal Özel Tip Kapalı Cezaevi'nde tutuklu bulunan Akgündüz, Hüseyin Kısaoğlu adlı bir kişinin, kendisi hakkında Kadıköy Cumhuriyet Savcılığı'na ''dolandırıcılık'' iddiasıyla yaptığı başvuru dolayısıyla ifadesi alınmak üzere Pendik Adliyesi'ne getirildi. 
     Adliye'de Pendik Cumhuriyet Savcısı Ömer Faruk Küçükince, Akgündüz'ün ifadesini aldı. Akgündüz'ün, ifadesinde, kimseyi dolandırmadığını ve kendisi hakkında şikayette bulunan kişiyi tanımadığını savunduğu öğrenildi. 
     Akgündüz, daha sonra cezaevine götürüldü. 
     





</TEXT>
</DOC>
