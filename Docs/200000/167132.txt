<DOC>
<DOCNO> 167132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sontur13.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık Ankara'da havai fişek atmak yasak 
</HEADLINE>
<TEXT>

     Ankara Valiliği, törenlerde ve düğünlerde havai fişek atılmasını geçici olarak yasakladı. 
     Ankara Valiliği'nden yapılan açıklamaya göre, Vali Yahya Gür, halen mevsim normallerinin üzerinde seyreden hava sıcaklığının daha da artacağı yolundaki meteorolojik uyarı üzerine, ilgili birimlerle bir toplantı yaptı. 
     Gür, toplantıda, vatandaşların aşırı sıcak havanın neden olacağı olumsuzluklara karşı bilgilendirilmesini istedi. 
     Vali Gür, konunun, 24 ilçe kaymakamlığına, Büyükşehir Belediye Başkanlığı'na, Köy Hizmetleri İl Müdürlüğü'ne, Orman İşletme Müdürlüğü'ne, Orman Bölge Müdürlüğü'ne, Sağlık İl Müdürlüğü'ne, Tarım İl Müdürlüğü'ne, hastane ve sağlık kurumlarına bildirilerek, gerekli tedbirlerin alınmasını da istedi. 
     Toplantıda, ayrıca, Ankara'da törenlerde ve düğünlerde havai fişek atılmasının geçici olarak yasaklanması kararı alındı. 
     
</TEXT>
</DOC>
