<DOC>
<DOCNO> 166496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/guncel/agun.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK kapısındaki kuyruk bitecek... 
</HEADLINE>
<TEXT>

SSK'lı hastalara devlet hastanelerinin de kapılarını açan protokol, bugünden itibaren 6 ilde hayata geçiriliyor... 
     AYŞEGÜL AYDOĞAN İstanbul 

     Sağlık ve Çalışma bakanlıkları arasında hastanelerin ortak kullanımını öngören ve SSK'lı hastalara devlet hastanesi kapısını açan protokol, bugünden itibaren İstanbul, Ankara, İzmir, Rize, Sivas ve Yalova'da başlıyor. Kuyrukları ortadan kaldırmayı hedefleyen yeni uygulama, hastaları öncelikle birinci basamak sağlık hizmeti olarak bilinen sağlık ocakları ve dispanserlere yönlendirecek. Devlet ve SSK hastanesi arasındaki ayrımı kaldıracak sisteme göre Emekli Sandığı, Bağ-Kur ve SSK hastaları, sağlık hizmetine aynı kapıdan girecek. 
     
     KARDEŞ HASTANELER 
     Giriş kapısı olacak sağlık ocakları ve dispanserler güçlendirilecek. Hastaların erişimini kolaylaştırmak için ayrıca kurum hekimleri, işyeri hekimleri ve sağlık istasyonları yer alacak, yeni sağlık birimleri açılacak. İstanbul'da dört, Ankara'da altı birim açıldı. İstanbul'da yaklaşık 100 yeni birim daha açılması planlanıyor. İstanbul'daki 32 devlet hastanesiyle 12 SSK hastanesi eşleştirilerek "kardeş hastane" ilan edildi. Devlet hastanelerinde SSK'lılara hizmet verecek irtibat büroları ve eczanelerden SSK başhekimi sorumlu olacak, gerektiğinde eksik malzemeyi tamamlayacak. 
     
     HASTA KENDİ SEÇECEK 
     SSK Sağlık İşleri Genel Müdürü Prof. Dr. Orhan Canbolat ve Sağlık Bakanlığı Müsteşar Yardımcısı Prof. Dr. Sabahattin Aydın'ın verdiği bilgiye göre, sosyal güvencesi olan hastalar önce sağlık ocağı ve dispansere başvuracak. Hasta, tanı ve tedavisi burada yapılamıyorsa sevk edilecek. Tedavi göreceği hastaneyi kendi seçecek olan hasta, bu hastanedeki irtibat bürosuna gidecek. İlaç alımı için hastane dışına çıkılmayacak. 
     
SSK'lı için 168 irtibat bürosu      SSK'lılara devlet hastanelerinden yararlanma hakkı tanıyan projede özellikle İstanbul'daki pratisyen hekim azlığı sıkıntı yarattı. 636 pratisyen hekimin bulunduğu İstanbul'da hekim başına düşen hasta sayısı 25 bin 369 olarak belirlendi. Ortak kullanım nedeniyle Sağlık Bakanlığı Personel Genel Müdürlüğü'nün yayımladığı genelgeyle devlet hastanelerindeki sağlık personelinin izinleri geçici olarak iptal edildi. Gerek görülmesi halinde izindeki personel de göreve çağrılacak. 
     
     6 İL PİLOT BÖLGE 
     YILDIZ YAZICIOĞLU Ankara 

     Pilot uygulamanın diğer ayrıntıları şöyle 

</TEXT>
</DOC>
