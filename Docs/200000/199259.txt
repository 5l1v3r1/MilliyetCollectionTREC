<DOC>
<DOCNO> 199259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/soneko18.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı yüzde 1.27'lik artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 203.61 puan artışla 1. seansı 16,211.20 puandan tamamladı. 
     1. seansta hisse senetlerinin ortalama değer kazancı yüzde 1.27 olarak gerçekleşti. 
     Uzmanlar, 1. Seansta bir miktar kar satışıyla 15,900 seviyesine gerileyen endeksin tepki alımlarıyla 16,200 puana yükseldiğini belirterek, önümüzdeki günlerde 15,500-16,000 aralığında düşük işlem hacmiyle yatay seyir izleneceği görüşünü dile getiriyor. 
     Dün 16,007.59 puan seviyesinden kapanan Borsa, bugün 1. seansa 24.89 puan artışla 16,032.48 puan seviyesinde başladı. İlk yarıyı 16,052.60 puandan geçen endeks, seans içinde en düşük 15,911.29 puana gerilerken, en yüksek olarak da kapanış değeri olan 16,211.20 puanı gördü. 
     Seans kapanışında mali endeks 286.46 puan artışla 21,915.45 puana, sanayi endeksi 201.87 puan artışla 14,382.41 puana, hizmetler endeksi 52.45 puan artışla 8,902.78 puana yükseldi. 
     Böylece, önceki kapanışa göre mali grup hisseler ortalama yüzde 1.32, sanayi grubu hisseler ortalama yüzde 1.42, hizmetler grubu hisseler ortalama yüzde 0.59 oranında değer kazandı. 
     1. seansta işlem gören toplam 285 hisse senedinden 181'i değer kazanırken, 41 hisse senedi değer kaybetti, 63 hissenin fiyatında değişiklik olmadı. 
     Seansta, 386 trilyon 38 milyar 535 milyon liralık işlem hacmi oluştu. 
     1. seansta, Doğan Holding, Yapı Kredi Bankası, İş Bankası C, Sabancı Holding ve Garanti Bankası en yoğun işlem gören hisseler oldu. 
     
</TEXT>
</DOC>
