<DOC>
<DOCNO> 181431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/yazar/asik.html </URL>
<DATE> 2003/09/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Gizli güzellikler... 
</HEADLINE>
<TEXT>

   
   Beşiktaş'ta, Barbaros vapur iskelesine sapan yolun sağında gösterişsiz bir tahta kapı dikkatimizi çekti. Kafamızı içeri uzatıp baktık. Geniş karanlık bir salonda hafif ışıklandırılmış camek nlar... İçlerinde reng renk vazolar, şekerlikler, k seler, çay - kahve takımları, avizeler, aplikler, küllükler, aşure takımı, boza takımı, biblolar... Osmanlı motifleriyle süslü enfes cam ve porselenler... Görevli bayana sorduk 
   - Hanımefendi nedir burası, müze falan mı 
   - Yıldız Çini ve Porselen Fabrikası'nın sergi ve satış salonu efendim... 
   - Peki hanımefendi kapının dışında neden küçük bir tabela bile yok... 
   - Bir camek nın içinde tabela vardı kaldırıldı, yakında asılacak sanırım... 
   - Burası ne zamandır faaliyette 
   - 1,5 yıl kadar oldu efendim... 
   Salon TBMM Milli Saraylar Daire Başkanlığı'na bağlıymış. Kim açmış ve düzenlemiş ise eline sağlık. Bugün yönetenlerin ise belli ki ne ürünleri tanıtmak ne satışı arttırmak için bir çabası var... Olsa en azından kapıya bir küçük tabela asmazlar mıydı 
   
   Bir sigara reklamı "Maceranın tadı, rahmetli de bizi içerdi..." 
   Akif Kökçe 
   
   İngiltere teknik direktörü Eriksson İngiliz taraftarlara "Türkiye'ye gitmeyin ölürsünüz' demiş. İngilizler, Irak'a asker gönderirken bu kadar korkmuyor... 
   
   Mehmetçik dershaneleri    Doğu ve Güneydoğu'da her yıl üniversiteye girecek öğrenciler için "Mehmetçik" dershaneleri açılıyor... Yer ve malzemeyi büyük ölçüde valilikler veriyor... Öğretmenleri Silahlı Kuvvetler sağlıyor. Özel dershanelere para verecek gücü olmayan binlerce çocuk üniversiteye bu dershanelerde hazırlanıyor. Peki netice 
   Netice inanılmaz ölçüde başarılı... 
   Bu yıl 2. Ordu bölgesinde 26, 3'üncü Ordu bölgesinde 32 dersane açılmış.. 
   2. Ordu bölgesi Siirt'te dershaneye devam eden 65 öğrencinin tümü üniversiteye girmiş... Başarı oranı yüzde 100... Batman'da dershaneye devam eden öğrenci 203, üniversiteye giren öğrenci sayısı 197... Başarı oranı yüzde 97... Diyarbakır'da açılan iki dershanede başarılı oranları birinde yüzde 78, diğerinde yüzde 95... Şirvan'da başarı oranı yüzde 91... 
   Bu bölgede 26 dershanenin sadece dördünde başarı oranı yüzde 50'nin altında. 
   3'üncü Ordu bölgesine gelince... 
   Pülümür ve Mazgirt'te başarı oranı yüzde 100, Erzincan ve Ardahan'da yüzde 90. Bu bölgede 34 dershaneden sadece 7'sinde başarı yüzde 50'nin altında kalmış... 
   Başarı aslında görünenden daha da büyük... 
   Çünkü Batı illerinde lise eğitimi Doğu'ya göre çok ileride. 
   Öyle olunca Doğu'da okuyan çocuğu üniversi-teye sokmak elbette çok daha zor. 
   Dolayısıyla dershanelerin işi de zorlaşıyor... Siirt'ten Diyarbakır'a alınan yüzde 80'lik, 90'lık, yüzde 100'lük başarıların anlamı daha da büyüyor... 
   Emek verenleri yürekten kutluyoruz... Başarılı öğrencileri de... 
   
   
   Adalet Bakanı Cemil Çiçek "Türk toplumunun adalet talebi yok" demiş. Ha bire af yasası çıktığı içindir. 
   Haldun Ertem 
   
      
   
</TEXT>
</DOC>
