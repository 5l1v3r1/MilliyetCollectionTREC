<DOC>
<DOCNO> 150735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko29.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Şimdi daha iyi noktadayız 
</HEADLINE>
<TEXT>

     Erdoğan, Ankara Sanayi Odası ASO 'nda yaptığı konuşmada, Türkiye'nin geçmişte yüzde 1500, yüzde 5000, yüzde 7500 faizlerin ödendiği günlerden geçtiğini vurguladı ve şöyle devam etti 
     ''Ama biz bu kadar ciddi krizlerin olduğu bir dönemde, hamdolsun ülkemizi böyle bir duruma düşürmedik ve gece gündüz demeden bütün ilgili birimlerle kontaklarımızı, gerek benden önceki Başbakan arkadaşım Gül, gerek bakanımız Sayın Babacan, Maliye Bakanımız, bizler hep birlikte bu kontakları kurarak, ülkemizi böyle bir sıkıntının içersine düşürmedik. Daha iyi günlere doğru yürüyoruz ve geçen yılın bu üç ayına baktığımızda, daha iyi noktadayız.'' 
     
     ''ŞEFFAFLIK ARTIRILMALI'' 

     Başbakan Erdoğan, şefaflığın artırılması gerektiğini vurgularken, kırtasiyecilik ve bürokratik işlemlerin azaltılmasının zorunlu olduğunu ve bu yöndeki çalışmaların başladığını kaydetti. 
     Yönetimde doğrudan sorumluluk esasının getirilmesi ve vatandaş merkezli bir kamu yönetim sisteminin kurulmak durumunda olduğunu da belirten Erdoğan, bu çalışmaların başladığını söyledi. 
     
     ''EN ÖNEMLİ SORUN, SÜRDÜRÜLEBİLİR BÜYÜME'' 

     Türkiye'nin şu anda en önemli sorunlarından bir tanesinin de, ''sürdürülebilir bir kalkınma ve büyüme modelini gerçekleştirmek'' olduğuna işaret eden Erdoğan, büyüme ve kalkınmanın ise kesinlikle üretime bağlı olduğunu söyledi. 
     Erdoğan, üretimin özünde bireylerin ve özel sektörün gerçekleştirebileceği bir şey olduğunu kaydederek, burada devlete düşen görevin üretim ortamını iyleştirmek ve üretim ilişkilerini kolaylaştırmak olması gerektiğini söyledi. Erdoğan, şöyle konuştu 
     ''Biz hükümet olarak, bunu yapmak üzere kararlı şekilde yola çıkmış bulunuyoruz. Bütün bakan arkadaşlarımıza da devamlı olarak bunun telkinini yapıyoruz. Bu kararlılığımızın istenen sonuçlar vermesi, şüphesiz üretimin ana dinamiğini oluşturan bireylerin ve özel sektörün, yani siz sanayicilerin üretimi artırmaya yönelik girişimlerine bağlıdır. 
     İnşallah en kısa zamanda Ostim'i bakan arkadaşlarımızla beraber dolaşacak, ziyaret edecek ve orada ayrıca da dertleşeceğiz.'' 
     





</TEXT>
</DOC>
