<DOC>
<DOCNO> 189143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/astro/index.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Elinizdekileri koruyun 
</HEADLINE>
<TEXT>

   
   
   Yengeç burcundaki Ay bizi daha korumacı ve duygusal açıdan huzursuz kılabilir. Aşırı muhafazakar olmamakla birlikte, elimizdeki korumaya özen göstermeliyiz. Koç'lar iş hayatında sabırlı olmalılar. Aceleci olmak yüzünden işleri yeteri kadar iyi planlayamayabilirler. Evle de ilgilenmek gerekebilir. Boğa'lar hareket ve iletişim gerektiren konularla daha fazla uğraşabilirler. Kısa yolculuklar verimli olabilir. Yeni sorumluluklar da üstlenmeleri gerekebilir. İkizler maddi konularda tutumlu davranarak çok şey kazanabilir. Kazançları korumak gerekiyor. Yeni projelere hemen girmemeliler. Yengeç'ler iş ve evle ilgili konularla ciddi biçimde ilgilenmek durumundalar. Yakın beraberliklerde ise daha toleranslı olmak lazım. Aslan'lar hayal kurmak yerine sağlam planlar geliştirmeliler. Acele etmemek ve sabırlı davranmak gerekiyor. Her söylenen doğru olmayabilir. Başak'lar şanslı bir gündeler. İstediklerini elde etmek zor olmayacak. Başkalarının yapıcı önerilerinden de yararlanabilirler. Olumlu ilişkiler mutlu edecek. 
   Terazi'ler iş hayatında hareketli bir gündeler. Öne çıkmaya hazır olmalılar. Böylece seslerini daha fazla duyurmuş olacaklar. Evi de ihmal etmemek gerekebilir. Akrep'ler yeni görüşler, hareket ve iletişimden yapıcı sonuçlar çıkartabilecekleri bir gündeler. Hukuki problemler de daha rahat çözümlenebilir. Yay'lar biraz daha önlemci ve sağduyulu olmalılar. Bu arada düzene ve sağlığa da özen göstermek gerekebilir. Detayları ihmal etmemeliler. Oğlak'lar başkalarından çok şey öğrenebilecekleri bir gündeler. Yakın ilişkilerde yeteri kadar destek göremediklerini düşünebilirler ama toleranslı olmaları gerekiyor. Kova'nın günlük işlere, tamamlanmamış görevlere özen göstermesi onu çok meşgul edebilir. Bu arada bazı yanlış anlamalar yüzünden kendini yeteri kadar iyi anlatamayabilir. Balık'lar rahat edebilecekleri ve duygusal enerjilerini yaratıcı biçimde ortaya koyabilecekleri bir gündeler. Çocuklar, keyif veren uğraşlar ve aşk öne çıkabilir. 
</TEXT>
</DOC>
