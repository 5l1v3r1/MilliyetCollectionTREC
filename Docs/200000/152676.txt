<DOC>
<DOCNO> 152676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur59.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmit'te Japon çay seremonisi... 
</HEADLINE>
<TEXT>

     İzmit'te, ''Geleneksel Japon Çay Seremonisi'' düzenlendi. 
     Sivil İnisiyatif Üst Kurulu'nca Sabancı Kültür Sitesi'nde düzenlenen etkinlikte konuşan Kocaeli Vali Yardımcısı Metin Yahşi, coğrafi uzaklığa rağmen, Japon halkıyla Türk halkı arasında yıllara dayanan sıcak bir bağ bulunduğunu söyledi. 
     Japon Başkonsolosu Akio Wada da iki ülke arasındaki dostluğun önemli olduğunu belirterek, şöyle konuştu 
     ''Türk ve Japon kültürü, Batı kültüründen farklı özellikler gösteriyor. İki milletin de kendine özgü örf ve adetlerini koruyup, Batı teknolojisiyle başabaş gitme yarışı sürüyor. Türk-Japon dostluğu, iki millette de düşünce tarzı, gelenek ve görenekler bakımından bir ortaklık oluşturmuştur.'' Akio Wada, etkinliğe katılanların, Japon kültürünü tanıma fırsatı bulacağını da kaydetti. 
     İzmit Sivil İnisiyatif Üst Kurulu Başkanı Ali Kanbak ise kültürel zenginliği bol olan bir kentte, Arkeoloji ve Sanat Tarihi Müzesi'nin eksikliğini hissettiklerini bildirdi. 
     Daha sonra sahneye kurulan platform üzerinde, Başkonsolos'un eşi Sachiko Wada, çay demleme seremonisine ilişkin bilgi verdi. Wada'nın 15 dakika süren demleme işlemi sonrası, Yoko Aoki ve Mizuki İto, konuklara çay servisi yaptı. 
     Etkinlik, dünyaca ünlü flüt sanatçısı Japon Sadako Yokoyama'nın yaklaşık dinletisiyle sona erdi. 
     





</TEXT>
</DOC>
