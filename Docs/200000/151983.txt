<DOC>
<DOCNO> 151983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/siyaset/siy03.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali, belediye başkanını şik yet etti 
</HEADLINE>
<TEXT>

Denizli Valisi Yazıcıoğlu, makamındaki öğrenciye "Belediye ne kadar sorunlu alan varsa okul yeri diye ayırmış, şik yet ediyorum" dedi 
     DOĞAN HABER AJANSI 

     23 Nisan Ulusal Egemenlik ve Çocuk Bayramı, birçok yerde etkisini gösteren serin ve yağışlı havaya rağmen coşkuyla kutlandı. Denizli Valisi Recep Yazıcıoğlu, makamını verdiği öğrenciye, belediye başkanını şik yet etti. 
     Yazıcıoğlu, Müftü Ahmet Hulusi İlköğretim Okulu 7. sınıf öğrencisi Tuğba Kemer'e makamını bırakmasının ardından yaptığı konuşmada, "Belediye ne kadar sorunlu alan varsa okul yeri diye ayırmış. Bunu yapanları protesto ediyorum, şik yet ediyorum. Bu bir skandal. Parayı istimlake harcasak, inşaata bir şey kalmayacak" dedi. 25. TRT 23 Nisan Uluslararası Çocuk Şenliği'nin yapıldığı Antalya'daki kutlamalara, 16 ülkeden yaklaşık 400 çocuk katıldı. Yağışlar nedeniyle Manisa, Uşak, Çorum ve Eskişehir'deki törenler cumartesiye ertelenirken, Balıkesir yağmur altında kutlama yaptı. Marmaris Şehir Stadı'ndaki törenlere katılan 7. Cumhurbaşkanı Kenan Evren de, ilköğretim okulları arasında düzenlenen resim yarışmasında dereceye girenlere ödül verdi. 
     
     AKP'li başkan yok 
     Nevşehir'deki kutlamalara, AKP'li Belediye Başkanı Yalçın Demir yerine vekili Bayram Ülger geldi. Zonguldak Valiliği'ne oturan Üzülmez İlköğretim Okulu öğrencisi Erhan Baloğlu da, okulun çevresindeki çöplerden rahatsız olduğu için Belediye Başkanı İsmail Eşref'i telefon ederek eleştirdi. 
     


SİYASET 
















</TEXT>
</DOC>
