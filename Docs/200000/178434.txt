<DOC>
<DOCNO> 178434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sondun37.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Metin Kaplan, Almanya'dan sınırdışı edilmeyecek 
</HEADLINE>
<TEXT>

     Almanya'da Köln idari mahkemesi, ''kara ses'' olarak bilinen Cemalettin Kaplan'ın oğlu Metin Kaplan'ın sınır dışı edilmemesine karar verdi. 
     Mahkeme kararında, Kaplan'ın iltica hakkı olmadığı, buna rağmen sınır dışı edilmeyeceği belirtildi. 
     Metin Kaplan, rakibi İbrahim Sofu'yu öldürtmeye azmettirmek suçundan 4 yıl hapis cezasına çarptırılmış ve cezasını çekmişti. Daha sonra Düsseldorf Eyalet Yüksek Mahkemesi, Türkiye'de işkence görebileceği gerekçesiyle Kaplan'ın sınır dışı edilmemesine karar vermişti. 
     Kaplan, yeniden sınır dışı edilmesi için girişim başlatan ve Köln şehir sınırları dışına çıkmasını yasaklayan Köln şehir idaresi ile Federal Mülteci Dairesi'nin kararlarına karşı dava açmıştı. 
     
</TEXT>
</DOC>
