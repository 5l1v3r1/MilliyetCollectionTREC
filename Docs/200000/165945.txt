<DOC>
<DOCNO> 165945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/ekonomi/eko05.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişmanım, artık bana abi demeyin 
</HEADLINE>
<TEXT>

Akaryakıt bayi paylarının artırılmasındaki aracılığından pişmanlık duyan Şenses, yaşadıklarını Bana abi deme’ şarkısıyla anlatacak 
     EKONOMİ SERVİSİ 

     Aynı zamanda akaryakıt istasyonu sahibi olan ses sanatçısı Adnan Şenses, bayi paylarının 2 cent artırılmasındaki aracılığından dolayı pişman olduğunu söyledi. 
     Abi - kardeş gibiyiz’ dediği Başbakan Erdoğan’a sadece bayi paylarının artırılmaması halinde istasyonların greve çıkacağını haber verdiğini’ anlatan Şenses, "Ben k r payı istemedim, sadece bir grevi önlemeye çalıştım" dedi. Bayi payının artırılmasından sonra ortaya çıkan 280 trilyon liralık faturanın kendisine mal edilmesinin kendisini çok yıprattığını hatta intiharı bile düşündüğünü anlatan Şenses, Zeytinburnu’ndaki istasyonunda avukatı ve TABGİS Başkanı ile birlikte bir basın toplantısı düzenledi. 
     
     Elçiye zeval oluyormuş’ 
     Şenses, "Ben elçilik yaptım. Elçiye zeval olmuyor’ derler ama oluyormuş. Bu aracılıktan dolayı pişmanlık duyuyorum. Keşke yapmasaydım" dedi. "Ben Başbakanın kararına tesir edebilecek bir insan değilim" diyen Şenses, çıkan haberlerin ardından yolda kendisini görenlerin "Bir daha arabaya binmeyeceğiz. Sen benzine zam yaptırdın" dediğini anlattı. 
     Şenses, yaşadıklarını daha önceki kasetinde yer verdiği ve kendisinden küçük bir kıza aşkı konu alan Bana abi deme’ adlı şarkıyı şarkı sözü yazarı da olan avukatı Zehra Sarı Başoflaz’ın bu olaya uyarlayacağı bir şarkıyla anlatacak. 
     
Hangi cesaretle işçiye zam ver derim’      Şenses, bir gazete haberinde işçilere zam verilmesi için kendisinden göbek atılmasının istendiğinin hatırlatılması üzerine "Ben aracı olursam sayın Başbakan verecek mi Adnan Şenses’in sözüyle devletin Başbakanı zam yapabilir mi Bu mantıklı değil. Keşke çare bulabilsem... Ben sadece Başbakanın bir dostuyum. Hangi cesaretle gidip derim Bu işçilere zam verin" diye konuştu. 
     

</TEXT>
</DOC>
