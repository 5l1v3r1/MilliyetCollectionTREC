<DOC>
<DOCNO> 160677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/siyaset/siy06.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avrupa KADEK'e cesaret veriyor...' 
</HEADLINE>
<TEXT>

KK seminerinde İngilizce konuşan Genelkurmay Başkanı Özkök, AB'nin KADEK'i terör listesine almamasını eleştirdi 
     ANKARA Milliyet 

     Genelkurmay Başkanı Orgeneral Hilmi Özkök, Avrupa Birliği'nin AB PKK'nın devamı KADEK'i terör listesine almamasını sert bir dille eleştirdi. Özkök, "Bu, terör eylemlerine devam eden KADEK'in bugüne kadar yaptığı eylemlere destek anlamına gelmekte ve terör örgütünü cesaretlendirmektedir" dedi. 
     Kara Kuvvetleri Eğitim ve Doktrin Komutanlığı'nda düzenlenen "İpek Yolu2003 General Amiral Semineri"nin açılışında İngilizce bir konuşma yapan Özkök, 11 Eylül saldırılarından sonra terörizm tanımının yapılmasının ikinci plana itildiğini savundu. "Bu durum El Kaide ve uzantısı terör örgütlerine karşı derhal tedbir alınması, terörle mücadelenin ağırlık noktası olarak ortaya çıkmıştır" diyen Özkök, şunları söyledi "Bu, durumun NATO dokümanlarında, dünyadaki devlet destekli terörün azaldığı ancak İslamiyet adına hareket ettiğini iddia eden aşırı dincilerden kaynaklanan terörizmin arttığı şeklinde ifade edilmiştir. Bu gelişmeler bazı ülkeler tarafından teröristlerin sadece aşırı dinciler olarak algılanmasını beraberinde getirmiştir." 
     Özkök, sözlerine şöyle devam etti "AB, PKK ile aynı olan KADEK'i terör örgütleri listesine almadı. Bu, teröre devam eden ve halen 5000 kadar silahlı militanı tehdit unsuru olarak elinde bulunduran KADEK terör örgütünün bugüne kadar yaptığı terör eylemlerine destek anlamına gelmekte ve terör örgütünü cesaretlendirmektedir." Özkök, Türkiye'de bir NATO "kriz" kararg hı açılmasını da önerdi. 
     

</TEXT>
</DOC>
