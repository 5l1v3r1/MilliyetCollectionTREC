<DOC>
<DOCNO> 185221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/siyaset/siy09.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta gezinti keyfi 
</HEADLINE>
<TEXT>

      CAN KAMİLOĞLU New York DHA 

   
   New York'ta bulunan Dışişleri Bakanı Abdullah Gül sokakta kısa bir gezinti yaptı. Gül'ü izleyen basın mensupları ise güvenlik görevlileriyle tartıştı. 
   Dün Plaza Millenium Oteli önünde Nijeryalıların törenini bariyerlerden geçerek görüntülemek için izin isteyen gazetecilere bir polis, "Geçmeye kalkışırsanız tutuklarım" dedi. Bariyerleri geçmek için karta sahip olduklarını hatırlatan gazetecilere polis, "Ben mi verdim" diyerek çıkıştı. 
   
   Bunun üzerine bir dönem 
   BM Muhabirleri Derneği Başkanlığı yapan, Türk Amerikan Gazeteciler Cemiyeti kurucusu Behzat Barış 84 , polisle konuşmak istedi. Polis, bunun üzerine Barış'a küfretti. Durumdan haberdar edilen Türkiye'nin BM Nezdindeki Daimi Temsilcisi Altay Cengizer, polise küfürlü saldırının gerekçesini sordu. Polis ise "Sizin kim olduğuzu bilmiyorum ama kimseniz, 'Bu kişi benim yüzüme yaklaştı" dedi. Tartışmanın ardından polisler, Türk gazetecilere, "Amerika'ya hoşgeldiniz" diyerek çeşitli imalarda bulundu. Durumdan haberdar edilen Gül, "Bu konu için gereken her şey yapılacaktır" dedi. 
   
   
   
   
</TEXT>
</DOC>
