<DOC>
<DOCNO> 173853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/siyaset/siy05.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
7 yolsuzluk raporuna soruşturma başlatıldı 
</HEADLINE>
<TEXT>

   Başsavcılık, TBMM Yolsuzlukları Araştırma Komisyonu'nun suç duyurusu üzerine Temizel, Erçel, Serdengeçti ve Yardım gibi ünlü bürokratlar hakkında yargı sürecini başlattı 
   GÖKÇER TAHİNCİOĞLU Ankara 

   
   Ankara Başsavcılığı, TBMM Yolsuzlukları Araştırma Komisyonu'nun suç duyurusu üzerine, yedi ayrı yolsuzluk raporuna ilişkin soruşturma sürecini başlattı. Zekeriya Temizel, Gazi Erçel, Süreyya Serdengeçti, Gökhan Yardım'ın da aralarında bulunduğu ünlü bürokratlar hakkında soruşturmayı üç savcı yürütecek. 
   Komisyonun gönderdiği dosyalarda, yolsuzluk iddiaları detaylarıyla anlatıldı ancak hakkında suç duyurusunda bulunulan isimler doğrudan belirtilmeyerek, "ilgili tüm kamu görevlileri" ifadesi kullanıldı. Raporların içeriğinde ise bürokratların sorumlulukları ve isimleri vurgulandı. Böylece savcılara komisyonun belirlediği isimler dışındaki kişiler hakkında da işlem yapma imk nı tanındı. 
   
   Ünlü bürokratlar 
   Dosyalara göre suçlamalar, suçlanan bürokratlar ve kurumlar şöyle 
   BOTAŞ Gökhan Yardım, Nevzat Arseven, Uğur Başer, Ayşe İnkaya İhalesiz iş verme, Turusgaz firmasına fazla ödeme ETİBANK - İNTERBANK Ziya Gözler, Fahrettin Canver, Ümit Üncü, Kürşat Kaypakoğlu Cavit Çağlar grubuna ait hisselerin geçmişe dönük değiştirilmesi, Etibank'la ilgili gerekli tedbirlerin alınmaması EGEBANK Selçuk Demiralp, Gazi Erçel, Süreyya Serdengeçti, Aydın Esen, Gökalp Baştürk İhbar yükümlülüğüne uymama DEMİRBANK BDDK ve TMSF bürokratları Gerekli tedbirlerin alınmaması, zarara uğratma İKTİSAT BANKASI Zekeriya Temizel Görevi ihmal ÇAYIRHAN TERMİK SANTRALI Enerji Bakanlığı ve TEAŞ bürokratları Fazla ödeme, kurumu zarara uğratma . TETAŞ 2002 yılı TETAŞ Yönetim Kurulu üyeleri Trakya - Unimar - Doğa Enerji şirketlerine, doğalgaz çevrim santralı ihalesinde kur farkını yanlış hesaplayarak 200 trilyon lira fazla ödeme yapılması 
   
</TEXT>
</DOC>
