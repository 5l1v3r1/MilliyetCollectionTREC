<DOC>
<DOCNO> 159279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sonspo07.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en büyük kupası sahibini arıyor.. 
</HEADLINE>
<TEXT>

     İtalya'nın AC Milan ve FC Juventus takımları arasında yarın İngiltere'nin Manchester kentindeki Old Trafford Stadı'nda yapılacak olan Avrupa Şampiyonlar Ligi finali ile futbolda Avrupa'nın en büyük kupası 48. sahibini bulacak. 
     1956 yılında Avrupa Şampiyon Kulüpler Kupası adı altında oynanmaya başlanan ve 1992 yılında Avrupa Şampiyonlar Ligi olarak değişik bir statüde oynanan ''Kupa 1''in finalinde ilk kez İtalyan takımları birbirleriyle karşı karşıya gelecek. 
     
     AC MİLAN'IN 9. FİNALİ 
     İtalya'nın AC Milan takımı yarınki maçla Avrupa'nın 1 numaralı kupasındaki 9. finaline çıkacak. 
     Daha önce oynadığı 8 finalin 5'inde kupayı müzesine götürmeyi başaran AC Milan, 3 finalde ise başarılı olamayıp ikincilikle yetindi. 
     Kırmızı-siyahlılar, 1963'de Portekiz'in Benfica, 1969'da Hollanda'nın Ajax, 1989'da Romanya'nın Steau Bükreş, 1990'da Portekiz'in Benfica ve 1994'de İspanya'nın FC Barcelona takımlarını yenerek kupayı müzesine götürdü. 
     AC Milan, 1958'de İspanya'nın Real Madrid, 1993'de Fransa'nın Olympique Marsilya, 1995'te de Hollanda'nın Ajax takımlarına finalde yenildi. 
     
     FC JUVENTUS İKİ KEZ KUPAYI KAZANDI 
     FC Juventus takımı ise ''Kupa 1''i 2 kez müzesine götürmeyi başardı. 
     Siyah-beyazlılar, daha önce 5 kez finalde mücadele etme hakkı kazanırken, bunların 3'ünde taraftarlarını hayal kırıklığına uğrattı. 
     FC Juventus 1985'te İngiltere'nin FC Liverpool takımını, 1996'da da Hollanda'nın Ajax takımlarını yenerek şampiyon olurken, 1973'te Ajax'a, 1997'de Almanya'nın BV Borussia Dortmund takımına, 1998'de de Real Madrid'e yenilerek, ikincilikle yetindi. 
     
     EN ÇOK KAZANAN REAL MADRİD CF 
     İspanya'nın Real Madrid CF takımı 1956, 1957, 1958, 1959, 1960, 1966, 1998, 2000 ve 2002 yıllarında olmak üzere toplam 9 kez bu kupada mutlu sona ulaşarak, Avrupa'nın en büyük kupasını en çok kazanan takım oldu. 
     Mor-beyazlılar, 1962, 1964 ve 1981 yıllarında yaptıkları final maçlarında ise sahadan yenik ayrılarak kupaya uzanamamışlardı. 
     
     5 KEZ ÜST ÜSTE 
     Avrupa Şampiyon Kulüpler Kupası'nda 31 kez mücadele eden Real Madrid CF, bu kupayı 5 kez üst üste kazanarak da büyük bir rekora imza attı. 
     İlk olarak 1956'da oynanan kupaya sahip olan İspanyol ekibi, daha sonra 4 yıl daha şampiyon olarak erişilmesi güç bir rekora da imza atmış oldu. 
     
     İSPANYOL ÜSTÜNLÜĞÜ 
     Avrupa'nın en büyük kupasında İspanyol takımlarının üstünlüğü göze çarpıyor. 
     ''Kupa 1''de bugüne dek 20 kez final oynayan İspanyol takımları 10 kez mutlu sona ulaşarak Avrupa'da ilk sırayı aldı. Şu ana kadar 9 şampiyonluğu olan İtalyanlar ise yarın akşam sonuç ne olursa olsun, 1 şampiyonluk daha elde ederek, İspanyol takımlarına yetişmiş olacak. 
     Ülkelerin Avrupa Şampiyonlar Ligi finallerindeki durumları şöyle 
     
     
Ülke Final Şampiyonluk İspanya 20 10 İtalya 21 9 İngiltere 11 9 Almanya 13 6 Hollanda 8 6 Portekiz 8 3 Fransa 5 1 Romanya 2 1 İskoçya 2 1 Yugoslavya 2 1 Belçika 1 - Yunanistan 1 - İsveç 1 - 
     
     ŞAMPİYON TAKIMLAR 
     Avrupa'nın en büyük kupasını 1956 yılından bugüne dek kazanan takımlar ve kazandıkları yıllar ise şöyle 
     
     
1956 Real Madrid CF Stade De Reims'i 4-3 yenerek 1957 Real Madrid CF AC Fiorentina'yı 2-0 yenerek 1958 Real Madrid CF AC Milan'ı 3-2 yenerek 1959 Real Madrid CF Stade De Reims'i 2-0 yenerek 1960 Real Madrid CF Eintracht Frankfurt'u 7-3 yenerek 1961 Benfica SL Lizbon FC Barcelona'yı 3-2 yenerek 1962 Benfica SL Lizbon Real Madrid CF'yi 5-3 yenerek 1963 AC Milan Benfica SL Lizbon'u 2-1 yenerek 1964 FC Inter Real Madrid CF'yi 3-1 yenerek 1965 FC Inter Benfica SL Lizbon'u 1-0 yenerek 1966 Real Madrid CF Partizan Belgrad'ı 2-1 yenerek 1967 Celtic Glasgow FC Inter'i 2-1 yenerek 1968 Manchester United Benfica SL Lizbon'u 4-1 yenerek 1969 AC Milan AFC Ajax Amsterdam'ı 4-1 yenerek 1970 Feyenoord Rotterdam Celtic Glasgow'u 2-1 yenerek 1971 AFC Ajax Amsterdam Panathinaikos'u 2-0 yenerek 1972 AFC Ajax Amsterdam FC Inter'i 2-0 yenerek 1973 AFC Ajax Amsterdam FC Juventus'u 1-0 yenerek 1974 FC Bayern Münih Atl. Madrid'i 1-1 ve 4-0'lık sonuçlarla 1975 FC Bayern Münih AFC Leeds United'ı 2-0 yenerek 1976 FC Bayern Münih Saint Etienne'i 1-0 yenerek 1977 FC Liverpool Borussia Mönchengladbach'ı 3-1 yenerek 1978 FC Liverpool Clubbe Brugge'ü 1-0 yenerek 1979 Nottingham Forest FF Malmö'yü 1-0 yenerek 1980 Nottingham Forest SV Hamburg'u 1-0 yenerek 1981 FC Liverpool Real Madrid CF'yi 1-0 yenerek 1982 Aston Villa FC Bayern Münih'i 1-0 yenerek 1983 SV Hamburg FC Liverpool'u 1-0 yenerek 1984 FC Liverpool AS Roma'yı 4-2 penaltılarla yenerek 1985 FC Juventus FC Liverpool'u 1-0 yenerek 1986 Steau Bükreş FC Barcelona'yı 2-0 penaltılarla yenerek 1987 FC Porto FC Bayern Münih'i 2-1 yenerek 1988 PSV Eindhoven Benfica SL Lizbon'u penaltılarla 6-5 yenerek 1989 AC Milan Steau Bükreş'i 4-0 yenerek 1990 AC Milan Benfica SL Lizbon'u 1-0 yenerek 1991 Kızılyıldız Marsilya'yı penaltılarla 5-3 yenerek 1992 FC Barcelona Sampdoria Cenova'yı 1-0 yenerek 1993 Olympique Marsilya AC Milan'ı 1-0 yenerek 1994 AC Milan FC Barcelona'yı 4-0 yenerek 1995 AFC Ajax Amsterdam AC Milan'ı 1-0 yenerek 1996 FC Juventus AFC Ajax Amsterdam'ı penaltılarla 4-2 yenerek 1997 BV Borussia Dortmund FC Juventus'u 3-1 yenerek 1998 Real Madrid CF FC Juventus'u 1-0 yenerek 1999 Manchester United FC Bayern Münih'i 2-1 yenerek 2000 Real Madrid CF Valencia CF'yi 3-0 yenerek 2001 FC Bayern Münih Valencia CF'yi penaltılarla 5-4 yenerek 2002 Real Madrid CF Bayer 04 Leverkusen'i 2-1 yenerek 
     
     FİNALDEKİ SKORLARIN ANALİZİ 
     1956 yılından bu yana yapılan final maçlarında en çok 1-0'lık skorlara rastlandı. 
     FC Bayern Münih'in 2 maç sonunda şampiyon olduğu 1974 sezonunda değerlendirmeye alındığı 48 final maçının 15'i 1-0'lık, 7'si 2-1, 5'i de 2-0'lık skorlarla biterek en çok rastlanan sonuçlar oldu. 
     Toplam 126 golün atıldığı 48 final maçında skorların analizi şöyle 
     
     
Skor Kaç Kez Atılan Yüzdesi 1-0 15 15 31.25 2-1 7 21 14.58 2-0 5 10 10.41 1-1 4 8 8.33 4-0 3 12 6.25 0-0 3 0 6.25 3-1 3 12 6.25 3-2 2 10 4.16 4-1 2 10 4.16 4-3 1 7 2.09 5-3 1 8 2.09 7-3 1 10 2.09 3-0 1 3 2.09 
     
</TEXT>
</DOC>
