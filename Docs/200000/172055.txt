<DOC>
<DOCNO> 172055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/spor/spo02.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in karnesi iyi 4-1 
</HEADLINE>
<TEXT>

Sarı-Lacivertli takım, Almanya kampının son maçında Üçüncü Lig'den Rot Weiss Essen'i de yıktı, beş maçta dört galibiyet alarak kampı noktaladı 
     Serhat'ın dönüşü 
     FENERBAHÇE, 3. Lig ekiplerinden Rot Weiss Essen engelini aşarak, Almanya kampını galibiyetle bitirdi. 20'de Erhan'ın kornerini Van Hooijdonk kafayla ağlara yolladı. 34'te Alman ekibi Goldbaek ile skoru eşitledi. 41. dakikada Serhat şık bir vuruşla topu ağlara yolladı. 75'te Hakan Bayraktar'ın ortasına Serhat vurdu, kaleciden dönen topu Hooijdonk tamamladı 3 - 1. Bitime 7 dakika kala Rebrov'un düşürülmesiyle kazanılan penaltıyı Yusuf ağlara yolladı ve skoru belirledi. 
     
     Maçın karnesi 
     HAKEMLER Andre Stachowiak, Marcus Kuhl, Heinz Zinken 
     ROT WEİSS ESSEN Renna 5 Kischstein Dk.46 4 - Ernst 5 , Kick 5 , Pauman 5 Ramazan DK.58 6 , Tutas 5 Weigelt Dk.46 5 - Wedau 6 , Goldbaek 5 , Heerkens 5 Ali Bilgin Dk.69 4 , Koen 5 Ergün Dk.75 4 - Lintjens 5 , Köhler Bonan Dk.46 5 
     FENERBAHÇE Recep 7 Volkan Dk.46 6 - Fatih 7 Ali Güneş Dk.64 6 , Luciano 6 Can Dk.85 , Ümit 7 Erman Dk.85 , Erhan 7 İsmail Dk.46 6 - Aurelio 6 Hakan Dk.64 7 , Selçuk 6 Riga Dk.85 , Kemal 7 Rebrov Dk.68 6 , Tuncay 6 Yusuf Dk.75 5 - Van Hooijdonk 7 Semih Dk.82 , Serhat 7 Mahmut Dk.82 
     GOLLER Van Hooijdonk Dk. 20, Dk.75 , Goldbaek Dk. 34 , Serhat Dk. 41 , Yusuf Dk.83 pen. 
     
En pahalı af      SERHAT ile yola devam kararı alan Fenerbahçe yönetiminin, af kararına karşın ağır para cezasından vazgeçmediği öğrenildi. Sarı - Lacivertliler'in yıldız futbolcuya 250 bin dolarlık bir fatura kesmeye hazırlandığı iddia edildi. Af haberini Almanya kampında Daum'dan alan Serhat, "Herşey Fenerbahçe'nin başarısı için olacak. Sahaya yüreğimi koyacağım" dedi. 
     
Enke ile buluşma      FENERBAHÇE'NİN anlaşma sağladığı Barcelona kalecisi Enke imza için bugün Türkiye'ye gelecek. Başarılı kaleci, Almanya kampını noktalayan ve bugün dönecek olan Sarı - Lacivertliler ile İstanbul'da buluşacak. Bu arada Daum'un kampın son gününde oyuncularıyla toplantı yaptığı öğrenildi. Alman teknik adamın, "Performanslarınızdan memnunum. Teşekkür ederim" dediği bildirildi. 
     
'Yükümüz çok ağır'      Kemal'in yüzü güldü 
     BİELEFELD karşısında attığı golle yıldızlaşan Kemal ile orta sahanın yeni yıldızı Selçuk yeni sezon öncesi iddialı konuştu. Kemal geçen sezonki olumsuz ortamdan etkilendiğini dile getirerek, "Daum'un gelişiyle herşey değişti. Ümit Milli Takım'da birlikte oynadığım birçok arkadaşımın olması avantaj. Van Hooijdonk, Luciano, Aurelio ve Selçuk çok isabetli transferler" dedi. 
     Selçuk'tan güvence 
     İSTANBULSPOR'DAN transfer edilen Selçuk, Fenerbahçe'de başarılı olacağını iddia etti. Yıldız futbolcu, orta sahanın ağır bir yükünün olduğunu dile getirerek şunları söyledi "Hepimiz sorumluluklarımızı biliyoruz ve gerekenleri yapacağız. Arkadaşlık bize başarı ve şampiyonluk getirir. Almanya'da çok iyi çalıştık. Lig başlayana kadar eksikler tamamlanacak" diye konuştu. 
     

</TEXT>
</DOC>
