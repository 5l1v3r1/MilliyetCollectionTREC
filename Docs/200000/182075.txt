<DOC>
<DOCNO> 182075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/yasam/yas06.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi, kötü, çok rüküş 
</HEADLINE>
<TEXT>

   People dergisi Nicole Kidman, Kate Hudson ve Salma Hayek'i 'en şık' Britney Spears'i ise yılın rüküşü ilan etti 
      DIŞ HABERLER SERVİSİ 
   
   Amerika'da yayımlanan People dergisi, çalışanları arasında yaptığı anketle 2003 yılının en iyi ve en kötü giyinen ünlülerini seçti. 
   Derginin 22 Eylül sayısında yayımlanacak olan anketin sonuçlarına göre en şık giyinen yıldızların başında Kate Hudson, Nicole Kidman, Salma Hayek, Renee Zellweger, Cameron Diaz ve Halle Berry gibi ünlü Hollywood yıldızları geliyor. Ankete katılanlar bu yıldızları "insanı sersemletecek kadar güzel" olarak niteledi. 
   Pop yıldızı Britney Spears, Lara Flynn Boyle ve Tara Reid'le aynı kategoride yer alarak yılın rüküşü seçildi. 
   Brad Pitt'in eşi Jennifer Aniston'ın da şıklar arasına girmeyi başardığı ankette Jennifer Lopez ve Kelly Osbourne sürekli kendini yenileyen ünlüler olarak adlandırıldı. 
   Anketin "neredeyse hiçbir şey giymeyenler" kategorisinde ipi göğüsleyen melez şarkıcı Mariah Carey'i, Courtney Love takip etti. 
   
   
</TEXT>
</DOC>
