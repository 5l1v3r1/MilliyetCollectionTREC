<DOC>
<DOCNO> 163575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/dunya/dun02.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziyal'den Washington'a 8.5 milyar dolarlık jest 
</HEADLINE>
<TEXT>

Dışişleri Müsteşarı Ziyal, ABD kredisinin Irak'ın yeniden inşasında harcanabileceğini açıkladı 
     YASEMİN ÇONGAR Washington 

     Irak Savaşı'ndaki işbirliğinin aksaması sonrasında, Türkiye - ABD ilişkilerini yeniden canlandırmak amacıyla Washington'da bulunan Dışişleri Bakanlığı Müsteşarı Büyükelçi Uğur Ziyal, "Türkiye ile ABD'nin bölgeye ve dünyaya bakışlarında aynı değerleri ve vizyonu paylaştıklarını" söyledi. Türkiye'nin, Irak'taki koalisyon güçlerinin başarılı olmasını istediğini belirten Ziyal, bu ülkedeki 4 - 5 bin PKK - KADEK militanının Türkiye için "ciddi kaygı kaynağı" olmaya devam ettiğini vurguladı. Ziyal, ABD'den gelecek 8.5 milyar dolarlık kredinin Irak'ın yeniden inşasında harcanabileceğinden de söz eti. 
     Ziyal, Washington'da dün Dışişleri Bakan Yardımcısı Marc Grossman ve Ulusal Güvenlik Danışman Yardımcısı Stephen Hadley'le görüşmesi öncesinde C - SPAN Televizyonu'nda canlı yayınlanan ve izleyicilerin de telefonla katılabildiği bir programa konuk oldu. Ziyal'in bu programda verdiği ana mesajlar şöyle 
     IRAK "Irak'ın başarılı bir ülke olmasını istiyoruz. Yeniden inşa çalışmalarında Türkiye'nin yapabileceği katkı büyük. 8.5 milyar dolarlık ABD kredisini de, Irak'ın yeniden inşasında harcayabiliriz." 
     İKİLİ İLİŞKİLER "Dışişleri Bakanı Gül'ün İKÖ'deki konuşması, Ortadoğu'da Türk ve Amerikan vizyonunun çakıştığını yansıtıyordu. Bu yıl önce Gül, daha sonra duruma göre Başbakan Washington'a gelebilir." 
     

</TEXT>
</DOC>
