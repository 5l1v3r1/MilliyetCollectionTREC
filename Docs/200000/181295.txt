<DOC>
<DOCNO> 181295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/soneko40.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı'nın çimento tesislerine mühür 
</HEADLINE>
<TEXT>

     Sabancı Holding'e bağlı Çimento Sanayii A.Ş'ye ÇİMSA ait Antalya Limanı'ndaki çimento tesisi ruhsatsız olduğu gerekçesiyle mühürlendi. 
     Denizli Çimento A.Ş. tarafından geçtiğimiz yıl kiralanan ve ihracat için 10 bin ton stoklama alanı olan ve 8 yıl önce faaliyete başlayan ÇİMSA'ya ait çimento tesisi, ruhsatsız olduğu gerekçesiyle Konyaaltı Belediyesi tarafından mühürlendi. 
     Konyaaltı Belediye Başkanı Muhittin Böcek yaptığı açıklamada, çimento tesisinin yasa gereği mühürlendiğini söyledi. 
     Denizli Çimento A.Ş. Genel Müdür Yardımcısı İbrahim Cankan, konunun kendileriyle ilgili olmadığını, ÇİMSA'nın bir sorunu olduğunu bildirdi. 
     Çimento tesisinin mühürlendiğini ÇİMSA yetkililerine ilettiklerini belirten Cankan, ''Şu anda ihracatımızı etkileyecek bir durum söz konusu değil. Antalya Limanı'ndan yapılacak ihracatımızı Denizli'den kamyonlarla da gerçekleştirebiliriz. Kamyonlar, çimentoyu depolama alanına bırakmadan, direkt gemiye yükleyecek'' dedi. 
     Antalya Bölge İdare Mahkemesi, ÇİMSA'nın Antalya Limanı'ndaki tesislerinin ruhsatsız ve kaçak yapıldığı gerekçesiyle Antalya'daki çevreci kuruluşlar tarafından açılan davada yıkım kararı verilmişti. 
     ÇİMSA, Antalya Bölge İdari Mahkemesi'nin vermiş olduğu kararı temyiz etmişti. Danıştay, temyiz başvurusuna ilişkin henüz bir karar vermedi. 
     
</TEXT>
</DOC>
