<DOC>
<DOCNO> 187810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo18.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor-Villarreal hakemi belli oldu... 
</HEADLINE>
<TEXT>

     Trabzonspor, UEFA Kupası 1. turunda İspanya'nın Villarreal takımıyla yapacağı rövanş maçının hazırlıklarını sürdürüyor. 
     Ankara'ya, antrenör Timur Atalay'ın nikah törenine katılmaya giden teknik direktör Samet Aybaba'nın katılmadığı çalışmayı, antrenör Bahattin Güneş yönetti. 
     Bordo-mavili takımın çalışmasına milli oyuncular, Gökdeniz ve Tayfun ile sakatlıkları bulunan Van De Paar, Hüseyin ve Mustafa Yalçınkaya katılmadı. 
     
     İSVİÇRELİ HAKEM 
     Trabzonspor ile İspanya'nın Villarreal takımı arasında yapılacak karşılaşmayı, İsviçreli hakem Markus Nobs yönetecek. 
     Bordo-mavili kulübe, 15 Ekim Çarşamba günü yapılacak karşılaşmayı, İsviçreli Markus Nobs'un yöneteceği, UEFA delegesi olarak Hırvat Dusko Grabovaç, hakem gözlemcisi olarak da Macaristan'dan Karoly Palotai'nin görev yapacağı bildirildi. 
     
     KUPA PRİMLERİ ÖDENDİ 
     Trabzonspor'da, geçen sezon kazanılan Türkiye Kupası'nın primleri dağıtıldı. 
     Geçen sezon Türkiye Kupası'nı kazanan futbolcu kadrosuna toplam 585 milyar lira prim ödendi. 
     
</TEXT>
</DOC>
