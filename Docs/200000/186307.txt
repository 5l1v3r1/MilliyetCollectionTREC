<DOC>
<DOCNO> 186307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sontur23.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dul kadınları hedef alıyordu .. 
</HEADLINE>
<TEXT>

     Kayseri'de, evine girdiği yaşlı kadını öldürüp, televizyonunu çaldığı iddiasıyla aranan sanık, yakalandı. 
     Kayseri Emniyet Müdürlüğü yetkililerinden alınan bilgiye göre, 9 gün önce Argıncık Cumhuriyet Mahallesi'nde evinde yarı çıplak vaziyette öldürülmüş bulunan Meryem Demirkaynak 73 olayını araştıran polis, şüphelendikleri Mehmet D'nin 61 aynı mahalledeki evinde arama yaptı. 
     Evde çok sayıda çalıntı eşya ve üzerinde kan lekeleri olan giysi bulan polis, Mehmet D'yi gözaltına aldı. Sanığın yapılan sorgusunda, ''tek başına yaşayan yaşlı dul kadınlara yoğurt, pekmez gibi yiyecek götürerek evlerine girdiğini, cinsel tacizde bulunduğunu, evdeki değerleri eşyaları çaldığını, aynı yöntemle evine girdiği Demirkaynak'ı başına keserle vurup öldürdüğünü, televizyonunu alarak kaçtığını'' anlattığı belirtildi. 
     Emniyetteki sorgusunun ardından adliyeye sevk edilen Mehmet D, kendisini görüntüleyen gazetecilere, ''Meryem Demirkaynak'ın evine hırsızlık amacıyla girmiştim. Ona tecavüz etmeyi de düşündüm. Yatağa yatırdığımda ölmüş olduğunu gördüm. Daha sonra televizyonu alarak kaçtım'' dedi. 
     
</TEXT>
</DOC>
