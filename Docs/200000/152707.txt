<DOC>
<DOCNO> 152707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/guncel/gun22.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Festivale görkemli kapanış 
</HEADLINE>
<TEXT>

İpekçi'ye ödülünü, Milliyet ve Simge Reklam Grup Başkanı Viki Habif verdi. 
     İstanbul Milliyet 

     22. Uluslararası İstanbul Film Festivali, kapanış galasını dün gece yaptı. Cemal Reşit Rey Salonu'ndaki törende, ödüller de sahiplerini buldu. Festivalin Sinema Onur Ödülü'ne, usta belgeselci Estela Bravo layık görüldü. Bravo ödülünü, İstanbul Kültür ve Sanat Vakfı'nın Yönetim Kurulu Başkanı Şakir Eczacıbaşı'ndan aldı. Altın Lale Ödülü'nü yönetmen Diego Lerman'ın "Aniden" isimli eseri kazandı. Ulusal yarışmada ise Yılın En İyi Türk Filmi ödülü, Bilge Ceylan'ın yönettiği "Uzak" adlı filmin oldu. En İyi Erkek Oyuncu "Sır Çocukları"ndaki rolüyle Fırat Tanış, En İyi Kadın Oyuncu da, "Gönderilmemiş Mektuplar"daki rolüyle Suna Selen seçildi. Radikal Gazetesi tarafından verilen Halk Ödülü'nü, Uluslararası Yarışma'da Rebecca Miller'ın "Kişisel Sürat", Ulusal yarışmada, Handan İpekçi'nin "Büyük Adam Küçük Aşk" isimli filmleri kazandı. Yönetmenler ödüllerini, Milliyet ve Simge Reklam Grup Başkanı Viki Habif'in elinden aldılar. 
     


GÜNCEL 


















</TEXT>
</DOC>
