<DOC>
<DOCNO> 171801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/son/soneko07.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcılar için geçtiğimiz haftanın rehberi... 
</HEADLINE>
<TEXT>

     Borsa, 10,400-10,900 puan aralığındaki sıkışık seyrini geçen hafta da sürdürdü ve ortalama yüzde 2.72 oranında kayıpla haftayı tamamladı. 
     Borsadaki sıkışıklığın yanında İMKB Tahvil ve Bono Piyasası ortalamalarında vadelerine göre 2-3 puanlık artışlar yaşandı. Altın fiyatları yüzde 6-7'leri bulan oranlarda artış kaydetti. Dövizde de artış eğilimi dikkat çekti. Mevduat faizlerinin ortalamalarında 3 puana ulaşan düşüşler gerçekleşti. 
     Hisse senetleri haftalık bazda ortalama yüzde 2.72 oranında değer yitirdi. 24 ayar külçe altının gram satış fiyatı yüzde 6.41 oranında, Cumhuriyet altınının satış fiyatı da yüzde 7.11 oranında artış kaydetti. Türk Lirası karşısında dolar yüzde 1.50, euro da yüzde 4.23 oranında değer kazandı. 
     Yatırım fonlarının seyrini izleyen A.A Fon Endeksi ortalama yüzde 0.20 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.61, haftalık reponun net getirisi yüzde 0.57 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya yüzde 0.27'lik düşüşle başladı. 
     İMKB Ulusal 100 endeksi, haftanın ilk seansında 10.80 puan kayıpla 10,846.05 puana geriledi. 2. seanstaki sıkışık seyir sonunda 18.79 puan ve yüzde 0.17 daha gerileyen endeks 10,827.26 puandan günü tamamladı. Endeksin günlük bazdaki kaybı 29.59 puan oldu. 
     Salı günü, düşüşler hızlandı ve endeks ortalama yüzde 2.61'lik kayıpla kapandı. 
     Ulusal 100 endeksi, 1. seansta 166.56 puan kayıpla 10,660.70 puandan kapandı. 2. seansta da 116.21 puan kayıp yaşayan endeks, günü 10,544.49 puandan tamamladı. Endeksin günlük kaybı 282.77 puana ulaştı. 
     Çarşamba günü de endeks yüzde 0.77 oranında geriledi. Endeks, 1. seansta 126.79 puan kayıpla 10,417.70 puandan kapandı. 2. seansta 46.12 puan artan endeks, günü 10,463.82 puandan tamamladı. Endeksin günlük kaybı 80.67 puan olarak hesaplandı. 
     Anayasa Mahkemesi'nin ek motorlu taşıtlar vergisine yapılan itirazı iptal etmesi ve ek emlak vergisinin anayasaya aykırı olmadığına karar vermesi nedeniyle belirsizliklerden birinin ortadan kalkması, piyasa tarafından olumlu karşılandı ve ikinci seansta gelen tepki alımlarıyla endeks 10,500 bölgesine doğru toparlandı. 
     Perşembe günü ddüşüşler durdu ve endeks ortalama yüzde 0.11 oranında artış kaydetti. Endeks, 1. seansta 84.99 puan kayıpla 10,378.83 puandan kapandı. 2. seansta 96.33 puan artan endeks, günü 10,475.16 puandan tamamladı. Endeksin günlük artışı 11.34 puanda kaldı. Dışişleri Bakanı ve Başbakan Yardımcısı Abdullah Gül'ün ABD ziyaretinin sonucunu bekleyen piyasanın 10,300-10,500 bandında hareket ettiği gözlendi. 
     Yaklaşık 120 puanlık çok dar bir bantta sıkışan borsa, haftanın son işlem gününü ortalama yüzde 0.82 oranında artışla tamamladı. Endeks günlük bazda 86.17 puan arttı. 1. Seansta sadece 1.27 puan artan endeks, ikinci seansta da 84.90 puan yükseldi ve 10,561.33 puandan haftayı tamamladı. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 295.52 puanlık düşüşle 10,856.85 puandan, 10,561.33 puana indi. Hisse senetlerinin haftalık ortalama değer kaybı yüzde 2.72 oldu. 
     İMKB Ulusal-Mali Endeksi 568.37 puan düşerek 13,224.67 puandan 12,656.30 puana, İMKB Ulusal-Sanayi Endeksi 197.52 puan düşerek 10,910.66 puandan 10,713.14 puana gerilerken, İMKB Ulusal-Hizmetler Endeksi 35.89 puan artarak 6,827.77 puandan 6,863.66 puana çıktı. 
     Böylece, mali grup hisseleri ortalama yüzde 4.30 oranında, sanayi grubu hisseleri de ortalama yüzde 1.81 oranında değer yitirirken, hizmetler grubu hisseleri ortalama yüzde 0. oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 293 hisse senedinden 212'si değer yitirirken, 57 hisse senedi değer kazandı. 24 hisse senedinin değeri değişmedi. 
     Geçen hafta en yüksek oranlı artış yüzde 25.24 ile Ege Seramik hisselerinde oldu. Yüzde 24.81'lik artışla Kent Gıda hisseleri ikinci, yüzde 13.87'lik artışla Sönmez Flament hisseleri de üçüncü olarak sıralandı. 
     En yüksek oranlı düşüş ise yüzde 25.82 ile Esem Spor hisselerinde oldu. Yüzde 16.54'lük düşüşle Garanti Yatırım Ortaklığı hisseleri ikinci ve yüzde 16.15'lik düşüşle de Eczacıbaşı Yatırım Ortaklığı hisseleri üçüncü sırada yer aldı. 
     İMKB Ulusal Pazar'da geçen hafta toplam 549 milyar 808.1 milyon adet hisse senedi işlem gördü ve karşılığında 1 katrilyon 180 trilyon 550.3 milyar liralık işlem hacmi gerçekleşti. 
     
     DÖVİZ 
     Geçen tüm döviz türlerinde artış eğilimi vardı. İstanbul serbest döviz yasasında alınıp satılan ABD Doları yüzde 1.50 oranında, Euro yüzde 4.23 oranında değer kazandı. 
     Önceki hafta sonuna göre ABD Doları'nın Türk Lirası satış fiyatı 21 bin lira artarak 1 milyon 418 bin liraya, Euro'nun satış fiyatı da 66 bin lira artarak 1 milyon 628 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 2.78 oranında artarak 2 milyon 292 bin liraya, İsviçre Frangı'nın satış fiyatı da yüzde 2.94 oranında artarak 1 milyon 52 bin liraya yükseldi. 
     Bugün öğle saatlerinde ise İstanbul serbest piyasada ABD Doları 1 milyon 414 bin liradan, euro 1 milyon 627 bin liradan, İngiliz Sterlini 2 milyon 296 bin liradan ve İsviçre Frangı da 1 milyon bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 6.41 oranında, Cumhuriyet altınının satış fiyatı da yüzde 7.11 oranında arttı. 
     Külçe altının gram satış fiyatı 1 milyon lira artarak 16 milyon 600 bin liraya, Cumhuriyet altınının satış fiyatı da 7 milyon 500 bin lira artarak 113 milyon liraya çıktı. 
     İstanbul Altın Borsası'nda İAB işlem gören 24 ayar altının gram fiyatı da yüzde 7.54 oranında artarak 16 milyon 500 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.20 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 777 puan artarak 394,014 puandan 394,791 puana çıktı. 
     Geçen haftanın en çok değer kazanan katılma belgeleri, yüzde 4.38'lik artışla YKB B Tipi Yabancı Menkul Kıymetler Fonu, yüzde 3.39'luk artışla İş Bankası B Tipi Yabancı Menkul kıymetler Fonu ve yüzde 2.54'lük artışla da Oyakbank B Tipi Yabancı Menkul kıymetler Fonu oldular. 
     Geçen haftanın en çok değer yitiren katılma belgeleri ise yüzde 3.03'lük düşüşle İş A Tipi Mali Endeks Fon, yüzde 3.01'lik düşüşle Alfa A Tipi Ulusal-30 Endeks Fon ve yüzde 2.92'lik düşüşle de TSKB A Tipi Karma Fon olarak sıralandılar. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.57 ile yüzde 0.95 arasında gerçekleşti. 
     Mevduat faizlerinde geçen hafta ortalamalarda 3 puana ulaşan düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.61 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 38'e yaklaşan haftalık reponun net getirisi de yüzde 0.57 olarak gerçekleşti. 
     
</TEXT>
</DOC>
