<DOC>
<DOCNO> 176529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sonspo23.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği şokta Bize ne oldu.. 
</HEADLINE>
<TEXT>

     Birinci Süper Lig'in ilk 2 haftasını puansız kapatan Gençlerbirliği'nde, kötü gidişin nedenleri araştırılıyor. 
     Kulüp genel menajeri Cem Onuk, ilk 2 haftada hiç beklemedikleri yenilgiler aldıklarını hatırlatarak, ''İçine düştüğümüz girdaptan çıkacağımıza inanıyorum'' dedi. 
     Elazığspor ve Diyarbakırspor karşısında alınan yenilgilerin kendilerini adeta ''şok'' ettiğini vurgulayan Onuk, şöyle konuştu 
     ''İlk önce Elazığspor, daha sonra da Diyarbakırspor maçlarından hedefi olan bir takım olarak puansız ayrılmamız üzücü ve aynı zamanda çok düşündürücü. Şapkayı önümüze alıp, varsa hatalar, gerekenleri yapmaya çalışacağız. İçinize düştüğümüz girdaptan çıkacağımıza inanıyorum. Özlenen Gençlerbirliği'ni yakında seyrettireceğiz. Şu anda takıma ceza verilmesi ise gündemde değil.'' Başkent ekibinde, sakatlığı süren Bülent Akın dışında eksik oyuncu bulunmuyor. 
     
</TEXT>
</DOC>
