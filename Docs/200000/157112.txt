<DOC>
<DOCNO> 157112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sonspo22.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ataman ve Mirsad tam gaz, Siena 1-0 önde... 
</HEADLINE>
<TEXT>

     İtalya Basketbol Birinci Ligi play-off çeyrek final ilk maçında Metis Varese'yi 73-65 yenen Montepaschi Siena, seride 1-0 öne geçerken, milli basketbolcu Mirsad Türkcan da 22 sayı ve 13 ribauntla iyi bir performans gösterdi. 
     Antrenörlüğünü Ergin Ergin Ataman'ın yaptığı M.Siena, 9-11 Mayıs tarihleri arasındaki Erkekler Avrupa Ligi ''Dörtlü Finali''nin yorgunluğuna karşın sahasında Metis Varese'yi yenerek, şampiyonlukda iddialı olduğunu gösterdi. 
     M.Siena formasını giyen milli basketbolcu Mirsad Türkcan, 22 sayı ve 13 ribauntla mükemmel bir oyun sergilerken, play-off çeyrek final ilk maçlarında en fazla ribaunt alanlarda birinci, en fazla sayı atanlarda da 2. sırada yer aldı. 
     İtalyan basınında maçla ilgili haberlerde, M.Siena'nı sürükleyen isimlerin Mirsad Türkcan ve 20 sayıyla oynayan Alphonso Ford olduğunun altı çizildi. 
     Ligde ''normal sezonu'' 4. sırada tamamlayan M.Siena, lig 12.si olan Metis Varese ile 2. maçı 18 Mayıs Pazar günü deplasmanda yapacak. 
     Play-off maçlarında ilk sürpriz Reggio Calabria'dan geldi. Ligi uzak ara farkla lider tamamlayan UC Benetton Basket Treviso, çeyrek finalin ilk maçında, sahasında Reggio Calabria'ya 74-73 yenildi. İtalya'da çeyrek final maçları, 5'li seri halinde yapılıyor. 
     
</TEXT>
</DOC>
