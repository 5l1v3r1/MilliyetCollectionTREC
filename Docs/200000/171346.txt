<DOC>
<DOCNO> 171346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun05.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta sütlaç modası... 
</HEADLINE>
<TEXT>

     New York'ta kısa bir süre önce açılan ve sadece sütlaç satılan bir işletme, kentin en popüler yerlerinden biri haline geldi. 
     Geleneksel Türk mutfağının tatlılarından sütlacı Amerikalıların ağız tadına uyacak şekilde hazırlayarak son derece modern bir mekanda sunan işletmeci Peter Moceo, ''Rice and Riches'' adlı ''sütlaççı''nın bu kadar kısa sürede popüler olmasını kendisinin de beklemediğini belirtiyor. 
     Hijyenik koşullarda hazırlanan sütlacın, vanilyalı, çilekli, çikolatalı, portakallı, limonlu, mangolu, ananaslı, ahududulu, böğürtlenli gibi tam 20 çeşidi bulunuyor. 
     Sütlacın dışında sadece çay, kahve ve su satılan işletmenin perde arkasındaki ismi olan sütlaç ustası Cemal Edwards da, Türk mutfağının geleneksel sütlacını değişik aromalarla hazırlayarak, hem New York'ta sürekli değişen zevk ve eğilimlere hem de Amerikalıların damak tadına uygun hale getirdiklerini söylüyor. 
     New York'un sanat galerileriyle ünlü Soho mahallesindeki ''Rice and Riches''de tüm ürünlerin organik malzemelerle hazırlandığı belirtilirken, fiyatlar 4.5 dolar ile 12.5 dolar arasında değişiyor. 
     
</TEXT>
</DOC>
