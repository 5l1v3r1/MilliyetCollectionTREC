<DOC>
<DOCNO> 172929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/yasam/ayas.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Erkek SATILMAYACAK 
</HEADLINE>
<TEXT>

   Türkiye'nin en köklü liselerinden İstanbul Erkek, Haydarpaşa ve Kabataş'a ait binaların satılacağı söylentilerine, Balıbey son verdi Söz konusu bile değil 
      SİBEL KAHRAMAN İstanbul 
   
   Son günlerde internet üzerinden özellikle İstanbul Erkek Lisesi mezunları ve halen bu okulda okuyanların başlattığı 'Okulumuzu sattırmayız ' kampanyasına, sonunda en yetkili ağızdan açıklama geldi. 
   Başta İstanbul Erkek Lisesi İstanbul Lisesi olmak üzere, Türkiye'ye çok değerli insanlar kazandırmış köklü eğitim yuvalarından Haydarpaşa ve Kabataş Liseleri'ne ait tarihi binaların da satılacağı söylentisi, Milli Eğitim Temel Kanunu'nda değişiklik öngören tasarı üzerine çıktı. Bu tasarının yasalaşması halinde, İstanbul'da 14 okulun satılması gündeme geldi. Bu okullar da, öğrenci sayısının azaldığı semt ve köylerde bulunan Milli Eğitim'e tahsisli, mülkiyeti Hazine'ye ait taşınmazlar ile Milli Eğitim Bakanlığı kullanımındaki mülkiyeti il ve köy tüzel kişiliğine ait arsa, okul, bina ve tesisler arasından seçildi. 
   
   50 milyon dolar bekleniyor 
   Tasarıyla, bu satışlardan elde edilecek gelirin de, Milli Eğitim Bakanlığı bütçesine aktarılarak okul ve derslik yapımı, onarımı ile araç ve gereç alımında kullanılması öngörüldü. İstanbul'da da satılması planlanan okullar da ilçe milli eğitim müdürlüklerinden teklif alınarak belirlendi. 
   İstanbul Milli Eğitim Müdürü Ömer Balıbey, tespit edilen 14 okulun satışından 40 - 50 milyon dolar gelir beklediklerini belirterek, son günlerde İstanbul Erkek, Kabataş ve Haydarpaşa Lisesi gibi köklü okullara ait binaların da satılacağı yönünde çıkan söylentilere de, şöyle cevap verdi 
   "Adları anılan bu okulların binalarının satışı kesinlikle söz konusu değil. Ayrıca tarihi binalar da satış kapsamında olamayacak." 
   
   İşte satılacak okul binaları 
   Milli Eğitim Temel Kanunu'nda değişiklik öngören tasarı yasalaşırsa, en fazla satılığa çıkarılacak okul Şişli ilçesinde olacak. Üç okulun satılacağı Şişli'yi Kadıköy, Beşiktaş, Bakırköy, Kağıthane, Beykoz ve Eminönü izliyor. Bu okullar mülkiyetlerine göre şunlar 
   
   Mülkiyeti il özel idaresine ait okullar 
   Gedikpaşa İlköğretim Eminönü , Sait Çiftçi İlköğretim Şişli , Kartaltepe İlköğretim Bakırköy , Ziya Paşa İlköğretim K ğıthane . 
   
   Mülkiyeti köy tüzel kişiliğine ait okullar 
   Polonezköy İlköğretim Beykoz , Paşa Mandıra İlköğretim Beykoz . 
   
   Mülkiyeti hazineye ait okullar 
   Çağlayan İlköğretim K ğıthane , Levent Kız Meslek Lisesi Beşiktaş , Etiler Otelcilik Lisesi Beşiktaş , Bakırköy Kız Meslek Lisesi Bakırköy , Kemal Atatürk Lisesi Kadıköy , İbrahim Ökten İlköğretim Okulu Kadıköy , Maçka İlköğretim Okulu Şişli , Rüştü Uzel Kız Meslek Lisesi Şişli . 
   
   
   
</TEXT>
</DOC>
