<DOC>
<DOCNO> 170404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sondun13.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşine göre Kelly intihar etti... 
</HEADLINE>
<TEXT>

     İngiltere'nin başkenti Londra'da önceki gün kaybolan Savunma Bakanlığı danışmanlarından bilim adamı David Kelly'nin eşi, bilim adamının intihar ettiğini düşünüyor. 
     Jan Kelly, New York Times gazetesine yaptığı açıklamada, David Kelly'nin 59 geçen Perşembe günü dolaşmaya çıktığını söyleyerek evden ayrıldığını ve geri dönmediğini belirtti. 
     İngiliz polisinin, dün evleri yakınlarında bulunan cesedin David Kelly'e ait olduğunu kendisine söylediğini kaydeden Jan Kelly, intihar olasılığı üzerinde durulduğunu belirtti. 
     Eşinin kaybolduğu Perşembe günü çalıştığını, dostlarına elektronik postalar gönderdiğini ve ''her zamanki gibi'' dolaşmaya çıktığını anlatan Jan Kelly, ''Hepimiz gibi büyük stres altında olmasına rağmen, intihar edebileceğinden hiç şüphelenmedim'' dedi. 
     Savunma Bakanlığı çalışanı, mikrobiyolog Dr. David Kelly'nin, BBC'nin yayımladığı, ''hükümetin Irak savaşını haklı çıkarabilmek için istihbarat bilgilerini abarttığı'' yolundaki haberin kaynağı olduğu öne sürülmüş, bilim adamı bu iddiaları reddetmişti. 
     Ailesi Perşembe günü Kelly'nin kaybolduğunu bildirmiş, David Kelly'nin evinin yakınlarında dün bulunan bir cesedin, bilim adamına ait olabileceği belirtilmişti. Cesedin kimlik teşhisinin bugün yapılması bekleniyor. 
     
</TEXT>
</DOC>
