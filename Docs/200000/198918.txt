<DOC>
<DOCNO> 198918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/magazin/mag01.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Büber İnşaat çok iş yapar 
</HEADLINE>
<TEXT>

   Vizyona giren 'İnşaat' filminin yıldızı, "Bombalar filmi de vurdu ama, bayramdan sonra hak ettiği gişeyi mutlaka yapar" diyor 
      İLKNUR GÜLMEZ 
   
   Kanal D'nin sevilen dizisi 'Gelin'in güzel yıldızı Yeşim Büber, gündelikçi bir kadını canlandırdığı 'İnşaat' filminin İstanbul'daki patlamalar nedeniyle beklenen gişeyi yapamadığını iddia etti. 21 Kasım'da vizyona giren ve ilk üç günde 19 bin 777 kişinin izlediği filmin bunu hak etmediğine inandığını belirten Büber, "Bombalı saldırılar vizyondaki tüm filmleri etkiledi. Ama inanıyorum ki, 'İnşaat' bayramdan sonra hak ettiği gişeyi yapacak" dedi. 
   Büber Emre Kınay, Şevket Çoruh, Ahmet Mümtaz Taylan, Suna Pekuysal ve Binnur Kaya'yla rol aldığı İnşaat'ı izlediğinde "Bu işi becermişim" dediğini anlattı. Büber, filmde dikkat çeken yüzündeki çilleri de şöyle anlattı 
   "Herkes çillerimin gerçek olup olmadığını soruyor. Çocukluğumdan beri çillerim var. Dizi çekimlerinde pudra kullanıldığı için çillerim belli olmuyordu." 
   
</TEXT>
</DOC>
