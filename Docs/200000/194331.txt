<DOC>
<DOCNO> 194331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/spor/yaksoy.html </URL>
<DATE> 2003/11/09/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Dan dan 
</HEADLINE>
<TEXT>

   
   Sokrates, Delfi tapınağı üzerinde yazılı "kendi kendini" tanı sözcüğüne bayılırmış. Osmanlı'da ilk bütçeyi yapmaya çalışan Tarhuncu Ahmet Paşa ise boğdurulmuş. "Dan dan da dandan" başlıklı yazısında Çetin Altan bu iki olayı ele almış. Zaman gazetesi ekinde Nihal Bengisu Karaca "İslam Dünyası neden sinema yapamıyor" diye sormuş. 
   Şimdi kalkıp "Neler saçmalıyorsun, bunların birbiriyle ne ilgisi var. Hele sporla" demeyin. Var efendim. Uzun zamandır şiddet ve terör karşısında birçok aklı başında adam "Türk Futbolu" bitiyor diye sesleniyor. Ve birçok spor yazarı ve hatta köşe yazarı sahalardaki ve tribünlerde şiddetin, terörün polisiye önlemlerle nasıl önlenmesi gerektiğini bir bir ve kendi ölçülerine göre güzel güzel anlatıyorlar. Ama kimse bu olayların sosyolojik, psikolojik toplumsal yönünün derinine inme zahmetini ve cesaretini gösteremiyor. 
   Acaba tapınaktaki yazıdaki gibi kendi kendimizi ne kadar tanıyoruz. Çünkü şarkta kimse fazla sıkıya ve tenkite gelmez. Şarkta kimse olayların derinine inip, ne dinde, ne imanda, ne de politikada hakikatleri ve işine gelmeyenleri sinemaya ve yazıya dönüştürmez. Zor iş. Yapılacak kurultaylarla sosyologlarımız, psikologlarımız ve hatta filozoflarımız "biz kimiz, nasıl davranırız" gibi sualleri derinine derine araştırsalar, sonuçlar acaba nasıl olurdu Yoksa yine her şey "dan dana" mı kalırdı Yoksa kapımıza gelen davulcuya bugün git, yarın gel mi derdik 
   
      
   
</TEXT>
</DOC>
