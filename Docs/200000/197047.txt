<DOC>
<DOCNO> 197047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/soneko14.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz piyasası, bayram tatili öncesi sakin... 
</HEADLINE>
<TEXT>

     İstanbul'da patlamaların ardından kısa bir süre dalgalanma yaşayan döviz piyasası, uzun bayram tatili öncesinde sakin bir seyir izliyor. 
     Kapalıçarşı'da dün 1 milyon 480 bin liradan kapanan dolar, bugün 1 milyon 489 bin liradan güne başladı. Daha sonra gerileyen dolar, saat 14.40 itibariyle milyon 467 bin lira alış, 1 milyon 472 bin lira satış fiyatıyla işlem gördü. 
     Bankalararası piyasada dolar kotasyonlarında alışta en düşük fiyat 1 milyon 465 bin lira, en yüksek 1 milyon 470 bin 500 lira, satışta en düşük fiyat 1 milyon 472 bin 500 lira, en yüksek fiyat 1 milyon 475 bin lira düzeyinde bulunuyor. 
     Kapalıçarşı'da önceki gün 1 milyon 466 bin liradan kapanan dolar, dün HSBC Genel Müdürlüğü binası ve İngiltere Başkonsolosluğu önündeki patlamaların duyulmasıyla 1 milyon 495 bin liraya kadar yükselmişti. 
     Bankalararası piyasada da 1 milyon 500 bin lira düzeyine çıkan dolar, Merkez Bankası'nın, finansal piyasaların gelişmelerden olumsuz etkilenmesini engellemek amacıyla aldığı tedbirlerle durulmuştu. 
     
</TEXT>
</DOC>
