<DOC>
<DOCNO> 175129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/magazin/mag01.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye hayran kaldı 
</HEADLINE>
<TEXT>

      İLKNUR GÜLMEZ 
   
   KÜLTÜR ve Turizm Bakanlığı'nın davetlisi olarak İstanbul'a gelen 2003 Almanya Güzeli Alexandra Alores, Türkiye'ye hayran kaldığını söyledi. Cuma gününe kadar tatil yapacağı Antalya'ya gitmeden önce Miniatürk'ü gezen, Sultanahmet Camisi'nde dua edip, Yerebatan Sarnıcı'na para atan ve dilek tutan 19 yaşındaki güzel, "Buraya kafamdaki Doğu imajıyla gelmiştim. Ama Türkiye beni çok yanılttı" dedi. Alores şöyle devam etti 
   "TÜRKİYE, çok modern ve Avrupai bir ülke. Kadınları görünce gözlerime inanamadım, çok Avrupailer. Döndüğümde herkese Türkiye'nin güzelliğini anlatacağım. Bir anda kendimi Türkiye'nin turizm elçisi gibi hissettim." Savaştan önce Irak'a "barış elçisi" olarak giden Alman güzel, Türk erkeklerini de çok yakışıklı bulduğunu söyledi. Alores, "Türk erkeklerini ateşli buluyorum. Tarkan'la tanışmayı çok istedim ama olmadı" diye konuştu. 
   
   
</TEXT>
</DOC>
