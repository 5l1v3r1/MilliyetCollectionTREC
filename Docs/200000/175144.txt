<DOC>
<DOCNO> 175144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/siyaset/siy10.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevleri üç yılda yine doldu 
</HEADLINE>
<TEXT>

   Af Yasası ile 2000 yılı aralık ayında 49 bin 512'ye inen tutuklu ve hükümlü sayısı, 2003'ün beşinci ayında 64 bin 173'e yükseldi 
   ŞÜKRAN ÖZÇAKMAK İstanbul 

   
   TBMM tarafından değiştirilen yasalar tartışmaları gündeme taşırken, Şartla Salıverilme Yasası ile boşalan cezaevleri hızla doldu. 1999 yılı aralık ayı itibariyle 67 bin 581 mahk m ve tutuklunun doldurduğu cezaevlerinde 2000 yılı aralık ayında çıkan yasa ile birlikte bu sayı 49 bin 512 olmuştu. 2001 yılı sonunda 55 bin 609 olan tutuklu ve hükümlü sayısı, 2002 sonunda 59 bin 429'a ulaştı. 2003 yılının beşinci ayında ise bu sayı 64 bin 173'e yükseldi. 
   Cezaevinde bulunan 10 bin 710 tutuklu ve hükümlü, cinayet suçuyla birinci sırada yer alırken, ikinci sırayı 10 bin 692 tutuklu ve hükümlüyle hırsızlık suçu oluşturuyor. 
   Sokakları tehdit eden tehlikenin boyutu, cezaevinin suç istatistiğinde yer alıyor. 4 bin tutuklu ve hükümlü, yağma ve yol kesme suçuyla cezaevinde bulunurken, 3 bin 139 kişi ırza geçme, 245 kişi fuhuşa teşvik, 6 bin kişi uyuşturucu, 1122 kişi Ateşli Silahlar Kanunu'na muhalefetten, 1125 kişi de çıkar amaçlı suçlardan cezaevinde bulunuyor. 1020 kişi sahtek rlık, 210 kişi rüşvet, 593 kişi zimmet ve devlet alım satımında menfaat sağlama, 192 kişi kaçakçılık, 18 kişi Atatürk'e hakaret suçuyla cezaevinde. 
   Bankalar Kanunu'na muhalefet ettikleri gerekçesiyle en son 2001 yılında 6 hükümlü ve bir de tutuklunun bulunduğu cezaevlerinde artık bu suçtan hükümlü veya tutuklu bulunmuyor. 
   
</TEXT>
</DOC>
