<DOC>
<DOCNO> 180550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo23.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Müftüoğlu ve Dereli'ye görev... 
</HEADLINE>
<TEXT>

     UEFA, Türk hakemler Mustafa Selçuk Dereli ve Kuddusi Müftüoğlu'nu uluslararası maçlarda görevlendirdi. 
     Futbol Federasyonu'ndan yapılan açıklamaya göre, UEFA Hakem Komitesi, FIFA kokartlı hakemler Mustafa Selçuk Dereli ve Kuddusi Müftüoğlu'na, UEFA Kupası ve Avrupa 19 Yaşaltı Şampiyonası maçları için görev verdi. 
     Kuddusi Müftüoğlu, 17-21 Ekim tarihleri arasında Moldova'daki 19 Yaşaltı Avrupa Şampiyonası 10. Grup maçlarında görev yapacak. Bu turnuvada Özgür Çetiner de 4. hakem olarak sahapa çıkacak. 
     Kuddusi Müftüoğlu, UEFA Kupası'nda ise 24 Eylül'de SKM Puchov Slovakya -FC Barcelona İspanya takımları arasındaki 1. tur ilk maçını yönetecek. Bu maçta Müftüoğlu'nun yardımcılıklarını Koray Gencerler ve Ekrem Kan, 4. hakemliği de Hamza Mısır yapacak. 
     Mustafa Selçuk Dereli ise UEFA Kupası'nda 15 Ekim'de Fransa'nın FC Sochaux Montbeliard ve Finlandiya'nın Myllykosken Pallo-47 takımları arasındaki 1. tur rövanş maçında düdük çalacak. Bu maçta Erhan Sönmez ve M.Emre Eyisoy yardımcı hakem, Bülent Demirlek de 4. hakem olarak görev aldı. 
     
</TEXT>
</DOC>
