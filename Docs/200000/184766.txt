<DOC>
<DOCNO> 184766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sondun18.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir torba elma yüzünden cinayet... 
</HEADLINE>
<TEXT>

     Bulgaristan'da emekli bir polis müdürü yol kenarındaki bir bahçeden elma koparmaya çalışırken bahçe sahibi tarafından tabancayla vurularak öldürüldü. 
     İçişleri Bakanlığı'ndan edinilen bilgiye göre, Örgütlü Suçlarla Mücadele Servisi eski müdür yardımcısı emekli albay Svetozar Spasov, eşiyle Peruştitsa kasabasından Sofya'ya dönüşünde, yol kenarında mola verdi. Mola yerinin yakınındaki bir bahçeye giren Spazov, ağaçlardan elma koparmak istedi, ancak bu isteği ölümüne neden oldu. 
     Bahçesindeki elmaların yabancı bir kişi tarafından koparılmasına sinirlenen bahçe sahibi Blago S. 63 , ruhsatsız olduğu tespit edilen tabancasıyla Spazov'a ateş etti. Spazov, başına isabet eden tek kurşunla olay yerinde can verdi. 
     Spazov'un eşi yaşadığı olayın etkisiyle şoka girerken, katil zanlısı bahçe sahibi polis tarafından gözaltına alındı. 
     Polis yetkilileri, Örgütlü Suçlarla Mücadele Servisi'nden görev yaptığı dönemde birçok tehlikeli operasyona katılan ve silahlı çatışmalara giren Spazov'un emekli olduktan sonra böylesine basit bir olay için cinayete kurban gitmesini ''trajik'' olarak niteledi. 
     
</TEXT>
</DOC>
