<DOC>
<DOCNO> 183900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/soneko09.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış... 
</HEADLINE>
<TEXT>

     Borsa yatırımcıları, 8.5 milyar dolarlık ABD kredisine ilişkin gelişmeleri yakından izliyor. 
     Şeker Yatırım Menkul Değerler Kurumsal Finansman ve Araştırma Müdürü Edmon Nergizyan, yaptığı değerlendirmede, piyasalarda son haftalardaki iyimser beklentiler ve para girişinin endeks hareketine net olarak yansıdığını kaydetti. 
     Yükseliş hareketinin ''ralli'' görünümüne dönüştüğünü belirten Nergizyan, 8.5 milyar dolarlık ABD kredisi beklentisinin yanında bütçe ve enflasyon verilerindeki olumlu gelişmelerin, bono faizlerinin sürekli gerilemesi ve Merkez Bankası'nın faiz indiriminin, hisse senedi talebini güçlendiren diğer ekonomik veriler olduğunu vurguladı. 
     Endeksin 1 cent seviyesini test etmesi ile birkaç hafta önce hedef olarak gösterilen seviyeye de ulaşılmış olduğunu dile getiren Nergizyan, şu yorumda bulundu 
     ''Ancak güçlü talep ve net para girişinin miktarına bakılırsa, endeksin potansiyeli halen oldukça yüksek görünüyor. Para girişi devam ettiği sürece, yükseliş de sürecektir. Bu hafta 14,100 ve 15,000 seviyelerinde dirençler bulunuyor. Bu seviyelerde kar realizasyonu gelebilir.'' 
     
</TEXT>
</DOC>
