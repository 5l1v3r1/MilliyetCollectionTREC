<DOC>
<DOCNO> 150050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur24.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baltalı saldırıda ölen, Şeyh torunu çıktı 
</HEADLINE>
<TEXT>

     Antalya'da sokak ortasında nikahsız eşinin eski kayınbiraderleri üç kardeş tarafından baltalı ve bıçaklı saldırı sonucu öldürülen Siirtli Mehmet Sıddık Aydın'ın, Nakşibendi şeyhlerinden El Hazi'nin torunu olduğu ortaya çıktı. Cenazeyi almak için çok sayıda mürit Antalya'ya gelirken öldürülen Aydın'ın cinayete adı karışanlarla bir televizyon programında tartıştığı belirlendi. Emniyet Müdürü Mehmet Yazıcı, polisin cinayete seyirci kaldığı eleştirisine, Polis, bıçaklı saldırganlara, ateşli silahla karşılık verseydi, suçlu duruma düşerdi'' dedi. 
     Atatürk Caddesi'nde önceki gün yüzlerce vatandaşın gözü önünde meydana gelen baltalı, bıçaklı ve sopalı saldırıda hayatını kaybeden 45 yaşındaki Mehmet Sıddık Aydın'ın, Nakşibendi Tarikatı'nın yıllar önce ölen şeyhlerinden El Hazi'nin torunu olduğu ortaya çıktı. Şeyhliğin dededen toruna geçtiği ve liderliği ise cinayete kurban giden Aydın'ın yaptığı öne sürüldü. Bu yüzden, İstanbul ve Siirt başta olmak üzere çeşitli illerden çok sayıda mürit, cenaze töreni için Antalya'ya akın etti. 
     
     TELEVİZYONDA TARTIŞMIŞLAR 

     İddiaya göre, Mehmet Sıddık Aydın'ın hunharca bir cinayet sonucu öldürülmesine neden olan olaylar zinciri şöyle gelişti 
     Batman'da 6 yıl önce askere giden Musa Alim'in nikahsız eşi Nazike Yanık, Sevda ve Mesut adındaki iki çocuğunu alıp İstanbul'a kaçtı. Askerden dönen Alim, kayınpederiyle aynı tarikata mensup olduğunu öğrendiği Siirtli Mehmet Sıddık Aydın'dan yardım istedi. Ancak kadını görüp aşık olan Aydın, resmi nikahsız eşleri bulunmasına karşın Nazike Yanık ve çocuklarını da evine aldı. Yıllar sonra, bir televizyon programı sayesinde Musa Alim ile Mehmet Sıddık Aydın ve Nazike Yanık karşılaştı. Aydın ve Yanık bu programda iki çocuğu babaları Alim'e verdi. Alim ise iki çocuğuyla birlikte Antalya'ya gelerek Güneş Mahallesi ne yerleşti. 
     
     ÖLÜM RANDEVUSU 

     Bu programın üzerinden bir kaç ay geçtikten sonra çocuklarını görmek isteyen anne Nazike, eski eşi Musa Alim'i arayarak, Antalya ya geleceğini söyledi. Bunun üzerine Alim, Batman'da oturan kardeşleri Murat-Cüneyt ve C. Alim'i yanına çağırdı. İstanbul Küçükköy de oturan imam nikahlı ikinci eşi Aydın'la Antalya'ya gelen Nazike Yanık, Atatürk Caddesi nde Musa Alim'le randevulaştı. Ancak, Musa Alim randevuya üç kardeşini gönderdi. 
     Mehmet Sıddık Aydın, nikahsız eşi Nazike Yanık'a, Rndevu yerine önce ben gideyim, sonra sen gelirsin'' dedi ve sözleşilen yere gitti. Üç kardeş, buluştukları Aydın'a, üstlerinden çıkardıkları balta, sopa ve bıçakla saldırdı. Aydın, olay yerinde ölürken, vatandaşlar cinayeti işleyen saldırganları etkisiz hale getirmekte zorlanan polislere, Vur.. Vur' diye bağırdı. Polislerin havaya ve yere ateş etmesi sonrası yakalanan üç kardeş, vatandaşlar tarafından linç edilmekten son anda kurtarıldı. 
     





</TEXT>
</DOC>
