<DOC>
<DOCNO> 165718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/ekonomi/eko06.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Atılması gereken adımlar var 
</HEADLINE>
<TEXT>

IMF Dış İlişkiler Direktörü Dawson, 5. gözden geçirmenin tamamlanması için Türkiye'nin eksik kalan noktaları tamamlaması gerektiğini söyledi 
     Uluslararası Para Fonu IMF Dış İlişkiler Direktörü Tom Dawson, Türkiye'nin programının beşinci gözden geçirme döneminin başarıyla tamamlanması için hükümetin eksik kalan noktaları sonuçlandırması gerektiğini belirtti. 
     
     Tarih henüz belli değil 
     Dawson, "Son zamanlarda bazı ilerlemeler oldu. Örneğin, İŞKUR Yasası'nın geçmesini memnuniyetle karşılıyoruz. Ancak beşinci gözden geçirmenin tamamlanabilmesi için son niyet mektubunda belirtilen önlemlerin alınması gerekiyor. Dolayısıyla IMF İcra Direktörleri Kurulu'nun Türkiye toplantısının tarihi henüz belirlenmedi" dedi. 
     Dawson, beşinci ve altıncı gözden geçirmelerin birleştirilmesi ihtimalinin olup olmadığı yönündeki soruyu da "Şu anda böyle bir şey söz konusu değil. Biz h l beşinci gözden geçirmenin tamamlanmasını bekliyoruz" diyerek yanıtladı. 
     Bazı hükümet yetkililerinin 2004 yılından sonra IMF programının devam etmeyebileceği yönündeki açıklamalarına ilişkin olarak da Dawson, "2004 yılı sonuna kadar olan zaman IMF standartları için bile uzun bir süre. Dolayısıyla bu konuda şimdilik konuşmak zor. Türk yetkilileri ile temaslarımız sürecek. O tarihe kadar iki taraf için de kabul edilebilir bir çözüm bulunur" dedi. 
     

</TEXT>
</DOC>
