<DOC>
<DOCNO> 186303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sontur19.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
17 yaşındaki kıza tecavüz etmek istediler... Yurttan kısa kısa... 
</HEADLINE>
<TEXT>

     Kocaeli'nin Körfez İlçesi'nde, yaşı küçük kızı kaçırdıkları ve tecavüz etmeye çalıştıkları iddia edilen 6 kişi yakalandı. 
     Kuzey Mahallesi Ağadere Caddesi'nde devriye gezen güvenlik güçleri, dün gece, S.Ç'nin 17 , ''imdat'' çığlıkları üzerine Okutanlar İş Merkezi'nde arama yaptı. Buradaki bir büroda, üstü çıplak vaziyette S.Ç'nin yanında bulunan Ercan Y. 20 , sorgusunun ardından çıkarıldığı mahkemece tutuklandı. 
     Aynı pasaj içinde bulunan ve kız kaçırma olayına karıştıkları iddiasıyla gözaltına alınan B.O, S.Y, R.K, İ.P. ve İ.S, tutuksuz yargılanmak üzere serbest bırakıldı. 
     YARALAMA VE TECAVÜZ SANIĞI KARDEŞLER TUTUKLANDI 
     İzmit'te, bıçakla yaralama ve tecavüz suçu sanığı 2 kardeş tutuklandı. 
     Çukurbağ Mahallesi İnönü Caddesi'nde önünü kestikleri N.K'yi evlerine götüren ve burada bıçak tehdidiyle tecavüz eden Kenan 32 ve Teoman O. 31 , olayı duyup gelen N.K'nin arkadaşı Tahir B'yi de bıçakla yaraladı. 
     Olay sonrasında güvenlik güçlerince gözaltına alınan 2 kardeş, bugün çıkarıldıkları mahkemece tutuklandı. 
     Göğsünden yaralanan ve Kocaeli Devlet Hastanesi'ne kaldırılan Tahir B'nin ise tedavisinin sürdüğü bildirildi. 
     HIRSIZLIK İÇİN GİRDİKLERİ EVDE UYUYUNCA YAKALANDILAR 
     Aydın'ın Kuşadası İlçesi'nde hırsızlık için girdikleri evde uyuyan 2 kişi yakalandı. 
     Camikebir Mahallesi 17. sokakta İbrahim Olgun'a ait eve giren S.G 16 ve E.D 17 evde kimsenin olmadığını anlayınca balkonda uyumaya başladı. 
     Devriye gezen polis ekipleri tarafından gözaltına alınan 2 kişi, eve hırsızlık amacıyla girdiklerini itiraf etti. 
     S.G. ve E.D. çıkarıldıkları mahkemece tutuklandı. 
     KUŞADASI'NDAN ÇALDIKLARI OTOMOBİLLE İZMİR'DE YAKALANDILAR 
     Aydın'ın Kuşadası İlçesi'nden otomobil çalan 4 kişi İzmir'de yakalandı. 
     Camiatik Mahallesi Gök Sokak'ta Çetin Kurt'a ait 35 VH 986 plakalı otomobili çalan H.E 16 , B.K 16 , E.Ç 15 ve A.A.Y 17 İzmir'e bağlı Özdere Beldesi'nde devriye gezen jandarma ekiplerince yakalandı. 
     Aydın Emniyet Müdürlüğü ekiplerine teslim edilen 4 sanık, tutuklandı. 
     VİZE EVRAKI SAHTE ÇIKTI 
     Kırşehir'de, Almanya Konsolosluğu'na vize almak için müracaat eden bir kişinin evrakı sahte çıktı. 
     Almanya Konsolosluğu'na vize almak için başvuran Muhammet Ş'nin yapılan incelemesinde çiftçilik belgesi ve 2 tapu senedinin sahte olduğu belirlendi. 
     Gözaltına alınan Muharem Ş. sorgusunda, sahte belgeleri Aksaray'ın Ortaköy İlçesi'nde Mürsel adında bir kişiden aldığını itiraf etti. 
     
</TEXT>
</DOC>
