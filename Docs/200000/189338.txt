<DOC>
<DOCNO> 189338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo16.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hooijdonk idmana şapkayla çıktı... 
</HEADLINE>
<TEXT>

     Fenerbahçe, Bursaspor ile 19 Ekim Pazar günü deplasmanda yapacağı lig maçının hazırlıklarını tek antrenmanla sürdürdü. 
     Samandıra Tesisleri'nde, Teknik Direktör Christoph Daum yönetiminde basına kapalı gerçekleştirilen antrenmanda futbolcuların, yağış altında koşu, kontrollü ve isabetli pas ile kanat organizasyonlarının ardından taktik ağırlıklı çift kale maç yaptıkları bildirildi. 
     Antrenmandan önce futbolcularla bir toplantı yapan Daum'un, Bursaspor maçının önemine değinerek, oyuncularından tamamen bu maça konsantre olmalarını istediği öğrenildi. 
     Bir süredir soğuk algınlığı rahatsızlığı bulunan Hooijdonk'un antrenmana şapkayla çıktığı bildirildi. 
     Fenerbahçe, yarın yapacağı antrenmanın ardından Bursa'ya gidecek. 
     
</TEXT>
</DOC>
