<DOC>
<DOCNO> 171498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/guncel/gun08.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sansürün kaldırılışının 95. yılı kutlandı... 
</HEADLINE>
<TEXT>

      AYTEN GÖRGÜN ÖZEL İstanbul 

   
   Türkiye Gazeteciler Cemiyeti TGC tarafından, sansürün kaldırılışının 95. yıldönümü ve "Geleneksel Gazeteciler Günü" dolayısıyla düzenlenen "Basın Özgürlüğü Ödülleri" sahiplerini buldu. Dolmabahçe Sarayı Hasbahçe'de düzenlenen törene Cumhurbaşkanı Ahmet Necdet Sezer bir mesaj gönderdi. Sezer mesajında, basının özgür ve yansız olmadığı bir ülkede demokrasi ve insan haklarından bahsetmenin olanaklı olmadığını vurguladı. Büyük Seçici Kurul'un değerlendirmesine göre, "Kişi" dalında ödüle layık görülen gazeteci Hıfzı Topuz, ödülün yaşamında bugüne kadar aldığı en büyük armağan olduğunu belirterek, "Bu ödülü, hak etmiş ve bu uğurda canlarını vermiş olan Abdi İpekçi, Uğur Mumcu gibi arkadaşlarıma adamak istiyorum. Basın özgürlüğü savunmasız kalmayacak, buna inanıyorum" dedi. Törende basın şeref kartları da sahiplerine verildi. 
   
   
   
</TEXT>
</DOC>
