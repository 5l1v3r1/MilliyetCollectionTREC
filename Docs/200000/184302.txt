<DOC>
<DOCNO> 184302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun22.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kebapçısında olay çıkaran sarhoş yargıç mahkemelik 
</HEADLINE>
<TEXT>

     İngiltere'de bir Türk'e ait kebapçıda olay çıkartan alkollü Yargıç David Messenger, mahkemelik oldu. 
     Hakkında dava açılan yargıç Messenger'in 2 Mayıs gecesi Kuzey Yorkshire'daki Selby kasabasında bulunan Kazım Öz'e ait ''Scarborough'' kebap dükkanında olay çıkardığı, bunun üzerine olay yerine gelen polisler tarafından tutuklanmak istendiği belirtildi. 
     Olayla ilgili tanıklığına başvurulan polisler, yargıcın güçlükle polis karakoluna götürüldüğünü, ancak burada da tutulduğu hücredeki diğer zanlıları rahatsız ettiğini anlattı. 
     Nezarethaneye maddi zarar da verdiği belirtilen yargıç David Messenger'in, kendisini uyaran polis memurlarını da ''Ben yargıcım benimle düzgün konuşun'' diye tehdit ettiğini söyleyen tanıklar, sarhoş hukuk adamının güçlükle zapt edilebildiğini anlattı. 
     Messenger'in yargılandığı dava devam ediyor. 
     Nezarethaneye 180 sterlinlik zarar veren ve kamu düzenini bozmakla suçlanan yargıcın alacağı cezanın bir sonraki duruşmada açıklanması bekleniyor. 
     
</TEXT>
</DOC>
