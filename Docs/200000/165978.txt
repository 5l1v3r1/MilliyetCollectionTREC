<DOC>
<DOCNO> 165978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/spor/spo01.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'100. yıl bize özel kalmalı' 
</HEADLINE>
<TEXT>

Serdar Bilgili, bir asırı şampiyonlukla bitirmenin onur verici olduğunu ifade etti, "Rakiplerin bu şansı yakalamaması için zirveden inmeyeceğiz" dedi 
     Allah’ın bir lütfu’ 
     100. yıllık geçmişin örnek kulübü, başarı sembolu Beşiktaş, tarihinin en gurur dolu günlerini yaşıyor... Bu onur tablosunun en özel görüntüsü ise kuşkusuz Başkan Serdar Bilgili’ye ait. Beşiktaş’ın patronu 100. yılda gelen şampiyonluğu Allah’ın bir lütfu olarak yorumluyor ve ilk hedefi açıklıyor, "Bu bize özel kalmalı. 2005 - 2007’de zirveden hiç inmemeliyiz. 100. yılında şampiyon olarak tarihe geçen tek kulüp Beşiktaş olarak kalmalı." 
     
     Altında ezilmedik’ 
     BİLGİLİ, göreve geldikleri dönemde, yaş ve tecrübe nedeniyle ağır sorumluluğu kaldıramayacakları gibi bir düşüncenin doğduğunu söyledi. Bilgili, "Açıkcası bizim hafif kalacağımızı düşünenler vardı. Zorlandık ve hatalar yaptık, bu doğru. Ama biz bir aileyiz. Hepimiz çocukluk arkadaşıyız. 18 patron ve tatmin olması gereken egolar var ortada. 1992’den beri yöneticilik yapıyorum. Böyle uyumlu bir ekip gelmedi. Ağırlığın altında ezilmedik" dedi. 
     
     Rakiplerimiz yarışsın’ 
     BU yılki davranışlarıyla Fenerbahçe - Galatasaray rekabetini gölgelediklerini dile getiren Beşiktaş Başkanı, herkese örnek olduklarını ifade etti. Bilgili şunları söyledi "Lucescu’nun gelişinden, transferlere, sezon içindeki davranışlarımızdan, balomuza kadar farklıydık. Biz dedik ki, siz birbirinizi yemeye devam edin kardeşim, biz aradan sıyrılıyoruz. Taraftara mesajım 2004 Mayıs’ına kadar vizelerini alsınlar. Çok seyahate çıkacağız." 
     
     Kupaya dokunamıyorum’ 
     BİLGİLİ röportaj sırasında şampiyonluk kupasına ne dokundu, ne de zaferini ölümsüzleştirmek için öptü. Olaya yaklaşımı ve bakış açısı çok farklıydı. Bilgili bunun nedenlerini ise şöyle sıraladı "Başarıyı sahiplenen çok olur. Bunun mimarları ben değilim. Ekibim, teknik heyetim ve futbolcularım. Kupa benim hakkım değil. Onların alın terinin emeğinin hakkı. Kupaya dokunması gereken, sarılması gereken sadece onlardır." 
     
     Ben alkışlayamam’ 
     BEŞİKTAŞ’IN 6 - 0 kaybettiği bir maçı düşünemediğini açıklayan Bilgili, "Böyle bir durumda rakibi asla alkışlayamam. Daha o olgunluğa ulaşamadım. Beşiktaş gol yediğinde benim de için yanıyor" yorumunu yaptı. Futboldaki yeni hedefi Avrupa’da başarı olarak belirleyen Bilgili, "Şampiyonlar Ligi’nde en az çeyrek final istiyoruz. Bu kadro kupayı alacak güce sahip. Rivaldo ve Kluivert gibi oyuncuları alıp, takım içindeki dengeleri asla alt üst etmem" dedi. 
     
Komşuya inat dev bayrak      KOMŞUM Galatasaraylı... Geçen sene şampiyon oldukları zaman evinin yalnızca bir yerine Sarı - Kırmızılı bayrak asmıştı. O da tam benim yatak odamın baktığı pencerenin karşısına... Bu yıl sıra bana geldi tabii. Ben de bu sene tam onun camının karşısına bir bayrak astım. Hem de dev bir Beşiktaş bayrağı." 
     
"Şımarmayacağım"      BEŞİKTAŞ’IN yeni transferlerinden Okan Koç, konuk yazar olarak katıldığı "www.bjkhaber.com" sitesinde çarpıcı açıklamalar yaptı. Eskiden Beşiktaş’ın hiçbir maçını kaçırmadığı hatta Beşiktaş için ağladığını belirten Okan, "Barcelona maçına da yönetici Emin Önal ile gitmiştik. İnönü’deki ilk golümden sonra Çarşı’ya koşacağım. Hiç şımarmayacağım. Beni kimse barlarda, diskolarda görmeyecek" dedi. 
     
İmza günü      TRANSFERDE yıldızları bünyesine katan Beşiktaş bugün de Adanasporlu Ümit Aydın ile Dardanelsporlu Gökhan’ı renklerine bağlayacak. Siyah - Beyazlılar’ın son dakika atağıyla transfer ettiği iki genç futbolcunun saat 13.00’te kulüp binasında imza atacağı bildirildi. Öte yandan Mircea Lucescu dün tatilden döndü ve transfer komitesiyle buluşarak durum değerlendirmesi yaptı. 
     
Kartal bugün sahaya iniyor      Buluşma tesislerde 
     RAHMAN SAĞIROĞLU 

     GEÇEN sezonu zirvede noktalayan Beşiktaş, 2003 - 2004 sezonu için bugün kolları sıvayacak. Siyah - Beyazlı futbolcular, Nevzat Demir Tesisleri’nde buluşarak, yeni sezonun ilk antrenmanını yapacak. Çalışmaya Milli Takım ile birlikte Fransa’da olan İbrahim ve Ahmet Yıldırım, Kolombiyalı Cordoba ile Mısır Milli Takımı’na giden yeni transfer Ahmed Hassan katılmayacak. 
     
     Sağlık taraması 
     BEŞİKTAŞ’IN yeni transferi Ahmed Hassan ile yıldız futbolcusu Sergen, dün Memorial Hastanesi’nde sağlık kontrolünden geçti. Kulüp doktoru Ayhan Optur, yeni sezon öncesinde teknik kadro dahil olmak üzere herkesin tam kapsamlı bir teste tabi tutulacağını açıkladı. İki futbolcunun yanı sıra Lucescu’nun yardımcısı Feyyaz Uçar da muayene oldu. 
     

</TEXT>
</DOC>
