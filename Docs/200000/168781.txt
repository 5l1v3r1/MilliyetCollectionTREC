<DOC>
<DOCNO> 168781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sonspo18.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Arda Vekiloğlu Galatasaray'da kaldı... 
</HEADLINE>
<TEXT>

     Basketbolda transfer çalışmalarını sürdüren Galatasaray, Arda Vekiloğlu ile sözleşme yeniledi. 
     Galatasaray Basketbol Şubesi Genel Menajeri Erkan Ataç, iç transferde kaptan Yiğit Özmen'in ardından Arda Vekiloğlu ile de anlaştıklarını ve bu oyuncuyla 1 yıl için sözleşme yenilediklerini açıkladı. 
     Ataç, Arda'nın, geçen sezonki başarılarında büyük rol oynadığını kaydederek, ''Arda ile tekrar anlaştığımız için mutluyuz. Önümüzdeki sezon da takıma büyük katkı sağlayacağına inanıyoruz'' dedi. 
     Erkan Ataç, iç ve dış transfer çalışmalarının sürdüğünü bildirdi. 
     Arda Vekiloğlu ise Galatasaray'da kaldığı için mutlu olduğunu ifade ederek, ''Geçen sezon ligi 3. bitirerek başarılı olduk. Şimdi hedefim, Galatasaray ile daha büyük başarılara imza atmak. Galatasaray'ın başarısı için elimden geleni yapacağım'' diye konuştu. 
     
</TEXT>
</DOC>
