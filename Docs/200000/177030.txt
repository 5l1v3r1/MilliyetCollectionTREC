<DOC>
<DOCNO> 177030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sontur07.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
''İlaçlı kola ile tecavüz ettiler'' 
</HEADLINE>
<TEXT>

     Kemal ATLAN ESKİŞEHİR, DHA 
     

ESKİŞEHİR'de evden kaçan 16 yaşındaki C.A.'yı erkeklere pazarladığı ileri sürülen 22 yaşındaki Filiz Akfidan ile ilişkiye girdikleri belirtilen 28 yaşındaki Ramazan Oğuz, 21 yaşındaki Levent Tütüncü, 31 yaşındaki Hasan Çelik, 30 yaşındaki Önder Uslu ve 25 yaşındaki Kemal Dinçsoy'un yargılanmalarına başlandı. C.A. verdiği ifadede, "İlaçlı kola içirtip, tecavüz ettiler'' dedi. 
     Ağır Ceza Mahkemesi'nde tutuklu yargılanan sanıklar Önder Uslu, Kemal Dinçsoy, Levent Tütüncü, Ramazan Oğuz, Filiz Akfidan ve Hasan Çelik suçlamaları kabul etmedi. Sanıklar evden kaçan C.A.'yı tekrar eve gitmesi için ısrar ettiklerini ancak, genç kızın eve gitmek istemediğini ileri sürdü. Hastane raporlarında C.A.'nın bakire olduğunun belirlendiğini söyleyen sanıklar tahliye talebinde bulundu. 
     Duruşma boyunca gözyaşlarını tutamayan C.A. ifadesini verirken ağladı. Ağır Ceza Mahkemesi heyeti bir süre C.A.'nın sakinleşmesini bekledi. Sanıkların hepsinden davacı olduğunu belirten C.A. evden kaçtıktan sonra sokakta Önder Uslu ile tanıştığını ve Önder'in kendisini Uluönder Mahallesi'ndeki bir arkadaşının evine götürdüğünü söyledi. C.A., "Bana evde ilaçlı kola içirmişler. Sabah uyandığımda çırılçıplaktım. Sanıklar bana tecavüz etmişler, hepsinden şikayetçiyim. Filiz Akfidan da bana aklımı kullanmam halinde çok para kazanacağımı söyleyedi. 3 gün boyunca beni zorla evde tuttular. Daha sonra evden evden kaçıp karakola gittim'' diye konuştu. 
     Eskişehir Ağır Ceza Mahkeme heyeti sanıkların tutukluluk hallerinin devamına karar vererek davayı erteledi. 

     
</TEXT>
</DOC>
