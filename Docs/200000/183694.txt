<DOC>
<DOCNO> 183694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/spor/spo02.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un son mohikanı 
</HEADLINE>
<TEXT>

   Hooijdonk'u derbiye yetiştirmeye çalışan Alman hoca, oyuncusuna, "Takımın lideri sensin. Hazır ol" dedi 
      MEHMET DEMİRCAN 

   
   Motive ediyor 
   FENERBAHÇE'DE hafif sakatlığı bulunan Hollandalı yıldız Van Hooijdonk'un maça yetişmesi için büyük çaba harcanıyor. Teknik Direktör Daum'un golcü oyuncuya değişik bir motivasyon şekli uyguladığı ve "Son Mohikan sensin. Bu kritik maçta çok çalışmalısın. Takımda liderlik görevi senin. Arkadaşlarını gerektiğinde sakinleştirmeni de istiyorum" dediği öğrenildi. 
   
   Boğazın patronu 
   HOLLANDA'NIN en yüksek tirajlı gazetesi De Telegraaf ile dün bir röportaj yapan Van Hooijdonk, "Mutlaka oynayacağım" dedi. "Boğazın patronu" başlıklı röportajda tecrübeli oyuncu, "Türkiye'yi çok sevdim. Fenerbahçe büyük bir camia" ifadesini de kullandı. Bu arada Sarı - Lacivertliler dün hazırlıklarını tamamlarken, Rüştü arkadaşlarına başarı mesajı yolladı. 
   
   
</TEXT>
</DOC>
