<DOC>
<DOCNO> 158289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo12.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Zago'dan anlamlı ziyaret... 
</HEADLINE>
<TEXT>

     Beşiktaş'ın Brezilyalı oyuncusu Zago, Darülaceze'yi ziyaret ederek, gıda yardımında bulundu. 
     Okmeydanı'nda bulunan Darülaceze'yi ziyaret eden Zago, çeşitli gıda maddelerinin bulunduğu kamyonetle bu kuruma gelerek, bunları yetkililere teslim etti. Brezilyalı oyuncu, daha sonra kurumu gezerek, burada yaşayan insanlarla sohbet etti. 
     Darülaceze'de çocuk yuvasını ve diğer bölümleri de gezen Zago'ya, kurumun sakinleri büyük ilgi gösterdi. 
     Ziyaretle ilgili basın mensuplarının sorularını yanıtlayan Zago, ziyaretinden dolayı mutlu olduğunu belirterek, ''İmkanı olan diğer insanlar da 5 dakika zaman ayırsınlar ve buraya gelsinler. Sinema oyuncusu, şarkıcı ve futbolcu herkesin gelmesi gereken bir yer burası. Ben, her gittiğim yerde bu tür ziyaretler yapıyorum. Burada da örnek alınacak işler yapılıyor'' diye konuştu. 
     Yalnızca Türkiye'de değil, her yerde bu tür faaliyetlerde bulunduğunu vurgulayan Zago, ''Brezilya'da da böyle bir kurumun üyesiyim'' dedi. 
     Bu arada Zago'ya, ziyaretinden dolayı Darülaceze Sosyal Hizmet Uzmanı Murat Konak, teşekkür mektubu, bağış makbuzu ve kurumun tanıtıcı broşürlerinden verdi. 
     
</TEXT>
</DOC>
