<DOC>
<DOCNO> 184866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/ekonomi/eko06.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kargoda Avrupa'ya Türkiye modeli 
</HEADLINE>
<TEXT>

   UPS, büyüme stratejisi içinde Avrupa'yı ve Avrupa içinde de dış ticaretteki artışıyla Türkiye'yi örnek alacak 
      DİLEK TAŞ Köln 
   
   Kara ve hava kargo taşımacılığı sektöründeki UPS, büyüme stratejisi için Avrupa'yı ve Türkiye'yi örnek model olarak alacak. 
   UPS Uluslararası Halkla İlişkiler Temsilcisi John R. L. Wheeler Avrupa'da Türkiye'nin de ithalat ve ihracat taşımacılığının geliştiği örnek ülkeler arasında olduğunu belirtti. 
   Wheeler, UPS'nin Türkiye'de iki yıl önce kurduğu yatırım bankası niteliğindeki UPS Capital Bank'ın yatırımcılara kredi sağlanmasının yanı sıra uluslararası ticaretin güvence altına alınmasında da önemli olduğunu söyledi. 
   
   Yeni yatırım 
   Banka, üretici ve sanayicilere Eximbank kredilerinin benzeri bir sistemle ABD markalı makineler satın almaları için kredi sağlayan bir yatırım bankası niteliğinde. Bankanın çalışmalarına ilk olarak First İnternational Bank olarak başladığını ifade eden UPS Türkiye Genel Müdürü Haluk Ündeğer geçen yıl isminin değişerek UPS Capital Bank adını aldığını belirtti. 
   UPS'nin Köln'de düzenlediği toplantıda Avrupa'daki taşıma üssü olan Köln Havaalanı'na yapılacak 135 milyon dolarlık yatırım da tanıtıldı. UPS Avrupa Basın Sorumlusu Jonas Nilsson bu yatırımla paket işleme hızının 65 binden 100 bine çıkarılacağını açıkladı. 
   1907'de 17 yaşındaki Jim Casey'in arkadaşlarından aldığı 100 dolar borçla, bisikletle taşımacılığa başlamasıyla kuruldu. 
   Şirketin şimdiki CEO'su Mike Eskew 30 yıl önce UPS'de şöforlükle işe başlayarak CEO'luğa kadar yükseldi. Şirketin geçen yılki cirosu 31.3 milyar dolar. 
   
   
</TEXT>
</DOC>
