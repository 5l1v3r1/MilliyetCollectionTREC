<DOC>
<DOCNO> 166548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/yasam/yas06.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaderleri evsiz kalmak 
</HEADLINE>
<TEXT>

Düzce depremiyle evlerini kaybetmişlerdi. Yerleştirildikleri Fidanlık prefabrik konutlarında dün çıkan yangın, 24 ailenin yine evsiz kalmasına neden oldu 
     TUĞBA KILIÇ Düzce DHA 

     Düzce'de 12 Kasım Depremi'nden sonra yapılan Aziziye Mahallesi'ndeki Fidanlık Prefabrik Konutları'nda kopan elektrik teli, yangına neden oldu. Yangında her biri 4'er konuttan oluşan 6 prefabrik yandı. 24 ailenin evsiz kalmasına neden olan yangında sinir krizi geçiren vatandaşlara sağlık ekipleri müdahalede bulundu. 
     Yangın, dün saat 14.30 sıralarında, Aziziye Mahallesi'ndeki Fidanlık Prefabrik Konutları'nda çıktı. Prefabrik konutlarda oturan depremzedelerin kalıcı konutlara taşınması üzerine yardıma muhtaç vatandaşların yerleştirildiği Fidanlık Prefabrik Konutları'nda kopan elektrik teli yangına neden oldu. Yangında her biri 4'er konuttan oluşan 6 prefabrik tamamen yandı. Düzce Belediyesi İtfaiye Müdürlüğü ekipleri yangını kontrol altına alarak alevlerin diğer konutlara sıçramasını engelledi. 
     24 ailenin evsiz kaldığı yangında, Düzce Valisi Cengiz Bulut olay yerine gelerek incelemelerde bulundu. 
     
     

</TEXT>
</DOC>
