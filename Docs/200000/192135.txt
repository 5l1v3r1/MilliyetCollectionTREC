<DOC>
<DOCNO> 192135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/spor/spo06.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvedeki kavga 
</HEADLINE>
<TEXT>

   Yetenekli isimlere, hatırı sayılır bütçeye, vakfın trilyonluk tesislerine rağmen, Osman Şansal-Ahmet Ayık çekişmesi Türk sporunun lokomotifi güreşe büyük zarar veriyor 
      Minderin altında ne var Murat Ağca 

   
   Türk'ün Ata sporu güreş, yine krizde... Yakın geçmişte inişli - çıkışlı dönemler yaşayan güreş, kimi zaman sporcu, kimi zaman para ve teknik imkan kıtlığına düştü. Ancak şimdiki krize teşhis koymak hiç de kolay değil. Fiziki şartlar, belki de Cumhuriyet Tarihi'nin hiçbir döneminde olmadığı kadar uygun. Bir yanda Dünya ve Olimpiyat şampiyonu Hamza Yerlikaya'nın deyimiyle, "Tarihi yeniden yazabilecek" yeteneğe sahip güreşçiler, diğer yanda güreşe en büyük bütçeyi ayıran bir hükümet. Bir diğer tarafta Vakıf çatısı altında trilyonluk tesisler. Kısacası un da var, şeker de, yağ da. Ama bir türlü istenilen helva çıkmıyor ortaya... Peki neden 
   2004 Atina Olimpiyatı'na 9 ay kala MİLLİYET, Ata sporunun içinde bulunduğu buhranın sebeplerini ve çözüm yollarını güreşin "sorumlularına" sordu, ilginç cevaplar aldı. Başkanı, idarecisi, antrenörü, sporcusu neler söyledi Yabancı güreşçi transferine ne dediler İsyan eden şampiyon kim Zirvedeki kavganın nedeni ne Devlet ne yapacak İşte güreş dosyası... 
   
   Kara kedi var 
   Beş yıl aradan sonra hem grekoromen, hem de serbest Dünya şampiyonalarından eli boş dönen güreşin Federasyon Başkanı Osman Şansal'a göre camiada kaos yok. Şansal, "Bizim gelecek endişemiz yok. Kaosu yaratmak isteyen bir takım insanlar var" diyor. İma edilen isimlerin başında ise eski federasyon başkanı Ahmet Ayık geliyor. Güreş Vakfı Başkanı Ayık ile Federasyon Başkanı Şansal arasından kara kedi hiç eksik olmuyor. Zirvedeki kavga ise camiayı yaralıyor, bölüyor. Kanayan yara Vakıf çekişmesinde söz önce Şansal'ın 
   "Vakfın tesisleri özel şirketlere kiraya verilmiş. Şimdi de davalık. Vakıf bugüne kadar üç yılda bize bir kuruş katkı sağlamış değil. Kamp yerlerini otellerden kurtaralım dedik. Nereye gidilecek. Çakılmış bir çivi bile yok"... 
   Şansal, al tyapıya büyük önem verdiklerini ve bunun meyvelerinin 3 - 5 yıl içinde alınacağını da söylüyor "Grekoda gençler tarihte ilk kez dünya şampiyonu oldu. Yeni şampiyonlar yetiştirmenin zamanı geldi de geçiyor. Biz alt yapıda bunu yapıyoruz"... 
   
   'Ekol isim gelmeli' 
   Bu dönemde yabancı antrenör ve sporcu getirilmesine de sıcak bakıyor Şansal ancak şartı var "Gelecekse dünyada ekol olmuş isimler gelmeli. İş olsun diye getirmek olmaz. Bir de Türk insanı Elvan Abeylegesse gibi yabancıları minderde kabul edemez. Küba'dan getirip Türk diye çıkaramazsınız. Türk dünyasından olmalı. Ancak transfer için de ciddi paralar lazım. Artık Rusya'da bile zengin çok. Futbolcu kadar para istiyorlar". 
   Başkan'ın bir diğer isteği de güreşin yeniden okullara dönmesi. "Güreşi okullara sokmak için planlarımız hazır. Milli Eğitim'den hareket bekliyoruz. Güreş eğitim merkezleri de sonunda bize bağlanıyor. Oraları faal hale getireceğiz. Özerklik de hedeflerimiz arasında. Olimpiyatta en az iki altın istiyoruz. Bunu başaramazsak o zaman başarısız sayılabiliriz" diyor. 
   
   'İstikrar yok' 
   Eski başkan Ahmet Ayık ise aynı görüşte değil. Ona göre federasyon çok başarısız "Başarısızlıklara kılıf bulmak için bana, hakemlere, FILA'ya herkese saldırıyorlar. Ahmet Ayık fobisi var. Suçu kendilerinde arasınlar. Güreşten hiç anlamayan adamlar bu işin içinde. Hayatında güreş seyretmemiş bir kişinin teknik asbaşkan olduğu federasyondan hayır gelir mi Üç yıl önce sekiz tane şampiyon bıraktık, şikeyle, dopingle alınanları saymayın, biri bile kalmadı. 3 yılda tam 5 genel sekreter değişti. Başkan Şansal üç yıl içinde kaç kere federasyona uğramış. İstikrar yok. Federasyonu amaç olarak değil, araç olarak kullanıyorlar. Güreş ölmüş, ağlayanı yok"... 
   
   TBMM'ye taşındı    GÜREŞİN içine düştüğü duruma siyasetçiler de kayıtsız kalmadı. CHP Genel Başkan Yardımcısı İnal Batu, Meclis'e yazılı soru önergesi vererek hükümet yetkililerinden güreşle ilgili yanıt istedi. Batu'nun, Spordan Sorumlu Devlet Bakanı Mehmet Ali Şahin'in yanıtlaması istemiyle verdiği önergede son dönemde yaşanan başarısızlıklara karşı hükümetin tutumu soruldu. 
   
   Dünya'da yokuz    2003 yılı, Dünya şampiyonaları açısından güreşte büyük hezimet yaşattı. ABD'deki Serbest ve Fransa'daki Grekoromen Dünya şampiyonalarında hiçbir sporcumuz madalya alamazken, takım halinde 14.'lükte kaldık. Her iki stilde de sadece üçer güreşçimiz olimpiyat vizesi alabildi. Avrupa şampiyonalarında ise tek altını grekoda Şeref Eroğlu getirdi. Avrupa'da serbestte toplam iki gümüş, bir bronz, grekoda ise bir altın, bir bronz aldık. 
   
   Eksiği yok, fazlası var    ERCAN GÜVEN 

   Minderde çok berbat günler de gördüm, yeniden dirilişe de tanık oldum ama, bu günkü kadar varlık içinde yoklukla hiç karşılaşmadım meslek hayatımda. 
   En büyük sorun nedir biliyor musunuz Türk güreşinde "Neyin yokluğu çekiliyor" o saptanamıyor. Sporcu mu Tesis mi, para mı 
   Oysa hepsi var Hem de fazlasıyla. Hatta istemediğin kadar. Ve hatta nefret edilecek alışkanlıklarla birlikte. 
   Mesela Türk güreşi acıklı bir iktidar mücadelesiyle her sorumluluk sahibinin başarısız olması için kurulan entrikalar yumağı halinde şu günlerde... 
   Nefret var, kavga var, güvensizlik var. 
   Federasyon ve vakıf diye "yapay" bir bölünme bile var. Federasyon Başkanı Osman Şansal, eski federasyon başkanı ve Türk Güreş Vakfı'nın tek adamı Ahmet Ayık tarafından elinin kolunun bağlandığını ileri sürebiliyor. 
   İnsanın aklına, "Madem ki Ahmet Ayık o kadar güçlü, çekilin güreşi o yönetsin" diyesi geliyor. Ayık'a sorarsanız, Türk güreşiçinin yücelmesinden başka bir şey düşünmüyor. Ama eski halefi Osman Şansal'ın başarısız olması için yaptığı her hareket dönüp, dolaşıp güreşin başına patlıyor. İlla "hareket" olması gerekmez, "duruş" bile sporcusundan teknik adamına hepsinin batık banka mağdurlarına dönmesine yetiyor. 
   Biz Türk güreşine en büyük emekleri vermiş MİLLİYET çalışanları olarak, olimpiyat öncesi güreşe güler yüz kazandırmak için "Bu acı tabloları geride bırakıp, beyaz bir sayfa açalım ve Ayık ile Şansal'ı buluşturalım" istedik. Allahı var Genel Müdür Mehmet Atalay da yardım etti. Ama ne mümkün. Güreşin zirvesindekiler kanlı bıçaklılar. 
   Şimdi yeniden sayalım. Ne eksik güreşte Sporcu mu, tesis mi, para mı Hayır fazlası var Kişisel ihtiraslar. 
   
   Yarın Bir şampiyonun isyanı 
   
   
</TEXT>
</DOC>
