<DOC>
<DOCNO> 182594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/yasam/yas06.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamikaze Galileo 
</HEADLINE>
<TEXT>

   1.5 milyar dolarlık Galileo uzay aracı, Europa'ya mikrop bulaştırmamak için Jüpiter'e 'intihar dalışı' yapacak 
      DIŞ HABERLER SERVİSİ 
   
   Amerikan Ulusal Havacılık ve Uzay Dairesi NASA , 1.5 milyar dolarlık 2.2 katrilyon lira uzay aracı Galileo'yu, 'ulvi' bir amaç için gözden çıkardı. 
   Halen Güneş Sistemi'nin dev gezegeni Jüpiter'in yörüngesinde dönen sonda aracı Galileo, önümüzdeki pazar günü, gezegenin fırtınalı atmosferine, saatte 173 bin 770 kilometre hızla dalacak ve yanarak yok olacak. Böylece, uzay aracının Europa'ya çarpma ve dünyadan taşımış olabileceği her türlü mikroorganizmayı, Jüpiter'in bu ayına bulaştırma riski önlenecek. 
   1989'da fırlatılan Galileo'nun yörüngesinden çıkıp Jüpiter'in uydusuyla çarpışma ihtimaline karşı yok edilmesine karar verildi. 
   
   Galileo 'temizlenmedi' 
   Bilim adamlarının Europa'yı çarpışmadan ve bakterilerden korumak istemelerinin nedenlerinden biri de insanlığın ileride bu uyduda koloniler kurmasına ihtimal vermeleri. NASA, Güneş Sistemi'ne gönderdiği araçları mikroplardan tamamen arındırıyor. Ancak Galileo'nun Jüpiter'in yörüngesini, görevi sonunda terk etmesi planlandığı için bu işlem yapılmamıştı. 
   
   
</TEXT>
</DOC>
