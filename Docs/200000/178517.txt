<DOC>
<DOCNO> 178517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur14.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Müdürü ''Gizli ziyaret''i yalanladı... 
</HEADLINE>
<TEXT>

     İstanbul Emniyet Müdürlüğü, İmar Bankası soruşturmasıyla bağlantılı tutularak Ürdün veya Sudan konsolosluklarından emniyet müdürüne gizli ziyaret yapıldığı yolundaki iddiaları yalanladı. 
     İstanbul Emniyet Müdür Yardımcısı ve Basın Sözcüsü Halil Yılmaz tarafından yapılan yazılı açıklamada, 25 Ağustos 2003 tarihinde bazı gazetelerde ''Celalettin Cerrah'a esrarengiz ziyaret'', ''Ürdün Başkonsolosluğu'ndan emniyete Uzan ziyareti'', ''Sudan Konsolosu emniyet müdürüne gizli ziyaret yaptı'' başlıklı haberlerin yer aldığı hatırlatıldı. 
     Söz konusu haberlerde iddia edilen görüşmelerin yapılmadığı belirtilen açıklamada, ''Bu nedenle haberlerin gerçekle bir ilgisi bulunmamaktadır'' denildi. 
     
</TEXT>
</DOC>
