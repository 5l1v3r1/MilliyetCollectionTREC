<DOC>
<DOCNO> 194905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/ekonomi/eko06.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası'nın 9 aylık net k rı 300.2 trilyon lira 
</HEADLINE>
<TEXT>

   Yılın ilk 9 ayında 860 trilyon liralık brüt k r elde eden İş Bankası'nın net k rı ise 300.2 trilyon lira oldu 
   EKONOMİ SERVİSİ 
   
   İş Bankası'nın, enflasyondan arındırılmış mali tablolara göre yılın ilk 9 ayda net k rı 300.2, ayrılan 560 trilyon karşılık öncesi brüt k rı ise 860 trilyon lira oldu. Banka geçen yılın aynı döneminde 122.1 trilyonluk net k r sağlamıştı. 
   İş Bankası Genel Müdürü Ersin Özince, eylül sonu itibariyle bankanın aktif toplamının 26.9 katrilyon, mevduat hacminin 17.3, kredi hacminin 7.9 katrilyon olduğunu, özkaynakların ise 5 katrilyona ulaştığını bildirdi. Sektörde tüketici kredilerinde ilk sırada yer aldıklarını vurgulayan Özince, "Bugüne kadar 3 milyon müşteriye yaklaşık 1.5 katrilyonluk tüketici kredisi, 23 bine ulaşan küçük esnafa ise sabit faizli olmak üzere 350 trilyonluk ticari kredi kullandırdık" dedi. 
   
   Uzanlar, Özince'ye tazminat ödeyecek    İş Bankası Genel Müdürü Ersin Özince, Uzan Grubu'nun elinde bulunduğu dönemdeki yayınlarından dolayı Kanal 6 televizyonu ile yapımcı şirketi Polaris Prodüksiyon aleyhine açtığı manevi tazminat davasını kazandı. Mahkeme, davalıları, kişilik haklarına ağır saldırıda bulunacak şekilde yayın yaptıkları gerekçesiyle her bir yayın için 2 milyar liradan toplam 6 milyar manevi tazminata ödemeye mahkum etti. Özince'nin avukatı Murat Teber, bugüne kadar açılmış 70'e yakın davadan 30'unu kazandıklarını belirterek alacakları için 214 milyar liralık icra takibi başlattıklarını söyledi. 
   
   
</TEXT>
</DOC>
