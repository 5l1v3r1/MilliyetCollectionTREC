<DOC>
<DOCNO> 190186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/soneko44.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri, ortalama yüzde 1.54 değer kazandı. 
     Endeks sakin seyirde başladığı ilk seansta, 15,300 seviyesinin üzerinde kalma çabası içinde oldu. Maksimum 15,400 seviyesini test eden endeks, bu bölgeden satış baskısıyla karşılaştı. İkinci seans alıcılı başladı. Endeks 15,400 seviyesinin üzerine çıktı. Piyasada haffif bir kıpırdanma yaşandığı, ancak ciddi bir talepden söz etmenin mümkün olmadığı gözlendi. 
     İMKB Ulusal 100 endeksi, 1. seansta sadece 2.45 puan artışla 15,361.10 puandan kapandı. Endeks, 2. seansta 234.16 puanlık artışla günü 15,595.26 puandan tamamladı. Endeksin günlük bazdaki artışı ise 236.61 puan ve yüzde 1.54 olarak hesaplandı. 
     Hisse senetleri, piyasasında günlük bazda 702 trilyon 902 milyar 61 milyon liralık işlem hacmi gerçekleşti. 
     Borsa uzmanları, kısa vadede herhangi bir beklentinin kalmamış olmasının piyasanın dar aralıkta işlemlere devam etmesine neden olduğunu ifade ederek, ikinci seansta İş Bankası C hisselerindeki hareketliliğin belirleyici olduğunu, bu hisselerin yarın da gücünü korumasının olumlu olarak değerlendirilebileceğini kaydediyorlar. 
     Uzmanlar, 15,200-15,300 aralığının belirgin bir şekilde destek bölgesi haline geldiğini, bu bölge kırılmadığı sürece endeksin 16,000 bölgesi ve üzerine doğru hareketini devam ettireceğini savunuyorlar. 
     
     DOLAR 
     Dolar, Merkez Bankası'nın açıkladığı kurlarda düne göre geriledi. 
     Merkez Bankası, doların bugünkü efektif kurunu alışta 1 milyon 448 bin 595 lira, satışta ise 1 milyon 458 bin 787 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 2 bin 330 lira, satışta ise 2 bin 345 lira düştü. 
     Kapalıçarşı'da dün 1 milyon 444 bin liradan kapanan dolar, güne 1 milyon 448 bin liradan, 1 milyon 680 bin liradan kapanan Euro da 1 milyon 681 bin liradan başladı. 
     Serbest piyasa kapanışında doların satış fiyatı 1 milyon 472 bin lira, Euro'nun satış fiyatı da 1 milyon 714 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.05 puan geriledi. 
     Bu kağıdın aynı gün valörlü işlemlerinin basit getirisi yüzde 29.51, bileşik getirisi yüzde 30.22 oldu. Dün bu kağıdın aynı gün valörlü işlemlerinde basit getiri yüzde 29.57'den, bileşik getiri yüzde 30.27'den kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 25.99 olarak belirlendi. 
     
     HAZİNE İHALELERİ 
     Hazine tarafından bugün düzenlenen, 3 ayda bir değişken faiz ödemeli tahvil ihalesinde dönemsel faiz yüzde 7.44, ABD Doları cinsinden tahvil ihalesinde de bileşik faiz yüzde 4.45 olarak gerçekleşti. 
     TL cinsinden tahvil ihalesinde net satış miktarı 1 katrilyon 3.1 trilyon lira, 2 yıl vadeli, 6 ayda bir yüzde 2.5 kupon ödemeli ABD Doları cinsinden devlet tahvili ihalesinde de 286.9 milyon dolar oldu. 
     
</TEXT>
</DOC>
