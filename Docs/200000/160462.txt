<DOC>
<DOCNO> 160462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/spor/spo08.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Zafer Montoya'nın 
</HEADLINE>
<TEXT>

Formula 1'de sezonun 7. Grand Prix'sinde mutlu sona Kolombiyalı pilot ulaştı, kariyerinin ikinci zaferini kazandı. İkinciliği ise Finli Kimi Raikkonen kaptı 
     MONACO'DA düzenlenen Formula 1 Dünya Şampiyonası'nın 7. Grand Prix'sinde zafer Juan Pablo Montoya'nın oldu. Yarışa üçüncü sırada başlayan Kolombiyalı sürücü, rakiplerinin 'pit stop'larda kaybettiği saniyeleri iyi değerlendirip, kariyerinde ikinci kez mutlu sona ulaştı. Kolombiyalı pilot, takımı BMW Williams'ı Monaco'da 20 yıl, genelde ise 22 yarış sonra birincilik kürsüsüne taşıdı. 
     GENEL klasmanda lider durumda bulunan McLaren Mercedes'ten Raikkonen yarışı ikinci sırada tamamlarken, Ferrari'den Michael Schumacher de üçüncü oldu. Zorlu mücadeleye pole pozisyonda başlayan BMW Williams'tan Ralf Schumacher ise mekanik sorunlar yüzünden dördüncülükle yetindi. Formula 1 Dünya Şampiyonası'nın 8. ayağı 15 Haziran tarihinde Kanada'da koşulacak. 
     
SÜRÜCÜLER 1.K.Raikkonen McLaren 48 2.M.Schumacher Ferrari 44 3.F.Alonso Renault 29 4.R.Barrichello Ferrari 27 5.J.P.Montoya Williams 25 6.R.Schumacher Williams 25 7.D.Coulthard McLaren 25 8.J.Trulli Renault 13 9.G.Fisichella Jordan 10 10.J.Button BAR 8      
     
MARKALAR 1.McLaren 73 2.Ferrari 71 3.Williams 50 4.Renault 42 5.Jordan 11 6.BAR 11 7.Sauber 8 8.Jaguar 4 9.Toyota 3 10.Minardi -      
     

</TEXT>
</DOC>
