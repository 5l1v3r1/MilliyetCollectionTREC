<DOC>
<DOCNO> 151456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sontur20.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden tahliye olan genç ekmek bıçağıyla soyguna kalkıştı 
</HEADLINE>
<TEXT>

     Antalya'da ekmek bıçağıyla 2 kadını gasp etmeye çalışan genç, polis tarafından yakalandı. 
     Sedir Mahallesi'nde bir apartmana giren H.E.D 20 adlı genç, apartmanın birinci katında oturan Refa Silme'nin 46 kapısını çaldı. Kapıyı açan Silme'nin boğazına ekmek bıçağı dayayarak bileziklerini almaya çalışan zanlı, o sırada apartmanın 3. katında oturan ve merdivenlerden inen Sevda Yücel ile karşılaştı. Bu kez bıçağı ona doğrultan zanlı, çığlıkları duyan vatandaşların durumu polise bildirmesi üzerine panikleyerek, Sevda Yücel'i rehin aldı ve apartmanın arka tarafına götürdü. 
     Burada polis ve vatandaşlar tarafından etkisiz hale getirilen zanlı, bıçağı elinden almak isteyen polis memuru Cumali Deniz'i, elinden hafif şekilde yaraladı. 
     Olayla ilgili soruşturma başlatan polis, H.E.D'nin hırsızlık suçundan sabıkalı olduğunu ve cezaevinden yeni çıktığını bildirdi. 
     





</TEXT>
</DOC>
