<DOC>
<DOCNO> 196478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/siyaset/siy03.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Yahudilere zarar mı veriyor 
</HEADLINE>
<TEXT>

   Prof. Dr. Hasan Köni Ankara Ü. Uluslararası İlişkiler Ölenlere İsrailli gibi davranıyor 
      
   İstanbul'da iki sinagoga düzenlenen bombalı saldırı sonrası İsrail'in takındığı tutum, tartışma konusu oldu. İsrail Dışişleri Bakanı Silvan Şalom'un Türkiye'ye gelmesinin, yaşadığı ülkenin vatandaşı olan Yahudileri İsrail korumasında gibi gösterdiğini söyleyen bazı çevreler, "Bu tavır dünyadaki bütün Yahudileri hedef haline getiriyor" yorumunu yaptı. Bazıları ise İsrail'in tutumunun "insani" olduğunu ifade etti. 
   
   Cefi Kamhi İşadamı İsrail'in davranışı insani    Konuyu, "İsrail'in tavrının Yahudilere zarar verdiği" açısından hiç değerlendirmedim. Bence, bugün herhangi birisine bir şey olduğu vakit, diğer bir ülkenin hassasiyet göstermesi normal. Bugün Katoliklere de bir şey olsa Vatikan'ın sahip çıkması lazım, Trakya'daki Türklere bir şey olursa, Türkiye'nin sahip çıkması lazım. Bu normal bir şey. Bu bir insanlık tavrıdır, insanlığın gereğidir. Bu olaylar zaten insan olmayanlar tarafından planlanmış, yeniden tetiklemeye ihtiyaç yok ki. 
   
   Ümit Özdağ Avrasya Stratejik Araştırmalar Mer. Başkanı    Yahudileri hedef haline getiriyor    İsrail dünyaya, "Eğer dışarıda Yahudileri vurursanız bana zarar verirsiniz" mesajı veriyor. Böylece başka ülkelerin vatandaşı olan Yahudileri ve onların ibadethanelerini hedef haline getiriyor. İsrail'in böyle davranmasına müsaade edenler, Anayasa'ya karşı suç işliyorlar. Çünkü, vatandaşlarına dine göre ayrım yaptırıyorlar. İsrail bu kadar savunmacı güdüyle yaklaşınca, İsrail'i vuramayanlar, daha kolay hedef olan dışarıdaki Yahudilere vuruyor. 
   
   Prof. Dr. Hasan Köni Ankara Ü. Uluslararası İlişkiler    Ölenlere İsrailli gibi davranıyor    Türkiye gibi Ortadoğu'nun en güçlü ülkesine, İsrail güvenlik güçleri "gelip olayı inceleyelim" diyor. Bu, Türkiye'nin egemenliğini, gücünü küçümsemektir. Bu bir kırgınlık yaratıyor. Türk vatandaşları soyu ne olursa olsun, Türkiye tarafından korunur ve bakılır. Ancak ölenlere Türk vatandaşı değil de İsrailliymiş gibi davranılıyor. Bunlar Türk vatandaşı gibi yerleştirilmiş Musevi ajanları durumuna düşürülüyor. Bu, rahatsız edici bir durum. Tabii diğer düşman olan devletler de, Araplar da gözetliyor. Amerika'da, Amerikalı olan iki Türk vatandaşı 
   ölse Dışişleri Bakanımız oraya gider mi Bu korumacı bir tavır ama diplomasi açısından yanlış. İsrail'in bu tavrı nedeniyle Yahudiler bütün dünyada İsrailli gibi gösteriliyor. İsrail böyle bir tavır koyunca, teröristler de "Demek ki doğru yaptım, İsrail'in canını acıttım, onlar İsrailliydi' diyor. İsrail'in vurulduğu kanısı doğrulanmış oluyor. 
   
   Doç. Dr. Emin Gürses Sakarya Ü. Uluslararası İlişkiler    'Koruma vergisi' veriyorlar    Dünyadaki Yahudi işadamlarının büyük bir kesimi, mesela İngiltere'dekilerin bir kısmı, İsrail'e "koruma vergisi" adı altında para gönderir. İsrail, dünyadaki bütün Yahudileri gayri resmi olarak koruması altına almıştır. Bunlardan da ayrıca bir gelir alır, İsrail'e katkı sağlarlar. Bazıları bunlara vergi, bazıları gönüllü katkı der. İsrail, böyle yaparak Yahudileri, dünyanın farklı yerlerinde yaşasa da İsrail devletine bağlı insanlar olarak gösteriyor. Bu da 
   bu insanları şüpheli hale getiriyor. Hedef haline getiriyor. 
   
   
   
   
   
   
   
   
</TEXT>
</DOC>
