<DOC>
<DOCNO> 165264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/guncel/gun01.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran kurslarında hizmette sınır yok 
</HEADLINE>
<TEXT>

Kuran kursları, artık Mısır'da dil eğitiminden yüzme dersine kadar birbirinden ilginç etkinlikler vaat ediyor 
     BÜLENT ÖZDEMİR İstanbul 

     Fatih Çarşamba'daki Tercüman Yunus Kuran Kursu, öğrencilere her türlü spor olanağı vaat ediyor. Üç öğün yemek, halı sahada düzenli spor imk nı ve İstanbul Büyükşehir Belediyesi'ne ait Hamza Yerlikaya Yüzme Havuzu'nda da yüzme dersleri veriliyor. Üç ay sürecek kursun ücreti ise 200 milyon lira. Yine Fatih'teki Tabak Yunus Kuran Kursu, gazete ilanıyla öğrenci arıyor. Açık Öğretim Lisesi derslerinin de ücretsiz olarak verildiği kursta kayıtlar sürerken, direklerle desteklenen binada güçlendirme çalışmaları yapılıyor. 
     
     ULUDAĞ YA DA MISIR 
     Topkapı'da hizmet veren Adım Dil Kursu ise Uludağ ve Mısır'da Arapça dersleri veriyor. Uludağ'da öğrencilerin kalkış saati sabah namazına göre ayarlanıyor. Ardından Kuran dersleri veriliyor. Yüzme havuzlu tesislerde, yemek ve kahvaltılar dahil 2 aylık fiyat 280 milyon lira. Cami ve türbe ziyaretleri de fiyata dahil. Mısır'da Arapça öğrenmek isteyenler ise uçak, vize işlemleri, her türlü rehberlik ve yemek dahil iki ay için 900 dolar ödüyor. 
     
     ADI YAZ OKULU AMA... 
     Fatih Fevzipaşa Caddesi'nde hizmet veren Pusula Yaz Okulu'nda ise yok yok. Erkek ve kız öğrencilerin ayrı eğitim gördüğü okulda, bilgisayar eğitiminden İngilizce ve yüzme dersine kadar her şey var. Eğitimin büyük bölümünü ise namaz, Kuran'a başlangıç ve dua dersleri oluşturuyor. 
     

</TEXT>
</DOC>
