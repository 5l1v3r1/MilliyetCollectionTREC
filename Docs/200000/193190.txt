<DOC>
<DOCNO> 193190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/yasam/yas04.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milletvekili köpeği iki öğrenciyi ısırdı 
</HEADLINE>
<TEXT>

   CHP'nin İzmir Milletvekili Canan Arıtman'ın beslediği 'Rottweiler', zincirini kopartıp üç saat arayla iki lise öğrencisini hastanelik etti 
      TAYLAN YILDIRIM İzmir DHA 
   
   CHP İzmir Milletvekili Canan Arıtman'ın Karşıyaka Bostanlı'daki evinde beslediği üç köpekten biri, ortalığa dehşet saçtı. 
   Arıtman'ın 1 yaşındaki Rottweiler cinsi köpeği 'Bileki', geçen cumartesi günü zincirini kopardı. Villanın bahçe demirini aşan 'Bileki', Saint Joseph Lisesi ikinci sınıf öğrencisi Damla Çavuşoğlu'nu 17 sol bacağından ısırdı. Genç kız köpekten, bir apartmana sığınarak kurtulabildi. Genç kız, Karşıyaka Devlet Hastanesi'ndeki tedavisi sonrası taburcu edildi. 
   
   Sokak yayalara kapandı 
   Genç kızın annesi Nurten Çavuşoğlu'nun ihbarıyla harekete geçen polis, köpeğin kaçmaması için uzun süre sokağı yayalara kapattı. 
   Karşıyaka Belediyesi veteriner ekiplerinin yakaladığı köpek de, imza karşılığı Mehmet Arıtman'a teslim edildi. Ancak kafesine konulan Bileki, üç saat sonra yine çitleri aşarak sokağa fırladı. Bu kez de Gazi Lisesi ikinci sınıf öğrencisi Doğu Emrah Öden'i 17 sağ bacağından ısıran köpek, yine Mehmet Arıtman tarafından alındı. Nurten Çavuşoğlu ile Doğu'nun babası Enver Öden de 40 , Bostanlı Karakolu'na giderek Canan Arıtman'dan şik yetçi oldu. 
   
   'Suçlu bahçıvan'    CHP milletvekili Canan Arıtman, konuyla ilgili şöyle konuştu 
   "Olayda, bir yıldır iki çocuğu ve eşiyle yanımızda kalan bahçıvan kusurlu. İşine son verdik. 23 yıl önce taşındığımız evimiz 15 gün sonra soyuldu. O günden sonra hep köpek besledik. Şimdiki köpeklerimiz de çok eğitimli. Kendilerine yapılan bir hareket sonrası saldırmış olabilir. Köpeklerimizin aşıları tamam, ama yine de saldırıya uğrayanlar aşılarını yaptırsın. Tüm masraflarını karşılayacağız." 
   
   
   
</TEXT>
</DOC>
