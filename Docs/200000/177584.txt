<DOC>
<DOCNO> 177584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/siyaset/siy06.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'e, tansiyonu için bir gün kontrol 
</HEADLINE>
<TEXT>

   ANKARA Milliyet 

   
   Eşi Rahşan Ecevit'in zatürree tedavisi biterken, şimdi de DSP Genel Başkanı Bülent Ecevit, yüksek tansiyon teşhisiyle Gülhane Askeri Tıp Akademisi'ne yatırıldı. Rahşan Ecevit'in yanından ayrılmadığı Ecevit'in bir gün kontrol altında tutulacağı, sağlık durumunun seyrine göre bugün taburcu olabileceği bildirildi. 
   
   'Beni istemediler'' 
   Bu arada, özel bir televizyon kanalında gündeme ilişkin soruları yanıtlayan DSP lideri Ecevit, Başbakanı olduğu 57. hükümet döneminde ABD yönetiminin Irak konusuyla ilgili kendisinden memnun olmadığını belirterek, "Benden kurtulmak isteyenler vardı. Ama elimde kanıtlar olmadan bir şey söyleyemem. Bunun yanı sıra hastalığım da bir koz olarak kullanıldı" dedi. 
   Rahşan Ecevit ise, "Kıbrıs ve Irak konusunda Bülent beyin düşünceleri belli olduğu için hükümet düşürülmeden o mevkiden ABD'nin birşey yapamayacağı belliydi" diye konuştu. 
   
</TEXT>
</DOC>
