<DOC>
<DOCNO> 165834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/soneko13.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın petrol üretiminin sabotajlara rağmen artması bekleniyor... 
</HEADLINE>
<TEXT>

     Irak'ın üretim ve nakil tesislerine yönelik sabotajlara rağmen, Temmuz ayında günde 1.8 milyon varil petrol üretme potansiyeline ulaşacağı bildirildi. 
     ABD'nin işgalden sonra Irak'ta oluşturduğu ''geçici yönetimin" başkanı Phillip Carrol, özellikle güneydeki petrol yataklarında önemli bir üretim artışı beklediklerini söyledi. 
     Carrol, hayati önemdeki gaz işleme tesisinin Temmuz ayının ilk iki haftası içinde onarımının tamamlanmasıyla, Basra çevresindeki petrol yataklarında günde 1 milyon varil petrol üretileceğini bildirdi. 
     Kerkük yataklarında da şu anda günde 500 bin varil olan üretimin gelecek ay günde 800 bin varile çıkacağını bildiren Carrol, sabotajların kendilerini üretim hedeflerini tutturmaktan alakoyamayacağını belirtti. 
     Carrol, 1.8 milyon varillik günlük üretimin Irak'ın günde 1 milyon varilin üzerinde ihracat yapabileceği anlamına geldiğini de ifade etti. 
     
</TEXT>
</DOC>
