<DOC>
<DOCNO> 156455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur09.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak hava hafta sonuna kadar sürecek... 
</HEADLINE>
<TEXT>

     Mevsim normallerinin 5-7 derece üzerinde seyreden hava sıcaklıkları, hafta sonuna kadar etkili olmaya devam edecek. Önümüzdeki üç gün yurdun iç ve doğu kesimlerinde ısınmaya bağlı kararsızlık yağışları görülecek. 
     Devlet Meteoroloji İşleri Genel Müdürlüğü'nden alınan bilgiye göre, sıcak hava, tüm yurtta etkisini sürdürüyor. Mevsim normallerinin 5-7 derece üzerinde seyreden sıcaklıklar, hafta sonuna kadar etkili olacak. 
     Yurdun genelinde yağışlara neden olacak hava kütlesi beklenmezken, önümüzdeki üç gün, yurdun iç ve doğu kesimlerinde ısınmaya bağlı kararsızlık yağışları görülecek. Yağışlar, akşam saatlerinde ve kısa süreli olacak. 
     Buna göre, yarın Doğu Anadolu, Doğu Karadeniz'in iç kesimleri, Güneydoğu Anadolu'nun doğusu ile Batı Karadeniz'in iç kesimleri, İç Anadolu'nun kuzeybatısı ve Afyon-Kütahya çevresinde sağanak yağış bekleniyor. 
     15 Mayıs Perşembe günü Doğu Anadolu'nun kuzey ve doğusu, İç Ege, Göller yöresi, İç Anadolu'nun kuzeybatısı ve Batı Karadeniz'in iç kesimleri sağanak yağışlı olacak. 
     16 Mayıs Cuma günü ise Doğu Anadolu, Orta ve Doğu Karadeniz'in iç kesimleri ile İç Anadolu'nun kuzeydoğusunda sağanak yağış bekleniyor. 
     Yağış almayan yerler ise açık ve az bulutlu geçecek. 
     Hava sıcaklıklarının hafta sonuna kadar mevsim normallerinin üzerinde seyredecek olması ve düşük nem nedeniyle vatandaşların piknik ve ormanlık alanlarda muhtemel orman yangınlarına karşı tedbirli olmaları istendi. 

     
</TEXT>
</DOC>
