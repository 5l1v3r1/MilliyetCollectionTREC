<DOC>
<DOCNO> 186405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yasam/yas09.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Bol bol 'karalama' yapın, zihniniz açılsın    İngiltere'nin önde gelen matematikçilerinden Sir Roger Penrose, karalama yapmanın zihni açtığını ve karmaşık hesaplar yaparken şekiller çizmenin çözüme ulaşmada etkili olduğunu söyledi. 
   'Çizim Kampanyası' adlı bir organizasyonla, insanlara karalama yapmanın bir düşünce ve düşünceleri ifade etme şekli olduğunu anlatan Penrose, soyut kavramları görselleştirmenin algılamaya yardımcı olduğunu ve karmaşık problemlerinin çözümü ve insanlarla iletişimde etkili olduğunu ileri sürüyor. Bilgisayar kullanmak yerine şekilleri kalemle çizmeyi tavsiye eden Penrose, bu sayede insanın kavrayış gücünün arttığını söylüyor. 
   
   Takın fişini bitirsin işini    İnsan yardımı olmadan yer temizleyen, kendini boşaltan ve pili bittiğinde doldurduktan sonra düğmesi kapatılana kadar temizliğe devam eden bir temizlik robotu piyasaya sürülüyor. Yemek tabağı büyüklüğündeki Robocleaner RC3000 adlı temizlik robotu, her yeri, etraftaki tüm eşyaları arasından süzülerek torbası dolana kadar temizliyor. Ardından hiç yardım almadan torbasını boşaltan robot temizliğe devam ediyor. Bir saatlik pili bitince doldurma istasyonuna yönelen robot, 10 - 20 dakika içinde tekrar işinin başına dönüyor. Alman Alfred Kaerches GmbH şirketi icadı robot, ABD'de 1 Kasım tarihinden itibaren bin 499 dolardan yaklaşık 2 milyar TL satılacak. 
   
   
</TEXT>
</DOC>
