<DOC>
<DOCNO> 162740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo05.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir hakem maçı ne kadar değiştirebilir 
</HEADLINE>
<TEXT>

     Bir dönemin ünlü hakemi ve FIFA Hakem Komitesi Üyesi Michel Vautrot, hakemin, futbol oyununun bir parçası olduğunu söyledi. 
     Michel Vautrot'nun, Uluslararası Futbol Federasyonları Birliği'nin FIFA resmi internet sitesinde yayınlanan yazısında, ''Hakem şiddeti kontrol etme yetisine sahip tek kişi, ancak aynı zamanda hakem tek bir kararla istem dışı olarak şiddeti körükleyen kişi de olabilir'' görüşünü savundu. 
     Vautrot, rakip ile müsabakayı yöneten hakemlere saygı göstermek ve onları sporu berbat edenler olarak değil, iş arkadaşları olarak kabul etmek gerektiğini ifade ederek, şunları kaydetti 
     ''Sporun hakem için olmadığını söylemek doğruyken, aynı şekilde hakemsiz de olamayacağını söylemekte doğrudur. İnsanoğlu özellikle hırsı arttığında ve müsabakayı kazanma isteği oyunun nasıl oynandığının önüne geçtiğinde, çoğu zaman otoriteye saygı gösterme eğiliminde değildir. Bizim modern toplumumuzda, orjinal değerlerimizin yeniden keşfi için bir inceleme yaparsak, hakem şiddeti kontrol etme yetisine sahip tek kişi ancak aynı zamanda hakem tek bir kararla istem dışı olarak şiddeti körükleyen kişi de olabilir. Hakem şiddet kurbanı olabilir. Sporun içinde olan herkes hakemin ne kadar zor bir görev yaptığı gerçeğini ve temsil ettiği otoriteye saygı gösterilmesinin gerekliliğini kabul eder.'' Teori ve uygulama arasındaki farklar konusunda Vautrot, şu nedenleri sıraladı 
     ''-Tutku Ortak duygu ve düşünceyi yenebilir ve dramatik sonuçlar yaratabilir. 
     -Kuralların önemsenmemesi durumu. 
     -İnsani zayıflıklar Kazandığı zaman kendi potansiyeli nedeniyle, ancak yitirdiği zaman ise diğerlerinin hatalarıyla yitirdiği inancı. 
     -Medya Kazananları hep kutlayan zafer nasıl elde edilmiş olursa olsun , yitirenleri ise ele almayan tutum. 
     -Modern toplumumuzun bakış açısı Otoriteyi reddetme eğilimi. 
     -Entelektüel terörizm Müsabaka öncesi verilen beyanları kasıtlı olarak rakibin ve hakemin dengesini bozmak amacıyla provoke etme yaklaşımı. 
     -Şovenizm Kendini diğerlerinden üstün görme duygusu.'' 
     
     HAKEME SAYGI GÖTERİLMELİ 
     Vautrot, futbolun artık tamamıyla bir yatırıma dönüştüğünü belirterek, böyle büyük bir organizasyonda hakeme de saygı gösterilmesi gerektiğini bildirdi. 
     Vautrot, şöyle devam etti 
     ''Futbol dünyasının ve televizyonun büyümesiyle hakemlerin görevlerini yaptıktan sonra, kullanıp atılan birer kağıt mendil durumuna girmesi riski bulunmaktadır. 
     Sporun kural uygulayıcıları zaten düşük performansla puan almaya çalışanların istedikleri biçimde kullanabilecekleri ''palyaçolar'' olarak görülmekle tehlikeli bir pozisyondadırlar. İyi bir genç oyuncu kaçmayacak bir gol şansını değerlendiremediği zaman hiç kimse ondan vazgeçmeyi, onu ekipten atmayı ve parasını bile ödememeyi düşünmüyor. Yalnızca bunun ufak bir şanssızlık olduğu sonucuna varılıyor. Fakat ne zaman düdüklü kişi hata yapsa, bu çoğunlukla onun beceriksizliğinin ve dürüst olmayan tutumunun halkın gözünde bir daha doğrulanması durumu oluyor. Bu sorumluluk alanların her zaman orada bulunmayanların yakınmaları altında olacaklarını gösteriyor. Yargılama koltuğunda oturan herkesin anlayışlı olması gerekli. Fakat böyle bir anlayış eğer hakem ve temsil ettiği otoriteye saygı gösterilmezse mümkün değildir.'' Vautrot, sorunun çözümü konusunda da şunları önerdi 
     ''-Hakemi, oyuncuları ve bizzat oyunun kendisini korumak için karşı baskı oluşturmak. 
     -Daha okul çağından başlayıp gelen bir eğitim. Böyle bir eğitim halktan gelebilir ama böyle birşeyi ummak biraz fazla olabilir. Sahnedeki aktörler olarak oyuncuların davranışlarının, kendilerini izleyen izleyiciler üzerindeki etkilerinin sandıklarından çok daha fazla olduğunun farkına varmaları gereklidir. 
     -Hakemlikte profesyonellik. Böylece hakemler müsabakalara fiziksel ve zihinsel olarak çok daha iyi hazırlanabilirler. 
     Unutmayalım ki spor evrenseldir. Elbette birde sporun özünden gelen başka bir çözüm bulunmaktadır. Rakip ile müsabakayı yöneten hakemlere saygı göstermek ve onları sporu berbat edenler olarak değil iş arkadaşları olarak kabul etmek. Hakem oyunun kurallar tarafından sağlanan tamamlayıcı bir öğedir, tıpkı rüzgar veya yağmur gibi.'' 
     
</TEXT>
</DOC>
