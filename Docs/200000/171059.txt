<DOC>
<DOCNO> 171059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/siyaset/siy03.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askerini kim istedi 
</HEADLINE>
<TEXT>

   ANKARA Milliyet 

   
   Başbakan Erdoğan'ın ABD'nin Türkiye'den asker istediğini açıklamasıyla başlayan "Türk askerini kim istedi " tartışması, Ankara'da dün günün konusu oldu. ABD, 26 Mart'ta aralarında Türkiye'nin de bulunduğu 50 kadar ülkeye "sualname" göndererek savaş sonrası Irak'ın geleceğine ilişkin neler yapabileceklerini öğrenmek istedi. Hükümet, sualnameye verdiği yanıtta, istikrar gücüne asker gönderebileceğini iletti. Geçen ay Washington'da temaslarda bulunan Dışişleri Bakanlığı Müsteşarı Büyükelçi Uğur Ziyal de, Türkiye'nin asker desteği verebileceğini ABD tarafına bildirdi. Ankara'ya gelen ABD'li generaller John Abizaid ve James Jones da gayri resmi olarak asker beklentisini dile getirdi. Askerler arasında "gayri resmi" olarak nitelenen temasların Gül'ün ziyaretinde "resmiyet" kazanması bekleniyor. 
   
   
</TEXT>
</DOC>
