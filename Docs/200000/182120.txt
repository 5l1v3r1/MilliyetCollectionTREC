<DOC>
<DOCNO> 182120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/soneko05.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç gelişmiş ülkeden Türkiye'ye arabulucuk teklifi 
</HEADLINE>
<TEXT>

     Meksika'nın Cancun şehrinde devam eden Dünya Ticaret Örgütü Bakanlar Konferansı'nda, ABD ve Avrupa ile gelişmekte olan ülkeler arasında, "tarımsal desteklerin kaldırılması" konusundaki görüş ayrılığı giderilemedi ve görüşmeler bir anlamda kilitlendi. 
     İngiltere, Fransa ve İtalyanın bakanları ise gelinen noktada, Devlet Bakanı Kürşad Tüzmen'den, Türkiye'nin "arabuluculuk" yapmasını istediler. 
     Edinilin bilgilere göre, toplantılarda gelişmekte olan ülkeler, haksız rekabete yol açtığı gerekçesiyle "tarımsal destekler kaldırılsın" derken, ABD ve Avrupa buna yanaşmıyor. 
     Tarımsal desteklerin kaldırılmasını isteyen gelişmekte olan ülkeleri Brezilya, Çin, Güney Afrika, Arjantin, Hindistan, Pakistan Meksika ve Mısır'ın başını çektiği 21 ülke oluştururken, son olarak Nijerya ve Kenya da bu gruba eklendi. Böylece ABD ve Avrupa'ya muhalefet eden ülkelerin sayısı 23'e yükseldi. 
     Türkiye'nin bu konudaki tavrı ise 23 ülkeye yakın seyrediyor. Türkiye de tarımsal desteklerin kaldırılmasını isterken, ancak bu ülkelerin hazırladığı deklarasyona katılmadı. 
     Bu arada İngiltere Ticaret Bakanı Mike Obrien, İtalya Tarım Bakanı Giovanni Alemanno ve Fransa'yı toplantıda temsil eden bakan, Kürşad Tüzmen'den görüşme talebinde bulundular. 
     Görüşmeler sırasında bakanların, ayrı ayrı Bakan Tüzmen'den Türkiye'nin "arabuluculuk" yapmasını istedikleri öğrenildi. 
     
</TEXT>
</DOC>
