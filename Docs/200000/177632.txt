<DOC>
<DOCNO> 177632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yazar/akyol.html </URL>
<DATE> 2003/08/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Askerin konuşması 
</HEADLINE>
<TEXT>

   
   GAZETECİ, politikacı, profesör, sendikacı, sokaktaki vatandaş konuşacak da, canımızı emanet ettiğimiz asker konuşmayacak mı 
   Evet, tam da bu sebepten asker konuşmayacak Asker sadece kendi hiyerarşisi içinde komutanına görüş bildirecek, komutan da"nihai görüş"ü hükümete iletecek. 
   Savunma ve güvenlik konuları, mesela Irak meselesi askerlerin uzmanlık ve görev alanıdır. Böyle konularda halkı aydınlatmak için elbette asker kamuoyuna hitaben de konuşur ama "komutan" veya yetki vereceği bir general konuşur. 
   Yaşadığımız tabloya bakalım... Genelkurmay'ın görüşünü İkinci Başkan açıklıyor 
   "Kapımızın karşısında yangın varsa, buna kayıtsız kalmak mümkün değildir. TBMM karar alırsa, Silahlı Kuvvetler verilen her türlü görevi yapar " 
   Birinci Ordu Komutanı ise giderayak diyor ki 
   "Galiçya'da, Yemen'de ne için Mehmetçiğin kanını akıttığımızı h l soruyoruz " 
   MGK Genel Sekreteri General ise sihirli reçete sunuyor 
   "Yeşil mürekkeple para basıp ekonomik sorunları çözeriz " 
   Örnekleri çoğaltmaya gerek yok. 
   
   AVRUPA Birliği için ne diyoruz 
   "Türkiye'siz bir AB, ekonomik dev ama stratejik cüce olarak kalır " 
   Türkiye'nin AB'den ekonomik güç alırken ona "stratejik güç" katacak olmasının bir sebebi, Anadolu jeopolitiği ise, diğer sebebi Türk Silahlı Kuvvetleri'nin disiplini, hiyerarşisi, köklü gelenekleri, savaş yeteneği gibi üstün değerleridir. 
   Terörü bu sayede yendik. Türkiye'nin bölgesel güç olmasında da bunun rolü büyüktür. 
   Disiplin ve hiyerarşi, orduların temelidir. 
   Toplumda ise serbesti ve çoğulculuk geçerlidir. Bunun için, askeri hayatla sivil hayat ayrılmıştır. Aynı sebepten, ordular, çoğulculuk ve tartışma demek olan politik konulardan uzak dururlar. 
   Bizim siyasi kültürümüzde bir "CHP söylemi" bir de "DP söylemi" vardır. Bazı komutanlar, savunma ve güvenliğin mesleki terminolojisi dururken, bu siyasi söylemlerden birinin kavramlarıyla 'konuşursa' elbette tartışmalara, kamplaşmalara yol açar 27 Mayıs'ta öyle olmuştu. 
   
   27 MAYIS cuntası, kendi genelkurmay başkanını tutuklayarak askerliğin temel "hiyerarşi ve disiplin" kuralını da çiğnemişti. Ülke istikrarsızlığa, ordu ideolojik kamplaşma ve cuntalaşmalara maruz kalmış, sonunda 12 Mart'a varmıştık 
   1960'larda Türkiye bir siyasi değişim sürecinin şokunu yaşıyordu ve bu orduya "milli demokratik devrim" cuntalaşmalarıyla sirayet etmişti. 
   Bugün Türkiye çok köklü bir sosyal değişme, çoğulculaşma ve küreselleşme şoku yaşıyor. Bu şokun orduya disiplin ve hiyerarşiyi zedeleyecek şekilde yansımasına asla meydan verilmemelidir. Bunun da şartı, disiplin ve hiyerarşiye herkesin daha çok özen göstermesi, ordudan çıkan tek sesin 'komutan'ın sesi olmasıdır... Askerliğin 'mesleki' dili dururken, toplumda tartışan kesimlerin 'politik' dillerinden biriyle konuşulmaktan sakınılmasıdır. 
   'Konuşmak' ülke yararı için zorunlu görünüyorsa, üniformayı çıkardıktan sonra 'konuşmak' gerekir. 
   Tekrar "27 Mayıs sıtması"na tutulmuş ufak kesimin "genç subaylar rahatsız" türü tahrikleri mi Kendilerinde bir kuvvet vehmetmemeleri için, onları önemsememek daha doğru olur. 
   
      
   
</TEXT>
</DOC>
