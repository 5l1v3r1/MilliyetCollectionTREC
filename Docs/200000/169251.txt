<DOC>
<DOCNO> 169251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/yasam/yas10.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Motosiklet kazası bir cana mal oldu 
</HEADLINE>
<TEXT>

     TAYLAN YILDIRIM İzmir DHA 

     Urla'da motosikletle mobiletin çarpışması sonucu motosiklet sürücüsü öldü, mobiletteki üç kişi de yaralandı. Mithatpaşa Caddesi Tekel depoları önündeki önceki gece 01.00 sıralarında meydana gelen kazada elektronik tamir işleri yapan Erman Karataş'ın 28 kullandığı motosiklet tali yoldan kontrolsüz şekilde çıkan Bayram Kanyaş 48 idaresindeki mobilete çarptı. Ağır yaralanan Karataş, kaldırıldığı Dokuz Eylül Üniversitesi Hastanesi'nde yaşamını yitirdi. Mobilette bulunan Kanyaş ile kızı Buse 8 ile yeğeni Yiğit Tınaz 10 da SSK İzmir ve Yenişehir hastanelerine kaldırılarak tedaviye alındı. Yenişehir'de 02.30 sıralarında Hilal Köprüsü üzerinden yolun karşısına geçmeye çalışan kimliği belirlenemeyen yaya da sürücüsü ve plakası belirsiz aracın altında kaldı. Ağır yaralanan yaya, Atatürk Devlet Hastanesi'nde öldü. 
     

</TEXT>
</DOC>
