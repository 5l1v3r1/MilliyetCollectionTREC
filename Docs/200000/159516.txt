<DOC>
<DOCNO> 159516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo15.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Dallas Mavericks bırakmıyor, şimdi durum 3-2... 
</HEADLINE>
<TEXT>

     ABD Profesyonel Basketbol Ligi NBA konferans finallerinde Dallas Mavericks, deplasmanda San Antonio Spurs'ı 103-91 yenince, 7 maçlık seride durum 3-2 oldu. 
     Batı Konferansı'ndaki karşılaşmada Mavericks ile Spurs, San Antonio'da mücadele etti. 
     Mavericks, maça 3-1 önde başlayan Spurs'ı Michael Finley, Nick Van Exel ve Steve Nash'in başarılı oyunuyla 11 sayı farkla yenerek, rakibinin finallere yükselmesine izin vermedi ve seriyi 6. maça uzattı. 
     Maçta Finley 31 sayı attı ve 8 ribaunt aldı. Bitime 1.42 dakika kala 14-2'lik seri yakalayarak 101-88 öne geçen Mavericks'de skora, Exel 21 ve Nash de 14 sayı ekledi. Walt Williams ise 12 sayı kaydetti. 
     Spurs ile yaptığı konferans finalinin ilk maçında faul atışlarında 50'ye 49'luk bir isabet oranı tutturan Dallas Mavericks, bu karşılaşmada da 23'te 23 yaptı. Takım aynı zamanda yüzde 56'lık bir şut yüzdesiyle oynadı. 
     Mavericks'in bu başarısına karşın Spurs, faul atışlarında 38'e 24'lük bir isabet sağladı. Takımın yıldız oyuncularından Tim Duncan ise 12 faul atışından 7'sini kaçırarak ancak 5'ini sayıya çevirebildi. 
     Spurs'da Duncan 23 sayı, 5'i hücumdan 15 ribaunt ve 6 asistle en başarılı isim olurken, Stephen Jackson 20 sayıyla oynadı. 
     Duncan, 4. çeyrekte yalnıza 2 şuttan 1'ini değerlendirerek 2 sayı atarken, Mavericks'de Exel 12, Nash 7, Finley 4 sayı, 2 top çalma gerçekleştirdi. 
     2 takım arasındaki 6. maç, 30 Mayıs Cuma sabaha karşı Dallas'da yapılacak. 
     
</TEXT>
</DOC>
