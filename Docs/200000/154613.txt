<DOC>
<DOCNO> 154613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/soneko24.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD felsefe ve tarih kitaplarını tanıtacak... 
</HEADLINE>
<TEXT>

     Türk Sanayicileri ve İşadamları Derneği'nin TÜSİAD ortaöğretim kaynak kitapları dizisinde yer alan ''Felsefe 2002'' ve ''Tarih 2002'' kitapları yarın İstanbul'da tanıtılacak. 
     TÜSİAD'dan yapılan açıklamada, ''Coğrafya 2001'' başlıklı çalışmanın coğrafya öğretmenleri ve akademisyenleri arasında ilgi uyandırması dolayısıyla yeni çalışma başlatıldığı ve bu çerçevede iki kitabın hazırlatıldığı belirtildi. 
     Açıklamada, ''Felsefe 2002''nin Galatasaray Üniversitesi'nden Prof. Dr. Tülin Bumin, ''Tarih 2002''nin ise aynı üniversiteden Yard. Doç. Dr. Ahmut Kuyaş koordinatörlüğünde hazırlandığı kaydedildi. 
     TÜSİAD Yönetim Kurulu Başkanı Tuncay Özilhan'ın açılış konuşmasıyla başlayacak olan toplantıda, başkanlığını TÜSİAD Sosyal İşler Komisyonu Başkanı Arzuhan Yalçındağ'ın yapacağı ve iki çalışmanın yazarları tarafından tanıtılacağı bir bölümün de yer alacağı bildirildi. 
     
</TEXT>
</DOC>
