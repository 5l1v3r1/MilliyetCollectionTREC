<DOC>
<DOCNO> 176528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sonspo22.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Alper yarın Fenerbahçe'ye imza atıyor... 
</HEADLINE>
<TEXT>

     Fenerbahçe, Gaziantepsporlu futbolcu M.Alper Akıcı ile anlaşma sağladı. 
     Gaziantepspor Kulübü Başkanı Celal Doğan ile bu futbolcuyu kiralık olarak transfer etmek için dün el sıkışan sarı-lacivertli kulüp, bugün İstanbul'a getirdiği savunma oyuncusuyla yaptığı görüşmelerde anlaşmaya vardı. 
     Mehmet Alper, yarın saat 12.30'da Fenerbahçe Burnu'ndaki kulüp binasında, kendisini sezon sonuna dek sarı-lacivertli renklere bağlayacak sözleşmeye imza atacak. 
     Yapılan açıklamaya göre Fenerbahçe Kulübü, istediği taktirde, sezon sonuna dek kiraladığı M.Alper'in bonservisini 20 Mayıs 2004'e dek satın alabilecek. M.Alper'in 2005 yılına dek Gaziantepspor ile sözleşmesi bulunuyor. 
     Daha önce Gaziantepspor Büyükşehir Belediyesi ve Denizlispor'da da forma giyen 26 yaşındaki futbolcu, bir kez A 2 Milli Takım aday kadrosuna alınmıştı. 
     
</TEXT>
</DOC>
