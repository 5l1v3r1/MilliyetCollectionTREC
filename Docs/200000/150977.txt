<DOC>
<DOCNO> 150977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun27.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta denizciler gitti, karacılar geldi... 
</HEADLINE>
<TEXT>

     Irak'ın başkenti Bağdat'ın büyük bölümünü bu ayın başlarında ele geçiren Amerikan deniz piyadeleri, kentin kontrolünü Amerikan Kara Kuvvetleri birliklerine teslim etmeye başladı. 
     Askeri yetkililer, 1.600 dolayında iki tabur deniz piyadesinin Bağdat'tan ayrılarak, güneye, Kerbela'nın 40-50 kilometre kuzeydoğusundaki bir toplanma merkezine doğru yol aldığını belirtti. 
     Amerikan Deniz Piyadeleri 1. Tank Taburu'ndan Binbaşı Dan Smith, bir grup birliğin bugün ayrıldığını, bu askerlerin Bağdat'ta başlattıklarına benzer görevlerini sürdüreceklerini söyledi. 
     Smith, bu görevlerin, güvenliği sağlamak, su, elektrik ve sağlık hizmetleri temin etmek olduğunu belirtti. 
     Binbaşı Smith, askerlerin yerel yöneticilerle biraraya geleceğini ve yerel hükümetlerin kurulmasına başlanacağını kaydetti. 
     Bağdat, Dicle nehrinin doğusunu kontrol eden deniz piyadeleri ve batı yakasında bulunan kara piyadeleri arasında bölünmüş durumda bulunuyor. Ancak deniz piyadelerinin görevi karacılara devretmesiyle kent tek bir komutanın kontrolü altında olacak. 
     Bağdat içinde ve çevresinde 15 bin kadar deniz piyadesi bulunduğu bildiriliyor. 
     





</TEXT>
</DOC>
