<DOC>
<DOCNO> 195900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sondun22.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'daki saldırıları El-Kaide'nin üstlendiği iddia edildi 
</HEADLINE>
<TEXT>

     İstanbul'da dün iki sinagoga düzenlenen bombalı saldırıları terör örgütü El-Kaide'nin üstlendiği ileri sürüldü. 
     Londra merkezli Arapça gazete ''El Kudüs El Arabi'' gazetesinin yönetimi, El Kaide'nin, ''saldırının sorumluluğunu üstlendiğini'' açıklayan bir bildirisini aldıklarını duyurdu. 
     Gazetenin Yazı İşleri Müdürü Abdülbari Atvan, El Cezire televizyonuna yaptığı açıklamada, bu bildiriyi, elektronik postayla aldıklarını ve postanın, El Kaide'ye bağlı, ''Ebu Hafız El Masri'' adlı ''intihar komandoları'' birimden gönderildiğini belirtti. 
     Atvan açıklamasında, bildiride, ''Mossad ajanlarının sinagoglarda çalıştığını ortaya çıkardığımız için bu operasyonları yapmaya karar verdik'' denildiğini kaydetti. 
     El Kaide'nin, diğer ülkelerde meydana gelen daha önceki benzer saldırıların üçünde, bu gazete ile bağlantı kurarak sorumluluğu üstlendiği kaydedildi. 
     
</TEXT>
</DOC>
