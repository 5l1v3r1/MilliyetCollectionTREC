<DOC>
<DOCNO> 154102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur33.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'de son durum 115 ölü, 503 yaralı... 
</HEADLINE>
<TEXT>

     Bingöl'de meydana gelen depremin ardından kurulan Kriz Merkezi, son durum itibariyle depremde 115 kişinin öldüğünü, 503 kişinin de yaralandığını açıkladı. 
     Bingöl Valiliği Kriz Merkezi'nden aldınan bilgiye göre, saat 14.30 itibariyle ölü ve yaralı sayısı şöyle 
     Kent merkezinde 54 ölü, 370 yaralı, Çeltiksuyu YİBO'da 34 ölü, 97 yaralı, Ortaçanak Köyü'nde 2 ölü, 15 yaralı, Göltepesi Köyü'nde 2 ölü, 4 yaralı, Sancak Beldesi Çimenli Köyü'nde 13 ölü, 10 yaralı, Yeşilova Köyü'nde 2 yaralı, Haziran Köyü'nde 1 ölü, 1 yaralı, Beyaztoprak Köyü'nde 2 ölü, Kirişli Köyü'nde 7 ölü, 1 yaralı, Solhan İlçesi'nde 1 yaralı, Kiğı İlçesi Çanakçı Köyü'nde de 2 yaralı. 
     Çeltiksuyu YİBO'nun enkazı altında halen 67 kişinin olduğu bildirildi. 
     Kültür caddesi, Saray mahallesi ile çöken Kormaz, Ali Çivik, Erel apartmanları ve Çeltiksuyu YİBO'da enkaz kaldırma ve kurtarma çalışmaları sürdürülüyor. 
     Bingöl'deki depremde yaralanarak Diyarbakır Dicle Üniversitesi Tıp Fakültesi'ne getirilen 13 hastadan 8'i taburcu oldu. 
     Tedavileri süren 5 hastadan birinin hayati tehlikesinin sürdüğü, diğer hastaların ise durumlarının iyi olduğu öğrenildi. 
     Öte yandan, Diyarbakır Büyükşehir Belediyesi'nce Bingöl'de kurulan aşevinde günde bin kişiye 3 öğün yemek dağıtılmaya başlandığı, 1 kamyon gıda malzemesi, 1 kamyon battaniye, 1 kamyon sağlık malzemesi, 1 kamyon pet şişe içme suyu ile 1 kamyon ekmekten oluşan yardım konvoyunun da bugün saat 17.00'de yola çıkarılacağı bildirildi. 
     Bu arada, Siirt Valiliği de, Bingöl'e 2 TIR ve bir iş makinası gıda malzemesi ile tıbbı malzeme gönderildi. 
     lia href ".. son sontur07.html" a 
</TEXT>
</DOC>
