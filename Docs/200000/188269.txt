<DOC>
<DOCNO> 188269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/yazar/pulur.html </URL>
<DATE> 2003/10/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Saçmalayan kültür 
</HEADLINE>
<TEXT>

   
   GEÇENLERDE "Kanal - D"de "Kim 500 Milyar İster" bilgi yarışması vardı, fırsat buldukça seyrederiz, bazen bilmediğimiz bir şeyi öğrenir seviniriz, bazen de öyle şeylerle karşılaşırız ki, sinirleniriz. Aslında sinirlenmek kelimesi de yanlış, acımak, hayıflanmak daha doğru... 
   
   YARIŞMACI genç bir kadındı, devlet memuruydu, başlarda fena gitmiyordu, bir soruda takıldı Refik Saydam'ın, Recep Peker'in ve Ferit Melen'in ortak görevleri soruluyordu, seçenekler arasında Cumhurbaşkanlığı, Başbakanlık, Genelkurmay Başkanlığı da vardı. Yarışmacı durup düşünmedi bile, soru gelir gelmez kestirip attı 
   "Bir fikrim yok " 
   Bu insanlar Türkiye'nin yakın tarihinin başbakanıydı, ve devlet memurunun, kim oldukları hakkında bir fikri dahi yoktu. 
   
   YARIŞMANIN kurallarına göre, yarışmacının seyirciye sorma hakkı vardı, bunu kullandı. Salonu dolduran seyircilerin çoğunluğu "Genelkurmay Başkanlığını" tercih etti, ikinci tercihleri ise Cumhurbaşkanıydı yani kimi Refik Saydam, Recep Peker, Ferit Melen'e üniforma giydirip orgeneral yapıyor, bir kısmı da onları Çankaya Köşkü'ne çıkarıyordu. 
   
   HAYDİ diyelim yarışmacı bilmiyor, peki salondakiler de mi bilmiyor 
   Evet bilmiyorlar 
   Niçin ve neden bilsinler 
   
   BUNUN ipuçlarını Alper Mestçi ile Hüseyin Özcan'ın "Saçmalama" kitabında bulabilirsiniz, onları Milliyet'teki "Serin Duruş" köşesinden hatırlayacaksınız. x 
   Televizyon, dergi ve gazetelerdeki "eşsiz saçmaları" yakalayıp "Saçmalama"yı hazırlamışlar. 
   Mesela bir televizyon habercisi 64 yerinden bıçaklanan adama kızmış, bağırıyor 
   "Zaten 64 yerinden bıçaklanmışsın, sus bi dakka sus " 
   Bir futbol yorumcusu, hakemin suratına tüküren futbolcuyu tarif ediyor 
   "İyi püskürtmüş " 
   Övüyor mu, yeriyor mu 
   
   KADIN programında sunucu soruyor 
   "Aranızda erkek oğlu olan var mı " 
   Bir yarışmacının ödülü veriliyor 
   "Evet, 5 litre sızma zeytinyağı kazandınız, 3 litresi siyah 3 litresi yeşil zeytinden " 
   Şarkıcının kocası, şarkıcıyı anlatıyor 
   "Akresif " 
   Bir televizyonun ödül gecesinden 
   "Sunucu Şu anda yanımızda Alpaslan Bey var... Biraz kendinizi tanıtır mısınız Alpaslan Bey " 
   "Ben Özcan Canaydın, Galatasaray Başkanıyım " 
   
   BİR kültür programından 
   "Dostoyevski'nin kurşuna dizilme nedeni nedir bilir misiniz " 
   "Anlatsana " 
   "Kumar borcu " 
   "Hiohaoahaoo Çok bohem " 
   Bir yarışmadan 
   "Herhangi bir müzik aletini ustaca kullanan kimse " 
   "Vites " 
   
   ŞİMDİ bunları yazılı basından okuyanlar, televizyonlarda, hem dinleyip, hem seyredenler, Türkiye'nin başbakanlarını, Genelkurmay başkanlarını nereden bilsinler 
   Kültür hazinemiz bu 
   Açıp, saçıyoruz 
   Daha ayrıntılı örnekler arayanlar ve bunların kim olduklarını merak edenler "Saçmalama"da aradıklarını bulabilirler. 
   - 
   x Parantez Yayınları Saçmalayan kültür 
   
      
   
</TEXT>
</DOC>
