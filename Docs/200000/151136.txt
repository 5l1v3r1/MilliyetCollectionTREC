<DOC>
<DOCNO> 151136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/spor/ytan.html </URL>
<DATE> 2003/04/20/ </DATE>
<TIME>  </TIME>
<AUTHOR> Mehmet TAN  </AUTHOR>
<HEADLINE>
Önce uyuttular sonra vurdular 
</HEADLINE>
<TEXT>

     Ümit Kayıhan, üçlü defans bloğunu adeta çakılı oynattı. İki kenar beki, Hasan Yiğit ve Celalettin'i de bu alana kattı. Trabzonspor, geldi, geldi bu duvara tosladı. Aybaba, kısa bir süre sonra Gökdeniz ve Ali Şen aracılığı ile derin top uygulamasına döndü, Mehmet Yılmaz, Fatih ikilisi ile iletişim bozukluğu yaşadı. Marco ile iki kenar stoper Trabzonspor'un en verimsizleri arasındaydı. 
     İkinci yarının hemen başında 10 dakikalık müthiş bir tempo yükseltti. Pozisyon buldu, gol de... Erman Güraçar'ın kontrol dışı ve gereksiz hamlesinde verilen penaltı kararı doğruydu. 
     Samet Aybaba'nın iki değişikliği de yarar getirmedi. Önce Marco'yu Mehmet Yılmaz'ın yanına sürdü, ardında da Muzaffer'i. Trabzonspor eşitliği yakalamak için daha çok risk aldı. Defanstaki bir yerleşim hatası, Trabzonspor'un dün geceki genel uyuşukluğu ile örtüşünce ev sahibi takımın ikinci golü geldi. 
     Trabzonspor'da bir Hüseyin canını dişine taktı. Biraz da Ali Şen. 
     Diyarbakırspor, önce uyuttu, sonra vurdu... Deniz ve Murat Hacıoğlu ikilisi, kelimenin tam anlamıyla Trabzonspor'un tozunu attılar. Ve ev sahibi takım temiz bir galibiyet aldı. Trabzonspor da final öncesi büyük yara. 
     
     


SPOR 


































</TEXT>
</DOC>
