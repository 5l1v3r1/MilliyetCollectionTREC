<DOC>
<DOCNO> 187775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/soneko24.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Finansal Hizmetler yeniden yapılandı... 
</HEADLINE>
<TEXT>

     Koç Finansal Hizmetler, kısa ve uzun vadeli hedeflere ulaşmak ve verimliliği artırarak piyasalarda rekabet avantajı yaratmak için yeniden yapılandırıldı. 
     Koç Finansal Hizmetler A.Ş. CEO'su ve Koçbank A.Ş. Genel Müdürü Kemal Kaya'nın yaptığı açıklamaya göre, şirketin ana faaliyetleri, Kurumsal Piyasalar Yönetimi, Perakende Piyasalar Yönetimi ile Özel Bankacılık ve Portföy Yönetimi olarak üç temel iş alanında gruplandırıldı. 
     1 Ekim'den geçerli yeni düzenlemeyle Kurumsal Piyasalar Yönetiminin başına daha önce Koçlease Genel Müdürü olarak görev yapan Hamit Aydoğan, Özel Bankacılık ve Portföy Yönetiminin başına Koç Portföy Genel Müdürü olarak görev yapan Didem Gordon, Perakende Piyasalar Yönetiminin başına da Mehmet Sönmez getirildi. 
     Yeni görevlendirmeler nedeniyle boşalan Koçlease Genel Müdürlüğüne, Koç Faktör Genel Müdürü olarak görev yapan Çağatay Baydar, Koç Faktör Genel Müdürlüğüne Koçbank Kurumsal Pazarlama Yöneticisi olarak görev yapan Mert Güvenen, Koç Portföy Genel Müdürlüğüne ise Koç Portföy Genel Müdür yardımcısı olarak görev yapan Murat Ögel atandı. 
     
</TEXT>
</DOC>
