<DOC>
<DOCNO> 155511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/spor/spo10.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunu da gördük 
</HEADLINE>
<TEXT>

Hollanda'nın Utrecht Kulübü'nün taraftarları dört yöneticinin maçlara alınmaması için federasyona başvuruda bulundu 
Yönetimi beğenmediler      HOLLANDA Birinci Futbol Ligi'nde yer alan Utrecht'in taraftarları, bazı kulüp yöneticilerinin, takımın maçlarına alınmaması amacıyla, stat yasağı getirilmesi için Futbol Federasyonu'na başvurdu. Dilekçede dört yöneticinin, kötü bir yönetim sergiledikleri, doğru ve iyi bir bütçe yapamadıkları için kulübü zarara uğrattıkları ve mali konularda hem taraftarları hem de federasyonu yanılttıkları ileri sürüldü. 
     
     2-3 yıl isteniyor 
     TARAFTARLAR, federasyonun dört yöneticiye, ortaya koydukları kötü yönetim dolayısıyla, 2 ila 3 yıl arasında değişen bir sürede, Utrecht'in yapacağı tüm resmi maçlarda stada giriş yasağı koymasını istedi. Başvuruda, şikayetlerinin gereğinin yerine getirilmesi durumunda, federasyonun taraftarlarla kulüp yöneticileri arasında fark gözetmediğini kamuoyu önünde göstermiş olacağı görüşüne de yer verildi. 
     
     

</TEXT>
</DOC>
