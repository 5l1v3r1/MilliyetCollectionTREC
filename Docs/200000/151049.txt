<DOC>
<DOCNO> 151049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur03.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de çıkan yangında 1 kişi yaralandı... 
</HEADLINE>
<TEXT>

     Kadıköy'de, bir tamirhanede meydana gelen patlama sonrası çıkan yangında 1 kişi ağır yaralandı. 
     Alınan bilgiye göre, Merdivenköy Tamirhane Durağı'ndaki Oto Sanayi Sitesi'nde bulunan tek katlı ''Cenk Makina'' adlı işyerinde, saat 04.00 sıralarında gerçekleşen patlamanın ardından yangın çıktı. 
     Kısa sürede büyüyen yangın sırasında içeride bulunan ve alevlerin arasında kalarak yüzü, saçları ile vücudunun çeşitli yerleri yanan işçi Ali Cengiz 39 ağır şekilde yaralandı. 
     Olay yerine gelen sağlık görevlilerince SSK Göztepe Hastanesi'ne kaldırılan Cengiz'in vücudunda birinci derecede yanık olduğu bildirildi. 
     İşyerinde maddi hasara da yol açan yangın ise itfaiye ekiplerince söndürüldü. 
     Patlamanın, Cengiz'in ısınmak amacıyla yaktığı sobadan çıkan kıvılcımların tiner kutusuna sıçraması nedeniyle gerçekleşmiş olabileceği belirtildi. 
     





</TEXT>
</DOC>
