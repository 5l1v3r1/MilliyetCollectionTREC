<DOC>
<DOCNO> 194033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/soneko41.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK, Kent ve Birlik Gıda'nın birleşmesini onayladı... 
</HEADLINE>
<TEXT>

     Kent Gıda, Birlik Gıda'yı devir almak suretiyle gerçekleştirilecek birleşme için Sermaye Piyasası Kurulu'ndan SPK izin aldı. 
     Kent Gıda Maddeleri Sanayi ve Ticaret A.Ş.'den Borsa'ya gönderilen açıklamada, Birlik Gıda Sanayi ve Ticaret A.Ş.'yi devir almak suretiyle Kent Gıda bünyesinde birleşmesi ve birleşmenin gerektirdiği sermaye artırımına izin verilmesi talebiyle SPK'ya yapılan başvurunun olumlu bulunduğu bildirildi. 
     Açıklamaya göre, birleşme nedeniyle şirketin çıkarılmış sermayesi 7 trilyon 229 milyar 143 milyon lira artırılarak 24 trilyon 509 milyar 143 milyon liraya yükseltilecek. 
     Sermaye artırımının tamamı Birlik Gıda'nın özkaynaklarından karşılanacak. 
     Birlik Gıda'nın hali hazırdaki ortaklarına, sahibi bulundukları 5.000 lira nominal değerdeki bir adet Birlik Gıda hissesine karşılık, ortaklığın beheri 1.000 lira nominal değerdeki 1,55901 adet hissesi verilecek. 
     
</TEXT>
</DOC>
