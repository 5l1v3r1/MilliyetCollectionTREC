<DOC>
<DOCNO> 190176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/soneko34.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Migros'tan Ramazan'a özel indirim... 
</HEADLINE>
<TEXT>

     Migros, Ramazan ayında özel indirim ve kampanyalar uygulayacak. 
     Migros'tan yapılan açıklamada, 373 ürün çeşidinin 29 Ekim tarihine kadar Ramazan'a özel uygulanan Migroskop ile yüzde 50'ye varan indirimlerle satışa sunulacağı belirtildi. 
     Migroskop indirimlerinde hurmadan çorbaya, peynir, zeytin, tereyağı, bal gibi kahvaltılıklardan tavuğa ve Ramazan sofralarının geleneksel tadı olan güllaca kadar her ürün yer alıyor. 
     Ramazan dolayısıyla daha da artan alışveriş trafiğiyle yoğun günler geçiren Migros'da, Ramazan paketlerinin fiyatı 14.9 milyon ile 21.9 milyon lira arasında değişiyor. 
     Açıklamada, Ramazan dönemine özel cazip fiyatlarla sofraları donatmaya devam eden Migros'da Ocak-Eylül enflasyonunun yüzde 12 gerçekleşerek, TÜFE'nin 2 puan altında kaldığı bildirildi. 
     Bu arada, Migros Ramazan ayını birçok promosyonun yanında özel Ramazan sokakları ile de karşılayacak. 
     Türkiye'nin dörtbir köşesindeki Migros mağazalarında Ramazan Çarşı'ları kuruluyor. İçinde her türlü ürünün satılacağı çarşılar bir yandan nostalji yaşatırken, kurulacak olan boza reyonları ve rengarenk turşu standları müşterilere değişik tadlar sunacak. 
     
</TEXT>
</DOC>
