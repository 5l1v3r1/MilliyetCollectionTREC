<DOC>
<DOCNO> 159433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sondun10.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Terminatör"ün vali adaylığı eşinin bir sözüne bağlı... 
</HEADLINE>
<TEXT>

     Hollywood'un sayılı Cumhuriyetçi yıldızlarından Arnold Schwarzenegger'in California Valiliği seçim yarışına girebilmesi için son sözü eşi söyleyecek. 
     Avusturya asıllı ünlü oyuncu, gazetecilere yaptığı açıklamada, gözünün California Valiliği seçimlerinde olduğunu belirtirken, yine de bu konuda son sözü eski Başkan John Kennedy'nin yeğeni ve NBC televizyonunun muhabiri olan eşi Maria Shriver'ın söyleceğini kaydetti. 
     Schwarzenegger, eşinin buna onay vermesi için, Washington'dan taşınmaya ve işinden uzaklaşmaya hazır olması gerektiğini söylerken, kendisinin Temmuz ayında ''Terminatör 3''ün vizyona girmesinin ardından seçim yarışına katılmayı arzuladığını belirtti. 
     
</TEXT>
</DOC>
