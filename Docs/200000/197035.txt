<DOC>
<DOCNO> 197035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/soneko02.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul saldırıları New York Borsası'nı da sarstı 
</HEADLINE>
<TEXT>

     Dünyada işlem hacmi en büyük olan New York Wall Street Borsası, İstanbul'da İngiltere Başkonsolosluğu ve yine İngiltere'ye ait 138 yıllık Hong Kong Shanghai Banking Corporation HSBC bankası genel müdürlük binasına düzenlenen saldırılar üzerine düşüşle başladığı günü, son seansta yine düşüşle kapadı. 
     Wall Street'in Dow Jones Endeksi Sanayi Endeksi, 70,81 puan düşüşle binde 7,3 , 9 bin 619.65 puandan kapandı. 
     Dow Jones'da en ileri teknoloji ortaklıklarının ibresi Nasdaq Endeksi de 17.73 puan inişle binde 9,3 , 1,881.92 puandan noktalandı. 
     Wall Street'de günün ilk seans açılışında, Dow Jones endeksi 24 puan azalarak 9,666 puana, Nasdaq endeksi de 11 puan azalarak 1,888 puana indi. 
     Borsanın düşüşünde, İstanbul'da İngiltere Başkonsolosu dahil 27 insanın ölümü, 450 insanın yaralandığı bombalı saldırılar ve açılıştan hemen önce ABD başkanlık konutu Beyaz Saray'ın kısa müddet tahliye edildiği haberinin duyulmasının yarattığı endişe etkili oldu. 
     
</TEXT>
</DOC>
