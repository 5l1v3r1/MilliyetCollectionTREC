<DOC>
<DOCNO> 170731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/soneko22.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası dünyanın 159. büyük bankası... 
</HEADLINE>
<TEXT>

     Türkiye İş Bankası, The Banker Dergisi'nin ''Dünyanın En Büyük 1000 Bankası'' sıralamasında 159. oldu. 
     Türkiye İş Bankası'ndan yapılan açıklamaya göre, sıralamada İş Bankası, Türkiye'deki özel bankalar arasında yine birinci sırada yer aldı. 
     Bankaların yıl sonları itibariyle toplam ana sermayeleri dikkate alınarak yapılan sıralamada, 2000, 2001 ve 2002 yıllarında Türkiye sıralamasında birinci olan İş Bankası, 2 milyar 292 milyon dolarlık ana sermayesi ile 2003 yılında da özel bankalar arasında birinciliğini korudu. 
     Ayrıca, Forbes Dergisi'nin Temmuz 2003 sayısında yayınlanan ''Dünyanın En Güçlü 2000 Şirketi'' sıralamasında da İş Bankası, Türk şirketleri arasında ilk sırayı aldı. 
     Şirketlerin satış, kar, aktif büyüklüğü ve piyasa değerlerine göre yapılan sıralamada, İş Bankası dünya şirketleri arasında 615. oldu. 
     
</TEXT>
</DOC>
