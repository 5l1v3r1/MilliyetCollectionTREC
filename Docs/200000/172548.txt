<DOC>
<DOCNO> 172548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/soneko14.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ ikiz hisse senedine tedbir koydurdu... 
</HEADLINE>
<TEXT>

     Petrol Ofisi A.Ş. POAŞ , ikiz hisse senedine mahkeme kararıyla tedbir koydurdu. 
     Petrol Ofisi'nden Borsa'ya gönderilen açıklamada, şirkete ait olup halen Bayındırbank lehine rehnedilmiş olarak bankanın kasasında bulanan 100.000 lot tek kupür 10. Tertip, A grubu 573 seri nolu hisse senedinin ikizinin bastırılarak rızaları hilafına tedavüle çıkarılmış olması dolayısıyla, mezkur ikiz hisse senedinin iptali ile dava sonuna kadar 3. şahıslara devir ve temlikinin önlenmesini teminen ihtiyati tedbir kararı verilmesi talebiyle İstanbul 2. Asliye Ticaret Mahkemesi'ne başvurulduğu kaydedildi. 
     Açıklamada, mahkeme tarafından söz konusu ikiz hissenin ihtiyati tedbir yoluyla 3. şahıslara verilmesinin devir ve temlikinin önlenmesine ve Takasbank tarafından saklama ve muhafazasının sürdürülmesine karar verildiği bildirildi. 
     
</TEXT>
</DOC>
