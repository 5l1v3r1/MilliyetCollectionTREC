<DOC>
<DOCNO> 178898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/yazar/gureli.html </URL>
<DATE> 2003/08/29/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Asıl deprem sırada 
</HEADLINE>
<TEXT>

   1 Mayıs'taki deprem hiçbir şey değil. Bingöl'de ilk büyük deprem okullar açılınca yaşanacak. İkincisi ise kara kış kapıya dayanınca... 
   
   Yedi öykü anlatsak aşk üzerine, mutluluk üzerine, keyifle okursunuz değil mi Gelin bakalım Bingöl'e de öyküler dinleyelim 7 değil 77 öykü, hepsi deprem üstüne, işsizlik üstüne, dert dert üstüne. 
   Bingöl'de görüp dinlediklerimizin toplamı odur ki, mayıstaki deprem bir şey değil, asıl depremler Bingöl'de sırada bekliyor. İlk deprem eylül ortasında okullar açıldığında yaşanacak. Okullar yıkılmış, yeni okul için kent dışında yerler belirlenmiş, ama ortada henüz okul yok. Bu çocuklar nerede okuyacak İkinci deprem ekim başında. Evleri yıkılmış ya da hasarlı, halk çadırlarda. Ama Bingöl'de ekim başında kış geldi mi çadırda yaşanmaz. Evler nerede 
   
   'ASIL SOĞUK ÖLDÜRECEK'    Gökdereli 5 çocuk babası Hatip Bulut "Depremde ölmeyenler, kışın soğuktan ölecek" diyor. Asıl deprem o zaman kopacak. En şiddetli deprem ise, "işsizlik fay hattı"nın kırılmasıyla yaşanacak. Feryadın yoğunlaştığı semtler Düzağaç ve Karşıyaka. Cevdet Burakgazi, Mehmet Buyankara, Faik Ergunağa ve ötekiler sözü birbirinin ağzından kaparak anlatıyor. Özeti şu Evleri hasar görenlere devlet 6'şar milyon yardım verecek, evlerini güçlendirmek için. Güçlendirme firmasına gidiyorlar, firma, "Belediyeden isk n belgesi al gel" diyor. Ancak belediye de "Tapunuz yok" deyip k ğıt vermiyor. Vatandaş da "Beyim, belediye bizden altyapı parası aldı, beş altı yıldır bu evlerde oturuyoruz. Elektrik su parası almayı bildiler ama tapu vermediler" diye isyan ediyor. 
   
   'BİNALARIN ÇOĞU ÇÖKER'    Hep bir ağızdan çıkışıyorlar, öfkeli mi öfkeli "İlçe yapacaklarsa ilçe yapsınlar. Hizmet almak için ilçe olmaya razıyız." Esnaf da dert küpü... "Kimimizin dükk nı yıkıldı, kimimizinki hasar gördü, yardım alamadık" diyor Murat Akgül ve Cuma Akgül. Muhammet Asutay, "Sağlık lisesi mezunuyum, 7 yıldır boştayım" diyor. İnşaat Mühendisi Orhan Burakgazi, sorunun bir başka yanına değiniyor "Hasarlı binaları güçlendirme çalışmalarında denetim yok. Yeni bir sallantıda binaların çoğu çöker." 
   Bingöl'ün sevimli dedesi 84 yaşındaki Mehmet Akgül, şimdi dert dedesi. O onca yılın birikimiyle başka bir pencereden bakıyor "Şik yetim Vali'den. 9 araba onu koruyor. Valinin halkın içinde olması lazım. Halkın içine girecek vali istiyorum" diyor. 
   Meraklısına not Bingöl'ün 118 bin kayıtlı seçmeni var, 88 bin geçerli oy kullanılmış, bunların yüzde 31'ini alan AKP 3 milletvekilliğinin hepsini almış. Ama şimdiden geleneksel "pişmanlık" sesleri artmaya başlamış. 
   
      
   
</TEXT>
</DOC>
