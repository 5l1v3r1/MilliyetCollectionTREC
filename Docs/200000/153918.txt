<DOC>
<DOCNO> 153918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/spor/spo08.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
GENÇLER SARSILDI 
</HEADLINE>
<TEXT>

Başkent ekibinin, Güney Koreli gençleri alt yapıda eğiterek para kazanmayı hedeflediği projeye son darbe, çağın hastalığından geldi 
     NECMİ KEPÇETUTAN 

     15 kişiye hayır 
     GENÇLERBİRLİĞİ'NİN, geçen yıl Güney Kore'den genç yetenekleri getirip eğitmek ve para kazanmak için başlattığı proje, önce Irak savaşı ardından sars hastalığı salgını yüzünden sekteye uğradı. Türkiye'ye gelen ve eğitim gören ilk grubun ardından, bu yıl başlarında da gelmesi beklenen 50 kişilik grup Irak savaşı yüzünden 15 kişiye indi. Ancak bu talep, Gençlerbirliği tarafından kabul edilmedi. Savaş belirsizliğinin ortadan kalkması beklenirken, bu kez sars ortaya çıkınca başkent ekibi, projeyi askıya aldı. 
     
     "Riske giremezdik" 
     GENÇLERBİRLİĞİ Menajeri Cem Onuk, projeyle ilgili şanssız dönem yaşadıklarını belirtti. Onuk şöyle devam etti "Önce savaş, sonra da sars hastalığından darbe yedik. Bir anda bu kadar oyuncuyu Ankara'ya getirmek büyük risk. Biz de bu riski göze alamayız. Yoksa bütün hazırlıklarımız tamamdı. Zaten şu anda birkaç Koreli genç eğitimlerine devam ediyor. Bu projeyle hem para kazanacaktık hem de Kore ile yakın işbirliği içine girecektik. Planlarımız şimdilik aksadı" dedi. 
     


SPOR 


























</TEXT>
</DOC>
