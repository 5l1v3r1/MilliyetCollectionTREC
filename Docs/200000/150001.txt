<DOC>
<DOCNO> 150001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo10.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor sadece 'güzellik' için oynayacak... 
</HEADLINE>
<TEXT>

     Basketbol Erkekler Avrupa Ligi E Grubu'nda 6. ve son maçında İtalya'nın Skipper Bologna takımıyla deplasmanda karşılaşacak Ülkerspor, hazırlıklarını sürdürüyor. 
     İki takımın da grupta iddiasının bulunmadığını söyleyen Ülkerspor Genel Müdürü Lütfü Arıboğan, ''İddiasız ve rahat iki takımın mücadelesi güzel olacak'' dedi. 
     İki ekibin de kadrolarının iyi olduğunu vurgulayan Arıboğan, ''Kulüp yaşı olarak Avrupa'nın genç takımlarından biriyiz. Alacağımız her galibiyet, kariyerimize bir galibiyet yüzdesi olacak. Skipper Bologna, bizi İstanbul'da yenmişti. Biz de yarın akşam onları İtalya'da yenerek rövanşı almak istiyoruz'' diye konuştu. 
     Blair'in topuğundaki sakatlığın sürdüğünü ve durumunun maç saatinden belli olacağını açıklayan Arıboğan, ABD'li oyuncuyu riske sokmak istemediklerini sözlerine ekledi. 
     





</TEXT>
</DOC>
