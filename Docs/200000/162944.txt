<DOC>
<DOCNO> 162944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/soneko24.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'nin Hazine'ye borcu 32,5 katrilyon lira... 
</HEADLINE>
<TEXT>

     Tasarruf Mevduatı Sigorta Fonu'nun TMSF 31 Mart tarihi itibarıyla Hazine'den kullandığı uzun vadeli kredi tutarı yaklaşık yüzde 4.2 artarak 32 katrilyon 591.5 trilyon liraya yükseldi. 
     TMSF'nin 28 Şubat itibarıyla Hazine'den kullandığı uzun vadeli kredi tutarı 31 katrilyon 278.5 trilyon lira idi. 
     Fon'un 31 Mart tarihi itibarıyla bilançosu ve gelir tablosu yayımlandı. 
     TMSF'nin 31 Kart tarihli bilançosuna göre, Fon'un 643.4 trilyon lirası kısa vadeli yabancı kaynağı, 39 katrilyon 881.3 trilyon lira uzun vadeli yabancı kaynağı bulunuyor. 
     Uzun vadeli kaynak içinde en büyük pay 32 katrilyon 591.5 trilyon lira Hazine'den kullanılan avans ve kredi tutarını içeriyor. 
     Bunun 14 katrilyon 25.4 triyon lirası nakit ödemelerden 18 katrilyon 566.4 trilyon lirası da vadesi gelmemiş devlet iç borçlanma senetlerinden oluşuyor. 
     TMSF'nin 31 Mart itibarıyla faiz gider tahakkuk ve reeskontların tutarı 7 katrilyon 238.2 trilyon lira olarak belirlendi. 
     Fon'un Hazine'den kullandığı 32 katrilyon 461.5 ile 7 katrilyon 238.2 trilyon lira faiz gider tahakkuk ve reeskontlarının toplamı 39 katrilyon 829.8 trilyon lira oldu. 
     TMSF'nin 643.7 trilyon lira tutarındaki kısa vadeli yabancı kaynak içinde, Merkez Bankası'nın kısa vadeli avansı 170.8 trilyon lira, personel borçları, Maliye Bakanlığı'na devredilecek paralar, alınan nakti teminat karşılığı ile diğer çeşitli borçları içine alan diğer borçlar kalemi tutarı 451.4 trilyon lirayı buldu. 
     Fon'un aynı dönem itibarıyla aktif ve pasif toplamları 21 katrilyon 876.2 trilyon lira olarak belirlenirken özkaynak açığı 18 katrilyon 648.8 trilyon lira olarak öngörüldü. 
     
</TEXT>
</DOC>
