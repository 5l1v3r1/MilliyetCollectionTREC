<DOC>
<DOCNO> 151914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur08.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arınç'tan Yunan Parlamento Başkanı'na soykırım yanıtı... 
</HEADLINE>
<TEXT>

     TBMM Başkanı Bülent Arınç, Yunanistan Parlamento Başkanı Apostolos Kaklamanis'in sözde Ermeni soykırımına ilişkin açıklamalarına yanıtlarken, ''Türk halkının geçmişinde soykırım gibi bir leke bulunmamaktadır'' dedi. 
     Arınç, Kaklamanis'in Ermeni soykırımına ilişkin iddialarına cevaben bir açıklama yaptı. 
     Yunanistan Parlamento Başkanı'nın, sözde Ermeni soykırımını anmak üzere Atina'da düzenlenen bir toplantıda sarfettiği, ''sözde Ermeni soykırımının tanınmasının Türkiye'nin insanlığa karşı ödenmemiş borcu olduğuna'' ilişkin sözleri esefle öğrendiğini belirten Arınç, mesajında şunları kaydetti 
     ''Sayın Kaklamanis'in bu sözleri, geliştirmeye çalıştığımız Türk-Yunan dostluğuna hiçbir şekilde hizmet etmemektedir. Türk halkının geçmişinde soykırım gibi bir leke bulunmamaktadır. Osmanlı yönetimi altında yaşayan halkların din ve kültürlerini muhafaza etmiş olmaları ve bugün birer millet olarak varlıklarını sürdürebilmeleri, tarihimizdeki hoşgörü ve insanlık değerlerini ortaya koymaktadır. Bu bakımdan Sayın Kaklamanis'e tarihi bir kez daha incelemesinden başka bir tavsiyem olmayacaktır.'' 
     





</TEXT>
</DOC>
