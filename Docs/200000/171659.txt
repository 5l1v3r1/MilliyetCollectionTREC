<DOC>
<DOCNO> 171659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur03.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir ''Müslüm Baba'' vakası mı Yine jiletli hayranlar... 
</HEADLINE>
<TEXT>

     
     Mustafa İNSAN MERSİN, DHA 

     MERSİN'de konser veren arabesk müzik sanatçısı Selahattin Özdemir, jiletli fanatik hayranlarının kendine dokunmak istemesi üzerine korkup sahneye terketti. Özdemir, Çevik Kuvvet polisi eşliğinde konserini tamamladı. 
     Lunapark'ta çoğu Jiletçi' diye tanımlanan yaklaşık bin kişinin izlediği konsere çıkan Selahattin Özdemir, fanatik hayranlarının sahneye çıkarak kendine dokunmak istemesi üzerine paniğe kapıldı. Selahattin Özdemir, konserini yarıda keserek koşar adımlarla kulise kaçtı. Bunun üzerine daha da hırçınlaşan fanatik hayranları, Özdemir'in tekrar sahneye çıkmasını istedi. Konseri organize edenler, özel güvenlik ekibi yetersiz kalınca Emniyet Müdürlüğü'nden yardım istedi. Konser alanına çok sayıda Çevik Kuvvet ekibi geldi. Polisin sahne önünde önlem almaya başlayınca gençlerle aralarında kısa süreli arbede yaşandı. Bunun üzerine çevik polisi, gençlerle sahne arasında barikat çekti, ardından da Özdemir sahneye çıktı. 
     
     ORKESTRA ÇIKMAYINCA PLAY BACK' KONSER 

     Özdemir'in sahne almasına karşın bu kez orkestra elemanları sanatçının hayranlarından korktuğu için sahneye çıkmak istemedi. Orkestra elemanları ikna edilmeyince Özdemir, konsere play back'le devam etti. Tekrar Özdemir'i karşılarında gören hayranları kendilerinden geçti, bazıları da kendilerini jiletledi. Kanlar içinde kalan jiletçi hayranları konser bitimine kadar Özdemir'i destek verdi. 
     Yaklaşık 2 saat süren konserini bitiren Özdemir, jiletli hayranlarının sahne çıkmak istemesi üzerine tekrar koşar adımlarla, kulise giderek tesislerden ayrıldı. 
     
</TEXT>
</DOC>
