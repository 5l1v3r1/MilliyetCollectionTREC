<DOC>
<DOCNO> 176630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/spor/spo03.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce tebrik sonra azar 
</HEADLINE>
<TEXT>

   Fatih Terim, Gaziantepspor galibiyeti nedeniyle önce futbolcularını kutladı, ardından Ergün ve Volkan'ı hedef alarak, "Nedir bu haliniz. Kendinize çeki düzen verin" dedi 
      
   "İşte böyle... Bravo" 
   KAMİL Ocak Stadı'nın soyunma odalarına büyük bir keyifle giren Galatasaray Teknik Direktörü Fatih Terim, "Bravo... Galatasaraylılık ruhu işte böyle doğar" diyerek oyuncularını kutladı. Ancak aralarından Volkan ve Ergün'ü hedef alan Sarı - Kırmızılı ekibin çalıştırıcısı, kendilerine dikkat etmeyen ikiliye sert uyarıda bulundu. İkiliyi uyaran Terim, "Kötü oynuyorsunuz, dikkatli olun, kendinize çeki düzen verin" diye konuştu. 
   
   İzin yaptılar 
   ÖZEL hayatlarında düzensiz oldukları iddiasını da ortaya atan Galatasaray Teknik Direktörü, "Bu takımın size ihtiyacı var. Ama kimse alternatifsiz değildir. Arkadaşlarınıza performansınızla örnek olun. Önümüzde önemli maçlar var. Bir daha sizi böyle görmek istemiyorum" dedi. Takıma bir gün izin veren Fatih Terim, Bursaspor karşılaşmasının hazırlıklarını bugün yaptıracağı antrenmanla başlatacak. 
   
   Dereli ecel terleri döktü    NECMİ KEPÇETUTAN 

   "Kasıt yok ama..." 
   GAZİANTEPSPOR - Galatasaray maçından geriye, Bülent Korkmaz'a kırmızı kart gösteren hakem Selçuk Dereli'nin bu kararının doğru olup olmadığı tartışması kaldı. Cim - Bom'un Kaptanı, Dereli'nin ilk sarı kart zannettiğini belirterek, "İkinci olduğunu anlayınca şaşırdı. Ben gittim ama bir daha olmasın. Bence kasıt yok. Biz bu işten para kazanıyoruz" diye konuştu. 
   
   "Performansı iyi" 
   MHK Başkanı Bülent Yavuz, Dereli'nin karşılaşma boyunca çok iyi bir performans gösterdiğini belirtti. Yavuz, "Tam 78 düdük çalmış ve bunlardan sadece bir tanesi yanlış. O da Bülent'e gösterdiği ikinci sarı kart. Sanırım pozisyonun başlangıcına değil son ana bakmış. 4 kilo vermiş olması, pozisyonları ne kadar yakından takip ettiğinin göstergesi" dedi. 
   
   Ümit'e operasyon    CSKA maçında sakatlığı nükseden Ümit Karan, bugün ameliyat olacak. Her iki kasığından da operasyon geçirecek olan golcü futbolcunun ameliyattan 3 hafta sonra çalışmalara başlayabileceği ve sahalara dönmesinin 1.5 ayı bulacağı öğrenildi. Sol dizinde ödem bulunan Lukunku'nun ise Bursa maçına yetiştirilmeye çalışıldığı belirtildi. 
   
   Misafirlerin yeri değişti    DİYARBAKIRSPOR ve CSKA Sofya maçlarında misafir takım seyircisine numaralı tribünün üçüncü katını ayıran Galatasaray Yönetimi, konuk taraftarın yerinin değişmesine karar verdi. Özellikle Fenerbahçe derbisine hazırlanan Atatürk Olimpiyat Stadı'nda, bundan sonra yapılacak maçlarda rakip takım taraftarları için güney açık tribününde yer ayrılacağı açıklandı. 
   
   Genç Sabriel üstünde    SON bölümde maça girip, oyunun kaderini değiştiren Cim-Bom'un genç futbolcusu Sabri Sarıoğlu, Galatasaray'da el üstünde tutuluyor. Uçakta yer alan PAF takımındaki arkadaşları tarafından da kutlanan başarılı oyuncu, "Hocamın verdiği görevleri yerine getirmeye çalışıyorum. Bana güvenildiğini biliyorum ve bu güvenin karşılığını vermek için uğraşıyorum" ifadelerini kullandı. 
   
   
</TEXT>
</DOC>
