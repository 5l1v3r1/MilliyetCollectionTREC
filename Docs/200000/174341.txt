<DOC>
<DOCNO> 174341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sontur33.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ın hırsızları yakalandı... 
</HEADLINE>
<TEXT>

     ANAP Keçiören İlçe Başkanlığı ile 2 süpermarketten hırsızlık yaptıkları belirlenen 3 kişi, polis tarafından yakalanarak, gözaltına alındı. 
     Emniyet yetkililerinden alınan bilgiye göre, 2 hafta önce ANAP Keçiören İlçe Başkanlığı'na giren ve bilgisayar ile telsiz bataryalarını çaldıkları belirlenen Mehmet K., Recep Uğur E. ve Ümit G, Hırsızlık Büro Amirliği ekiplerince yakalandı. 
     Gözaltına alınan kişilerin sorgulanması sonrasında, şebeke mensuplarının, Keçiören'de 2 süpermarketi de soydukları tespit edildi. Hırsızların, 2 marketin kasalarından toplam 25 milyar lira ile 3 milyar liralık tekel maddesi çaldıkları anlaşıldı. 
     Gözaltına alınan kişilerin ANAP'tan çaldığı bilgisayar takımı ile telsiz bataryaları, göstermiş oldukları adreslerde bulundu. 
     Ayrıca, 3 kişiyle birlikte, 4 bin euro ve hırsızlık malı olduğu belirlenen 2 cep telefonu da ele geçirildi. 
     
</TEXT>
</DOC>
