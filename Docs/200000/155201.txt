<DOC>
<DOCNO> 155201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/astro/index.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Riskten kaçının 
</HEADLINE>
<TEXT>

     Gökyüzünde bizi riske iten nedenler, aceleci hareket ve aynı zamanda inatlaşma var. Özellikle Boğa, Aslan, Akrep ve Kova kendini baskı altında bulacak. Koç'lar yeni enerjilerle dolu ve şimdi harekete geçmeye hazırlar ama fikir ayrılıkları yaşayabilirler. Aşkta da hareketlilik söz konusu. Boğa'lar temkinli olmak zorundalar. Her zamanki gibi yapıcı ve sabırlı olmalılar. Artan harcamalar ya da evle ilgili konular bir parça huzur kaçırıcı olabilir. İkizler çok konuşmak ve dolanmak yerine daha kararlı olmalı. Pek çok düşünce, iletişim ve haberleşme ortasında pişman olacakları şeyler yapabilirler. Yengeç'ler harcamalarını kontrol etmeliler. Sosyal konular ve grup çalışmaları için fazla para harcayabilirler ama ortaklaşa konularda temkinli olmaları gerekiyor. Aslan'lar cesaret ve iyimserlikle hareket etseler de riski göz ardı etmemeliler. İnat ve iddialaşma yararlı olmayacak. Başak'lar günlük işlerini daha iyi planlamalı ve her zamanki gibi yapıcı olmalılar. Birikimlerini değerlendirmek için güzel fırsatlar var ama iyi bir seçim yapmak gerekecek. 
     Terazi çalışmalarını iyi değerlendirebileceği bir günde. İyimser düşünceler, başkalarından alacakları destek güne olumlu bir hava katıyor. Günü boş geçirmemeliler. Akrep'ler şimdi aceleci davranmadan iş hayatında daha etkin olabilirler ama bu arada kendilerini sınanıyor gibi de hissedebilirler. Yay'lar iyimser bir gündeler ve enerjilerini daha canlı ve karizmatik biçimde kullanabilirler. Yaratıcı konulara açıklar ama alacakları riski de iyi hesap etmeliler. Oğlak'lar ortaklaşa konularda yeni bir karara varmak durumundalar. Ellerindeki kaynak yeterli gelmediği için yeni arayışlarda olabilirler. Kova'nın daha tutarlı olması ve abartıdan kaçınması gerekiyor. Olayların eksi yönlerini de görmeli ve yanlış yorumlardan kaçınmalılar. Hukuki pürüzler çıkabilir. Balık'lar günlük işlere özen göstermeli ve günü iyi planlamalılar. Yüksek beklentiler hayal kırıklığı getirebilir. İş ortamında daha akılcı olmak gerekiyor. 
     

</TEXT>
</DOC>
