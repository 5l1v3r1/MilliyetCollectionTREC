<DOC>
<DOCNO> 162865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/yasam/yas02.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab'a şık olan Yunan işadamı kim 
</HEADLINE>
<TEXT>

Yunan basını şu günlerde, Erener'e her gün çiçek gönderen, son olarak da bir tek taş yüzük hediye eden işadamının kimliğini tartışıyor... 
     YORGO KIRBAKİ Atina 

     Yunanistan'da magazin dünyası, Sertab Erener'i 'yakın markaja' alan Yunanlı işadamını arıyor. Yunan Star televizyonu, İstanbul'da da yatırımları olan bir ünlü işadamının Sertab Erener'e olan hayranlığı nedeniyle, sanatçıyı 'ablukaya' aldığını ileri sürdü. 
     
     Evine de çiçek gönderiyordu 
     Alter televizyonunun haberine göreyse, adı açıklanmayan Yunanlı işadamı, önce Erener'in adresini öğrendi ve kendisine her gün çiçek göndermeye başladı. Erener, hayranlarından birisi zannederek, ilk başta evine her gün çiçek gönderilmesine önem vermedi. Yunanlı işadamı bununla yetinmeyip geçtiğimiz günlerde Erener'e bir tek taş yüzük gönderdi. 
     
     'Hep yanında olacağım' 
     Milyarlarca lira değerinde olduğu belirtilen bu yüzüğün yanında da "Avrupa turnende hep yanında olacağım" diye bir not bulunduğu ileri sürüldü. 
     Milliyet, Star televizyonunda söz konusu haberi hazırlayan muhabiri buldu. Yunan muhabir, Sertab Erener'in hayranı olan işadamanın ithalat - ihracat yaptığını, yılın bir bölümünü İstanbul'da geçirdiğini belirtti. Ancak işadamının adını gizli tuttu. 
     

</TEXT>
</DOC>
