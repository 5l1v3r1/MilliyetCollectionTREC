<DOC>
<DOCNO> 194718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/yasam/yas08.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Okula değil ölüme götürdü 
</HEADLINE>
<TEXT>

   Okula gitmek için evden çıkan 6 yaşındaki Elife, kendi servisinin altında kalarak can verdi 
      DEMET ÖZTÜRK, ERHAN KAN DHA 
   
   Kayseri'de, Osman Göksu İlköğretim Okulu anasınıfı öğrencisi Elife Çorumlu 6 , kendisini her gün okuluna götürüp getiren servis aracının altında kaldı. 
   Kocasinan ilçesi Mithatpaşa Mahallesi'nde oturan Elife, dün evinin önünde ablası Fatma Çorumlu'yla 9 servis beklemeye başladı. Ahmet Karabal'ın kullandığı aracın geldiğini gören Elife, aniden ablasının elinden kurtularak yola fırladı. Çarpmayla yere yığılan Elife hayatını kaybederken, minibüs, olay yerinden kaçtı. Büyük şok yaşayan Fatma, "Elife, arabayı görünce aniden elimden kurtulup, yola fırladı. Servis kardeşime çarptıktan sonra hızla uzaklaştı" dedi. 
   
   Yağmurda bekletildi 
   Elife'nin cesedi savcılığının inceleme yapması için battaniye örtülerek yaklaşık 45 dakika yağmur altında bekletildi. Bir süre sonra yakalanan Pınar-Tur okul servisinin sürücüsü Ahmet Karabal ise gözaltına alındı. 
   
   
</TEXT>
</DOC>
