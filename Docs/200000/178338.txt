<DOC>
<DOCNO> 178338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/siyaset/siy06.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli Cezaevi'nde yönetime isyan 
</HEADLINE>
<TEXT>

   Denizli Kapalı Cezaevi'nde kalan bir grup tutuklu ve mahk m, ağır şartları öne sürerek isyan etti. Güvenlik güçleri isyanı kısa sürede bastırdı 
   RAMAZAN ÇETİN Denizli DHA 

   
   Denizli Kapalı Cezaevi'nde kalan bir grup tutuklu ve mahk mun, cezaevi yönetiminin getirdiği ağır şartları gerekçe göstererek dün akşam sayım vermeyerek başlattığı direniş, güvenlik güçlerinin müdahalesiyle kısa sürede bastırıldı. 
   Saat 20.30'dan itibaren adli tutuklu ve hükümlüler koğuş kapılarına barıkat kurarak sayım vermedi. İnfaz koruma memurlarını koğuşlara sokmayan tutuklu ve hükümlülerin başlattığı eylem üzerine, jandarma ve polis alarma geçti. Cezaevine takviye jandarma ve polis sevkedildi. Cezaevine giden karayolu trafiğe kapanırken, çok sayıda ambulans ve itfaiye aracı da gelerek cezaevinde bekletildi. Cezaevi yönetiminin eyleme son vermelerini istemeleri üzerine bazı mahk m ve tutuklular, jiletle kendilerini kesti. Cezaevi koşullarının hafifletilmesini isteyen direnişçiler, cezaevi yönetimiyle yaptıkları görüşmenin ardından sayım vererek eylemi sona erdirdi. Jiletle kendilerini yaralayan mahk m ve tutuklular, cezaevi revirinde tedavi edilirken, direnişin sona ermesi nedeniyle itfaiye araçları ve ambulanslar cezaevinden ayrıldı. 
   
</TEXT>
</DOC>
