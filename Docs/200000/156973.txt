<DOC>
<DOCNO> 156973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/guncel/gun03.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya’da türbana izin çıktı... 
</HEADLINE>
<TEXT>

     CENK BAŞLAMIŞ 

     Rusya Yüksek Mahkemesi, Müslüman kadınların nüfus cüzdanlarında başörtülü fotoğraf kullanmalarına izin verdi. Tataristan’da 10 genç kızın başörtülü resim çektirmek için başlattığı mücadele, Temyiz Dairesi’nin dün aldığı kararla sona erdi. Mahkeme, genç kızların dini inançları gereği başörtülü resim çektirme isteklerini haklı buldu. Rusya İçişleri Bakanlığı, 1997’de nüfus cüzdanlarında yüzün tamamının görünmesini engelleyecek fotoğraf kullanılmasını yasaklamıştı. 
     
     TEŞHİS ETMEK ZOR’ 
     Yüksek Mahkeme’de İçişleri Bakanlığı’nı temsil eden İrina Boçinkova da, Rusya’nın laik bir ülke olduğunu ve Kuran yasalarının geçerlilik taşıyamayacağını söyledi. Boçinkova, "Başörtülü resim kullananları teşhis etmek zor" dedi. Ancak mahkeme, aksi yönde karar verdi. 
     

</TEXT>
</DOC>
