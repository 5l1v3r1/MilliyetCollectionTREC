<DOC>
<DOCNO> 176930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun06.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Valinin bindiği helikopter 13 kişiyle kayboldu 
</HEADLINE>
<TEXT>

     Rusya'nın uzakdoğusunda, içinde 13 kişi bulunan bir helikopterin kaybolduğu bildirildi. 
     Acil Durumlar Bakanlığı yetkilileri, 10 yolcusuyla 3 kişilik mürettebatı bulunan Mi-8 tipi helikopterin, Petropavlovsk-Kamçatski'den Kuril Adaları'ndaki Severo-Kuril'e gittiğini söyledi. 
     İnterfaks ajansının haberine göre, yetkililer, yolcular arasında Sahalin bölgesi valisi İgor Farkhutdinov'un da bulunduğunu belirtti. 
     Helikopterin, olması gereken zamanda yerle temas kurmadığı, üzerinden 3 saat geçmesine rağmen, helikopterden haber alınamadığı kaydedildi. 
     Rusya'nın önde gelen politikacılardan Krasnoyarsk bölgesi valisi Aleksandır Lebed de Nisan 2002'de bir helikopter kazasında yaşamını yitirmişti. 
     Rusya'nın uzakdoğusunda helikopterler, ulaşılması zor yerlere gitmek için toplu taşım aracı olarak kullanılıyor. 
     
</TEXT>
</DOC>
