<DOC>
<DOCNO> 163202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/sontur07.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan'ın ÖSS mesajı... 
</HEADLINE>
<TEXT>

     Başbakan Recep Tayyip Erdoğan, özgür düşünceli, kendi başına karar verebilen, sorgulayan, kendi toplumunun değerlerinden ve evrensel doğrulardan haberdar bir gençlik yetiştirmeyi hedeflediklerini bildirdi. 
     Yarın yapılacak olan ÖSS sınavı nedeniyle bir mesaj yayınlayan Başbakan Erdoğan, sınava giren tüm gençlere başarılar diledi. 
     Başbakan Erdoğan mesajında şunları kaydetti 
     ''Özgür düşünceli, kendi başına karar verebilen, sorgulayan, kendi toplumunun değerlerinden ve evrensel doğrulardan haberdar olan ve hayatın güçlüklerinin üstesinden gelebilecek, donanımlı ve yetenekli gençler yetiştirmek önemli hedeflerimiz arasındadır. 
     İlk ve orta öğrenimlerini başarıyla tamamlayarak yüksek öğrenime hazırlanan sevgili gençlerimizi ve onlara ellerinden gelen tüm imkanları sunarak eğitimleri ve gelişimleri için seferber olan ailelerini ve değerli eğitimcilerimizi öncelikle tebrik ediyorum.'' 
     
</TEXT>
</DOC>
