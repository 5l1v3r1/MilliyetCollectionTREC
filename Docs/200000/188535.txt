<DOC>
<DOCNO> 188535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun40.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray, saldırıyı kınadı.. 
</HEADLINE>
<TEXT>

     Beyaz Saray sözcüsü Scott McClellan, Türkiye'nin Bağdat Büyükelçiliği'ne yönelik bombalı saldırıyı kınadı. 
     McClellan, Irak'ta ilerleme sağlandıkça, teröristler ve Saddam Hüseyin güçlerinin ''umutsuzca'' saldırılarda bulunduğunu kaydetti. 
     Öte yandan, CNN televizyonu, Bağdat Oteli'nde meydana gelen saldırı ile Türkiye'nin Bağdat Büyükelçiliğine yönelik saldırı arasında benzerliklerin araştırıldığını bildirdi. 
     CNN'in bölgedeki muhabiri Harris Whitbeck, büyükelçiliğe 3 gün önce bombalı saldırı tehdidi geldiğini, Bağdat'ta bütün diplomatik temsilciliklerin, bombalı saldırılara karşı önlem aldığını söyledi. 
     CNN, saldırının, Türk Büyükelçilik binasının önündeki patlamaya karşı dayanıklı duvarlar sayesinde ''ucuz atlatıldığını'' da kaydetti. 
     
</TEXT>
</DOC>
