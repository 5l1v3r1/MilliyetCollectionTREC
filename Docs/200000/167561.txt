<DOC>
<DOCNO> 167561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/magazin/amag.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dizide platonik dışarıda gerçek 
</HEADLINE>
<TEXT>

Zerda dizisinde Şahin Ağa'ya platonik bir aşk besleyen İdil Fırat, gerçek hayatta da Yavuz Bingöl ile sevgili... 
     YAŞAR ÇAKMAK 

     TELEVİZYON dizilerinde rol almasına karşın geçtiğimiz aylarda Cem Yılmaz'la yaşadığı ilişkiyle adını daha geniş bir kitleye duyuran İdil Fırat'ın ismi, şimdi de Yavuz Bingöl ile anılıyor. Kısa bir süre önce, birlikte olduğu genç sevgilisi Zeynep Aydemir'den ayrılan Yavuz Bingöl'ün, Zerda dizisindeki rol arkadaşı İdil Fırat ile aşk yaşadığı iddia ediliyor. 
     
     Buluşma yeri Fenerbahçe 
     DİZİDE milletvekili seçilen Gaziantepli bir ağayı canlandıran Yavuz Bingöl ile rol icabı kendisine platonik aşk besleyen yardımcısı İdil Fırat'ın, sık sık Bingöl'ün Fenerbahçe'deki evinde görüştükleri belirtiliyor. Basına görüntülenmemek için aşklarını gizli kapaklı yaşamayı tercih eden çift, ilişki hakkında konuşmamayı tercih ediyor. Özellikle de Fırat, işi dışında özel yaşantısıyla gündeme gelmekten hoşlanmadığını ifade ediyor. 
     

</TEXT>
</DOC>
