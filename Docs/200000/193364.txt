<DOC>
<DOCNO> 193364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/ekonomi/eko07.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bölgesel tarife başka bahara kaldı' 
</HEADLINE>
<TEXT>

   ANKARA Milliyet 
   
   Özellikle Marmara Bölgesi'nde elektrik fiyatlarının ucuzlamasına neden olacak "elektrikte bölgesel tarife uygulaması" gündemden düştü. TEDAŞ Genel Müdürü Haşim Keklik, "Tüm elektrik dağıtımı TEDAŞ'ın elinde olduğu sürece bölgesel tarife yapılması mümkün değil" dedi. 
   TEDAŞ'ın 10 aylık faaliyetlerini ve 2003 içinde yapılan indirimleri değerlendiren Keklik, bölgesel tarifenin TEDAŞ'a bağlı ortaklıkların özerk bir statüye kavuşması veya özelleştirme ile mümkün olabileceğini belirtti. Keklik, "Eğer bu bölgeler özerk hale gelir veya özelleşirse o zaman herkes kendi bölgesinin şartlarına göre tarifelerini belirlerler" dedi. 
   
   Sanayide indirim 
   Keklik, bu yıl elektrikte dört kalemde ucuzluk yapıldığını, 1 Kasım'dan itibaren de sanayi, ark ocakları ve arıtma tesislerinde kullanılan elektriğin fiyatının yüzde 5 indirildiğini söyledi. 
   
   
</TEXT>
</DOC>
