<DOC>
<DOCNO> 166052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sonspo12.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Milli Takımı oyuncuları finali oynamak istemiyor... 
</HEADLINE>
<TEXT>

     Fransız basını, Kamerunlu oyuncu Foe'nin sahada yaşamını yitirmesinden sonra, 6. FIFA Konfederasyon Kupası'nın ''artık tadının kaçtığı'' yorumunu yaptı. 
     Gazeteler, yarın Fransa ile Kamerun arasında yapılacak kupanın final karşılaşmasının ''duygusal yoğunlukta'' gerçekleşeceği görüşünde birleşti. 
     Le Parisien Gazetesi, Fransa Milli Takımıoyuncularının final maçında oynamak istemediklerini bildirdi. 
     Fransız gazetesi ayrıca, Foe'nin ölüm nedeninin hala anlaşılamadığına dikkati çekti. 
     Le Parisien, futbol bayramının adeta ''zehir'' olduğu yorumunu yaparken, Kamerun'un Paris Büyükelçiliği'nin, Foe için bir taziye defteri açtığını okuyucularına duyurdu. 
     France-Soir Gazetesi, ''Bu maçı oynamak gerekiyor mu '' başlığıyla verdiği haberde, maçın oynanıp oynanmamasıyla ilgili tartışmalara geniş yer ayırdı. 
     Konuyla ilgili seyirci ve futbolcuların görüşlerini yansıtan gazete, FIFA'nın, maçın yapılmasında kararlı olduğunu bildirdi ve Kamerun'un da hissettikleri tüm acıya karşın maça çıkıp oynayacaklarını ifade etti. 
     Gazete, daha once RC Lens ve Olympique Lyon'da top oynayan Foe'nin Fransa'da çok sevilen bir futbolcu olduğuna dikkati çekti. 
     L'Equipe Gazetesi de, futbol dünyasının hala şokta olduğunu yazdı ve Kamerunlu oyuncuların Foe'nin anısı için yarın sahaya çıkma kararı aldıklarını bildirdi. Kamerunlu tüm oyuncuların, FIFA'nın verdiği onayla arkalarında Foe yazan formalarla sahada yer alacakları da kaydedildi. 
     Gazete, Fransa Milli Takımı oyuncularının, karşılaşmanın yapılıp yapılmamasını ciddi bir biçimde sorguladıklarını belirtirken, takımın kupayla ilgili tüm motivasyonunu yitirdiğini bildirdi. 
     
</TEXT>
</DOC>
