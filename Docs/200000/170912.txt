<DOC>
<DOCNO> 170912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun25.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistik işletmede ''ayıp yarışma" Yunanistan'ı karıştırdı 
</HEADLINE>
<TEXT>

     Yunanistan'ın Adriyatik Denizi'nde yer alan Korfu Kerkira adasındaki bir turistik işletme sahibinin, tesislerine müşteri çekmek için bulduğu yöntem, ülkede günün konusu oldu. 
     Adada yayımlanan yerel gazeteler, turistik işletmenin, tesislerde konaklayan çiftler arasında ''oral seks'' yarışmaları düzenlediğini yazdılar. 
     Gazeteler, yarışmaların tesisin gece kulübünde, diğer müşterilerin tezahüratı eşliğinde yapıldığını belirttiler. 
     Yerel basında yayımlanan haberlerin ardından tüm Yunan medyasının ilgisini üzerine çeken turistik işletmenin sahibi Dimitris Diabatis ise Korfu sakinleri arasında infial yaratan ''yarışmaların'' yapıldığını doğruladı, ancak tesis tarafından düzenlenmediğini öne sürdü. 
     Yarışmayı okuyucularına ''skandal'', ''porno yarışma'' ve ''tahrik'' gibi başlıklarla duyuran, ancak fikrin ''orijinal' olduğunu da belirten Yunan basını, ''Tanıtım yöntemini rezalet olarak niteleyen'' Korfu Belediyesi'nin, olayın soruşturulması için savcılığa başvurduğunu yazdı. 
     
</TEXT>
</DOC>
