<DOC>
<DOCNO> 187645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/guncel/gun90.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

      
   Talk-Show temiz iş...    Mankenden oyuncu olmaz" gibi bir tartışma yaratmak çok yersizmiş. Biz geçen akşam bunu anladık...Yıllarca talk şovların konuğu iken, şarkı-türkü söylemek ve promosyon amaçlı şov şov gezerken "Kolaymış bu iş yaa, dur ben de gireyim. Hem sıkışırsam şarkı söylerim, kimseye de ihtiyacım yok " diyerek bu işe dalmayana kız vermeyecekler neredeyse. Peki bu işin ne zararı var Bize niye dert oldu Bülent Serttaş Show'da Alişan'la Beyaz'ı gördünce mecburen dert oldu. Yahu Beyaz yıllardır, Alişan da yeni yeni kendi adına şov yapıyor. Kalkmışlar oraya gitmişler. Aynı programda 3 talk show'cu .. İki gün sonra ne olacak Bülent Serttaş kalkıp onlara gidecek. Akıllara zarar bir durum... 
   Kadınların altın günü gibi bir hal almış durumda bu talk show işi. Sen bana, ben sana. 15-20 kişi her gün her yerde. Herkes her yere konuk. Böyle giderse, kim kime konuk gittiğini unutacak... 
   Bir program düşünün, hepsi talk show'cu Beyaz, Bülent Serttaş ve Alişan. Bir an unutabilir insan "Yahu ben bu programı sunuyor muydum yoksa konuk muydum Amaaan ne fark eder Öyle de böyle de, şarkımı türkümü söylerim Haydi, hoop, hooop .." Gerçi Yıldız Tilbe'yi gördü bu gözler, "konuşma" ile ilgili bir şovda. Dahası var mı 
   
   Takıntılar No 15    Çok katlı binaların önünden geçerken illa da kaç katlı olduğunu sayar mısınız, "19" gibi yamuk bir sayı çıkınca sinir olup tekrar sayar mısınız İkinci sayışınızda "20" çıkmasını umar mısınız Eski sevgilinizin cep ve ev telefon faturalarını her ay internetten kontrol edip yeni biriyle beraber olup olmadığını anlamaya çalışır mısınız Faturalarını ödeyemediyse maddi durumunun bozuk olduğunu düşünür müsünüz Yolda yürürken top oynayan çocukların topu size çarptırmaması için dua eder misiniz Sabah yeni uyandığınızda "acaba yatağın neresindeyim, nerdeyim ben " diye düşünüp etrafa hiç bakmadan çözmeye çalışır mısınız Karşı evin penceresinden izlendiğinizi düşünüp, görünmemek türlü türlü şekillere girer misiniz Durup dururken "geçen yıl tam da bu saatlerde ne yapıyordum acaba" diye düşünür müsünüz Bulamayacağınızı hemen fark edip bu düşünceyi kafanızdan atmaya çalışır mısınız Hastaneye ya da doktora gittiğinizde yanınızdan geçen herkesi potansiyel hasta olarak görüp, "ya üstüme hapşırırlarsa, ya öksürürlerse" diye tedirgin olur musunuz Kimseye değmemek için duvarlara sürtünerek yürür müsünüz Otobüslerde akbil basanları dikkatle takip edip, "Boş sesi hangisinde patlayacak acaba " diye tahminler yürütür müsünüz Herhangi bir şey düşünürken dalıp başka şeyler düşünmeye başlar ve sonra bir ara duraklayıp, "ben buraya nereden geldim " diyerek geriye doğru düşündüklerinizin izini sürüp ilk düşüncenizi hatırlamaya çalışır mısınız "Yahu bu takıntımı SerinDuruş'a gönderiyorum ama ya bu takıntı bir tek bende varsa, durup dururken millete rezil olmayalım şimdi" diye düşünür müsünüz 
   
   Biz babamızdan böyle gördük... 
   George W. Bush 
   
   Yavaş Başladılar 
   "Karşılaşmada 2 saniye geride kalıyor, henüz puan yok .." 
</TEXT>
</DOC>
