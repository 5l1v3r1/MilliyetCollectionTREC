<DOC>
<DOCNO> 157954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/yasam/yas04.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
t.A.T.u'nun öncü şoku 
</HEADLINE>
<TEXT>

Lezbiyen Rus iki genç kızdan oluşan grubun 'Yarışmada şok edeceğiz' sözleri, Eurovision komitesini korkutuyor 
     DIŞ HABERLER SERVİSİ 

     Letonya'da 24 Mayıs'ta gerçekleştirilecek 48. Eurovision şarkı yarışması organizatörlerini, Rus grup t.A.T.u'nun korkusu sardı. 
     Hayat tarzları lezbiyen olduklarını açıklamışlardı , şovları, klipleri ve şarkı sözleriyle müzik dünyasında sansasyon yaratan Rus pop ikilisi t.A.T.u'nun Avrupa'nın birçok ülkesinde canlı yayımlanacak Eurovision'da skandal yaratmasından korkuluyor. Liseli çocuklar gibi giyindikleri için müzikleri 'sübyan - pop' diye de tanımlanan t.A.T.u'yu oluşturan 18 yaşındaki Julia Volkova ve 19 yaşındaki Lena Katina daha önce yaptıkları bir açıklamada, yarışmada şok edici bir performans sergileyeceklerini söylemişti. 
     Yarışmanın organizatörü İsveç merkezli Avrupa Yayın Birliği'nin Eurovision'dan sorumlu yetkilisi Solvita Vevere, konuyla ilgili "Ortada t.A.T.u ile ilgili birçok dedikodu dolaşıyor ancak bu bir aile olayı ve biz de bunu tehlikeye atacak hiçbir şeye izin vermeyeceğiz" açıklamasında bulundu. 
     
     'Yayını kesebiliriz' 
     "Sahnede neler yapacaklarını bilmiyoruz" diyen Vevere, "Elimizde provalardan bir kayıt olacak, gerekirse yayını kesip bu bandı devreye sokabiliriz" şeklinde konuştu. Lezbiyen olduklarını gizlemeyen Volkova ve Katina'nın 2002'de yayımlanan "200 km h ih the wrong lane" albümü, Avrupa'da yok satmıştı. 
     

</TEXT>
</DOC>
