<DOC>
<DOCNO> 183747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sondun21.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba-oğul depordieu'ler kavga etti... 
</HEADLINE>
<TEXT>

     Fransız sinemasının iki ünlü aktörü baba ve oğul Depardieu'ler arasında patlak veren şiddetli söz düellosunda, oğul Guillaume Depardieu, babası Gerard Depardieu'yü, ''kafasını kariyer ve paraya takmış kronik bir yalancı'' olmakla suçladı. 
     Le Parisien gazetesine konuşan oğul Depardieu 32 , ''Gerard Depardieu korkak, dalavereci ve tembeldir... Tahlilcisine psikiyatr yalan söyleyen, tanıdığım tek kişidir'' dedi. 
     Guillaume Depardieu, hızını alamayarak, babasının para ve sevilme takıntısı olan bir kişi olduğunu öne sürdü. 
     Fransa'nın dünya sinemasına sunduğu dev oyunculardan baba Gerard Depardieu, geçen hafta Paris-Match dergisine verdiği demeçte, oğluyla hiçbir ilişkisi olmadığını söylemişti. Gerard Depardieu, ''bir kişinin istediği zaman çöplerini atacağı bir çöp tenekesi ya da duvar dibi olmak istemediğini'' belirtmiş, oğlunu ''zor ve adam olmaz biri'' olarak nitelendirmişti. 
     Babası gibi aktör olan Guillaume Depardieu'nün, 1996 yılında bir motosiklet kazasının ardından enfeksiyon nedeniyle sağ ayağı kesilmişti. Genç oyuncu, 22 Ağustos'ta bir kişinin giysisiyle alay etmesi üzerine silahıyla ateş açtığı için yargılanmış, geçen hafta kendisine verilen 9 aylık hapis cezası ertelenmişti. 
     
</TEXT>
</DOC>
