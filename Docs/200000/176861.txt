<DOC>
<DOCNO> 176861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/magazin/mag01.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgililerini değiştirdiler 
</HEADLINE>
<TEXT>

      DIŞ HABERLER SERVİSİ 
   
   POP şarkıcısı Britney Spears, eski sevgilisi Justin Timberlake'in Cameron Diaz'la el ele fotoğraflarının yayınlanmasının ardından Diaz'ın eski nişanlısı Jared Leto ile boy göstermeye başladı. İngiliz "The Sun" gazetesinin iddiasına göre, Timberlake'le Diaz'ın fotoğraflarının basında yer almasına kızan Spears, intikam uğruna Diaz'ın eski nişanlısıyla birlikte oldu. 
   
   Teselli ederken yakınlık doğdu... 
   DIAZ'LA birlikteliğini basından saklamayan Timberlake'den iki yıl önce ayrılan Spears, sık sık Leto'yla birlikte görülüyor. "Dövüş Kulübü" ve "Amerikan Sapığı" filmlerinde oynayan Leto, Diaz'ın nisanda ayrıldığı 4 yıllık sevgilisi. Spears'ın arkadaşlarına göre, Leto pop yıldızını teselli etti ve zamanla aralarında bir yakınlık doğdu. 
   
   
</TEXT>
</DOC>
