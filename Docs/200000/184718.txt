<DOC>
<DOCNO> 184718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/yasam/ayas.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman Tanrım Öldü mü 
</HEADLINE>
<TEXT>

   Beşiktaşlı Zago'nun eşi Sonia, Boğaz'da cipiyle hız yaparken, önce Cafe Inn Bar'a, ardından da Laila'nın girişine çarptı. Olay yerine gelen Zago şoka girdi... 
      MUSTAFA KURTARAN, DENİZ ALTUNTAŞ 
   
   Beşiktaş'ın Brezilyalı futbolcusu Antonio Carlos Zago'nun eşi Sonia'nın kullandığı cip, Ortaköy'de önce duvara, daha sonra da Laila'nın kapısına çarptı. Kazada, Sonia Zago ile iki güvenlik görevlisi yaralandı. 
   Sonia Zago'nun kullandığı Cherokee marka cip, dün gece 03.30 sıralarında aşırı sürat nedeniyle kontrolden çıkıp Ortaköy'deki Cafe Inn Bar'ın duvarına çarptı. Çarpmanın etkisiyle savrulan araç, bu kez de yolun sağ tarafında bulunan eğlence merkezi Laila'nın giriş kapısına çarptı. 
   
      Ucuz atlattı... 
   Kazada, hafif yaralanan Sonia Zago ile Laila'nın kapısında bekleyen güvenlik görevlileri Servet Kıvrak 22 ve Murat Akıcı 24 , Şişli Etfal Eğitim ve Araştırma Hastanesi'ne kaldırılıdı. 
   Akrabası olduğunu söylediği bir kadınla birlikte kaza yerine gelen futbolcu Zago ise, buradan, eşinin kaldırıldığı hastaneye gitti. Çarpma sırasında aracın hava yastıkları açıldığı için kazayı ucuz atlatan Sonia Zago'nun sağ kolu alçıya alındı. Diğer yaralılar Kıvrak ve Akıcı ise ayakta tedavi gördüler. 
   
</TEXT>
</DOC>
