<DOC>
<DOCNO> 198842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo03.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Newcastle'ı 'Kurt' kapamadı 
</HEADLINE>
<TEXT>

     İngiliz futbolunun emektar golcülerinden Alan Shearer dün yine takımını kurtaran isim oldu. 
     İngiltere Premier Ligi'nde Newcastle United, Wolverhampton deplasmanından 1-1'lik beraberlikle döndü. 'Kurtlar' Wolves lakaplı ev sahibi takım 26. dakikada Nathan Blake'in golüyle öne geçmesine karşın Alan Shearer'ın 30. dakikadaki sayısına engel olamadı ve maç berabere sonuçlandı. Haftanın en ilginç skorunu ise uzun süre sonra üç puanla buluşan Leeds aldı. Lig sonuncusu Leeds, deplasmanda Charlton'ı 1-0 yenerken golde James Milner imzası vardı. Düşme hattı takımlarından Aston Villa da Dion Dublin'in attığı golle Southampton'ı evinde 1-0 yendi. Blackburn ise Tugay'ın 90 dakika forma giydiği maçta Tottenham'ı Vratislav Gresko'nun golüyle 1-0 yendi. Bolton Wanderers de evinde Everton'ı Per Frandsen ve Youri Djorkaeff'in golleriyle geçti 2-0. Günün son maçında ise Portsmouth, evinde Leicester City'ye 2-0'la boyun eğdi. 
     
</TEXT>
</DOC>
