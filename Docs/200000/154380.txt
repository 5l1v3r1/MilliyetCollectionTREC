<DOC>
<DOCNO> 154380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/tv/ekran.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mubah olmayanlar 
</HEADLINE>
<TEXT>

"Aşkta ve Savaşta" ünlü yazar Ernest Hemingway'in gençlik aşkını konu alıyor 
     ALİN TAŞÇIYAN 

     Amerikalı ünlü yazar Ernest Hemingway'in gençlik aşkını konu alan "Aşkta ve Savaşta" kadrosuyla, konusuyla ilgi çeken bir yapım. Bir kere yönetmeni başta "Gandhi" olmak üzere önemli politik kişilikleri, çalkantılı dönemleri beyazperdeye aktaran Sir Richard Attenborough. 1996 yapımı filmde Hollywood'un o dönemdeki yükselen yıldızları Chris O'Donnell ve Sandra Bullock oynuyor. 
     I. Dünya Savaşı'nın sonunda Avrupa'daki savaşa katılan henüz 18 yaşındaki Ernest Hemingway'in hayatından önemli bir kesiti konu alıyor. 
     Ancak romantik melodram türündeki filmin bütün bu çekici özelliklerine rağmen tekdüze olduğunu, bir şekilde kimyasının tutmadığını itiraf etmek gerek. Dolayısıyla filmi eğlenip vakit geçirmeye çalışanlara değil duygulanıp biraz gözyaşı dökmeye eğilimlilere öneriyoruz. 
     
     Fedak r hemşire 
     Filme kaynaklık eden kitap "Hemingway in Love and War The Lost Diary of Agnes von Kurowsky Aşkta ve Savaşta Hemingway Agnes von Kurowsky'nin Kayıp Güncesi" adını taşıyor. Kitap filmde bir karakter olarak izleyeceğimiz, Hemingway'in arkadaşı Henry S. Villard ve James Nagel tarafından kaleme alınmış ve İtalya'da bir Avusturya baskınında yaralanan Hemingway'in, bacağındaki kangreni özenli bakımıyla iyileştirip kesilmekten kurtaran Kızıl Haç gönüllüsü hemşireye aşık olmasını konu alıyor. 
     KANAL D 23.00 


Canlanan Uygarlık Hititler      n Perspektif 9 Mayıs'ta sinemalarda gösterime girecek olan "Hititler" belgeselinin perde arkası, CNN TÜRK'ün "Perspektif" kuşağında ekrana geliyor. Çekimleri, Anadolu'nun 40 farklı köşesinin yanı sıra Mısır ve Suriye'de yapılan belgeselin canlandırma bölümlerinde Haluk Bilginer, Sanem Çelik, Burak Sergen, Atilla Eroğlu, Cüneyt Türel, Yeşim Alıç, Fikret Kuşkan ve Hüseyin Köroğlu gibi oyuncular rol aldı. Belgeselin müziğini Tamer Çıray yaptı, Prag Senfoni Orkestrası seslendirdi. Belgeselin orijinalini ünlü oyuncu Jeremy Irons seslendirirken, Türkçe versiyonunu ise Cüneyt Türel konuştu. Belgeseli "Atatürk" ve "Tanrıların Tahtı Nemrut" ile uluslararası alanda kendini kanıtlamış olan yönetmenimiz Tolga Örnek çekti. 
     CNN TÜRK 22.10 


Yerli-yabancı dizi, futbol, şov      Grafi2000.Comedy Varol Yaşaroğlu animasyonlarla "mağara devri" konusunu işleyecek. KANAL D 15.50 
     Nike Free Style "Nike Free Style"a katılanlar, topla şov yaparak yarışıyor. Etkinliğin ikinci bölümü yine Kanal D'de ezlenebilir. KANAL D 17.30 
     Sihirli Annem Bir peri ve fani kocasının maceralarını anlatan sevilen dizinin bu bölümünde Betüş, eşinden ayrılmak üzere olan bir arkadaşına yardım ediyor. KANAL D 20.30 
     Kingpin CNBC-e'nin yeni "mini dizi"si ABD'de sezonun en iyileri arasına giren NBC yapımı "Kingpin". Meksikalı mafya ailesi Cadenaları anlatan altı bölümlük dizi, ABD'de sezonun en iyi "yeni" dramaları arasında yer aldı. CNBC-e 21.00 
     Şahane Pazar Behzat ve Süheyl Uygur, canlı yayında bu hafta da ünlü konukları ağırlayacak. KANAL D 21.45 
     Meraklısı için futbol Trabzonspor-G.Saray maçı zirve için önemli LİG TV 19.00 . İngiltere Premier Ligi'nde düğümü çözecek maçlardan biri de Arsenal-Leeds TV8 17.00 . Brezilya Ligi'nin iki önemli takımı Fluminense-Vasco De Gama'nın maçı da naklen yayınlanacak TV8 24.00 . 
     

</TEXT>
</DOC>
