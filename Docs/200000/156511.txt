<DOC>
<DOCNO> 156511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/siyaset/siy03.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül'den Bulgaristan'a 'KADEK'i de yasaklayın' 
</HEADLINE>
<TEXT>

     Dışişleri Bakanı Abdullah Gül, Bulgaristan'dan, PKK'dan sonra KADEK'in de terörist örgüt listesine alınmasını istedi. Gül, Bulgaristan Dışişleri Bakanı Soloman Pasi'ye, "Bölücü örgütün ülkenizdeki faaliyetlerine izin vermeyin" dedi. Pasi, Bakanlar Kurulu'nun 17 Nisan'da aldığı kararla, PKK'yı terörist örgütler listesine aldığını bildirdi. Gül ise "Bu örgüt adını KADEK olarak değiştirdi. KADEK'in de terörist örgütler listesine alınmasını istiyoruz" diye konuştu. Pasi de örgüt üyelerinin Romanya'dan Bulgaristan'a geçişine izin vermediklerini kaydetti. 
     Gül, Bulgaristan'daki Türk azınlığın iki ülke ilişkilerinin gelişmesine olumlu katkı sağladığını kaydetti. Pasi ise "Bulgaristan'da yaşayan Türkler azınlık değil çoğunluk. Hükümet ortağı bile oldular" yanıtını verdi. 
     

</TEXT>
</DOC>
