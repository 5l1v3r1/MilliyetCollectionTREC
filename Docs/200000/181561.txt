<DOC>
<DOCNO> 181561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/dunya/dun03.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil'de vurulan CIA kararg hıymış 
</HEADLINE>
<TEXT>

   DIŞ HABERLER 

   
   Saddam sonrasında Irak'ın en sakin bölgesi olarak gösterilen Kuzey Irak'taki Erbil kentinde önceki gece meydana gelen ve 4 kişinin ölümü, 47 kişinin de yaralanmasına yol açan intihar saldırısının El Kaide terör örgütünün eylemi olduğu belirtildi. 
   Bağdat'ta AP'ye açıklama yapan bir Amerikalı askeri yetkili, Erbil'deki saldırıda hedef alınan binanın Amerikan istihbarat görevlilerini barındırdığını ve 4 görevlinin patlamanın etkisiyle çevreye fırlayan cam ve metal parçalarının saplanması sonucu karınlarından ağır yaralandığını bildirdi. Yetkili, saldırının El Kaide tarafından düzenlendiğini, bundan emin olduğunu söyledi. Kürtler çevredeki başka binalarda da kalan istihbaratçılar olduğunu belirttiler. El Kaide bağlantılı Ensar El İslam adlı Kürt terör örgütü mensubu olduğu sanılan eylemci, TNT yüklü beyaz KIA marka jipini 5 Amerikalının kaldığı bina önünde havaya uçurmuştu. 
   
</TEXT>
</DOC>
