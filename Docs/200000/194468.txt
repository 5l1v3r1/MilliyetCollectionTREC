<DOC>
<DOCNO> 194468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/magazin/amag.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet özel haber 
</HEADLINE>
<TEXT>
   'Alişan beni tehdit etti' 
   Vefat eden Hilmi Topaloğlu'nun eşi Semiha, şok suçlamalar yaptı 
      BAYRAM KAYGUSUZ 
   
   Beynindeki tümör nedeniyle 2.5 ay önce yaşamını yitiren Hilmi Topaloğlu'nun ölümünün ardından Mahsun Kırmızıgül ile Alişan arasında başlayan polemiğe Topaloğlu'nun eşi Semiha Topaloğlu da katıldı. Tehdit edildiği gerekçesiyle bugün savcılığa suç duyurusunda bulunacak olan Topaloğlu, Milliyet'e çarpıcı açıklamalar yaptı 
   
   Şimdi nasılsınız 
   Eşim öldü her şey bitti. Çocuklarım için ayaktayım. Olayların basına yansıdığı kadar masum olmaması da beni çok yıpratıyor. Özellikle Alişan'ın eşimi kullanarak söyledikleri beni çok şaşırttı. Şimdiki Alişan benim tanıdığım insandan çok farklı. 
   
   Herkes Alişan'ın başından beri size destek olduğunu sanıyordu, aranızda neler geçti 
   Alişan'ın eşimle 5 kasetlik ve yüzde 25'lik menajerlik sözleşmesi vardı. Eşim ölünce Alişan ve yanındaki adamlar, bu anlaşmanın feshi için eşimden kalan ipotekli iki evi öne sürdü "Bu anlaşmayı imzalamazsanız, biz bu evlerin ipoteğiyle ilgilenmeyiz" diyerek bana bir belge imzalattılar. Biri 17, diğeri 19 yaşında olan iki çocuğuma ve bana toplam 30 milyar para verdiler ama Alişan, daha biz sözleşmeyi feshetmeden gidip İdeal Müzik ile anlaşmış. Bunun cezai müeyyidesi 1 milyon dolar. 
   
   İpotekler ve maddi yardım anlamında size verilen sözler tutuldu mu 
   Tam tersi Alişan ve yanındaki Veysel Şimşek ile diğer insanlar, beni tehdit etti. Savcılığa şik yet edeceğim. Çocuklarımı, ellerine üç beş kuruş vererek kandırdılar. Alişan, Mahsun'u reklam yapmakla suçluyor. Oysa eşim hastalandığı günden itibaren masrafların çoğunu Mahsun karşıladı. 
   
   
   
</TEXT>
</DOC>
