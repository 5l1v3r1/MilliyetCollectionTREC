<DOC>
<DOCNO> 181458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sondun15.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ile konuşan Safire'den Zebari'ye Türk askerini kabul et 
</HEADLINE>
<TEXT>

     New York Times gazetesi köşe yazarlarından William Safire, bugünkü makalesinde, Irak'ın yeni Dışişleri Bakanı Hoşyar Zebari'ye ''10 bin Türk askerini kabul etmesi'' tavsiyesinde bulundu. 
     Ambrosetti konferansında Başbakan Recep Tayyip Erdoğan ile de karşılıklı konuştuklarını kaydeden Safire şunları yazdı 
     ''Türk Başbakanına, Saddam'a karşı savaşta işbirliğine yanaşmamalarını eleştirmemize neden alındığını sordum. Bana savaş sırasında Türkiye'nin hava sahasını açarak, üsleri kullandırarak yardımcı olduklarını ve Türklerin yapmış olduğu insani yardımların basına yansıtılmamasından dolayı üzüntü duyduklarını söyledi. 
     O zaman 'Irak'ı barışa kavuşturmak için koalisyona destek amacıyla asker yollamaya hazır mısınız' diye sordum. Bana, 'Türkiye doğalgaz ve doktor vererek yardımda bulunacaktır' dedi, ayrıca Amerikalıların anlamadıkları etnik sorunlar bulunduğundan söz etti. Erdoğan, Irak Dışişleri Bakanı Zebari'nin, 'Komşu ülkeler asker göndermesin' tarzındaki sözlerinden rahatsız olmuş görünüyordu. Aslında bu sorunu çözümlemek kolay. Zebari'ye tavsiyem, Ankara'ya git, Türk Dışişleri Bakanı ile konuş ve Irak'ın 10 bin Türk askerini kabul etmeye hazır olduğunu, ancak herhangi bir sürtüşmeye meydan vermemek için bunların Kürt bölgelerinden çok daha güneye yerleştirileceklerini söyle...'' Safire, yazısını şöyle sürdürdü 
     ''Kürtlerin Iraklı milliyetçiler oldukları yolundaki Türk şüphelerini bertaraf etmek için de yanında ekonomik yardımcılarını götür ve boru hatları dahil, Türkiye'nin Irak endüstrisine yapabileceği yatırımları tartış. Zira Arap kökenli olmayan Türk ve Kürt Müslüman yatırımcıların yeni Irak'ın parçası olmaları önem taşıyor.'' 
     
</TEXT>
</DOC>
