<DOC>
<DOCNO> 187569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sonspo19.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel tacizci Leedsli futbolcular kefaletle serbest 
</HEADLINE>
<TEXT>

     20 yaşındaki bir kadına cinsel tacizde bulunduğu iddiasıyla tutuklanan 1'i İngiltere Premier Ligi takımlarından Leeds United'ın oyuncusu olan 2 kişi, dün geç saatlarde kefaletle serbest bırakıldı. 
     West Yorkshire Polisi, salı günü tutuklanan ve çarşamba gününe kadar nezarette kalan 2 kişinin serbest bırakıldığını ve incelemelerin devam ettiğini söyledi. Polis, yakın bir gelecekte olayla ilgili yeni bir gelişme olmasını beklemediklerini söyledi. 
     Leeds'de yayınlanan bir gazete, Leeds United oyuncusunun olaya karıştığını belirtmiş ama polis, iddialar kanıtlanana kadar 2 kişinin kimliğini açıklamayacağını bildirmişti. 
     Söz konusu cinsel taciz iddiası ise pazartesi günü yol kenarındaki bir dinlenme alanında olmuştu. Polis ise salı akşamından beri olay mahallini kordon altında tutuyor. 
     
</TEXT>
</DOC>
