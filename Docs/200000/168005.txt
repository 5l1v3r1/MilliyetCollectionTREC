<DOC>
<DOCNO> 168005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sondun27.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan "Saros'ta artıçılar 10 gün daha sürecek" 
</HEADLINE>
<TEXT>

     Türkiye'de Saros Körfezi'nde meydana gelen ve Bulgaristan'ın güney bölgelerinde de hissedilen Richter ölçeğine göre 5.3 şiddetindeki depremin artçı sarsıntılarının en az 10 gün daha süreceği bildirildi. 
     Bulgaristan Bilimler Akademisi Jeofizik Enstitüsü Başkanı Emil Botev, bugün yaptığı açıklamada, depremin artçı sarsıntılarının 10 gün daha süreceğini ve bu sarsıntıların Bulgaristan'da da hissedileceğini söyledi. 
     Botev, Bulgaristan'da deprem araştırmaları konusunda ciddi tedbirler alınması gerektiğini de belirterek, ülke genelinde 143 olan sismik istasyon sayısının son derece yetersiz olduğunu dile getirdi. 
     Son depremin en fazla hissedildiği Kırcaali bölgesindeki sismik araştırma istasyonunun telefonlarının parasızlık yüzünden kesik olduğunu hatırlatan Botev, ''Bu şartlar altında deprem konusunda sağlıklı ve hızlı bilgi edinmemiz mümkün değil. Zaman kaybetmeden gerekli tedbirleri almalıyız'' diye konuştu. 
     
</TEXT>
</DOC>
