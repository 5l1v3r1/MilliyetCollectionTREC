<DOC>
<DOCNO> 180665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/spor/spo03.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'a geçer not 1-1 
</HEADLINE>
<TEXT>

   Galatasaray özel maçta National'la yenişemedi. Genç ve yedeklerden kurulu bir kadro ile mücadele eden Cim-Bom, Rumen temsilcisi karşısında üstün oynamasına rağmen galibiyete uzanamadı 
      
   MİLLİ maç nedeniyle lige verilen arayı iyi değerlendirmek isteyen Galatasaray, Romanya'da oynadığı özel maçta FC National Bükreş ile berabere kaldı. Genç ve yedek ağırlıklı kadrosuyla sahaya çıkan Cim-Bom maçın ilk devresini 22. dakikada Berkant'ın attığı golle önde kapadı. Sarı - Kırmızılı ekip oyunun genelinde rakibine karşı üstün bir oyun ortaya koymasına rağmen 88. dakikada Savu'nun golüne engel olamadı ve karşılaşma 1-1 sona erdi. 
   
   Maçın karnesi 
   HAKEM Valeriu İonita 
   NATİONAL BÜKREŞ Edvardo 6 - Muta 5 , Savu Dk.60 7 , Moldovan 6 , Jano 6 , Caramanin 7 , Sala 5 , Herea Dk. 68 6 , Olah 5 , Domacos Dk. 46 6 , M.Petre 6 , Ghindani Dk. 89 , Cihhaia 5 , Verdes Dk.70 5 , Bensulla 5 , Pane Dk. 52 6 , Coman 6 
   GALATASARAY Mehmet 6 - Prates 7 , Petre 7 , Orhan 6 , Abdullah 5 , Pinto 5 , Ayhan 6 , Cihan 6 , Mülayim Dk.52 5 , Baliç 7 , Berkant 7 , Daniel Dk. 85 Cafer 6 , Batista Dk.72 5 
   GOLLER Berkant Dk.22 , Savu Dk.88 
   SARI KARTLAR Ayhan, Cihhaia 
   
   Doğum gününde barış rüzg rı    Ağar ile yakınlaşma 
   50. yaşına giren Galatasaray Teknik Direktörü Fatih Terim, doğum gününü sürprizlerle kutladı. Hammam'da yapılan gecede, Terim ve DYP Genel Başkanı Mehmet Ağar arasındaki buzlar da eridi. Terim'in misafirlere, "Önemli olan dostluklar ve aile arası ilişkilerdir. Benim de hatalarım oldu, özür dilerim. Böyle bir geceye ihtiyacım vardı" dediği öğrenildi. 
   
   Merve de geldi 
   TERİM'E en büyük sürpriz, ABD'de okuyan büyük kızı Merve'nin İstanbul'a gelmesi oldu. Önce barkovizyon gösterisinde babasının doğum gününü kutlayan Merve, daha sonra aniden içeri girip, babasıyla kucaklaştı. İkinci sürpriz ise, eşi Fulya Terim'den geldi. Fulya hanım, Fatih hocanın 50 yılını ve başarılarını anlatan özel bir kitap hazırlattı. 
   
   
</TEXT>
</DOC>
