<DOC>
<DOCNO> 156211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sonspo23.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebatspor 1 puana seviniyor... 
</HEADLINE>
<TEXT>

     İkinci Lig A Kategorisi takımlarından Akçaabat Sebatspor'da, teknik direktör Sadi Tekelioğlu, Vestel Manisaspor karşısında aldıkları bir puanın kendilerine büyük katkı sağlayacağını söyledi. 
     Tekelioğlu, Vestel Manisaspor deplasmanında sıcak havanının oyun düzenlerini etkilediğini belirterek, ''Bu karşılaşmadan galibiyetle ayrılmayı amaçlıyorduk ancak olmadı. İlk yarıyı önde kapadık fakat sıcak havanın etkisiyle bu skoru koruyamadık'' diye konuştu. 
     Hafta sonunda sahalarında oynayacakları Antalyaspor maçının kendileri açısından çok büyük önem kazandığını da kaydeden Tekelioğlu, ''Antalyaspor maçından galibiyetle ayrılmamız halinde Vestel Manisaspor maçından aldığımız 1 puan bize büyük katkı sağlayabilir'' ifadelerini kullandı. 
     Tekelioğlu, Antalyaspor'u yenerek Birinci Süper Ligi garantilemek için ellerinden geleni yapacaklarını ve bu maçta taraftarlarının büyük desteğine ihtiyaçlarının bulunduğunu sözlerine ekledi. 
     
</TEXT>
</DOC>
