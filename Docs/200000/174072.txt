<DOC>
<DOCNO> 174072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur40.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Parasız Yatılılık Sınavı sonuçları açıklandı... 
</HEADLINE>
<TEXT>

     Milli Eğitim Bakanlığı'nca gerçekleştirilen Devlet Parasız Yatılılık ve Bursluluk Sınavı DPY sonuçları açıklandı. 
     İlköğretim okullularının, 4,5,6,7 ve 8'inci sınıfları ile ortaöğretim okullarının 9,10 ve 11'inci sınıf öğrencilerinin katıldığı ve 21 Haziran 2003 tarihinde yapılan sınavı, 41 bin 854 öğrenci kazandı. 
     Sınava başvuran 510 bin 596 adaydan 455 bin 75'inin sınava girdiği, 55 bin 521 adayın da sınava katılmadığı bildirildi. 
     Sınava giren adaylardan 41 bin 854'ü okullarda yatılı ve burslu okumaya hak kazandı. 
     Bilgi işlem yöntemleriyle yapılan incelemede, 4 bin 650 adayın toplu, bin 323 adayın da bazı testlerden ikili kopya çektikleri tespit edilerek, kopya çeken adayların bu testlere ait cevapları değerlendirme dışı bırakıldı. 
     Sınava giren 251 bin 38 erkek öğrencinin yüzde 9'u, 204 bin 37 kız öğrencinin yüzde 5.5'i başarılı oldu. Sınavda, Yalova en başarılı il unvanını kazanırken, bu ili Ankara ve Osmaniye izledi. 
     
     BİRİNCİLER 
     Sınavda sınıflarına göre birinciliği şu öğrenciler kazandı 
-4. Sınıflar Mardin Noter Cevdet Altun İlköğretim Okulu'ndan Lezgin Aydın, 
-5. Sınıflar Aydın Özel Başak İlköğretim Okulu'ndan Utku Okur, 
-6. Sınıflar Uşak Özel Üftade İlköğretim Okulu'ndan Selman, Naçar 
-7. Sınıflar Kırşehir Özel Yusuf Yapıcı İlköğretim Okulu'ndan Cafer Tayyar Yıldırım, 
-8. Sınıflar Kırıkkale Atatürk İlköğretim Okulu'ndan Seyit Cem Yılmaz, 
-9-10-11. Sınıflar Adana Ticaret Odası Anadolu Lisesi'nden Şule Akyol. 9, 10 ve 11. sınıf öğrencilerine aynı sorular yöneltildiği için bu sınıflardan sadece bir öğrenci birinciliği kazandı. 
     Sınav sonuçları Milli Eğitim Bakanlığı'nın ''www.meb.gov.tr'' internet adresinden öğrenilebilecek. 
     Sınav sonuç belgeleri adayların adreslerine 11 Ağustos 2003 tarihinden itibaren postalanmaya başlanacak. 
     Parasız yatılı olarak okumaya hak kazanan öğrenciler kayıtlarını 25 Ağustos-5 Eylül 2003 tarihleri arasında yaptırabilecekler. Burslu okumaya hak kazanan öğrenciler de işlemlerini 15 Eylül-6 Ekim tarihleri arasında işlemlerini yapabilecekler. 
     Süresi içinde kayıt yaptırmayanlar haklarından vazgeçmiş sayılacak. 
     
</TEXT>
</DOC>
