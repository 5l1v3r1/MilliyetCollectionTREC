<DOC>
<DOCNO> 165980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/spor/spo03.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya’ya ayak bastı 
</HEADLINE>
<TEXT>

Galatasaray’ın transfer ettiği Brezilyalı Prates dün İstanbul’a geldi, doğrudan tesislere gitti 
     ERHAN TELLİ 

     Kontrolden geçecek 
     GALATASARAY, Sporting Lizbon’dan transfer ettiği Cesar Prates’i dün İstanbul’a getirdi. İstanbul’a gelir gelmez Florya Metin Oktay Tesisleri’ne gelen ve gezen Brezilyalı futbolcu bugün sağlık kontrolünden geçecek. Daha önce ön sözleşme yapılan Prates’in, opsiyonlu olarak üç yıllık resmi sözleşmeye imza atacağı açıklandı. 
     
     Christanval iddiası 
     İSPANYOL basını, Barcelona’dan Christanval’ın Galatasaray ile anlaştığını duyurdu. Fransız stoper için iki kulüp arasında uzlaşma sağlandığı, Cim-Bom’un bunun sonrasında uzlaşmaya vardığı iddia edildi. Buna karşın Sarı - Kırmızılı yönetim, birçok oyuncuyla görüşüldüğünü ancak kesinlik kazanan ismin bulunmadığını belirtti. 
     
Hasan için Adana’ya      ADANA’DA yarın Sibel Yalçın ile dünyaevine girecek olan Hasan Şaş, düğününde birçok ünlüyü ağırlayacak. Başbakan Recep Tayyip Erdoğan ile DYP Genel Başkanı Mehmet Ağar’ın düğüne gideceği belirtilirken, Fatih Terim ve arkadaşları da İstanbul’dan katılacak. Fransa’da bulunan millilerimizin büyük çoğunluğu da Adana’ya geçecek ve düğünde yer alacak. 
     
Ümit Bremen’de      ÜMİT Davala, Almanya Birinci Ligi takımlarından Werder Bremen ile anlaştı. 2 gündür Almanya’da Bremen Kulübü yetkilileriyle görüşen tecrübeli oyuncunun menajeri Ahmet Bulut, görüşmelerin tamamlandığını belirterek "Anlaşmalar hazırlandı, bir pürüz çıkmazsa Ümit gelecek sezon Werder Bremen forması giyecek" dedi. 
     

</TEXT>
</DOC>
