<DOC>
<DOCNO> 194194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sondun05.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm zamanların en kötü filmi "Titanic"... 
</HEADLINE>
<TEXT>

     Hollywood'da gösterildiği tarihlerde gişe rekorları kıran ve 11 dalda Oscar ödülünü kucaklayan ''Titanic'', İngiltere'de ''Tüm Zamanların En Kötü Filmi'' seçildi. 
     BBC'nin internet sitesindeki habere göre, BBC tarafından hazırlanan ''Film 2003'' adlı ankette, ''Titanic'', ''En Kötü Film'' dalında tüm rakiplerini geride bıraktı. 
     Ankete katılan izleyiciler filmle ilgili olumsuz yorumlarda bulunurken, ''Film başladıktan 20 dakika sonra babam uyuyakaldı. Ben de onun horlama sesi sayesinde uyanık kaldım'' gibi eleştiriler de geldi. 
     Ankette, ünlü yönetmen Steven Spielberg'in yönettiği, Jude Law ile Haley Joel Osment'ın rol aldığı ''Yapay Zeka-Artificial Intelligence'' adlı yapım ikinci oldu. Ünlü aktör Ben Affleck'in başrolünü üstlendiği ve 135 milyon dolarlık dev bütçesiyle sinema tarihinin en pahalı yapımı unvanını elinde tutan ''Pearl Harbor'' ise üçüncülüğü elde etti. 
     Vizyona 1997 yılında vizyona giren ve başrollerinde Leonardo DiCaprio ile Kate Winslet'ın rol aldığı ''Titanic'', tüm dünyada yaptığı toplam hasılatla en çok izlenen yapım unvanını elde etmişti. 
     
</TEXT>
</DOC>
