<DOC>
<DOCNO> 165213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sontur01.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beylikdüzü'ndeki operasyonda 1 jandarma astsubay yaralandı... 
</HEADLINE>
<TEXT>

     Beylikdüzü'nde jandarma ekiplerinin düzenlediği operasyonda çıkan silahlı çatışmada bir astsubay yaralandı, bir zanlı ise yaralı ele geçirildi. 
     Bir istihbaratı değerlendiren İstanbul İl Jandarma Komutanlığı'na bağlı Kaçakçılık ve Organize Suçlar Şubesi ekipleri, Şerif Şahbudak'ın da aralarında bulunduğu bazı kişileri yakalamak için operasyon başlattı. 
     Operasyon sırasında İzmir Caddesi'nde sıkıştırılan Şahbudak ile arkadaşları, jandarma ekiplerine ateş açarak kaçmaya başladı. 
     Jandarmaların karşılık vermesi üzerine çıkan çatışmada, Astsubay Murat Duran ile Şahbudak yaralandı. 
     Meslektaşlarınca Dr. Sadık Onuk Bakırköy Eğitim ve Araştırma Hastanesi'ne kaldırılan Astsubay Duran, Yoğun Bakım Servisi'nde tedavi altına alındı. Kasıklarından vurulan Duran'ın sağlık durumunun iyi olduğu öğrenildi. 
     Hafif yaralanan zanlı Şerif Şahbudak ise, kaldırıldığı Özel Avcılar Hospital'daki tedavisinin ardından gözaltına alınarak Beylikdüzü Jandarma Karakolu'na götürüldü. 
     Çatışmadan sonra kaçan diğer kişilerin yakalanması amacıyla çevredeki operasyonların sürdüğü bildirildi. 
     
</TEXT>
</DOC>
