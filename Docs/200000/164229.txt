<DOC>
<DOCNO> 164229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sontur30.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet'in "doğru haber" hutbesi yarın tüm Türkiye'de okunacak 
</HEADLINE>
<TEXT>

     Diyanet İşleri Başkanlığı tüm Türkiye'de yarın okunacak cuma hutbesinin konusunu ''Doğru Haber'' olarak belirledi. 
     Yayınlanan cuma hutbesinde, yalan haberin ocak söndürdüğüne dikkat çekilerek, İslam'ın haber konusunda belirlediği ahlaki kurallara uymak için çağrıda bulunuldu. 
     Cuma hutbesinde, yalan haberin fert ve topluma büyük zarar verdiği, savaşların çıkmasına, dostlukların sona ermesine ve hakların zayi olmasına neden olduğu kaydedilerek, şöyle denildi 
     ''Zaman zaman yanlış haber yüzünden ocaklar sönmüş, insanlar perişan olmuştur. Bu bakımdan duyduğumuz haberin aslını esasını araştırmadan bir başkasına aktarmayalım. Ayrıca sır olarak emanet edilen haberleri de saklamasını bilelim. İnsanların özel hayatlarına müdahale anlamına gelecek, kişiliklerini zedeleyecek durumların araştırılıp ortaya konulması çabasından da uzak duralım. Kitle iletişim araçlarının sağladığı imkanlarla yoğun haber bombardımanı altında yaşadığımız şu günlerde, gerek fert, gerekse toplumsal huzurun temini ve muhafazası için, İslam'ın haber konusundaki belirlediği ahlaki kurallara şiar edelim.'' 
     
</TEXT>
</DOC>
