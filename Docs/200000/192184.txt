<DOC>
<DOCNO> 192184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sondun12.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü Rus yönetmen Klimov öldü 
</HEADLINE>
<TEXT>

     Filmlerinde, savaşın çirkin yüzünü en yalın haliyle ortaya koyan, Sovyetler Birliği döneminin ünlü yönetmeni Elem Klimov'un geçen Pazar günü 70 yaşında hayatını kaybettiği bildirildi. 
     İtar-Tass ajansı, Moskova'da tedavi görmekte olduğu hastanede ölen ünlü yönetmenin bugün toprağa verildiğini duyurdu. 
     Klimov, yönetmenlik kariyerine 1960'da başladı ve ilk uluslararası başarısını, savaşın acımasızlığını sergilediği ''Gel ve Gör'' filmiyle elde etti. 
     Elem Klimov, bu filmde, 13 yaşındaki bir çocuğun gözüyle Nazi Almanyası'nın Belarus'taki köyleri talan etmesi ve Belarusluların katledilmesini işledi. ''Gel ve Gör'' filmi aynı yıl Moskova Film Festivali'nde büyük ödülü alırken, iki yıl sonra Cannes festivalinde gösterimdeydi. 
     Stalingrad'da 1933'de dünyaya gelen Klimov, 1964'de Devlet Sinema Enstitüsü'nden mezun oldu. 
     
</TEXT>
</DOC>
