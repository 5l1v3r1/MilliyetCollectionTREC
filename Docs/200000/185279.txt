<DOC>
<DOCNO> 185279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sondun12.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İE'deki güvenlik açığı yüzünden yüksek faturalara dikkat.. 
</HEADLINE>
<TEXT>

     Uzmanlar, Microsoft'un internet tarayıcısı İE'deki güvenlik açıkları yüzünden kullanıcıların yüksek telefon faturaları ödemek zorunda kalabilecekleri uyarısında bulundular. 
     Uzmanların saptamalarına göre, bu boşluklardan yararlanan hacker'lar, kullanıcıların bilgisayarlarının telefon bağlantısı ayarlarıyla oynayarak, onları uzun mesafe telefon hatları üzerinden pornografik sitelere yönlendiriyorlar. 
     Boston'da yaşayan bilgisayar güvenlik uzmanlarından Richard Smith'in verdiği bilgiye göre, bu şekilde yönlendirildiğinin farkına varmayan kullanıcı, normal bağlantı ücreti yerine dakikada 5 dolar ödemek zorunda bırakıldığını ancak telefon faturası geldiğinde fark ediyor, ancak iş işten geçmiş oluyor. 
     Bir diğer korsanlık yönteminin ise kullanıcıların, satıcıların siteye giriş yapan her kişi başına ücret aldıkları sitelere yönlendirilmesi olduğu kaydedildi. 
     Uzmanlar, kullanıcıların bilgisayarlarına bilgileri dışında yerleştirilen bazı küçük programların perde gerisinde faaliyet gösterdiklerini ve kullanıcının başına büyük sorunlar çıkardıklarını ifade ettiler. 
     Bu nedenle kullanıcıların, http www.microsoft.com technet security adresinde yer alan yamaları vakit geçirmeden indirip yerleştirmeleri tavsiye ediliyor. 
     
</TEXT>
</DOC>
