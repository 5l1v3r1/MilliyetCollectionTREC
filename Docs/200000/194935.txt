<DOC>
<DOCNO> 194935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/spor/bnba.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Süpermen'in çöküşü 
</HEADLINE>
<TEXT>

   Orlando Magic'in 24 yaşındaki All-Star guardı McGrady bu sezon alan savunmasına karşı tam bir krizin içine girerken, "Aklım karmakarışık ve kendimi yorgun hissediyorum. Basketbolu bırakabilirim" demeye başladı 
   NBA'ye yakın plan METE AKTAŞ 

      
   "Aklım karmakarışık ve kendimi yorgun hissediyorum. Artık basketbola karşı yeterli tutkuya ve sevgiye sahip olup, olmadığımdan bile emin değilim. Sezon bittikten sonra basketbolu bırakabilirim." Bu sözlerin sahibi NBA'in en popüler oyuncularından biri olan, yerçekimini hiçe sayarak yaptığı spektaküler smaç ve hareketlerle dünya çapında milyonlarca basketbolseverin hayranlığını kazanan, 2002 - 03 sezonunda 32.1 sayı ortalaması ile sayı krallığını elde eden Orlando Magic'in 24 yaşındaki All - Star guardı Tracy McGrady. 
   Kariyerinin zirvesindeki 24 yaşında bir oyuncu nasıl olur da "erken emeklilikten" bahseder McGrady'i geçtiğimiz hafta bu şok sözleri söylemeye iten şey neydi 
   
   Böyle olacağı belliydi 
   Hazırlık döneminde Orlando'da bazı şeylerin düzgün gitmediği, oynanan 8 maçta alınan 7 mağlubiyetle kendisini belli ettiyse de, oynanan maçlar adı üstünde "hazırlık maçları" olduğu için bu kötü tabloya kimse fazla takılmadı. 
   Sezonun ilk maçında New York'u uzatmada 85 - 83 yendiklerinde ise işlerin yolunda olduğu düşünüldü. Ancak Magic daha sonra oynadığı 6 maçı da kaybedince takke düştü kel göründü. Daha sezonun 2. haftası dolmadan coach Doc Rivers ile GM John Gabriel'in takımdaki gelecekleri hakkında spekülasyonlar yapılmaya başlandı bile. Ama arka arkaya alınan 6 yenilgide en çok dikkati çeken ve bu yenilgilerin temel nedeni olarak gösterebileceğimiz konu McGrady'nin yerlerde sürünen istatistikleriydi. Geçen sezon ilk 7 maçta 30.8 sayı ve 48.3 şut isabeti ile oynayan T - Mac bu sezon ilk 7 maçta 21.4 sayı ve 35 şut isabetine ulaştı. Son 4 maçta ise McGrady, 15.1 sayı ve 21 şut isabeti ile oynuyor. 
   
   Acil çözüm şart 
   Tracy McGrady gibi bir Süpermen'i, Clark Kent'e dönüştüren şey ise kriptonit değil, ama yıldız oyuncu üzerinde aynı etkiyi sağladığı tespit edilen alan savunmaları oldu. 
   İki sezon önce uygulamaya konulan alan savunmasını en iyi uygulayan takım olarak göze çarpan Minnesota, tepesine uzun kollu Kevin Garnett'i koyduğu 1 - 2 - 2 alan savunması ile McGrady'i, 116 maç sonra ilk defa çift haneli sayının altında, 4 sayıda tutmayı başardı. McGrady maç sonrasında özeleştirde bulunup "Alan savunmasına karşı oynamayı bilmiyorum, şaşırıp kalıyorum" diyordu. 
   Gün geçtikçe takıma küsmeye başlayan McGrady'i eski haline döndürme görevi coach Rivers'a düşüyor. Rivers bir an önce T - Mac'e alan savunmasına en iyi hücumun, iyi top çevirmekten geçtiğini öğretmeli ve alan savunmasını çözecek hücum sistemleri geliştirmeli. Aksi takdirde bu sezon hem Magic hem de McGrady için kabustan farksız olmayacak. 
   
   Bravo Hido    18 dakikada 14 sayı 
   NBA'DE Ortabatı Grubu'nun iddialı takımı, son şampiyon San Antonio Spurs, David Robinson'ın jübile yaparak faal basketbol yaşantısını noktaladığı maçta Utah Jazz'ı 87 - 78 mağlup etti. San Antonio'da oyuna sonradan giren ve 18 dakika görev yapan Hidayet Türkoğlu, bu kısa süreye 14 sayı sığdırarak takımın Emanuel Ginobili 18 ve sakatlığı geçen Tim Duncan'dan 16 sonra en skorer üçüncü ismi oldu. Hidayet, 3 7 iki sayı, 1 1 üç sayı, 4 ribaund, 2 asist, 2 top çalma, 2 top kaybı ve 14 sayı ile görevini başarıyla yaptı. 
   
   Diğer sonuçlar 
   Cleveland - New York 94 - 80 
   Memphis - LA Lakers 105 - 95 
   Chicago - Denver 97 - 105 
   Golden State - Phoenix 96 - 99 
   
   ZiRVEDEKiLER    1. L.A. Lakers Hornets yenilgisine rağmen en iyi takım görünümünde. 
   2. Houston Geçtiğimiz seneye göre büyük yol kat ettikleri gözleniyor. 
   3. New Orleans Mashburn olmadan, bu kadar iyi oynamaları korkutucu. Baron Davis kariyerinin en iyi sezon başlangıcını yaşıyor. 
   4. Indiana Ron Artest ve J.O'Neal, Pacers'ı Doğu'nun zirvesine oturttu. 
   5. Detroit Basit, ama efektif oyun oynayan Pistons sezona iyi başladı. 
   6. Seattle Ray Allen yoksa Ronald Murray var da, kim bu Ronald Murray Allah aşkına 
   7. Minnesota Hala Hudson ve Szczerbiak'ın sahalara dönmelerini bekliyorlar. 
   8. New Jersey Sakatlıklar bellerini büküyor, ama yine de Doğu'nun zirvesine adaylar. 
   9. Sacramento Peja Stojakovic, Webber'dan yoksun Kralları sırtlıyor. 
   10. Utah Demek ki neymiş Jerry Sloan'ın coach olduğu bir takımı asla küçümsemeyecekmişiz. 
   
   HAFTANIN TAKIMI    INDIANA PACERS 
   Doğu Konferansı'nın güçlü takımı Indiana Pacers bu sıfatı hak ettiğini geçen hafta oynadığı 4 maçı da kazanıp Doğu'da zirveye oturarak kanıtladı. Pacers, deplasmanda önemli rakipleri New Jersey'yi ve Philadelphia'yı devirirken, Denver ve Cleveland da diğer kurbanları oldular. 
   
   HAFTANIN OYUNCUSU    RON ARTEST INDIANA PACERS 
   Indiana'nın savunma spesyalisti geçtiğimiz hafta takımının aldığı 4 galibiyette de büyük rol oynadı. Artest, 80 - 75'lik Sixers galibiyetinde 30 sayı 10 ribaund ile oynarken, haftayı 20.5 sayı, 6.5 ribaund ve 3.0 top çalma ortalamaları ile tamamladı. Ama istatistiklerden daha önemlisi geçen yıl en çok diskalifiye edilen oyuncu olan Artest'in bu sene daha aklı başında bir oyun oynayıp takımına ve kendisine zarar vermiyor olması. 
   
   BU MAÇ KAÇMAZ 14 Kasım Cuma    L.A. LAKERS - DETROIT PISTONS 
   Mehmet Okur, Shaq'a karşı. Bu iki oyuncu son kez birbirleriyle eşleştiklerinde gülen taraf 22 sayı ile kariyerinin en yüksek rakamına ulaşan Mehmet Okur olmuştu. Memo'ya dünyanın en güçlü oyuncusu karşısında vereceği mücadele için şimdiden "kolay gelsin" diyoruz. 
   
   SAYILARLA NBA'DE GEÇEN HAFTA    17000- 19. NBA sezonunu yaşayan ve ligin en yaşlı oyuncusu olan 41 yaşındaki Spurs pivotu Kevin Willis, takımının Miami'yi 80 - 73 yendiği maçta kariyerinin 17 bininci sayısını kaydetti. 
   25- New York, Orlando'yu 75 - 68 yenerken rakibini 25 şut isabetinde tutmayı başardı. Bu yüzde, Orlando Magic'in 15 yıllık kulüp tarihinde bir maçta elde ettiği en düşük şut isabet yüzdesi oldu. 
   18- Detroit Pistons'ın, Milwaukee Bucks'ı 105 - 99 yendiği maçta attığı 12 sayının yanında 18 de ribaund alan milli yıldızımız Mehmet Okur, kariyerinin ek yüksek ribaund sayısına ulaştı. Memo'nun 2. çeyrekte aldığı 6 hücum ribaundu ise kulüp tarihi rekorunu egale etmesini sağladı. 
   7- NBA'de Orlando forması giyen Türk pasaportlu Gürcü oyuncu Zaza Pachulia, Orlando'nun Chicago'ya 106 - 100 yenildiği maçta ilk NBA sınavına çıktı ve 7 sayı kaydetti. 
   1- Miami Heat - Houston Rockets maçı 1977'den beri ilk kez gerçekleşen bir olaya sahne oldu. Miami coachu Stan Van Gundy ile ağabeyi Houston coachu Jeff Van Gundy, bu tarihten sonra NBA'de birbirlerine karşı coach olarak mücadele veren ilk ağabey - kardeş oldular. 
   0- İlk 5 maç sonunda Detroit'in 2003 Draftı'nda 2. sırada seçtiği Sırp forvet Darko Milicic henüz sayı kaydına muvaffak olamadı. 
   
   HAFTANIN 5'İ    Baron Davis New Orleans 
   Allen Iverson Philadelphia 
   Emanuel Ginobili San Antonio 
   Ron Artest Indiana 
   Andrei Kirilenko Utah 
   
   DOĞU KONFERANSI    ATLANTiK GRUBU TAKIM G M GLB Boston 3 3 50.0 Washington 3 3 50.0 Philadelphia 3 4 42.9 New Jersey 3 4 42.9 New York 2 5 28.6 Orlando 1 6 14.3 Miami 0 6 0.00 
   
   MERKEZ GRUBU TAKIM G M GLB Indiana 6 1 85.7 Detroit 5 1 83.3 New Orleans 5 2 71.4 Toronto 4 2 66.7 Milwaukee 4 3 57.1 Chicago 3 5 37.5 Cleveland 2 5 28.6 Atlanta 2 5 28.6 
   
   BATI KONFERANSI    ORTABATI GRUBU TAKIM G M GLB Houston 4 1 80.0 Utah 4 3 57.1 Dallas 4 3 57.1 Minnesota 4 3 57.1 Denver 4 4 50.0 San Antonio 4 4 50.0 Memphis 3 4 42.9 
   
   PASİFİK GRUBU TAKIM G M GLB Seattle 3 1 75.0 LA Lakers 5 2 71.4 Sacramento 3 3 50.0 Portland 3 3 50.0 Phoenix 3 3 50.0 Golden State 3 3 50.0 LA Clippers 1 2 33.3 
   
   İSTATİSTİKLER    SAYI Oyuncu Ort. 1. Allen Iverson Philadelphia 28.9 2. Rashard Lewis Seattle 28.0 3. Baron Davis New Orleans 26.0 
   
   RİBAUND Oyuncu Ort. 1. Erick Dampier G.State 15.8 2. Ben Wallace Detroit 14.7 3. S.O'Neal L.A. Lakers 12.5 
   
   ASİST Oyuncu Ort. 1. Jason Kidd New Jersey 9.7 2. Baron Davis New Orleans 8.6 3. Gary Payton L.A. Lakers 8.5 
   
   BLOK Oyuncu Ort. 1. Elton Brand L.A.Clippers 8.00 2. Theo Ratliff Atlanta 4.71 3. Ben Wallace Detroit 3.50 
   
   TOP ÇALMA Oyuncu Ort. 1. Baron Davis New Orleans 4.71 2. Allen Iverson Philadelphia 3.57 3. Kerry Kittles New Jersey 3.29 
   
   11 Kasım 2003 Salı itibariyle 
   
   
</TEXT>
</DOC>
