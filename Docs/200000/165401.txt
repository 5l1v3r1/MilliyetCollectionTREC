<DOC>
<DOCNO> 165401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sonspo04.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Portolu Postiga Tottenham'da... 
</HEADLINE>
<TEXT>

     İngiltere Premier Ligi takımlarından Tottenham Hotspur, UEFA Kupası Şampiyonu Portekiz'in FC Porto takımının genç golcüsü Helder Postiga'yı transfer etti. 
     20 yaşındaki milli futbolcunun, kendisi ve takımının gösterdiği performans nedeniyle ücretinin 6.25 milyon sterlinden 8.25 sterline yükseldiği belirtildi. 
     Tottenham Hotspurs ile 5 yıllığına anlaşan Postiga'nın sezon hazırlıkları öncesi temmuz ayında takıma katılacağı bildirildi. 
     Helder Postiga, attığı 19 golle geçen sezon UEFA Kupası, Portekiz Ligi ve kupasını alan FC Porto'nun gözde oyuncuları arasında bulunuyordu. 
     Tottenham Hotspurs Menajeri Glenn Hoddle, yeteneğini kanıtlayan genç futbolcunun, takımın kalitesini artıracağını söyledi. 
     Bir kıyı kenti olan Povoa De Varzim'li Postiga, teknik üstünlüğü, oyun zekası ve ve kafa topları hakimiyetiyle tanınıyor. 
     
</TEXT>
</DOC>
