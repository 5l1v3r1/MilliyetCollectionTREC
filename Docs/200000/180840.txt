<DOC>
<DOCNO> 180840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/yazar/asik.html </URL>
<DATE> 2003/09/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Eski tüfek... 
</HEADLINE>
<TEXT>

   
   85 yaşındaki amcamız, kendisinden 55 yaş küçük bir genç hanımla evlenmiş. Kendisini tebrik eden aile doktoruna sormuş 
   - Acaba benim şimdi çocuğum olabilir mi 
   Doktor gülmüş 
   - Evin müsait, üniversiteli bir pansiyoner al, faydası olur. 
   Bir müddet sonra amcamız, doktora gayet memnun gelmiş, eşinin hamile olduğunu sevinçle müjdelemiş. Doktor sormuş 
   - Eve pansiyoner aldın mı 
   - Evet aldım... 
   - Peki ondan ne haber 
   - Sorma doktor, bu yaştan sonra başıma dert açtım, o da hamile... 
   
   İki ihtiyar konuşuyor. Biri diğerine, "Hüsamettinciğim" demiş. "Hatırlıyor musun, asker ocağında bizim yemeklere şap katarlardı." 
   "Yaa, hatırlamaz olur muyum" diye cevap vermiş Hüsamettin, "Etkisini şimdi görmeye başladım." 
   
   "Aptallığın en büyük kanıtı, aynı şeyi defalarca yapıp farklı bir sonuç almayı ummaktır" 
   Einstein 
   
   Seçim anketine yanıt veren bir yaşlı adam anket bitince düşüncesini söylemeden edememiş 
   - Yalnızca evet veya hayır diyerek insan önemli bir konuda düşüncelerini nasıl tam ifade edebilir... 
   Anketçi hınzır 
   - Evlilik kararını da bu iki sözcükten biriyle vermiyor musunuz 
   
   Akşam ve sen    İkimizdik, sen ve ben, bir çiçekle 
   onun tomurcuğu arasında bir yerde 
   öylece durur muyduk, ikimiz gibi 
   d ima birlikte olurduk hüzünlerde... 
   Anımsar mısın, yaz günü bir bahçeyle 
   gizledikti kendimizi birbirimizden 
   sen ve bahçe, ben ve bahçe, sen ve ben 
   akşamlar derlerdik her ikimizden... 
   Üşürüz, çünkü uzağız şimdi o yazdan 
   ey, birazdan bir yazdan geçer olan, ey 
   kimbilir ne anlama geliyor artık, 
   şu eskiden "hüzün" dediğimiz şey 
   
   Moğollar gelmiş ..    Efsanevi müzik grubu Moğollar geçtiğimiz ağustos ayında Antalya'ya konser vermeye gidiyorlar. Antalya yerel medyası kendilerine olağanüstü ilgi gösteriyor... Kamerasını kapan soluğu "Moğollarla röportaj" yapmak için deneyimli müzisyenlerin yanında alıyor. Bir ara etraflarında kamerasıyla şaşkın şaşkın dolaşan bir delikanlı peydah oluyor. Grubun lideri Cahit Berkay yardımcı olmak için atılıyor 
   - Delikanlı kimi arıyorsun, bizi mi 
   - Yok abi, Moğolistan'dan turistler gelmiş onları arıyorum. 
   
   Notlar ve potlar...    Haftanın olayı Irak Dışişleri Bakanı Hoşyar Zebari' nin "Türk askeri istemiyoruz" mesajıydı. Abdullah Gül, Zebari'ye tepki gösterdi, onu Amerikalılara şik yet etti. Biliyorsunuz geçen baharda Kuzey Irak'a asker göndermek istemiştik, ABD izin vermemişti. Abdullah Bey o zaman hiç sesini çıkartmamıştı. Neden Çünkü o zaman Türkiye'nin çıkarları söz konusuydu. Bugün ise Amerika'mızın çıkarları söz konusu. Ve Zebari Türkiye'nin ABD'ye hizmetini alenen engelliyor. Kahrol zebani e mi 
   
   Turizm Yatırımcıları Derneği yurtdışına yönelik "Laik Türkiye" kampanyası başlatacak, bunun için her yıl 250 milyon dolar harcayacakmış. Ne yani biz laik değil miyiz Değiliz demek... Peki dışarıya para dağıtarak laik olunur mu Dolarla göz boyayacağımıza içerde dinci siyasete son verip gerçekten laik olsak daha iyi değil mi 
   
   Bir soru 
   "Ankara'da Irak askeri görmek ister miydiniz " 
   TKP'nin duvar afişlerinde yer alan soru. 
   
   Gazeteci yemini...    Geçmişte bir gazeteci yemini yayımlamıştık. Okurumuz kesip 6 yıl saklamış, bu hafta "bir kez daha yayımlamamız" ricasıyla bir fotokopisini gönderdi... Yayımlayalım, inşallah faydası olur 
   "Yağcılık ve yalakalık yapmayacağıma, paraya, pula, hisse senedine tapmayacağıma, haberimin içine yalan katmayacağıma, kimseye çamur atmayacağıma, kalemimi satmayacağıma, özel hayata dalmayacağıma, avanta almayacağıma, gerçeklerden uzak kalmayacağıma, vurguncunun, üçk ğıtçının yanında olmayacağıma, gaza gelip dolmayacağıma ve de eleştiriye, hakarete, saldırıya uğrayınca 'ulan milletin enayisi ben miyim, malı götürmek varken niye gazeteci oldum' diye saçımı başımı yolmayacağıma, tüm okurlar önünde namusum ve şerefim üzerine and içerim." 
   
   
   Türkiye'yi Irak'ta görmek istemeyen 
   Dışişleri Bakanı Zebari, 
   Alman, Fransız ve Rus askeri istiyormuş. 
   Avucunu yalar... 
   O ülke askerlerinin canı tatlı... 
   Haldun Ertem 
   
      
   
</TEXT>
</DOC>
