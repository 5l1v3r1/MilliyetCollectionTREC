<DOC>
<DOCNO> 160665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/magazin/mag01.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab söyledi emniyet 'izledi' 
</HEADLINE>
<TEXT>

Diyarbakır'da Erener'in müthiş konseriyle biten festivalde tüm 'sakıncalı' görüntüler banda alındı 
     FERİT ASLAN Diyarbakır DHA 

     BORUSAN Filarmoni Orkestrası konseriyle başlayan Diyarbakır 3. Kültür ve Sanat Festivali, Sertab Erener'in müthiş konseriyle son buldu. Erener'in Türkiye'ye Eurovision birinciliği getiren 'Everyway that I can' şarkısına 30 bin kişi eşlik etti. Bu muhteşem konser sonrası Erener'e 'barış annesi' olduğunu söyleyen bir kadın çiçek verdi. 
     
     Barış annesi af istedi 
     ERENER'in elini öptüğü yaşlı kadın barış ve genel af isterken, Büyükşehir Belediye Başkanı DEHAP'lı Feridun Çelik de "Bir dahaki festivalde hapishanede, sürgünde ve dağlarda çocuklarımız kalması" dedi. Diyarbakır Emniyet Müdürlüğü ekipleri ise, dokuz gün süren festivaldeki tüm etkinlikleri kayda aldı. 
     
     Kasetler DGM yolunda 
     ÖZELLİKLE terör örgütünün lideri Abdullah Öcalan lehine atılan sloganların yer aldığı kasetler incelenirken, slogan atanların kimlik belirleme çalışmaları başladı. Kaset çözümlerinin bugün DGM'ye gönderileceği, organizatörler hakkında dava açılabileceği kaydedildi. 
     

</TEXT>
</DOC>
