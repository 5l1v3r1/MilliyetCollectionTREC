<DOC>
<DOCNO> 158758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/ekonomi/eko07.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Nedim Şener'e 'yılın ekonomi muhabiri' ödülü 
</HEADLINE>
<TEXT>

     EKONOMİ SERVİSİ 

     Gazetemizin muhabiri Nedim Şener, İstanbul Serbest Muhasebeci Mali Müşavirler Odası'nın İSMMMO verdiği 'Yılın Ekonomi Muhabiri Ödülü'nü aldı. İSMMMO'nun dün genel kurulu yapıldı. Lütfi Kırdar'daki genel kurulda konuşan İSMMMO Başkanı Yahya Arıkan, son yıllarda yaşanan Enron, World Com gibi skandalların muhasebe denetiminde itibar yönünden deprem yarattığını belirterek, mesleğin temel sorununun tekelleşme ve haksız rekabet olduğunu söyledi. 
     Genel Kurulda, bu yıl ilki gerçekleştirilen 'Yılın En İyileri' ödül töreni de yapıldı. '2002 yılının En Başarılı Muhasebe Bilim İnsanı' ödülü Doç. Dr. İdil Kaya'ya, 'En Başarılı Ekonomi Muhabiri' ödülü Milliyet Gazetesi'nden Nedim Şener'e, 'En Başarılı Vergi Dairesi Müdürü Ödülü' Halkalı Vergi Dairesi Müdürü Gülay Aslan'a, 'En Başarılı ve Kaliteli Muhasebe Bürosu Ödülü' Seyfullah Yıldız'a verildi. 
     

</TEXT>
</DOC>
