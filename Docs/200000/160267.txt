<DOC>
<DOCNO> 160267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/ekonomi/eko07.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna'yla Haliç'te yüzeceğiz 
</HEADLINE>
<TEXT>

     EVRİM ERGİN Marmaris 

     DenizTemiz Turmepa Derneği'nin kurucu onursal başkanı işadamı Rahmi Koç, Marmaris merkez Atatürk İlköğretim Okulu öğrencileri ve dalgıçlarla, kıyı ve deniz dip temizliği etkinliğine katıldı. 
     Rahmi Koç, gazetecilerin 'İstanbul'da denize girilebilecek mi ' sorusuna, "Tabiki. Zaten Tuzla'da denize giriyorum. Önümüzdeki yıl Haliç'in de temizlenmesiyle birlikte umarım sayın Belediye Başkanı Ali Müfit Gürtuna'yla Haliç'te yüzeceğiz. Haliç'in temiz olması bizim için çok önemli. Keza burada Rahmi Koç Müzesi de bulunuyor. Hatta bir süre sonra Haliç'te yüzme yarışları düzenleyebiliriz" diye konuştu. 
     Rahmi Koç, denizlerin temiz tutulalabilmesi için temizlemekten çok kirletmemiz gerektiğini, bunun için de çocukları eğitmeye çalıştıklarını dile getirdi. 
     Derneğin şu anda beş gemisi bulunuyor. Denizde temizleme işlerini yürüten bu gemilerin ikisi İstanbul Boğazı'nın, diğer üç gemi ise güney sahillerinin temizlenmesine çalışıyor. 
     

</TEXT>
</DOC>
