<DOC>
<DOCNO> 169515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sondun14.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Chicago Tribune "KADEK Türkiye sınırında saldırı sinyali bekliyor" 
</HEADLINE>
<TEXT>

     ABD'de yayımlanan Chicago Tribune gazetesi, terör örgütü PKK KADEK teröristlerinin Kuzey Irak'ta, Türkiye sınırına yakın tepelerde saldırı sinyali beklediklerini yazdı. 
     Gazetede, Mike Donning imzasıyla yer alan haberde, ''yakın bir zamanda bölgenin karışabileceği'', terör örgütü elemanlarının bir kısmının da İran sınırının yakınlarında oldukları belirtildi. 
     Terör örgütü elebaşılarının, ''Türkiye'den isteklerinin karşılanmaması'' halinde saldırı emri verecekleri kaydedilen haberde, terör örgütünün Türkiye'ye karşı saldırıya geçmesine göz yumulmasının Amerikan yönetimini utandıracağı ifade edildi. 
     Haberde, ABD'nin PKK KADEK'i terör örgütü olarak gördüğü ve ABD Savunma Bakanı Yardımcısı Paul Wolfowitz'in, bu örgütün üyelerine hoşgörülü olunmayacağı şeklindeki sözleri hatırlatıldı. 
     
</TEXT>
</DOC>
