<DOC>
<DOCNO> 192573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/ekonomi/eko03.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gönül rızasıyla vermiyoruz' 
</HEADLINE>
<TEXT>

   İmarzedelere ödenecek paraları gönül rızasıyla vermediklerini belirten Başbakan Tayyip Erdoğan, "2004 Temmuz'undan sonra fakirin alınterini asalaklara yedirtmeyeceğiz" dedi 
   ANKARA Milliyet 
   
   Başbakan Recep Tayyip Erdoğan, İmar Bankası'na ilişkin ödeme planına işaret ederek, "Bu parayı, vallahi billahi gönül rızasıyla vermiyoruz. 2004 Temmuz'undan sonra fakirin alınterini bu asalaklara yedirtmeyeceğiz" dedi 
   Erdoğan, Müstakil İşadamları Derneği'nin MÜSİAD iftar yemeğinde yaptığı konuşmada İmarzedelere ödenecek paraları gönül rızasıyla vermediklerini, Hazine güvencesinde bankanın olamayacağını belirtti. "2004 Temmuz'una kadar sabredin. Kusura bakmasınlar bu tarihten sonra Hazine güvencesinde banka kalmayacak. Dürüst işadamının, fakirin alınterini bu tür asalaklara yedirtmeyiz" diyen Erdoğan, BDDK önünde eylem yapan imarzedelere yönelik şunları söyledi 
   
   'Değirmenin suyu sorulmadı' 
   "BDDK önünde ısmarlama oldukları belli gösteri yapanlara 'Neden banka sahiplerinin kapısı önünde eylem yapmadıklarını' sorduğunuzda, 'Devlete güvendik yanıtını' alıyorsunuz. Devlete güvendiniz de arada istasyon var. Aldatılırken, faiz alırken 'Bu değirmenin suyu nereden' geliyor diye sorulmuyor. Bugün 'benim' diyen banka dövize yüzde 10 faiz verirken onlar yüzde 17 veriyordu. Hoş geldiği için kimse sormuyordu. Yeni yasa ile bunlar sağlam zemine oturacak. Bakkal dükkanı gibi banka açılmayacak. Batıyorlarsa tedbirlerini alıp ödemelerini yapacaklar." 
   
   SPK'dan Uzanlar'a bir ayda 9.7 katrilyonluk ödeme emri    Sermaye Piyasası Kurulu SPK , Kepez Elektrik'ten, hesap ve işlemlerindeki uygunsuzluklar dolayısıyla 2001 ve 2002 yıllarına ait mali tablolarının yeniden düzenlenmesini istedi. SPK'nın haftalık bülteninde, Kepez Elektrik'in, sermaye piyasası mevzuatına uymasıyla sorumlu ve görevli Yönetim Kurulu Üyesi Ufuk Uzunkaya hakkında, işlem yapılması kararlaştırıldığı bildirilirken, diğer yöneticiler hakkında da bir ay içinde usulsüzlüklerin giderilmemesi durumunda suç duyurusunda bulunulacağı bildirildi. Bültende, Kepez Elektrik'in grup şirketlerinden Asya Dahili Ticaret ve Müşavirlik'i, k r aktarımı için paravan şirket olarak kullandığı ve 9.7 trilyon lira tutarında fazla ödeme yapıldığı belirtildi. Kepez Elektrik Yönetim Kurulu Başkanı Hakan Uzan, Kemal Uzan ve Yönetim Kurulu üyeleri Muhammet Arıcı, Kayhan Anaral, Hüseyin Özel, Mustafa Akar, Murat Özen ve Mehmet Balık'a, bu tutarın kanuni ticari faiziyle geri dönüşü için bir ay süre verildiği bildirildi. 
   
   
</TEXT>
</DOC>
