<DOC>
<DOCNO> 155242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/spor/bnba.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Detroit Pistons’ı Mehmet taşıdı 
</HEADLINE>
<TEXT>

Philadelphia 76’ers karşısında takımının galibiyetine imza attı, yüzde yüzlük şut isabetiyle Coach Carlisle’nin alkışını aldı 
     Müthiş smaç 
     NBA’DE Doğu Konferansı yarı finalinin ilk maçında Detroit Pistons, Philadelphia 76’ers’ı 98-87 yenerek 1-0 öne geçerken, oyuna sonradan giren milli oyuncumuz Mehmet Okur mükemmel performansıyla galibiyete damgasını vurdu. 23 dakika oyunda kalan Mehmet, biri üçlük olmak üzere yedide yedi isabet kaydetti, maçı 16 sayı ile tamamladı, çok kritik bir top çalma ve blok da yaptı. Son çeyrekte de tribünleri ayağa kaldıran bir smaç yaptı, altı da ribaund aldı. 
     
     Hido’dan iki sayı 
     COACH Carlisle, "Mehmet için iyi oynadı demek yetersiz kalır. Müthiş bir enerjiyle oynadı" dedi. Başarılı basketçi, "Bu galibiyeti kutlamaya zamanımız yok. Oynadıkça kendime güvenim geliyor. Daha da iyi olacağım" diye konuştu. Bu arada, Batı Konferansı yarı finalinin ilk maçında ise Sacramento, Dallas’ı rakip sahada 124-113 yenerek 1-0 öne geçti. Hidayet 10 dakika oynadı, 0 2 iki sayı, 2 2 serbest atış, bir asist, bir top çalma ile maçı 2 sayı ile tamamladı. 
     

</TEXT>
</DOC>
