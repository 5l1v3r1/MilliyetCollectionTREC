<DOC>
<DOCNO> 198285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/siyaset/siy03.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos da 'Muhalefet' dedi 
</HEADLINE>
<TEXT>

   YORGO KIRBAKİ Atina 

   
   Kıbrıs Rum Yönetimi lideri Tasos Papadopulos, Loizidu davası konusunda AB Konseyi'ne çatmakla birlikte çıtayı az da olsa alçaltırken, Kıbrıs sorununun çözümü konusundaki planlarında da değişiklik yaptı. 
   Papadopulos, Atina'da düzenlediği basın toplantısında "Siyasi sorunlar sadece mahkeme kararları ile çözülmez" diye konuşarak, Rum Kesimi'nin, Loizidu davası yüzünden AB Konseyi'nin sert yaptırımlara gideceğine ilişkin abartılmış beklentiler içinde bulunmaması gerektiğini ima etti. Loizidu davası konusunda yaşanan gelişmelerden rahatsızlığı belli olan Papadopulos şunları söyledi "Avrupa Konseyi Bakanlar Kurulu'ndaki çözüm formülünü müzakere etmiyoruz." 
   Kıbrıs sorununun çözümlenmemesi durumunda Rumların 1 Mayıs 2004'te fiilen başlayacak AB üyeliklerinde Yeşil Hat'ın "AB sınırı" olmamasına yani taksimin resmileşmemesi çalışacaklarını belirten Papadopulos, bu uğurda da KKTC'ye taviz vermeyeceklerini, "Müktesebatın uygulanması büyük zorluklar getirecek ama bunları da halledebiliriz" diyerek ortaya koydu. 
   Annan Planı'nı müzakere zemini olarak kabul etmesinin nedenini "Çözüm için elbet beyaz boş bir k ğıttan başlayamayız" diyerek anlatan Papadopulos, KKTC'de 14 Aralık'ta yapılacak seçimlerden sonra sonuç ne olursa olsun BM Genel Sekreteri'nden müzakere sürecini başlatmasını isteyeceklerini belirterek, şunları söyledi "Kıbrıs'ta çözüm Denktaş ile imk nsız. Muhalefet ise her ne kadar iki ayrı devletten söz etse de hiç değilse müzakere yapacağını söylüyor." 
   
   
   
   
   
   
</TEXT>
</DOC>
