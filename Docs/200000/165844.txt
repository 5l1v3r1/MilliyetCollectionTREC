<DOC>
<DOCNO> 165844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/soneko23.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Enflasyonun faydalı olduğunu söylemek mümkün değil 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, bugün itibariyle enflasyonun faydalı olduğunu söylemenin mümkün olmadığını belirterek, ''enflasyon ekonomiyi her bakımdan tahrip eden, makro dengeleri bozan, alt üst eden bir olaydır'' dedi. 
     Ankara Ticaret Odası ATO , Gazi Üniversitesi ve Ankara Yeminli Mali Müşavirler Odası tarafından düzenlenen ''Enflasyon Muhasebesi ve Maliye Bakanlığı Kanun Tasarısının Değerlendirilmesi'' konulu panelde konuşan Şener, ilk olarak ATO Başkanı Sinan Aygün'ün Maliye Bakanı'nın toplantıda olmayışına yönelik sözlerini yanıtladı. 
     Hayatın teorisi ve pratiği arasında fark bulunduğunu anlatan Şener, ''Konunun güçlüklerini hissetmeden konuştuğunuz zaman farklı yaklaşımlar getirebilirsiniz ama hayatı yaşayan, sorumluluğu olan kişi olduğunuzda sorunlar olduğunu görürsünüz'' diye konuştu. 
     Siyasetçilerle zamanını paylaşmak isteyen gruplar olduğunu, bugünkü programında aynı saate olan 3 ayrı programdan bu toplantıyı tercih ettiğini anlatan Şener, ''diğer toplantılarda olanlar beni tenkit edebilir ama hayatın gerçekleri açısından bu çok doğru değil'' dedi. 
     Maliye Bakanı'nın kendisinin de bulunması gereken Kamu Yönetim Reformu ile ilgili toplantıda olduğunu söyleyen Şener, ''kabineden birimizin oluşu yeterlidir sanırım'' şeklinde konuştu. 
     
     ENFLASYON 

     Türkiye'nin 32 yıldır yüksek enflasyon ortamında yaşadığını hatırlatan Başbakan Yardımcısı, uzun süren enflasyonist ortam sonucunda insanların bu ortama adapte olduklarını, enflasyonla yaşamayı becerdiklerini kaydetti. 
     Akademisyenler ve politikacılar arasında enflasyonun faydalı olduğunu, büyümeyi kolaylaştırdığını düşünenler bulunduğunu hatırlatan Şener, şöyle devam etti 
     ''Bugün itibariyle enflasyonun faydalı olduğunu söylemek mümkün değildir. Enflasyon ekonomiyi her bakımdan tahrip eden makro dengeleri bozan alt üst eden bir olay. Orta ve uzun vadede enflasyon ortamının büyümeyi sağlamadığı, potansiyel büyümeyi de düşürdüğü ortaya çıkmıştır.'' 
     
     ENFLASYONUN FİRMA YAPISINA ETKİSİ 

     Enflasyonun firma yapılarını ve işleyişini de bozduğunu vurgulayan Şener, bunun ötesinde enflasyon muhasebesi uygulanmaması nedeniyle firmaların kazanmadıkları için vergi ödemek durumunda kalabildiklerine dikkat çekti. 
     Bunun mevzuatın ekonomiyi ve enflasyonun etkisini kavrayamayışından ortaya çıktığını anlatan Başbakan Yardımcısı Şener, teorik olarak enflasyon muhasebesinin olmadığı ortamlarda firmaların mali tablolarında zarar varsa bile kar gösterebileceğine işaret etti. 
     Enflasyonist süreç sonucunda piyasanın buna kendini adapte ettiğini, muhasebe teknikleri ve hileleri ile bunu telafi yoluna gittiğini anlatan Şener, böylelikle resmi kurumlara yapılan bildirimle firma kayıtları arasında farkların ortaya çıktığını vurguladı. 
     Bu fiili durumun yasalara aykırı bir alışkanlığı körüklediğini de söyleyen Şener, bunun sonucunda kamu gücünü kullananların istediği herkesi suçlaması için hukuki bir zeminin ortaya çıktığını kaydetti. 
     ''Bu ülkede dürüstçe hesap tutacağım diyen hiç mi yok'' diye soran Şener, ''Böyle bir şey olamaz. Demekki hukuki yapı sağlıklı değil, demek ki düzenlenmiş olan hukuki yapı piyasayı, ekonomiyi kavramıyor'' diye konuştu. 
     Şener, bu durumu, dürüst, namuslu, kanunlara uygun iş yapmak isteyenleri yok eden, tasfiye eden bir mekanizma olarak niteledi. 
     
     ENFLASYON MUHASEBESİ 

     Maliyet muhasebesi ile ilgili somut gelişmeler olduğunu, bu konuda Sermaye Piyasası Kurulu SPK ve Bankacılık Düzenleme ve Denetleme Kurumu'nun BDDK bazı düzenlemeleri bulunduğunu hatırlatan Bakan Şener, şöyle konuştu 
     ''Dolayısıyla enflasyon muhasebesi SPK tarafından, bankalarımız tarafından belli bir düzeyde uygulama safhasına girmiştir. Bugün yapılan tartışma bunun vergi boyutunun çözümüne yöneliktir ve Maliye Bakanlığı tarafından yapılacak düzenlemelerdir. 1 Ocak 2004 tarihi itibariyle yürürlüğe girecektir.'' Bu sene enflasyon hedefinin yüzde 20 olduğunu, gelecek yıl yüzde 10'lara, sonraki yıllarda ise tek haneli rakamlara düşürüleceğini hatırlatan Şener, enflasyon muhasebesinin enflasyonun tek haneli rakamlara düştüğü bir dönemde gündeme geldiğine işaret etti. 
     Ancak gecikme de olsa böyle bir düzenlemenin gerekliliğine inandığını söyleyen Şener, ''zararın neresinden dönerseniz kardır'' diye konuştu. 
     Kamu Yönetimi Temel Kanun tasarısı'nın, yasalaştıktan sonra, kamu yönetimiyle ilgili olarak Türkiye'de herşeyi etkileyeceğini ifade eden Bakan Şahin, şöyle konuştu 
     ''Bu yasa, herşeyin yeniden ele alınması sonucunu doğrucaktır. Bu komple bir çalışmadır. Bu konuda popülist ve çıkarcı davranma lüksümüz yok. Şahsi çıkarlarımızı, partisel çıkarlarımızı öne alarak Türkiye'yi bir yere götüremeyeceğimize inanıyoruz. O bakımdan merkezdeki bir takım görevlerin mahaline devrini de amaçlayan bu tasarı, kuşkusuz iktidarda bulunan bir parti için kolaylıkla değerlendirilecek birşey değildir diye düşünülebilir ama biz hükümet olarak bu konuda kararlıyız. Bu çalışmanın koordineli bir şekilde yapılmalı, temel taslak ile bakanlıkların yaptığı çalışmalar arasında bir çelişki olmamalı.'' 
     
     LİBERALLEŞME VE YERELLEŞME 

     Şahin bu arada, dünyada geçtiğimiz yüzyılın ilk yarısına kadar bireyin geri planda kaldığı ve devlet erkinin ön planda olduğu bir yönetim anlayışının hakim olduğunu, daha sonraları ise bireyin ön plana çıktığı bir anlayışın geliştiğini ve 1980'lerden itibaren de ekonomide liberalleşmeye, yönetimde ise yerelleşmeye gidildiğini söyledi. 
     Türkiye'nin de dünyadaki bu gelişmelerden uzak kalmasının düşünülemeyeceğini ifade eden Şahin, ''itiraf etmeliyiz ki bu konuda üzerimize düşeni Türkiye olarak tam yaptığımız söylenemez. Atılan adımlar yetersiz kaldı'' dedi. 
     Ekonomide liberalleşmeyi ve yönetimde yerelleşmeyi sağlayan ülkelerin çok daha hızlı geliştiklerine işaret eden Şahin, ''Mutlaka bu ilkeleri Türkiyeye taşımak, bu konuda yeniden yapılanmayı sağlamak ve bunu uygulayamaya da yansıtarak Türkiye'ye sıçrama yaptırmak hükümet olarak bizim görevimiz. Bu çerçevede Kamu Yönetimi temel hazırlıkları sonuç verdi, ortaya bir metin çıktı. Bizim hükümet olarak kamuda yeniden yapılanmayı gerçekleştirmek temel hedefimizdir. Bu konuda ısrarlıyız. Bu konuda kararlıyız'' diye konuştu. 
     
     ''TASARI, BİR BAŞLANGIÇ'' 

     Kamu Yönetimi Temel kanunu tasarısını bir başlangıç olarak niteleyen Şahin, bunun arkasından 3030 sayılı Büyükşehir Belediyeler Kanunu, 1580 sayılı Belediyeler Kanunu, İl İdaresi Yasası ve Köy Yasası ile ilgili çalışmaların geleceğini söyledi. 
     Devlet Personel Rejimi ile ilgili olarak da Devlet Personel Başkanlığı'nda bir ekibin çalıştığını belirten Şahin, 657 sayılı Devlet Memurları Kanunu'nun da ''Memurlar ve Diğer Kamu Görevlileri Hakkında Kanun'' adı altında yeniden düzenlendiğini bildirdi. Şahin, şöyle dedi 
     
     ''KAMU PERSONEL REJİMİ DE YENİDEN DÜZENLENİYOR'' 

     ''Kamu personel rejimi de yeniden düzenleniyor. Türkiye'nin buna da ihtiyacı var. İşte Kamu Yönetimi Temel Kanun Tasarısı önünüzde. Yerel Yönetimlerle ilgili çalışmalar taslak haline dönüştürüldü. Şimdi de kamu personel rejimi ile ilgili Memurlar ve Diğer Kamu Görevlileri Hakkında Kanun tasarısı da hazır. Onu da tartışacağız. En idealini yakalamaya çalışıyoruz. Ben yaptım oldu mantığıyla hareket edemeyiz.'' Yeni personel rejiminde, sınıflandırma yerine kariyer ve liyakat, başarı değerlendirme ve hesap verebilirlik ilkelerinin yer aldığını belirten Şahin, şunları söyledi 
     ''İstisnai görevlilere sınırlama ilkesi geliyor. Bu konu Türkiye'de zaman zaman istismar edilmiştir. Bunun içinde taslakta istisnai görevlilere sınırlama getirildiğini görüyoruz. İstihdam şekilleri, kamuda kimler görev yapacak açık ve net bir şekilde görüyoruz. Asansör yükselme yok. Mali ve sosyal haklarla ilgili çok ciddi ve radikal sayılabilecek değişiklikler var. Ayrımcılıklara son veriliyor. Özetle hiç birşey eskisi gibi olmayacak. Herşeyi ele acağız çağa uygun kamuda yeniden yapılanmayı sağlayacağız dedik. Bu sözde kalmamalı. İşte gerekli adımları atıyoruz.'' 
     
</TEXT>
</DOC>
