<DOC>
<DOCNO> 159493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/soneko33.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, euro karşısında toparlandı... 
</HEADLINE>
<TEXT>

     Uluslararası para piyasalarında dün Avrupa ortak para birimi karşısında rekor değer kaybına uğrayan ABD Doları bugün güçlü bir toparlanma gösterdi. 
     Londra borsasında öğleden sonra işlemlerinde, dolar karşısında dün 1.1932 dolara kadar yükselen Euro bu düzeyde tutunamayarak 2 senti aşan bir düşüşle 1.1707 dolara geriledi. 
     Gözlemciler Euro'nun yanı sıra diğer önemli paralar karşısında da değerlenen doların toparlanmasında, teknik nedenler kadar, Avrupa Merkez Bankası'nın gelecek haftaki toplantısında faiz hadlerini düşüreceğin beklentisinin güçlenmesinin etkili olduğunu belirtiyorlar. 
     Gözlemciler, Euro kuşağında faiz hadlerinin görece yüksekliğinin Euro'nun ABD Doları karşısında son haftalardaki güçlenmesinin başlıca nedenlerinden biri olduğunu düşünüyorlar. 
     
</TEXT>
</DOC>
