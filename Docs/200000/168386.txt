<DOC>
<DOCNO> 168386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/guncel/gun04.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, ABD'ye gitmeyebilir 
</HEADLINE>
<TEXT>

     ABD'nin Irak'ta 11 Türk askerini 60 saat esir tutmasının ardından Washington ziyaretini iptal etmesi çağrılarına olumsuz yanıt veren ve gezinin gerçekleşeceğini açıklayan Dışişleri Bakanı Abdullah Gül dün ilk kez tavrını değiştirdi. Konuyu değerlendireceğini kaydeden Gül, "En gerçekçi şekilde devlet nasıl hareket edecekse onu yaparız" dedi. 
     
     'GİTME' TELKİNLERİ 
     Gül'ün ABD ziyaretinin iptali yönündeki çağrılara dün 9. Cumhurbaşkanı Süleyman Demirel ve DYP Genel Başkanı Mehmet Ağar'ın açıklamaları da eklendi. Demirel, "Türkiye ciddiye alınmıyorsa Gül'ün ABD'ye gitmesi anlamsızdır" derken, Ağar "Eğer böyle bir iklimde gitmeyi düşünüyorsa yolu açık olsun" dedi. 
     Siyasetçilerden, basından ve bakanlığının bir bölümünden gelen "gitme" telkinleri karşısında da Gül geri adım atma ihtiyacı hissetti. Gül gazetecilerin sorularına "Değerlendiririz" karşılığını verdi. 
     

</TEXT>
</DOC>
