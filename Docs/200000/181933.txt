<DOC>
<DOCNO> 181933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sonspo03.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Ayhan ve Tomashova Moncao'da tekrar kapışacak... 
</HEADLINE>
<TEXT>

     Monaco'da yarın başlayacak 1. Dünya Atletizm Finali'nde, bayanlar 1500 metrede Süreyya Ayhan yine birinciliğin en büyük favorisi olarak gösteriliyor. 
     Bayanlar 1500 metrede, Paris'teki 9. Dünya Şampiyonası'ndaki ikinciliğinin ardından, ''Golden League''in Brüksel'deki 6. ve son ayağında 3.55.33 ile sezonun en iyi derecesini yapan Süreyya Ayhan, Monaco'ya da birincilik hedefiyle geldi. 
     Avrupa Şampiyonu milli atletin Monaco'daki rakipleri ise bu yıl ''Golden League'' ve Dünya Şampiyonası'nda da mücadele edip her seferinde geçtiği, ancak bu mesafenin dünyadaki en önemli isimleri olacak. 
     Paris'te son metrelerde yaptığı atakla Ayhan'ı geride bırakan Rus atlet Tatyana Tomashova, Belçika'daki ''Golden League'' mücadelesinde Ayhan'ın karşısına çıkmaktan son anda vazgeçerken, Monaco'da yarın 2. Louis Stadı'nda yapılacak ve TSİ 16.40'da yapılacak bayanlar 1500 metre yarışına katılması bekleniyor. 
     Dünya sıralamasında kendi kategorisinde ilk sırada bulunan Ayhan'ın, 1. Dünya Atletizm Finali'ndeki mücadele edeceği rakipleri şöyle 
     Yekaterina Nozkova-Rozenberg Rusya . 
     Yelena Zadorozhnaya Rusya . 
     Tatyana Tomashova Rusya . 
     Hayley Parry-Tullett İngiltere . 
     Irina Lishchinska Ukrayna . 
     Alesya Turova Belarus . 
     Naomi Mugo Kenya . 
     Jackline Maranga Kenya . 
     Judit Varga Macaristan . 
     Regina Jacobs ABD . 
     Natalya Gorelova Rusya . 

     
</TEXT>
</DOC>
