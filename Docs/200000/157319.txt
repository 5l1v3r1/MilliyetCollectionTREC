<DOC>
<DOCNO> 157319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sonspo23.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'a yeni umut, Kocaelispor'dan elveda 1-3 
</HEADLINE>
<TEXT>

     Birinci Süper Futbol Ligi'nde kalma mücadelesi veren Elazığspor, Kocaelispor'u deplasmanda 3-1 yenerek, umudunu sürdürdü. 
     Ligde kalma umudunu yitiren Kocaelispor, stresten uzak başladığı karşılaşmanın ilk dakikalarında rakibinin baskısına boyun eğdi ve yenik duruma düştü. İlereyen dakikalarda oyunda dengeyi kuran Körfez ekibi, beraberlik gölünü yakaladıktan sonra güzel futbol sergiledi ve tribündeki az sayıdaki taraftarının alkışını aldı. 
     Konuk Elazığspor ise mutlak kazanması gereken maça istekli ve hızlı başladı. Üstüste geliştirdiği ataklardan birinde bulduğu golle öne geçti, ancak golden sonra orta sahadaki top kayıpları nedeniyle rakibin ani ataklarına karşılamakta güçlük çekti. 
     5. dakikada, orta alandan gelişen Elazığspor atağında Kocaelispor savunmasının hatasından yararlanan kaptan Ümit, kaleci Ahmet Şahin ile karşı karşıya kaldığı anda sert vurdu. Kaleciden dönen topa, bir önceki pozisyonda ofsayt olan Mezsaros dokundu. Filelere giden top, gol olarak değer kazanmadı. 
     15. dakikada Elazığspor öne geçti. Kemoklidze'nin ceza alanında Czinege'yi düşürmesiyle kazanılan penaltıyı Da Silva kullandı. Bu futbolcunun sert vuruunda top ağlara gitti 1-0 
     27. dakikada gelişen konuk ekibin atağında, Da Silva'nın ortasında ceza alanı içersinde topla buluşan Cem Yanık sert bir vuruş yaptı. Bu topu Ahmet Şahin kornere çeldi. 
     30. dakikada, Kocaelispor'un beraberlik gölü geldi. Orta alandan gelişen atakta çalımlarla ceza alanına giren ve kaleci Kingston'u da geçen Cenker, topu geriye çıkardı, Uğur yakın mesafeden sert vuruşla topu boş kaleye gönderdi 1-1 
     41. dakikada, sağdan gelişen Elazığspor atağında Da Silva'nın pasıyla buluşan Cem Beceren'in sert vuruşunda top kaleci Ahmet Şahin'de kaldı. 
     Kalan dakikalara başka gol olmayınca ilk yarı 1-1 sona erdi. 
     
     İKİNCİ YARI 
     Kocaelispor, ikinci yarıya ilk yarının tersine çok kötü başladı ve maçın sonuna kadar da istediği oyunu oynayamadı. Konuk Elazığspor ise ikinci yarıya çok hızlı başladı. 
     48. dakikada bulduğu golle öne geçen konuk ekip, maçın sonlarına doğru 3. golü bularak, çok önemli 3 puanı almayı başardı. 
     Elazığspor, ikinci yarıya Mezsaros'un yerine Erhan Namlı'yı xx alarak başladı. 
     48. dakikada Elazığspor yeniden öne geçti. Soldan gelişen atakta, Osman'ın ortasında ceza alanı içinde topla buluşan Cem Yanık, sert bir vuruşla yakın mesafeden topu filelere gönderdi 2-1. 
     58. dakikada Kocaelispor'da, Emrah çıktı yerine Ömer x girdi. 
     60. dakikada soldan gelişen Elazığspor atağında, Da Silva'nın yaptığı ortayla bluşan Cem Yanık, topu boş kale yerine auta gönderdi. 
     61. dakikada Kocaelispor'da, Faruk'un yerine Imedadze x oyuna dahil oldu. 
     75. dakikada rakibine tekme atan Elazığısporlu Da Silva sarı kart gördü. 
     77. dakikada Elazığspor'da, Da Silva'nın yerine Mehmet xx oyuna girdi. 
     84. dakikada Kocaelispor'un, rakip ceza alanı yayı önünden Imedadze ile kullandığı serbest vuruşta, top üstten auta gitti. 
     86. dakikada Elazığspor'u iyice rahatlatan gol geldi. Bu dakikada sağdan gelişen atakta, Erhan Namlı'nın pasıyla buluşan Mehmet, yakın mesafeden yaptığı vuruşla topu kaleci Ahmet Şahin'in altından filelere gönderdi 3-1. 
     Maç, Elazığspor'un 3-1 galibiyetiyle sona erdi. 
     
</TEXT>
</DOC>
