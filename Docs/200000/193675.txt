<DOC>
<DOCNO> 193675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/yasam/yas08.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Baktılar diye 2 kişiyi vurdu 
</HEADLINE>
<TEXT>

   İsmail Yılmaz, kendisine bakan minibüsçü ve eşini, 10 yaşındaki çocuklarının gözü önünde öldürdü 
      GİRESUN DHA 
   
   Giresun Dereli'de iftara yarım saat kala "bakışma" tartışması sonucu çıkan kavgada Emine - Mustafa Yılmaz çifti, 10 yaşındaki kızları Sevgi'nin gözleri önünde öldürüldü. Yılmaz'ın, terör örgütü Asala'nın 1983'te Paris'in Orly Havalimanı'ndaki THY Bürosu'na düzenlediği saldırıda yaralandığı belirlendi. Mustafa Yılmaz 44 , eşi ve kızını da yanına alarak, minibüsteki yolcularla birlikte hareket etti. Yol üstünde bekleyen İsmail Yılmaz 61 , minibüsle birlikte yanından geçen Mustafa Yılmaz'a "Neden bana bakıyorsun " diyerek küfretti. 
   
   Arkasından ateş etti 
   Mustafa Yılmaz ve İsmail Yılmaz tartışmaya başladı. Bu sırada İsmail Yılmaz ruhsatsız silahını Mustafa Yılmaz'a doğrulttu. Bunun üzerine Mustafa Yılmaz, "Seni polise şik yet edeceğim" diyerek minibüsüne dönerken, İsmail Yılmaz arkasından 4 el ateş etti. Mustafa Yılmaz, olay yerinde öldü. Emine Yılmaz, "Kocamı öldürdün, katil" diye bağırınca, İsmail Yılmaz Emine Yılmaz'ı da öldürdü. Gözaltına alınan Yılmaz, tutuklanarak cezaevine gönderildi. İsmail Yılmaz ile öldürdüğü Mustafa Yılmaz'ın akraba oldukları belirtildi. 
   
   
</TEXT>
</DOC>
