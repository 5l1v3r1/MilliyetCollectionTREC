<DOC>
<DOCNO> 192344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/guncel/gun04.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorumuzu değil arkadaşı dinliyoruz 
</HEADLINE>
<TEXT>

   12 ilde yapılan araştırmaya göre, halkın 5'te biri ilacı reçetesiz alıyor. Eczacı, kalfa ya da eş dost tavsiyesi, ilaç almaya yetiyor 
      AYŞEGÜL AYDOĞAN İstanbul 
   
   İlaç Endüstrisi İşverenler Sendikası'nın İEİS , halkın ilaç kullanımına yönelik bilgilerini saptamak amacıyla yaptırdığı araştırma, Türk halkının hem ilaç kullanımı hem de sağlık sorunları hakkında çarpıcı sonuçlar verdi. 
   7 bölgede, 12 ilde, bin 307 hanede yapılan araştırmada Türk halkının 5'te 1'inin ilacı reçetesiz aldığı ortaya çıktı. 
   İEİS'in Rapor dergisinde yayımlanan araştırmanın sonuçlarına göre evlerde bulunan ilaçların yüzde 18'i reçetesiz alınmış. İlaçlar, eczacı - kalfa tavsiyesi, arkadaş - akraba tavsiyesi ya da kendi deneyimlerine göre alınıyor.Reçetesiz alınan ilaçların başında merkezi sinir sistemi ilaçları, kulak, burun, boğaz ve göz ilaçları geliyor. 
   
   NE İŞE YARAR, BİLMİYOR 
   Türk halkının evinde en çok bulunan ilaçlar, araştırmaya göre merkezi sinir sistemi, kardiyovasküler kalp - damar hastalıkları sistem, kas, iskelet, eklem hastalıkları ve gastrointestinal sindirim sistemi hastalıkları sistem grubu ilaçlar. 
   Evde en çok bulundurulan ilaçlardan kardiyovaskület sistem ilaçları, 'tedbir amacıyla evde bulundurulma' durumu en yüksek olan grup. Ecza dolabında bu kadar önemli ilaç gruplarını bulunduran halkın yüzde 12'si evinde bulunan ilacın hangi hastalık için kullanıldığını bilmiyor. Katılanların yüzde 1'i ilacı, dezenfektan veya destek amaçlı olarak kullanıyor. 
   
   17    Araştırmanın en önemli sonuçlarından biri, Türk halkının yüzde 17'sinin evindeki ilaçların son kullanma tarihinin geçmiş olması. Son kullanma tarihi geçen ilaç bulunduran hane oranı Türkiye genelinde 2 milyon 500 olarak tahmin ediliyor. İlacın dış ambalajını saklama alışkanlığı da yok denecek kadar az. Araştırmada evlerin yüzde 39'unda ilaçların dış ambalajının olmadığı saptandı. Bu da Türkiye genelinde yaklaşık 5 milyon 600 bin eve karşılık geliyor. 
   
   
   
</TEXT>
</DOC>
