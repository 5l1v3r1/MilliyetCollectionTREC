<DOC>
<DOCNO> 158508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sonspo01.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rıza Çalımbay'a teklif yağıyor... 
</HEADLINE>
<TEXT>

     Denizlispor Teknik Direktörlüğü görevinden ayrılan Rıza Çalımbay'a, yurtdışından transfer teklifi yağıyor. 
     Denizlispor'u UEFA Kupası'nda 4. tura kadar taşıyan başarılı teknik adam, İsrail, Katar, Fransa ve Avusturya'dan transfer teklifleri aldı. 
     Rıza Çalımbay, bu teklifler içinde kendisine en uygun olanını seçeceğini söyledi. 
     Çalımbay, hafta sonunda oynanacak derbi maçla ilgili de Beşiktaş'ın, bir yıllık çalışmasının karşılığını alacağına inandığını kaydetti. 
     Beşiktaş'ın saha ve seyirci avantajına sahip olacağını ifade eden Çalımbay, ''Beşiktaş bir yıl boyunca yaptığı çalışmaların karşılığını Galatasaray karşısında alacağını çok iyi biliyor. Galatasaray'ın bu maçı kazanmak için sahaya çıkacağına eminim. Ancak Beşiktaş'ın her türlü avantajını kullanarak sonuca gideceğine inanıyorum'' diye konuştu. 
     
</TEXT>
</DOC>
