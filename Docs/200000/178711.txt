<DOC>
<DOCNO> 178711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/soneko27.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri arttı... 
</HEADLINE>
<TEXT>

     Merkez Bankası'nın döviz rezervleri, 15-22 Ağustos 2003 tarihleri arasında 261 milyon dolar arttı. 
     Merkez Bankası'nın haftalık bültenine göre, 15 Ağustos'ta 29 milyar 450 milyon dolar olan bankanın döviz rezervleri, 22 Ağustos'ta 29 milyar 711 milyon dolara yükseldi. 
     Öte yandan bankalar ve özel finans kurumlarının ÖFK toplam döviz rezervleri, 575 milyon dolar artarak, 8 Ağustos itibariyle 10 milyar 801 milyon dolara çıktı. Bankalar ve ÖFK'ların toplam döviz rezervi 1 Ağustos'ta 10 milyar 226 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de, 1-8 Ağustos 2003 tarihleri arasında 1 milyar 66 milyon dolar artarak, 40 milyar 618 milyon dolardan 41 milyar 684 milyon dolara yükseldi. 
     
</TEXT>
</DOC>
