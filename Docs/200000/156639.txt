<DOC>
<DOCNO> 156639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/soneko40.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayer, 74 milyon euro gelir elde etti... 
</HEADLINE>
<TEXT>

     Bayer Polymers, yılın ilk 3 ayında 74 milyon euro gelir elde ettiğini açıkladı. 
     Bayer'den yapılan açıklamada, grubun endüstri ürünlerinin üretim ve pazarlamasını Bayer Polymers adı altında birleştirmesiyle sektördeki iddiasının arttığı belirtildi. 
     Grubun toplam cirosunun yüzde 38'ini oluşturan Bayer Polymers'in, karlılığını geçen yılın aynı dönemine oranla 3.5 kat artırdığı ve gelirini 21 milyon eurodan 74 milyon euroya yükselttiği kaydedilen açıklamada, şirketin 2002 sonunda ise 10.8 milyar euro net satış gerçekleştirdiği bildirildi. 
     Bayer Polymers Başkanı Dr. Hagen Noerenberg ise müşterilerine en iyiyi sunmak için bu yıl Ar-Ge'ye 260 milyon euro yatırım yapacaklarını açıkladı. 
     Bayer Polymers endüstri ürünleri, araba, izolasyon levhaları, soğutucular, buzdolapları, televizyon, su bidonu, yatak, futbol topu, terlik, inşaat malzemeleri, kar gözlüğü, kar ayakkabısı, bowling topu, bebek emziği gibi ürünlerde kullanılıyor. 
     
</TEXT>
</DOC>
