<DOC>
<DOCNO> 179607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur19.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak hayvanlarda da "stres" yapar 
</HEADLINE>
<TEXT>

     İnsanları olumsuz etkileyerek çeşitli şekillerde rahatsızlık veren ve ölümlere bile neden olabilen ''sıcaklık stresi'', hayvanlarda ise verim düşüklüğüne ve yem alımının değişmesine yol açtığı bildirildi. 
     Harran Üniversitesi Öğretim Üyesi Yrd. Doç. Dr. Oktay Keskin, sıcak iklim bölgelerinde hayvansal üretim yapan çitçilerin karşılaştığı en büyük sorun olarak sıcaklık stresinin olduğunu özellikle sığır, manda ve koyunlarda diğer hayvanlara oranla daha etkili olduğunu söyledi. 
     Bir hayvanın 24 saat süre ile 24 derece sıcaklığın bulunduğu yerde kalması yada 24 saat süre içerisinde -12 derece soğukta kalması strese yol açarak huysuzluk, kızgınlık, yorgunluk ve verim düşüklüğü şeklinde kendini gösterdiğini anlatan Yrd. Dç. Dr. Keskin, şöyle konuştu 
     ''Yapılan araştırmalarda, yılda 6 bin ton süt veren bir ineğin 24 derece sıcakta uzun süre kalması sonucunda günlük süt veriminde düşüş kaydedildi. Düşüş, sıcaklığın tekrar istenilen düzeye çıkartılmasına rağmen bir hafta devam ettiği tespit edildi. Ayrıca, 25 derece sıcaklıkta silaj yem tüketen bir inek, silaj yem yerine daha az miktarda keşif ve taze yem yemeye başladı.'' 
     
     HAYVANLARIN SICAKLIK STRESİNDEN KORUNMASI 
     Ydr. Doç. Dr. Keskin, yaz aylarında, çiftçilerin strese giren hayvanlarını stresten kurtarmaları ve olumsuzluk gelişmeleri en aza indirmeleri için bir takım önlemler almaları gerektiğini belirtti. 
     Çiftçilerin, insanları olumsuz etkileyerek çeşitli şekillerde rahatsızlık veren ve ölümlere bile neden olabilen ''sıcaklık stresi''nden hayvanlarını kurtarmaları için öneride bulunan Yrd. Doç. Dr. Keskin, şöyle devam etti 
     ''Hayvanın cinsi ve sayısı ile orantılı barınak tipleri değiştirilerek yemliklerin üzeri kapatılıp gölgede kalması sağlanmalıdır. Hayvan, özellikle güneş ışınlarının yeryüzüne dik olarak ulaştığı saatlerde, duş yada yağmurlama ile serinletilmelidir. Barınaklarda fanlı soğutma kullanılıp, daha fazla hava sürkilasyonu sağlanmalıdır. Barınakların üstü ıslatılarak güneş ışınları kırılmalıdır.'' 
     
</TEXT>
</DOC>
