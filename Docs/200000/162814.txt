<DOC>
<DOCNO> 162814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sontur35.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Araçtaki "tavşan" kazaya neden oldu... 
</HEADLINE>
<TEXT>

     Tekirdağ'ın Şarköy İlçesi'nde çöp sahasına giren kamyonette bulunan ''tavşanın'' neden olduğu kazada, aracın çarptığı 2 kişi ile şoför yaralandı. 
     Şarköy'den Terziköy'e gitmekte olan Mehmet Aydın 30 , yönetimindeki 59 EV 919 plakalı kamyonetin şoför mahallinde bulunan tavşanın, şoförün üzerine atlaması ve şoförün direksiyon hakimiyetini kaybetmesi sonucu araç yoldan çıktı. Kamyonet, Kuruçeşme mevkiinde bulunan Şarköy Belediyesi'nin çöp toplama sahasına girdi ve çöp düzenlemesi yapan işçilerden Sezer Çevik ile Çoşkun Ürkmez'i, altına alarak sürükledi. Hızını alamayarak çöp tepesine çarpan kamyonet, takla atarak durabildi. Olayda işçilerden Çevik ağır, Ürkmez ve şoför Aydın hafif yaralandı. 
     Yaralılardan Ürkmez ve Aydın, Şarköy Devlet Hastanesi'ne kaldırılırken, ağır yaralanan Çevik, Tekirdağ Devlet Hastanesi'ne nakledildi. 
     Olaydan sonra jandarma tarafından gözlem altına alınan araç sürücüsü Mehmet Aydın, ''Araçta köyümüze götürmekte olduğumuz tavşanımız vardı. Birden üstüme atlayınca direksiyon hakimiyetini kaybettim. Gerisini hatırlamıyorum. Sonradan tavşanımın öldüğünü öğrendim ve üzüldüm'' dedi. 
     
</TEXT>
</DOC>
