<DOC>
<DOCNO> 157237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yasam/yas03.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık dehşeti 
</HEADLINE>
<TEXT>

Bağcılar'da, evinin önünde oynayan 5 yaşındaki Ç. B.'yi şekerle kandıran sapık, küçük kıza tecavüz ederek kaçtı... 
     M. AKİF ERDEM İstanbul 

     Bağcılar'da kimliği belirsiz bir kişi, şeker vererek kandırdığı 5 yaşındaki Ç.B.'ye tecavüz etti. Yüzyıl Mahallesi'nde evlerinin sokağında oynayan Ç.B.'nin yanına gelen 45 yaşlarında esmer, sakallı bir kişi şeker vererek küçük çocuğu kandırdı. Daha sonra sokak üzerindeki boş bir inşaata götürdüğü çocuğa tecavüz eden kişi, kaçarak izini kaybettirdi. 
     Olaydan sonra küçük kız, annesinin çalıştığı çorap atölyesine giderek karnının ağrıdığını söyledi. Durumdan şüphelenen anne Şükran B., kızının pijamalarını kontrol ederken kan izlerini gördü. Şükran B., çocuğunu Özel Işık Kliniği'ne götürdü. Yapılan kontrollerde çocuğun tecavüze uğradığı belirlendi. 
     Küçük kız Haseki Eğitim ve Araştırma Hastanesi'ne sevk edildi. Ç.B.'nin babası Erdal ile annesi Şükran B.'nin ayrı yaşadığı, kızın da annesiyle kaldığı öğrenildi. 
     Mahalle sakinleri, küçük kızın daha önce de eşk le uyan kimliği belirsiz bir kişi tarafından üç defa tacize uğradığını söyledi. Polis eşk li belirlenen sapığın yakalanması için çalışmalara başladı. 
     

</TEXT>
</DOC>
