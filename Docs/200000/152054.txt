<DOC>
<DOCNO> 152054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun20.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sincaplarla top gibi oynayarak öldüren gençler mahkum oldu 
</HEADLINE>
<TEXT>

     Avustralya'ya özgü kedi büyüklüğündeki keseli uysal sincaplarla top gibi oynayarak, onları işkenceyle öldüren gençler mahkum oldu. 
     Batı Avustralya eyaletinin Perth kenti açığında Rottnest adasında sincaba benzeyen kedi cüssesindeki nadide keseli türü ''kuokka'' sincaplarından 10'unu ayak darbeleriyle öldüren 3 genç, Yaban Hayatı Koruma Yasası gereğince kamu hizmeti cezasına çarptırıldı. 
     Fremantle Ceza-Islah Mahkemesi, sarhoş serseri turistler tarafından ''kuokka futbolu'' denilen acımasız oyunla 10 hayvanı öldüren üç genci, toplam 60 saat bir hayvan hastanesinde çalışmaya mahkum etti. 
     Yargıç, suç işlendiğinde 15 yaşında olan 3 gencin de sarhoş olduğunu saptadı. 
     Yılda 400 bin turist çeken Rottnest adasının devlet yöneticileri, bu uysal hayvanlara saldıran ve onları top gibi kullanan sarhoş turistleri nasıl denetleyeceğini uzun zamandır düşünüyor. 
     Rottnest adasının doğal sakinleri olan kuokka keselileri, zaten doğal düşmanları olan tilki ve köpeğin yanı sıra insan uygarlığının getirdiği otomobiller ve buldozerler karşısında çok ürküyor. 
     





</TEXT>
</DOC>
