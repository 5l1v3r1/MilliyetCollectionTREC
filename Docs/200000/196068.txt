<DOC>
<DOCNO> 196068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun11.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears "Genç kızlara örneğim" 
</HEADLINE>
<TEXT>

     Britney Spears 21 , genç kızlara örnek olduğunu söyledi. 
     Spears, BBC ile yaptığı röportajda, ailelerin, kendisini örnek alan genç kızlarından endişelenmemelerini istedi. Hayranlarının muhtemelen yaşça daha büyük olduğunu ifade eden Amerikalı sanatçı, ''Daha çok genç hayranlarımdan bahsedilmesinin sebebini, ailelerin endişelerine bağlıyorum. Sonuçta endişelenmemeli, çocuklarına güvenmeli ve inanmalılar'' dedi. 
     Birçok dergide yer alan fotoğraflarının ''çok açık olduğu'' yönündeki yorumları önemsemeyen Spears, MTV video müzik ödüllerinin verildiği gece yapılan gösteride öpüştüğü Madonna ile özel bağları olduğunu, sanatçının kendisi için bir nevi ''ana tanrıça'' olduğunu söyledi. 
     Britney Spears, kamuya açık yerlerde alkollü içki ve sigara içmesine ilişkin eleştirileri ise ''Dışarı çıkıp, akşam yemeğinde kırmızı şarap içiyorsanız, 'Aman tanrım içiyor, Britney sigara içerken yakalandı' oluyor. Herkes gibi insan olduğumun ve biraz molaya ihtiyaç duyduğumun anlaşılması lazım'' ifadeleriyle yanıtladı. 
     
</TEXT>
</DOC>
