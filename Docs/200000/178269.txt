<DOC>
<DOCNO> 178269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sontur05.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Caniler... Tecavüz ettikleri kadını stadın tribününe astılar 
</HEADLINE>
<TEXT>

     Aydın'da tecavüze uğrayan kadın stadın tribününe asılı bulundu. 
     Edinilen bilgiye göre, merkeze bağlı Çeştepe Beldesi'nde oturan ve akli dengesi yerinde olmadığı bildirilen Hatice Belketin 24 isimli kadın, pamuk toplamaya giden işçiler tarafından, Çeştepe Belediyesi'ne ait stadyumun tribünlerine asılı bulundu. 
     Yetkililer Belketin'in kimliği tespit edilemeyen kişi ya da kişilerce öldürülmeden önce tecavüze uğradığının tespit edildiğini kaydettiler. 
     
     9 KİŞİ GÖZLATINA ALINDI 

     Aydın'da işkence ve tecavüz ettikleri kadını öldürüp, stadın tribünlerine astıkları iddia edilen yaşları küçük 9 kişi gözaltına alındı. 
     Akli dengesi yerinde olmayan 1 çocuk annesi Hatice Belketin'i İstiklal Mahallesi'ndeki evinin önünden Çeştepe Belediyesi'ne ait stadyuma getiren yaşları, 13-17 arasındaki 9 kişi, jilet ve bıçak kullanarak kadına işkence yaptıkları el ve ayaklarını bağladıktan sonra tecavüz edip, stadın tribünlerine iple astıkları öğrenildi. 
     Jandarma istihbarat ekiplerinin çok yönlü başlattığı soruşturma neticesi, sanığın vücudundaki isim ve şekillerden yola çıkarak gözaltına alınan İ.A, V.C, K.P, A.E, C.K, Ö.T, A.V, ve V.E ile kimliği tespit edilemeyen 1 kişi olay yerine getirtilerek tatbikat yaptırıldı. 
     Basın mensuplarının görüntü almasına izin verilmediği tatbikat sırasında ölen kadının yakınları 9 kişiye saldırmak istedi. 
     Jandarma yetkilileri, aynı olaya karışan ve yaşları 25-30 olan 3 kişinin daha arandığını bildirdiler. 

     
</TEXT>
</DOC>
