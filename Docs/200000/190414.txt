<DOC>
<DOCNO> 190414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun54.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"CIA, Chavez'i devirmek için muhalefetle birlikte hareket ediyor" 
</HEADLINE>
<TEXT>

     Venezüella'daki iktidar milletvekilleri, Amerikan Merkezi Haberalma Teşkilatı'nın CIA , Devlet Başkanı Hugo Chavez'i devirmek için muhalif milletvekilleriyle birlikte hareket ettiğini öne sürdü. 
     İktidar milletvekilleri, düzenledikleri basın toplantısında, iddiayı desteklediğini savundukları bir video kaset gösterdi. 
     Kasette, İspanyolca konuşan 3 adamın casusluk hakkında yaptıkları konuşma gözler önüne serildi. 
     İktidar milletvekili Nicolas Maduro, geçen Haziran'da Venezüella'da çekilen kasetin, Amerikan ajanlarının muhalif askerlerle polisi casusluk ve terör taktikleri konularında eğittiğinin kanıtı olduğunu söyledi. 
     Maduro, CIA'in eğittiği muhalif askerlerin, Şubat ve Nisan aylarında başkent Caracas'taki iki diplomatik misyonun bombalanmasının sorumluları olduğunu da iddia etti. 
     Chavez de, geçen ay, hükümetin elinde, bir CIA görevlisinin Venezüella polisi ve sivilleri casusluk konusunda eğittiğini gösteren kaset bulunduğunu söylemişti. 
     
</TEXT>
</DOC>
