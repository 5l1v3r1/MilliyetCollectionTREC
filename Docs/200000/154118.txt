<DOC>
<DOCNO> 154118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/ekonomi/eko02.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Para yastık altından sıkıldı, sisteme 2 milyar dolar aktı 
</HEADLINE>
<TEXT>

Dolardaki değer kaybı, yastık altından 2 milyar dolara yakın bir paranın sisteme girişini sağladı. Dolarda yönü, dün alım ihalelerine başlayabileceği sinyali veren Merkez'in tavrı belirleyecek 
     SONGÜL HATISARU 

     Dolar 1 milyon 540 binli seviyelere geriledi. TL enstrümanlarının getirisinin yüksek olması da dövizi vuruyor. Dövizde, girilen yaz aylarıyla birlikte arzın artması bekleniyor. Dövizde beklentinin kalmamasıyla talep tarafında alıcının olmaması, hacimsiz düşüşlere neden oluyor. İlk yarıyıl bilanço dönemine hazırlık amacıyla bankaların düşük kur nedeniyle avantajlı olacakları ve bu nedenle kur üzerinde baskı kurdukları söyleniyor. Ancak 6 aylık bilançolar için henüz iki aylık bir süre bulunduğundan bu söylenti çok gerçekçi görünmüyor. Fonlama maliyetinin düşük olması nedeniyle k r realizasyonları gelse bile kurda ciddi çaplı yükselişler beklenmiyor. 
     Dövizde bireysel müşteriden satış gelirken, alıcı bulunmuyor. Kurdaki aşırı düşüşle panik satışlar da yapılıyor. Bu arada yastık altından 2 milyar dolara yakın bir paranın sisteme girdiği tahmin ediliyor. 
     Tüm bu gelişmelerin sonucu olarak dolardaki düşüş sürüyor. Dün sabah saatlerinde 1 milyon 535 bin seviyelerine gerileyen dolar, öğleden sonra pozisyon kapayan Londra kaynaklı bazı bankaların alımlarıyla pazartesi valörlü işlemlerde 1 milyon 545 bin seviyelerine çıktı. Yabancıların k r yazma amaçlı işlemlerinin piyasa üzerinde çok etkili olması beklenmiyor. 
     
     Cari açıkta olumsuz etki 
     Dolardaki düşüş, ithal malları fiyatlarını düşürdüğü için cari denge üzerinde olumsuz etki doğurabiliyor. İhracatta ise düşük kur olumsuz etki demek. Ancak ağırlıklı olarak ihracat yaptığımız Avrupa ülkelerinin para birimi euronun güçlü olması nedeniyle kurdaki düşüşün ihracat üzerinde henüz olumsuz etkisi görülmedi. Ocak - şubat döneminde cari açık 1.2 milyar dolar açık verdi. Ancak dolardaki düşüşün hızlanması cari dengede rahatsız edici boyutlara varabilir. 
     
2 milyar dolar nereden geldi      Yılbaşı - nisan döneminde döviz hesaplarında 2.2 milyar dolar azalma gözlendi. Buna karşılık TL mevduat, repo, yatırım fonları, bireylerin tuttuğu Hazine bonosu ve devlet tahvilinde 7.2 milyar dolarlık bir artış gözlendiği belirtiliyor. Aradaki 5 milyar dolar farkın içinde hem TL enstrümanlarının kazandığı faiz, hem de sisteme yastık altından giren para var. Faizi çıkarıldığında bile sisteme dışarıdan yaklaşık 2 milyar dolar bir kaynak girişinin olduğu söyleniyor. Bunun önemli bir kısmının yastık altında bekleyen para olduğu anlaşılıyor. MB alım ihaleleriyle önceden belirleyeceği miktarda döviz çekeceğinden dövizde likidite fazlası önlenmiş olacak. Ancak alım ihalaleriyle dövizdeki düşüş eğilimi sınırlanacaktır. Ve aşırı düşen kur kademeli olarak yeniden 1 milyon 580 bin seviyelerine tekrar çıkacaktır. 
     
Ocak - nisan döneminde DTH azaldı Döviz mevduat hesaplarında azalış 2.2 milyar dolar Repo ve TL mevduattaki artış 1 milyar dolar Yatırım fonlarındaki artış 1.5 milyar dolar Bireylerin elindeki bono ve tahvil artışı 4.7 milyar dolar      
     
Düşük kur enflasyona yarıyor      Kur düşüşü enflasyonu pozitif etkileyen bir unsur. Bu nedenle MB'den kuru ciddi bir şekilde yukarı çekecek müdahaleler beklenmemeli. Ancak TL aşırı değerlendiği takdirde gelecek düzeltmelerde çok keskin olacaktır. Dolardaki hızlı düşüş nedeniyle en kısa zamanda hatta önümüzdeki hafta MB'nin döviz alım ihaleleri açacağı beklentisi yaygın. Çünkü enflasyonun, döviz kurunun düşmesine reaksiyon vermemesi halinde cari dengede bozulma meydana gelmesi olası. 
     
     'Köpük alınmalı' 
     Kur aşırı değerlendiği takdirde dalgalı kur sistemi, kendi içinde düzeltmesini yapacaktır. Fakat TL aşırı değerlendiği halde cari dengenin bozulmasına rağmen dövizin fiyatı arz ve taleple dengelendiği için sürekli arz gelirse belli bir süre TL aşırı değerli gidebilir. Bu nedenle piyasada MB'nin artık bu köpüğü alması gerektiği söyleniyor. Fakat alım ihaleleriyle bir anda hızlı yükseliş beklenmemeli. Kur, küçük düzeltmelerle bir yerde dengelenilir. 
     


EKONOMİ 














</TEXT>
</DOC>
