<DOC>
<DOCNO> 169247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/yasam/yas06.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en iğrenç çetesi 
</HEADLINE>
<TEXT>

Christe W. adlı kadının küçük yaştaki çocukları fuhuş amacı ile pazarlaması, 5 yaşındaki Pascal'ın ölümüyle ortaya çıktı 
     SAARBRÜCKEN Milliyet 

     Almanya'nın Saarbrücken kentine bağlı Burbach kasabasında, ağına düşürdüğü 5 yaşındaki Pascal'ı öldürmekle suçlanan fuhuş çetesinin, küçük yaştaki çocukları fuhuşa zorlayarak pazarladığı ortaya çıktı. Dördü kadın 12 kişinin adının karıştığı fuhuş skandalının baş aktörlerinden Peter S. 49 , polise verdiği ifadesinde, küçük yaştaki çocukları pazarladıklarını itiraf etti. Peter S., "Tosa Klause" adlı lokalin sahibesi Christe W'nin 50 , bira altlığına çizgi yerine çarpı atan müşterilere, 10 euro yaklaşık 16 milyon lira karşılığı kız ya da erkek çocuğu pazarladığını söyledi. 
     
     Sayısı bilinmiyor 
     Lokalin kartondan yapılan benzeri üzerinde çocukların nasıl pazarlandığını canlandıran S.'in itiraflarını, oğlu çete tarafından pazarlanan Andera M. 35 de doğruladı. Çetenin elebaşı olmakla ve çocukları pazarlamakla suçlanan W. ise hakkındaki iddiaları kabul etmedi. 
     Saarbrücken savcılığı, bugüne kadar kaç çocuğun çetenin ağına düşürüldüğünün bilinmediğini açıkladı. 
     

</TEXT>
</DOC>
