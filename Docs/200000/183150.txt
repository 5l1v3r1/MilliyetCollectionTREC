<DOC>
<DOCNO> 183150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/soneko20.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 223 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 223.11 puan artışla 1. seansı, bu yılın en yüksek seans kapanış değeri olan 13,181.28 puandan tamamladı. 
     1. seansta, hisse senetlerinin ortalama değer kazancı yüzde 1.72 olarak gerçekleşti. 
     Dün 12,958.17 puandan kapanan endeks, ilk seansa 9.67 puan artışla 12,967.84 puan seviyesinde başladı. Endeks, seansın ilk yarısını 13,116.94 puandan geçti. Endeks seans içinde en düşük açılış değeri olan 12,967.84 puana gerilerken, en yüksek olarak da kapanış değeri olan 13,181.28 puanı gördü. 
     Seans kapanışında mali endeks 385.65 puan artışla 16,792.00 puana, sanayi endeksi 130.77 puan artışla 12,559.20 puana ve hizmetler endeksi de 78.90 puan artışla 7,737.11 puana yükseldi. 
     Böylece, önceki kapanışa göre mali grup hisseler ortalama yüzde 2.35, sanayi grubu hisseler ortalama yüzde 1.05, hizmetler grubu hisseler ortalama yüzde 1.03 değer kazandı. 
     1. seansta işlem gören toplam 285 hisse senedinden 194'ü değer kazanırken, 32 hisse senedi değer kaybetti, 59 hissenin fiyatında ise değişiklik olmadı. 
     Seansta, 364 trilyon 380 milyar 573 milyon liralık işlem hacmi oluştu. 
     1. seansta, İş Bankası C , Doğan Holding, Yapı ve Kredi Bankası, Garanti Bankası ve Sabancı Holding en yoğun işlem gören hisseler oldu. 
     Borsa uzmanları, kotasyon indiriminin etkisi ile olumlu havada işlemlere başlayan piyasada banka hisselerine gelen alımlarla endeksin 13,100 puanın üzerine çıktığına dikkat çekerek, ancak yükselişin sadece banka hisselerinde etkin olmasının bu seviyelerde zorlanmaya ve beklemeye neden olduğunu kaydediyor. 
     Borsa uzmanları, banka hisselerindeki alımların günün ikinci seansında biraz daha genele yayılması durumunda endeksin 13,200 direncinin üzerini test edebileceğini belirtiyor. 
     
</TEXT>
</DOC>
