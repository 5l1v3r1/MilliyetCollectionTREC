<DOC>
<DOCNO> 182131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sonspo10.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Ayhan Türkiye'nin farkını ortaya koyduk 
</HEADLINE>
<TEXT>

     Monaco'da bugün başlayan 1. Dünya Atletizm Finali'nde, bayanlar 1500 metrede yine birinciliği kazanan Süreyya Ayhan, ''Yarışta Süreyya'nın değil, Türkiye'nin farkını ortaya koyduk'' dedi. 
     Yarışı 3.57.73 ile tamamlayan ilk sırada tamamlayan Süreyya Ayhan, bu sezonki yarışlara artık son noktayı koyduklarını belirterek, ''Bu son yarıştı. Gelecek cumartesi günü İngiltere'nin Newcastle kentinde kimsesiz çocuklar yararına yapılan yarışta koşacağım. Bundan sonra alacağım tüm birincilikler Dünya Şampiyonası'ndaki ikinciliğimi hafifletmez. Ancak yapacak birşey yok'' diye konuştu. 
     Hazırlıklarını bundan sonra Atina'daki 2004 Olimpiyat Oyunları için yapacağını belirten Ayhan, sözlerini şöyle sürdürdü 
     ''Gelecek yılın hazırlıklarına başlamak lazım. Bu hazırlıkların iyi geçmesi gerekli. Bu yıl belki Dünya Şampiyonu olamadım, ancak son 6 yılın şampiyonu benim. Sporcu iyi olduğu sürece koşmalıdır. Benim hazırlıklarımda hiçbir zaman sorun olmadı. Seneye de aynı tempoda devam edeceğim.'' 
     
     AYHAN, TATİLE ÇIKIYOR 
     Bu sezon için yarışlarını bitirdiğini vurgulayan Ayhan, ''Artık bir süre tatil yapacağım'' dedi. 
     Başarılı milli atlet, 10 gün süreyle bir tatil yapacağını ifade ederek, ''10 gün kadar tatil yapmam gerekli. Benim dinlenmem lazım. Tüm Türkiye'ye, tüm kalbimle teşekkür ediyorum. Benimle birlikte onlar da yoruldular. Onlar da artık biraz dinlensinler'' diye konuştu. 
     
</TEXT>
</DOC>
