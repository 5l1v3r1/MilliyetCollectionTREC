<DOC>
<DOCNO> 152118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/soneko43.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
701 milyon dolarlık IMF kredisi bugün Hazine hesaplarına geçecek 
</HEADLINE>
<TEXT>

     IMF'nin, 18 Nisan'daki İcra Direktörleri Kurulu toplantısında, Dördüncü Gözden Geçirme'yi onaylayarak serbest bıraktığı 701 milyon dolarlık kredi dilimi, bugün hazine hesabına girecek. 
     Edinilen bilgiye göre, kredi dilimi, bugün geceyarısına kadar Hazine hesabına girmiş olacak. 
     Bu arada, Beşinci Gözden Geçirme'nin, Mayıs ayının ikinci yarısında başlayacağı ve buna ilişkin Niyet Mektubu'nun da, Haziran ayının ortalarında tamamlanması bekleniyor. 
     Beşinci Gözden Geçirmenin onaylanmasının ardından ise IMF 500 milyon dolarlık diğer kredi dilimini de serbest bırakacak. 
     2004 yılının sonunda tamamlanacak olan mevcut Stand By düzenlemesi çerçevesinde, IMF, toplam yedi defa gözden geçirme incelemesinde bulunacak. 
     Öte yandan göreve süresi yakında dolacak olan Juha Kahkonen'in yerine, Haziran ayından itibaren, yeni Türkiye Masası Şefi olarak Rıza Moghadam'ın çalışmaya başlaması bekleniyor. 
     Yetkililer, Moghadam'ın, resmi olarak göreve başlamasa bile, fiili olarak Türk yetkililerle temaslarına başladığını vurguladılar. 
     





</TEXT>
</DOC>
