<DOC>
<DOCNO> 185691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/spor/spo03.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginlik dizboyu 
</HEADLINE>
<TEXT>

   Hasan Şaş sinirinin kurbanı oldu, kırmızı kartla atıldı. Taraftarlar Tamas'ı yuhaladı. Tribünden fırlatılan bir pet şişe Terim'i sıyırdı 
      
   Hedef adam Tamas 
   GALATASARAY taraftarı dün isyan bayrağını çekti. Ligde aradığını bulamayan, Avrupa'da iki maçta iki mağlubiyet gören Sarı - Kırmızılılar'ın sabrı dün taştı. İlk golde hatası bulunan Tamas'ı protesto eden Cim - Bom seyircisi, Rumen futbolcu topu ayağına her aldığında yuhaladı. Bu arada tribünlerden fırlatılan bir pet şişe Fatih Terim'in yanına düştü. 
   
   Asabi Hasan 
   HASAN Şaş da dün sinirinin kurbanı oldu. Mağlup durumda olmanın verdiği strese kapılan yıldız futbolcu, Fenerbahçe maçından sonra ikinci kırmızı kartını gördü. Maçın 82. dakikasında Alkiza'nın yaptığı faule isyan eden Hasan, tepkisini rakibi iterek gösterince oyundan atıldı. Karşılaşmadan sonra Sarı - Kırmızılılar, yıldız futbolcuya da büyük tepki gösterdi. 
   
   Juventus galip 2-1    D Grubu'ndaki diğer karşılaşmada Juventus, deplasmanda Olympiakos'u 2 - 1 mağlup etti. Atina'daki karşılaşmada ev sahibi takım 12. dakikada Stoltidis'in golüyle öne geçti. 21. dakikada beraberliği sağlayan Pavel Nedved, 79'da takımını galibiyete taşıyan golü de kaydetti. 
   
   
</TEXT>
</DOC>
