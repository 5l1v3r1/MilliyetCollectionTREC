<DOC>
<DOCNO> 163510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo15.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta ilk imza Sinan'dan... 
</HEADLINE>
<TEXT>

     Dış transferin hızlı takımlarından Beşiktaş, daha önce anlaşmaya vardığı futbolculardan ilk olarak Sinan ile sözleşme imzalayacak. 
     Beşiktaş Kulübü'nden yapılan açıklamada, kulübün yarın Akaretler'deki kulüp binasında Altay'dan transfer edilen Sinan Kaloğlu ile sözleşme imzalayacağı bildirildi. 
     Siyah-beyazlılar, Sinan ile yarın kulüp binasında saat 13.00'te 3 yıllık resmi sözleşmeyi imzalayacak. 
     Bu arada Beşiktaş'ın daha önce transfer ettiği futbolculardan Ahmet Hassan, Emre Aşık ve Okan Koç ile yaptığı anlaşmanın şartları da açıklandı. 
     Beşiktaş'ın İstanbul Menkul Kıymetler Borsası'na İMKB gönderdiği açıklamada, Ahmet Hassan ile 1 yılı opsiyonlu olmak üzere 3 yıl, Emre Aşık ve Okan Koç ile de 3'er yıllık anlaşma yapıldığı bildirildi. 
     
</TEXT>
</DOC>
