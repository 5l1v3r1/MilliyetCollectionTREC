<DOC>
<DOCNO> 151037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo32.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'dan tek vuruş 1-0 
</HEADLINE>
<TEXT>

     Birinci Süper Futbol Ligi'nde İstanbulspor, Ankaragücü'nü 1-0 yenerek tehlikeli bölgeden biraz daha uzaklaştı. 
     5. dakikada Yılmaz'ın ceza alanı dışından sert şutunda, top yan ağlarda kaldı. 
     10. dakikada Yılmaz, ceza alanı dışından topa yine sert vurdu. Yerde seken meşin yuvarlağı kaleci Zdravkov zor da olsa kontrol etti. 
     20. dakikada Bushaj'ın ceza alanının hemen dışından şutunda, 2 savunma oyuncusuna çarpan top Cenk'in önünde kaldı. Bu futbolcu uygun durumda kötü vurunca, kaleci Zafer meşin yuvarlağı kontrol etti. 
     25. dakikada soldan Bushaj'ın ortasında Cenk, yakın mesafeden topa kafayı vurdu. Meşin yuvarlak bir kez daha Zafer'de kaldı. 
     26. dakikada Cenk'in soldan ortasında Saidou, ceza alanı içinde uygun pozisyonda topa kötü vurunca, meşin yuvarlak auta gitti. 
     31. dakikada Augustine'nin sağ kanattan ortasında, savunmanın arkasında topla buluşan Hakan Keleş, altıpasta kötü bir vuruş yapınca, meşin yuvarlak yandan auta çıktı. 
     Kalan dakikalarda sonuç değişmedi ve karşılaşmanın ilk yarısı0-0 eşitlikle tamamlandı. 
     49. dakikada Petkov'un soldan ortasında, topu elinden kaçıran kaleci Zafer, hamle yapan Bushaj'dan önce meşin yuvarlağı kontrol etmeyi başardı. 
     . dakikada Ankaragücü'nden Burak sarı kart gördü. 
     62. dakikada İstanbulspor'da, Mehmet'in yerine Musa xx oyuna girdi. 
     66. dakikada Yordanov'un sağdan ortasında iyi yükselen Cenk, topa kafayı vurdu. Meşin yuvarlak savunmaya çarparak kornere çıktı. 
     68. dakikada Petkov'un ceza alanının dışından sert şutunda, uygun pozisyonda Yordanov topu kontrol edemeyince, kaleci Zafer son anda meşin yuvarlağa sahip oldu. 
     70. dakikada Ankaragücü'nde, Hakan Keleş'in yerine Hüseyin x oyuna dahil oldu. 
     72. dakikada Hüseyin, Adem'den aldığı topa sert vurdu. Ancak meşin yuvarlak kaleci Zdravkov'da kaldı. 
     74. dakikada Musa'nın sağdan ortasında, ceza alanı içinde yükselen Cenk topu kafa vuruşuyla filelere gönderdi 1-0. 
     76. dakikada Ankaragücü'nde, Özgür'ün yerine Ümit x oyuna girdi. 
     77. dakikada İstanbulspor'da Bushaj'ın yerine Niyazi x , Ankaragücü'nde de Adem'in yerine Ramazan x oyuna dahil oldu. 
     86. dakikada İstanbulspor'da Cenk, yerini Kona'ya bıraktı. 
     89. dakikada Güven'in pasıyla Kona, uygun pozisyonda ceza alanına yaklaştı. Yordanov ile paslaşan bu futbolcunun zayıf vuruşunda, kaleci Zafer kolaylıkla topa sahip oldu. 
     Maçta kaybolan sürenin oynandığı bölümde Güven, orta alandan aldığı topla ceza alanına girdi. Bu futbolcunun kaleciyle karşı karşıya kaldığı pozisyonda vuruşunda, kaleci Zafer, altından geçen topu ikinci hamlede kontrol etti ve karşılaşma 1-0 İstanbulspor'un üstünlüğüyle sona erdi. 

     
</TEXT>
</DOC>
