<DOC>
<DOCNO> 171536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/yasam/yas02.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Birkaç bilezik uğruna 
</HEADLINE>
<TEXT>

   Hırsızlık için girdiği evde anne ve üç çocuğu öldürüp iki çocuğu da ağır yaralayan fırıncı çırağı, katliamın ardından kanlı gömlekle ekmek servisi yaparken yakalandı 
      RAMAZAN YAVUZ Şanlıurfa DHA 
   
   Şanlıurfa'nın Siverek ilçesi Saraykent Mahallesi'ndeki fırında çıraklık yapan 16 yaşındaki A.M., önceki gün saat 06.00 sıralarında hırsızlık amacıyla lokanta sahibi Musa Taşçı'nın evine girdi. 
   A.M, duvardan atlayarak eve girerken çıkan gürültü üzerine uyanan anne Fatma Taşçı'yı 29 , bir süre boğuştuktan sonra bıçaklayarak öldürdü. 
   Evde bulunan altı bilezik ve iki yüzüğü alan A.M., her şeyden habersiz yataklarında uyuyan Baran 2 , Harun 4 , Yunus 6 , Yakup 8 ve Sergen Taşçı'yı da 10 rastgele bıçakladı. Evi kan gölüne çeviren A.M., daha sonra hiçbir şey olmamış gibi çalıştığı fırına gitti. 
   
   Kadın çarşafı giydirildi 
   Evden gelen sesleri duyan komşuların ihbarı üzerine olay yerine gelen polis, anne Fatma ile çocukları Sergen, Yunus ve Yakup'u ölü, Harun ve Baran'ı da ağır yaralı buldu. Bu sırada fırından aldığı ekmekleri, eşi ve çocuklarını öldürdüğü Musa Taşçı'nın işlettiği lokantaya da dağıtan A.M., kanlı gömleğini üzerinden çıkarmayınca gözaltına alındı. A.M.'nin üzerinden, öldürdüğü anneden çaldığı altı bilezik ve iki yüzük çıktı. Emniyette sorgusu yapılmayan A.M. Cumhuriyet Savcılığı'na çıkarılmak için ilçe jandarma komutanlığına götürüldü. Bu sırada linç girişimine karşı A.M.'ye kadın çarşafı giydirildi. A.M., çıkarıldığı nöbetçi mahkemece tutuklandı. 
   
   
</TEXT>
</DOC>
