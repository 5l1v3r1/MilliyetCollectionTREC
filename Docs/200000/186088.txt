<DOC>
<DOCNO> 186088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur33.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçılar kaza yapınca yakalandı... 
</HEADLINE>
<TEXT>

     Adana'da, taksi şoförünü bıçak ve kurusıkı tabancayla tehdit ederek etkisiz hale getiren 3 kişi, araçla kaçarken kaza yapınca yakalandı. 
     Emniyet Müdürlüğü yetkililerinden alınan bilgiye göre, Kayalıbağ Mahallesi'nde, 01 T 2885 plakalı taksiye müşteri gibi binen Murat T. 33 , G.A. 17 ve R.Z. 17 , Yeşiloba Mahallesi'ndeki ormanlık alana gelince, şoför Ömer Tiryaki'yi 36 bıçak ve kurusıkı tabancayla tehdit ettiler. Şoförü etkisiz hale getiren 3 kişi, üzerindeki 10 milyon lirayı alıp araçla kaçmaya başladılar. 
     Taksi şoförü Ömer Tiryaki'nin ihbarı üzerine, polis, Mithatpaşa Mahallesi Kıyıboyu Caddesi'nde, gaspçılara ''dur'' ihtarında bulundu. Bunu rağmen kaçmaya çalışan 3 kişinin içinde bulunduğu araç, sürücünün direksiyon hakimiyetini kaybetmesi sonucu takla attı. Yaralı olarak yakalanan gaspçılar, hastanede ayakta tedavi edildikten sonra ifadeleri alınmak üzere Emniyet Müdürlüğü'ne götürüldü. 
     Yetkililer, sabıkaları bulunduğu belirlenen sanıkların sorgulamalarının devam ettiğini bildirdiler. 
     
</TEXT>
</DOC>
