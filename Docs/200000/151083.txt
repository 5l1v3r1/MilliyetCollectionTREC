<DOC>
<DOCNO> 151083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/ekonomi/eko03.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MÜSİAD Genel Kurulu'nda 'Bakara'lı açılış 
</HEADLINE>
<TEXT>

MÜSİAD Genel Kurulu'na dünya şampiyonu hafızın okuduğu 'Bakara Suresi'nin 177. ayeti ile başlandı 
     EKONOMİ SERVİSİ 

     Müstakil Sanayici ve İşadamları Derneği'nin MÜSİAD Genel Kurulu, dünya şampiyonu hafız Süleyman Okumuş'un okuduğu Kur'an ile başladı. İstiklal Marşı daha sonra okundu. Genel Kurul'a katılan Başbakan Tayyip Erdoğan, işadamlarına, "Kardeşinizim, sizinle sofra sıcaklığında konuşmak isterim" dedi. 
     MÜSİAD genel kurulu, katılımcı bakan, bürokrat, üye sayısı bakımından tam bir gövde gösterisine dönüştü. Erdoğan'ın salona girişinden sonra sahneye davet edilen hafız Okumuş'un seslendirdiği Bakara Suresi'nin 177'inci ayetinden sonra İstiklal Marşı okundu. Erdoğan toplantıda yaptığı konuşmada, "Ben sofra sıcaklığında konuşmayı severim. Sizinle sofra sohbeti yapar gibi konuşmak istiyorum. Bir yerde tıkanıklık varsa kardeşiniz, başbakanınız olarak bunun önünü açmak benim boynumun borcudur" dedi. 
     MÜSİAD Başkanı Ali Bayramoğlu'nun, hükümete yönelik eleştirilerine atıf yaparak eleştirdiği TÜSİAD da dahil bütün sivil toplum kuruluşlarının adlarını tek tek sayarak teşekkür eden Erdoğan, daha sonra şöyle dedi "Bazıları meydanlara çıktı şunu söyledi 'Biz IMF ile olan anlaşmaları yırtar atarız' 'Biz IMF'yi tanımıyoruz'. Neyi tanımıyorsunuz Eğer bu dünyada yaşıyorsan tanımak zorundasın." 
     Tek liste ile gidilen Genel Kurul'da Ali Bayramoğlu, MÜSİAD'ın bir dönem daha başkanlığını yapacak. 
     
Bakara Suresi 177      İyilik, yüzlerinizi doğu ve batı tarafına çevirmeniz değildir. Asıl iyilik, o kimsenin yaptığıdır ki, Allah'a, ahiret gününe, meleklere, kitaplara, peygamberlere inanır. Allah'ın rızasını gözeterek yakınlara, yetimlere, yoksullara, yolda kalmışlara, dilenenlere ve kölelere sevdiği maldan harcar, namaz kılar, zek t verir. Antlaşma yaptığı zaman sözlerini yerine getirir. Sıkıntı, hastalık ve savaş zamanlarında sabreder. İşte doğru olanlar, bu vasıfları taşıyanlardır. Müttak ler ancak onlardır 
     
Fatiha süresince saygı duruşu      Bu arada Ankara Ticaret Odası ATO ve Türk Ocakları Genel Merkezi'nce düzenlenen "Batı Trakya'da Türk Azınlığı" konulu panelde, 'Bir dakika saygı duruşu' yerine 'Fatiha süresince saygı duruşu" yapıldı. Emekli Orgeneral Edip Başer'in de katıldığı panelin sunucusu Figen Dereli, katılımcıları "Fatiha süresince saygı duruşu"na çağırdı. 
     


SİYASET 


















</TEXT>
</DOC>
