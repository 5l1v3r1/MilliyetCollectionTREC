<DOC>
<DOCNO> 175066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo24.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Milli Futbol Takımı uluslararası arenaya çıkıyor... 
</HEADLINE>
<TEXT>

     Irak Milli Futbol Takımı, ekim ayında Asya Kupası çeyrek finallerine katılarak, savaş sonrası uluslararası arenadaki yerini yeniden alacak. 
     Asya Futbol Konfederasyonu yetkilileri, Irak Milli Takımı'nın 8 Ekim'de Kuala Lumpur'da Bahreyn ile karşı karşıya gelerek beklenen dönüşünü gerçekleştireceğini söylediler. 
     2004 Asya Kupası elemelerinde Irak, Bahreyn, Malezya ve Myanmar ile aynı grupta eşleşti. Elemeler sonucunda ilk 2 sırayı alacak takımlar, Çin'deki finallere katılmaya hak kazanacak. 
     Irak Futbol Federasyonu, 1948'te kurularak FIFA ile ilişkilerini geliştirmişti. Irak, ayrıca Asya Futbol Konfederasyonu'nun da üyesi. 
     Bir zamanlar Asya'nın güçlü takımlarından sayılan Irak Milli Takımı, 1986 yılında Meksika'daki Dünya Kupası finallerinde yaptığı 3 maçı da kaybetmiş ama filelerinde 4 gol görmüştü. 
     Irak Milli Futbol Takımı, kasım ayında Avustralya'da 2 maç yaparak uluslararası programını normal seyrine dönüştürecek. 
     
</TEXT>
</DOC>
