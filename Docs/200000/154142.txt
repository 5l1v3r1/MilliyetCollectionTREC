<DOC>
<DOCNO> 154142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/siyaset/asiy.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Gül Milli Görüş'ün izlenmesi gerekir 
</HEADLINE>
<TEXT>

Abdullah Gül, "Milli Görüş içindeki aşırı unsurlar Türkiye'ye zarar veriyor. Eski partimizden ayrılma nedenlerimizden biri buydu" dedi 
     GÜNSELİ ÖNAL Ankara 

     Dışişleri Bakanı Abdullah Gül, TBMM Dışişleri Komisyonu'nda CHP'li üyelerin Milli Görüş ve Fethullah Gülen genelgeleri, Türkiye'nin Almanya'da haydut devlet ilan edilmesi konularındaki soruları karşısında soğuk terler döktü. Gül, Milli Görüş ile güçlü ilişkilerin geçmişte kapatılan partilerine ve Türkiye'nin AB sürecine zarar verdiğini itiraf etti. 
     Gül, dün dış politikadaki son gelişmelerle ilgili bilgi vermek için geldiği Dışişleri Komisyonu'nda genelgeleriyle ilgili soru yağmuruna tutuldu. Gül'le CHP Denizli Milletvekili Haşim Oral arasında şu diyalog geçti 
     Oral Genelgeleriniz Bakanlığı sıkıntıya soktu. 
     Gül Dışişleri'ne, büyükelçilik ve konsolosluklardan gelen ve 'Bu derneklerle ilişkilerimizi nasıl ayarlayacağız' diye soran müracaatlar dizisi vardı. Kriptolar bu müracaatlar doğrultusunda gönderildi. 
     Oral Sadece bu ikisiyle ilgili müracaat mı vardı da ikisine yönelik kripto gönderme ihtiyacı duydunuz Dışişleri'nin genel bir teamülü vardır ve o geleneksel çizginin dışına çıkmazlar. Bu tip derneklerden uzak dururlar ve Türkiye'yi de uzak tutarlar. Genelgeniz bu çizgiyi zorlamayacak mı 
     Gülen h l yargılanıyor. AKP'nin yeni çizgisinin bunun dışında olduğu mesajları verilirken kriptolarla onları daha da güçlendiren bir misyon üstlenildi. 
     Gül Hayır, öyle bir gayretimiz yok. Koltuğa oturur oturmaz, kimi kollayalım diye bakmadık. Bakanların ziyaretlerinde büyükelçiler tereddüt ediyordu gidip gitmeme konusunda. Bunun için genelgeyi gönderdik. Büyükelçilere de bir takdir yetkisi bıraktık, Türkiye'nin bütünlüğüne karşı bir tavırları varsa gitmesinler, eğrileri yoksa sahip çıksınlar. Bunların içlerindeki aşırı unsurlar Türkiye'ye zarar veriyor, bunlar izleniyor ve izlenmesi gerek. Eski partimizden ayrılış nedenlerimizden biri buydu. Milli Görüş ile ilişkilerin çok güçlü olmasının geçmişteki partilerimize çok zarar verdiğinin bilincindeyiz. 
     


SİYASET 
















</TEXT>
</DOC>
