<DOC>
<DOCNO> 153662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/ygokce.html </URL>
<DATE> 2003/05/01/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Çek karnesi 
</HEADLINE>
<TEXT>

     Türkiye Futbol Federasyonu'nu kutlamak gerekir. 
     Ancak bu ciddi hazırlık maçını milli takım teknik direktörü de, milli futbolcular da "gayri ciddi" bir anlayışla oynadılar. Kendilerini hiç zorlamadılar. Skor tabelasını da, oyunun özünü de boş verdiler. Hem netice utanç verici, hem de "hatice" perişan 
     Kendilerini içtenlikle kınıyorum... 
     Daha önce bu konuya değindim... Eskiden Avrupa'da oynayan futbolcularımızın yokluğundan milli takımın özlenen başarıyı sağlayamadığını düşünürdük. Şimdi lejyonerlerimiz var. Ama maşallah kulüplerinde sağlam, milli takımda sakat bir anlayışla oynuyorlar. Elbette onları kırmak, başarılarını inkar etmek istemeyiz. Ama bazı gerçekleri de görmekten vazgeçemeyiz. Özlediğimiz Hakan Şükür bu mu Nihat nerede Yıldıray'dan vazgeçmek, Okan'ı kenara çekmek, Alpay'ı yedekte bekletmek anayasa suçu mu Bu ne biçim kadro Ümit Karan diye bir adam yok sayılıyor, çağrılmıyor. Sergen Yalçın sanki cezalı Bir öyle bir böyle... 
     Teknik Direktör kamuoyunun Seul'den beri sürdürdüğü desteği miras yedi gibi harcıyor. Her maç öncesi bir polemik, bir tartışma, bir konsept boşluğu, otorite yokluğu... 
     Milli Takım'a yazık oluyor. 
     Dün yediğimiz gollerde ileri uçtan, orta alana, oradan savunmaya kadar hayret bir gaflet serisi sergiledik. O Deniz'in rakip forvetlere duvar pası yapar gibi acemiliği ne öyle Rüştü olmasa ilk yarıda gol sayısı sekiz olurdu. 
     Çek karnesi geçersiz. Ya da çoktan karşılığı kaybolmuş bu hesabın. 
     Şimdi övdüklerimizden ve alkışladıklarımızdan hesap soruyoruz "Kim yedi bu takımı beyler " 
     Siz mi, biz mi 
     
     


SPOR 

























</TEXT>
</DOC>
