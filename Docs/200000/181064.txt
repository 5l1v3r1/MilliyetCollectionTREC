<DOC>
<DOCNO> 181064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sonspo07.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Skor Toto" yenilendi... 
</HEADLINE>
<TEXT>

     Spor Toto teşkilat Müdürlüğü, 'skor toto' oyununda değişiklik yaptı. 
     Bundan böyle 'Skor Toto'nun 5 maç üzerinden oynanacağını söyleyen Spor Toto Teşkilat Müdürü Erdenay Oflas, ''Yapılan yeniliklerle oyunu daha cazip ve kolay hale getirdik'' dedi. 
     Yapılan değişikliklerle '5' bilenlerin yanında '4' ve '3' bilenlerin de kazanacağını belirten Oflas, yeni oyun hakkında şu bilgileri verdi 
     ''Kupon üzerinde sol kısımda yer alan '1', '0', '2' kutucuklarından '1' işaretlenirse, sistem birden çok tahmin yapılmış maç skorlarından yalnızca birinci takımın galibiyeti olan sonuçları dikkate alacak, aynı şekilde '0' işaretlendiğinde beraberlikleri, '2' işaretlendiğinde ise deplasman takımının galibiyet sonuçlarını dikkate alacaktır. Bu da istenilmediği halde oluşmuş kolonları eleyecek, böylece iştirakçilerimiz fazladan kolon ücreti ödemeyecektir.'' 
     
</TEXT>
</DOC>
