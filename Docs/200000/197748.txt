<DOC>
<DOCNO> 197748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/yasam/yas04a.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vücutlarımız tabak değildir' 
</HEADLINE>
<TEXT>

   Çıplak kadın üzerinde suşi yeme modasının yayıldığı Amerika'da kadın dernekleri, işte bu sloganla protesto gösterileri düzenliyor 
      
   JAPONYA'DAN sonra ABD'ye de sıçrayan "çıplak kadın üzerinde suşi yeme modası", Amerikan kadın haklarını koruma ve feminist kuruluşlarının büyük tepkisini çekti. ABD'deki bazı lüks suşi lokantalarındaki bu uygulamayı, "insanlıktan çıkmak" olarak niteleyen kadın kuruluşları, buna karşı geniş çaplı bir medya kampanyasına hazırlanıyor. 
   KADIN vücudunun yemek tabağı olarak kullanılmasını protesto eden Amerikan Asya Pasifik Kadın Forumu adlı kuruluş, New York'taki Washington Meydanı Parkı'nda bir gösteri düzenledi. Çıplak kadın modeller üzerinde suşi servisi yapan lokantalarsa, bunun bir sanat gösterisi gibi görülmesi gerektiğini belirttiler. 
   
   
</TEXT>
</DOC>
