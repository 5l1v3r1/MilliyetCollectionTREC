<DOC>
<DOCNO> 194356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/yazar/tamer.html </URL>
<DATE> 2003/11/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hipermarketlerde yeniden satıştan k r etme dönemi 
</HEADLINE>
<TEXT>

      Dün ekonomi sayfamızda "Migros 4 yıldan sonra ilk kez esastan k r etti" başlıklı haberi görünce, perakendecilikte hayat iyice normale dönüyor diye düşündüm. Habere göre Migros, 1998'den bu yana ilk defa bu yıl esas faaliyetlerinden k r açıklamış. 2002'de 3.8 trilyon lira zarar eden şirket bu yılın ilk 9 ayında 5.7 trilyon lira esas faaliyet k rı sağlamış. 
   Sadece Migros değil, Tansaş'tan Gima'ya organize perakende sektörü, 2001 krizinin ardından hovardalığı bıraktı Birkaç yıl önce birbirleriyle rekabeti, büyük faaliyet zararları pahasına sürekli yeni mağazalar açarak hızlı büyümek olarak gören hipermarket ve süpermarket zincirleri, mecburen de olsa rekabet etmeleri gereken gerçek sahaya indiler. Verimliliği adım adım arttırarak aynı kalitedeki malı tüketiciye, rakipten daha ucuza sunma konusunda birbirleriyle yarışır hale geldiler. 
   
   TÜFE Gıda'dan düşük 
   Geçenlerde Tansaş Genel Müdürü Servet Topaloğlu ile sohbet ediyorduk. Tüketici Fiyat Endeksi TÜFE'nin gıda kaleminin, 2001 krizinden bu yana genel TÜFE'nin altında kaldığına, organize perakendecilerdeki gıda fiyat artışlarının ise TÜFE gıdadan da düşük olduğuna işaret etti. Ardından da 2002 ve 2003'ün ilk 10 ayına ilişkin verileri gönderdi 
   2002 TÜFE 29.7 TÜFE Gıda 24.7 Tansaş 9.22003 TÜFE 15.5TÜFE Gıda 15.9Tansaş 8.4 
   K rlılık artıyor 
   Tansaş kadar olmasa bile, Migros'ta da benzeri bir durum söz konusu. 2002 Eylül'ünden 2003 Eylül'üne 12 aylık dönemde TÜFE'deki artış 23'ken, aynı dönemde Migros'taki ürünlerde fiyat artışı 19.1'de kalmış. 
   Topaloğlu'na göre sektördeki tüm şirketler, kalıcı olabilmek için operasyonel k rlılığı EBİTDA yükseltmek yönünde çok ciddi bir çaba içindeler. Tansaş yıllar sonra ilk kez bu yılı operasyonel olarak k rla kapatıyor. 
   Sektörün lideri Migros, 1998'den beri esas faaliyetinden k r edemese de, üreticiden vadeli aldığı malı, tüketiciye peşin satmak ve aradaki farkı işletme sermayesi olarak kullanmak, parayı yüksek faiz ortamında değerlendirmek suretiyle bilançosunu k rlı kapatıyordu. Bu yıl ise faaliyet dışı k r olmadığı gibi, operasyonel k rlılıktan da öte, amortismanları düştükten sonra yılı "esas faaliyetten" de k rla kapatıyor. 
   
   Tüketicinin gücü 
   Anlayacağınız organize perakende sektörü ciddi bir biçimde kabuk değiştiriyor. Bu değişimde belirleyici unsur, tüketicinin krizle birlikte düşen alım gücü oldu. Tüketicinin söz hakkını sonuna dek kullanabildiği nadir sektörlerden biri olan perakendecilik ilaç sektörünün tam tersi , müşterilerini yeniden kazanabilmek için fiyat düşürdü, maliyet indirdi, promosyon yaptı, verimlilik arttırdı, kirası yüksek mağazalarda pazarlıkla kiraları düşürdü, reyonlara markasız ucuz ürünler koydu... Ve sonunda tüketicinin gönlünü almayı başardı. 
   Bu yılı 700 trilyon liralık ciroyla kapatacak olan Tansaş, 2004 için 1 katrilyon lira ciro bekliyor. Migros'un 2004 ciro hedefi 2 katrilyon lira. 
   
   Sektörün büyüklüğü 
   Gıda perakendeciliği 2001 krizi öncesinde Türkiye genelinde 24 - 25 milyar dolarlık bir ciroya sahipti. Krizle birlikte bu rakam 18 - 19 milyar dolara kadar düştü. Bu yılki ciro 27 milyar dolar olarak bekleniyor. Organize perakende sektörünün 27 milyar dolarlık ciro içindeki payı 35. Sektördeki 6 büyük oyuncu Migros, Tansaş, Gima, Carrefour, Metro ve BİM bu 35'lik pastadan 60 pay alıyor. 
   
      
   
</TEXT>
</DOC>
