<DOC>
<DOCNO> 150284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sontur07.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda "hortumlu dehşet" 
</HEADLINE>
<TEXT>

     Gaziantep'in Nizip İlçesi Adile Altınbaş İlköğretim Okulu öğrencisi Murat Bozfırat, okul müdür yardımcısı Mehmet Yılmaz tarafından plastik hortumla dövüldüğünü ileri sürerek Emniyet Müdürlüğü'ne başvurdu. 
     Adile Altınbaş İlköğretim Okulu'nda öğrenim gören, 7. sınıf öğrencisi Bozfırat 16 ile 8. sınıf öğrencileri Mehmet Bozfırat 14 , Hasan Öğüt 15 ve Erkan Açıkgöz 15 , teneffüste ihtiyaç gidermek için erkekler tuvaletine girdi. Tuvalet kapısı rüzgarın etkisiyle üzerlerine kapanıp sıkışınca, içerde mahsur kalan 4 öğrenci, derse yetişebilmek için kapıyı yumruklayarak seslerini duyurmaya çalıştı. Öğrencilerin çıkardıkları gürültüyü koridorda duyarak sinirlenen Müdür Yardımcısı Yılmaz, tuvalete gelerek eline geçirdiği plastik su hortumuyla öğrencilerine rasgele vurmaya başladı. Yılmaz'a durumu izah etmek istemelerine rağmen buna fırsat bulamayan 4 arkadaş acılar içinde sınıflarına döndü. 
     Okul çıkışı Nizip Devlet Hastanesi'ne giden Bozfırat'a, 5 gün iş göremez' raporu verildi. Bozfırat, hastane polisine Yılmaz tarafından hortumla dövüldüğünü anlattıktan sonra, İlçe Emniyet Müdürlüğü'ne giderek ifade verdi. 
     Müdür Yardımcısı Yılmaz hakkında Cumhuriyet Savcılığı'na suç duyurusunda bulunacağını söyleyen Bozfırat, şikayetçi olacağını söyledi. 
     





</TEXT>
</DOC>
