<DOC>
<DOCNO> 180794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/guncel/gun01.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce rapor, sonra nik h 
</HEADLINE>
<TEXT>

      ANKARA Milliyet 

   
   Evlendirme Yönetmeliği'nde yapılan bir dizi değişiklikle nik htan önce eşlerin sağlık durumuna ilişkin rapor vermek zorunlu olacak. 15 yaşındaki çocuk evlenemeyecek, evlilik işlemlerini kadın ve erkek birlikte yürütecek. Resmi Gazete'de yayımlanan değişikliğe göre yeni evlilik kuralları şöyle 
   Yönetmeliğe göre, 15 yaşını dolduran küçükler ve ayırt etme gücüne sahip olmayanlar, mahkemece reşit kılınsalar dahi evlenemeyecek. Ancak 16 yaşını dolduran kadın ve erkek h kimin izni ile evlenebilecek. Akıl hastaları, evlenmelerinde tıbbi sakınca bulunmadığı yolunda resmi sağlık kurulu raporu alırsa evlenebilecek. Sadece nüfus cüzdanına göre evlilik işlemi yapılamayacak. Evlilik için başvuran kadın ve erkekten, kişinin tam künyesi ile evlenmesine engel bir halinin bulunup bulunmadığını gösteren nüfus kayıt örneği istenecek. Yönetmelik değişikliği ile daha önce, eşlerden birinin talebi üzerine alınan sağlık raporu da zorunlu hale getirildi. Aksi halde evlilik işlemi gerçekleşmeyecek. Yurtiçinde ve yurtdışında gerçekleşen evlilikler, usulüne uygun olarak evlenme tarihinden itibaren 10 gün içinde ilgili nüfus idaresine bildirilecek. Bu süre daha önce 1 aydı. Yönetmeliğe eşler arasındaki mal rejimi ile ilgili bir madde eklendi. Buna göre, mal rejimi sözleşmesi, evlenmeden önce veya sonra yapılabilecek. İçişleri Bakanlığı'ndan izin alınmak koşulu ile evlenme beyannamesi ve diğer belgeler bilgisayar ortamında düzenlenebilecek. 
   
   
</TEXT>
</DOC>
