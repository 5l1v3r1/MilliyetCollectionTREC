<DOC>
<DOCNO> 166848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/soneko13.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıtta ÖTV yine değişti... 
</HEADLINE>
<TEXT>

     Bakanlar Kurulu, akaryakıt ürünlerinin özel tüketim vergisi ÖTV tutarlarını yeniden düzenledi. 
     Resmi Gazete'nin bugünkü sayısında yayımlanan Bakanlar Kurulu Kararına göre, ÖTV tutarları kurşunsuz benzinde 1 milyon 73 bin 500 lira, süper benzinde ise 1 milyon 89 bin lira olarak belirlendi. 
     Karar uyarınca, 15 Mayıs 2003 tarihinden geçerli olmak üzere ÖTV tutarları motorinde 775 bin lira, marine dieselde 780 bin 237 lira oldu. 
     14 Mayıs 2003 tarihinden itibaren ÖTV tutarları litre başına kurşunsuz süper benzinde 1 milyon 66 bin lira, kurşunlu süper benzin 1 milyon 82 bin lira, kilogram başına sıvılaştırılmış petrol gazı, propan, bütan da 700 bin lira, otogazda 793 bin lira olarak tespit edildi. 
     16 Mayıs 2003 tarihinden geçerli olmak üzere ÖTV tutarları litre başına, kurşunsuz süper benzinde 1 milyon 80 bin 500 liraya, kurşunlu süper benzinde 1 milyon 95 bin 500 liraya çıkarılırken, diğerlerinde yalnız gazyağı ise 713 bin lira olarak belirlendi. 
     29 Mayıs 2003 tarihinden geçerli olmak üzere ÖTV tutarları, kurşunsuz benzinde 1 milyon 73 bin 500 liraya, kurşunlu süper benzinde 1 milyon 89 bin liraya indirilirken, sıvılaştırılmış petrol gazı, propan, bütan da 725 bin liraya, otogazda ise 814 bin liraya çıkarıldı. 
     4 Haziran tarihinden geçerli olmak üzere ÖTV tutarları fuel oillerde ağırlık itibarıyla kükürt miktarı yüzde 1'i geçmeyenlerde 113 bin 400 lira, ağırlık itibarıyla kükürt miktarı yüzde 1'i geçen fakat yüzde 2'yi geçmeyenlerde 374 bin lira, ağırlık itibarıyla kükürt miktarı yüzde 2'yi geçen fakat yüzde 2.8'i geçmeyen ile yüzde 2.8'i geçenlerde 107 bin 500 lira, çeşitli yağlama yağlarında 255 bin lira olarak belirlendi. 
     Benzin tipi jet yakıtı, jet yakıtı kerosen , uçak benzini, özel bir işleme tabi tutulacak olanlar yalnız natfa , petrol gazları ve diğer hidro karbonlarda ise ÖTV tutarı sıfır olarak tespit edildi. 
     Metreküp başına, motorlu taşıtlarda yakıt olarak kullanılacak olan doğalgazda ÖTV tutarı 508 bin 3 lira, diğerlerinde 6 bin 750 lira oldu. 
     7 Haziran 2003 tarihinden geçerli olmak üzere ÖTV tutarları motorinde 769 bin 500 lira, marine dieselde 774 bin 700 lira, sıvılaştırılmış petrol gazı, bütan ve propanda 700 bin 500 liraya, otogazda 786 bin liraya düşürüldü. 
     Kilogram başına benzol, tuluol, solvent nafta, white spirit, diğer solventler, diğerleri, hekzan, heptan, pentan, benzen, toluen, metil tersiyer bütil eter, hafif mineral yağlar için müstahzar katkılar da ÖTV tutarı 1 milyon 82 bin lira oldu. Bu ürünlerden alınan ÖTV tutarları 16 Mayıs 2003 tarihinden geçerli olmak üzere 1 milyon 95 bin liraya yükseltildi. Ardından 29 Mayıs 2003 tarihinden itibaren bu ürünlerin ÖTV tutarları 1 milyon 89 bin liraya indirildi. 
     
</TEXT>
</DOC>
