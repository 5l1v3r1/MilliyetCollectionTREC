<DOC>
<DOCNO> 181108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sontur17.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteden "Cev-Hat"... 
</HEADLINE>
<TEXT>

     Kahramanmaraş Sütçü İmam Üniversitesi KSÜ , Ceviz Danışma Hattı Cev-Hat ile ceviz yetiştiriciliğinin gelişmesine katkıda bulunuyor. 
     Üreticilerin sorularını yanıtlamakla görevli KSÜ Ziraat Fakültesi Öğretim Üyesi Doç. Dr. Mehmet Sütyemez, Ceviz Danışma Hattı'na farklı illerden telefon ve e-mail aracılığıyla günde 10-15 üreticinin başvurduğunu, üreticilerin sorularının aynı gün yanıtlandığını söyledi. 
     Soruların yanıtlarını KSÜ'nün resmi internet sitesinde yayınladıklarını belirten Dr. Solmaz, hizmetin beklentilerinden daha çok ilgi gördüğünü kaydetti. 
     Dr. Sütyemez, ekonomik öneme sahip bir ürün olan cevizin anavatanının Türkiye olduğuna dikkati çekerek, şöyle konuştu 
     ''5 milyondan fazla ağaç varlığı ve 120 bin ton üretimle Türkiye, en fazla ceviz üreten üçüncü ülkedir. Üretiminin yalnızca yüzde 1-2'sini ihraç edebilen Türkiye, ceviz dış satımı yapan ülkeler sıralamasında son sıralarda bulunmaktadır. Bu olumsuzluğun nedeni standart ve kaliteli ceviz yetiştirilememesidir.'' Standart ve kaliteli ceviz üretimi için öncelikle çiftçilerin bilinçlendirilmesi gerektiğini, Ceviz Danışma Hattı'nı bu amaçla hizmete açtıklarını ifade eden Dr. Sütyemez, ''Standart ve kaliteli ceviz yetiştirdiğimiz takdirde ihracat yoluyla önemli bir döviz girdisi sağlayabiliriz. Çünkü, Türkiye ceviz yetiştiriciliği açısından diğer tüm ülkelerden daha zengin bir potansiyele sahip bulunuyor'' diye konuştu. 
     Dr. Sütyemez, üreticilerin ceviz yetiştiriciliğine ilişkin soru ve önerilerini ''344 2237676-385'' numaralı telefonu arayarak ya da ''sutyemez ksu.edu.tr'' e-mail adresine mesaj yollayarak kendilerine ulaştırabileceklerini bildirdi. 
     
</TEXT>
</DOC>
