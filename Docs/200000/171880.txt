<DOC>
<DOCNO> 171880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/spor/bbas.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızlar finalde 76-74 
</HEADLINE>
<TEXT>

   Ay-Yıldızlı ekibimiz Avrupa Basketbol Şampiyonası'nda ev sahibi İspanya'yı nefes kesen bir mücadele sonunda iki sayı farkla devirdi, finalde Sırbistan Karadağ'a rakip oldu 
      
   Son çeyrekte güldük 
   17. Yıldız Erkekler Avrupa Basketbol Şampiyonası'nda Türkiye yarı finalde ev sahibi İspanya'yı iki sayı farkla yenerek adını finale yazdırdı. Karşılaşma büyük çekişme içinde geçerken Ay - Yıldızlı ekibimiz ilk üç periyodu geride kapadı. Son çeyrekte üstünlüğü ele alan yıldız millilerimiz zor da olsa galibiyeti yakaladı ve Rusya'yı 89 - 63 mağlup eden Sırbistan Karadağ'ın finaldeki rakibi oldu. 
   
   Maçın karnesi 
   HAKEMLER Herw Eıceh Hollanda , Dou Idau Icıus Litvanya 
   İSPANYA Munoz 6 5, Rubio 6 11, Alberto 7 13, Pere 4 2, Roger 6 5, P.Alberto 7 18, Christian 5 4, Antelo 7 16 
   TÜRKİYE Can 6 2, Yasin 7 9, Cenk 8 15, Murat 6 5, Mehmet 7 13, Mutlu 6 6, Emre 7 10, Cem 5 4, Erhan 7 7, Oğuz 6 5 
   1.PERİYOT 20 - 16 İspanya , 2.PERİYOT 44 - 41 İspanya , 3.PERİYOT 63 - 59 İspanya , MAÇ SKORU 76 - 74 Türkiye 
   
   Bayanlar mağlup    NEVŞEHİR'DEKİ 15. Avrupa Yıldız Bayanlar Basketbol Şampiyonası'nda Türkiye, İtalya'ya 77 - 76 yenildi. Ay - Yıldızlı ekibimiz, maçın ilk yarısını da 40 - 36 geride kapadı. Bu maçtan önce yapılan müsabakada ise Almanya, Yunanistan'ı 73 - 49 mağlup etti. Millilerimiz bugün saat 10.00'da Yunanistan ile karşılaşacak. 
   
   İtalya seferi    Yoğun program 
   A MİLLİ Basketbol Takımımız, 2003 İsveç Avrupa Şampiyonası hazırlıkları çerçevesinde ilk etap çalışmalarını yapmak üzere bu sabah İtalya'ya gidecek. Milano yakınlarındaki Chiesa dağ kasabasında bir hafta kondisyon depolayacak olan milliler, ardından Bormio'da Litvanya, İsveç ve İtalya'nın yer aldığı dörtlü turnuvaya katılacak. 
   
   İbo katılıyor 
   AY - Yıldızlı ekibimiz, kampı tamamlayıp, 8 Ağustos'ta İstanbul'a dönecek. İtalya yolculuğu öncesi son çalışmasını dün Abdi İpekçi Salonu'nda yapan takımda, kondisyon ve taktik ağırlıklı idmana Haluk Yıldırım geç katılırken, Hüseyin ise düz koşu yaptı. Atina'dan evini taşıyan İbrahim ise bu sabah havalimanında kafileye katılacak. 
   
   Mirsad'dan yeşil ışık    BASKETBOL Milli Takımı'nın lejyonerlerinden Mirsad Türkcan, Yunanistan'ın Filatlos gazetesine verdiği röportajda, "Panathinaikos ile anlaştım. Sadece ufak pürüzler kaldı" dedi. Ülker'in da teklif götürdüğü Mirsad, "Panathinaikos'ta forma giymek bana gurur verir. Obradovic de Avrupa'nın en önemli antrenörlerinden birisi. Onunla çalışmak büyük onur" diye konuştu. 
   
   2005 aşkına    BASKETBOL Bayan Milli Takımımız, 2005 yılında ülkemizde gerçekleştirilecek olan 29. Avrupa Şampiyonası için şimdiden kolları sıvayıp, dün mesaiye başladı. Antrenör Cem Akdağ tarafından açıklanan 13 kişilik kadro, Abdi İpekçi Salonu'nda ilk gün kuvvet ve kondisyon testiyle çalışmasını tamamladı. Ay-Yıldızlı ekibimiz beş gün sürecek kampın ardından 30 Temmuz'da Polonya'ya giderek, burada üç hazırlık maçı oynayacak. 
   
   Ülkerspor'a Yunan devi    ÜLKER, İbrahim Kutluay'dan sonra ikinci transfer bombasını NBA patentli Yunanlı milli pivot Efthimis Rentzias'ı alarak patlatmak için harekete geçti. Philadelphia 76'ers forması giyen, ancak istediği süreyi alamadığı için ayrılma noktasına gelen 2.12 boyunda ve 27 yaşındaki Rentzias ile Atina'da gizlice bir araya gelen Turuncu - Yeşilliler, ilk görüşmede olumlu yanıt aldılar. Ülker, milli oyuncusu Haluk Yıldırım ile de dün üç yıllık sözleşme yeniledi. 
   
   
</TEXT>
</DOC>
