<DOC>
<DOCNO> 179079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/siyaset/siy02.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Psikolojik harek tlar Meclis'te açıklansın' 
</HEADLINE>
<TEXT>

   MGK Genel Sekreterliği'nin icraatlarının aydınlatılmasını isteyen vekiller, "Aksi halde devletle millet arasındaki güven bunalımı sürecek" dedi 
   SALİHA ÇOLAK Ankara 

   
   Milli Güvenlik Kurulu MGK Genel Sekreterliği'nin, "psikolojik harek t" görevine ilişkin bilgilerin açıklanması çağrılarına AKP ve CHP'li milletvekillerinden destek geldi. Milletvekilleri, MGK'nın icraatlarının gerekirse gizli bir oturumda aydınlatılmasını isteyerek, "Aksi halde devletle millet arasındaki güven bunalımı sürecek" dediler. Milletvekillerinin görüşleri şöyle 
   CHP Genel Başkan Yardımcısı ve Eskişehir Milletvekili Cevdet Selvi Türkiye'nin geldiği nokta ortada. Aksaklık varsa değerlendirilmesinde fayda var. Bu, yeni yanlışlar yapılmamasını, devletle milletin arasının açılmamasını sağlar. 
   CHP Grup Başkanvekili Mustafa Özyürek Ülkenin güvenliğiyle ilgili konular dışında her hususun kamuoyuyla paylaşılması gerekir. Bu, MGK'ya dönük bir suçlama değil ama tereddütler varsa aydınlatmak gerekir. 
   CHP Milletvekili Algan Hacaloğlu MGK'nın laik demokratik Cumhuriyet değerlerine yönelik duyarlılığı bazı kesimleri rahatsız etmiştir. Geriye dönük hesaplaşma yapılacaksa, Evren, Turgut Özal, Demirel dönemiyle hesaplaşılmalıdır. 12 Eylül yasaları değişmelidir. 12 Eylül yolsuzluklarının hesabı sorulmalıdır. 
   
   MGK özür dilesin 
   TBMM İdare Amiri ve AKP Adana Milletvekili Abdullah Çalışkan Gizli protokolleri olan ülke sadece Türkiye değil. Milletiyle sistemi arasında kopukluk olan tüm ülkelerde vardır. Millet terbiye edilmeye muhtaç bir kesim olarak görüldüğünden psikolojik harek t, 60 ihtilali, 12 Eylül, 28 Şubat sürecinde hep kendini gösterdi. Batı'da, Türkiye'deki rejimin adı "askeri vesayet rejimi"dir. Türkiye demokratik ülke olacaksa bu imajı silmek zorundadır. 28 Şubat sürecinde psikolojik harek t yapılmıştır. Psikolojik harek t çerçevesinde mağdur olan insanlardan özür dilenmeli. Aksi halde devletle millet arasındaki güven bunalımı artarak devam edecektir. 
   
   Meclis'te gizli oturum 
   AKP Milletvekili Emin Şirin MGK'nın bugüne kadar yaptığı icraatların dökümünün açıklığa kavuşturulması talebi meşru olabilir. Meclis'in bir gizli oturumunda bu bilgilerin halkın temsilcileriyle paylaşılmasında büyük fayda var. 
   
   
</TEXT>
</DOC>
