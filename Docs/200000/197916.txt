<DOC>
<DOCNO> 197916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yasam/yas02.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadakatsiz eş hasta ediyor .. 
</HEADLINE>
<TEXT>

   Dünya Sağlık Örgütü'nün araştırması, kadınların vücut yapısındaki farklılıktan dolayı cinsel yolla bulaşan hastalıklardan daha çok etkilendiğini ortaya koydu 
   GÜLÇİN ÜSTÜN Ankara 
   
   Eşinize sadık kalın 
   DÜNYA Sağlık Örgütü'nce WHO yapılan bir araştırma, her yıl 333 milyon kişinin cinsel yolla bulaşan hastalıklara yakalandığını ortaya koydu. Araştırmaya göre kadınlar vücut yapısındaki farklılıktan dolayı cinsel yolla bulaşan hastalıklardan daha çok etkileniyor. Bu yüzden erkeklere, "Hastalık riskini azaltmak için eşinize sadık kalın" uyarısında bulunuluyor. 
   
   Bebeğe de geçebilir 
   BU tür hastalıkların 15 - 29 yaş grubunda yaygın olduğu belirtilirken, "Cinsel yolla bulaşan enfeksiyonlar kişilerin çalışmasına ve eğitimine engel olacak hastalıkların yanı sıra kısırlık, kronik karın ağrısı, rahim ağzı kanseri ve bazen ölüm gibi sağlık sorunlarına yol açabilir. Hastalıklar gebelik ya da doğum sırasında bebeğe geçebilir" denildi. 
   
   
</TEXT>
</DOC>
