<DOC>
<DOCNO> 181939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sonspo09.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş yönetimi istifaları görüşecek... 
</HEADLINE>
<TEXT>

     Beşiktaş'ta, kulüp asbaşkanı ve futbol komitesi başkanı Yıldırım Demirören ile asbaşkan Kıvanç Oktay'ın şok istifalarının yankıları sürüyor. 
     Beşiktaş Kulübü Yönetim Kurulu Üyesi İbrahim Altınsay, kulüp binasında, kulüp başkanı Serdar Bilgili ile yaptığı görüşmeden ayrılırken, burada bekleyen gazetecilere istifalarla ilgili herhangi bir açıklama yapmak istemediğini söyledi. 
     Altınsay, ''Yönetim kurulu olarak konuyu görüşüp, bir açıklama yapacağız'' dedi. 
     Bu arada Altınsay'ın kulüpten ayrılmasının ardından, kulüp ikinci başkanı Hüsnü Güreli ile asbaşkan Haşmet Bedii Kürüm de kulübe geldi. 
     Beşiktaş Kulübü Yönetim Kurulu'nun bugün olağanüstü toplanarak, konuyu değerlendirmesi bekleniyor. 
     
</TEXT>
</DOC>
