<DOC>
<DOCNO> 158976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sondun01.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzak filminin yönetmeni Cannes'da ödülünü Sting'in elinden aldı 
</HEADLINE>
<TEXT>

     Uzak'ın Cannes'da kazandığı Büyük Jüri Ödülü'nü, İngilizlerin dünya çapındaki pop starı Sting takdim etti. 
     Cannes Film Festivali'nin resmi internet sayfasındaki habere göre Sting, 56'ıncı Cannes Film Festivali'nde ''Uzak''ın kazandığı ikincilik değerindeki ödülü, bu gece düzenlenen ödül töreninde, filmin yönetmeni Nuri Bilge Ceylan'a sundu. 
     Sting, ''Leon'', ''Tarzan'' ve dünya çapında gösterime giren birçok filmin müziklerini yapmış bir sanatçı. 
     
     Reuters'in yorumu... 

     Reuters ajansı, ''Uzak'' filminin başarısının, Cannes'ın, ''entelektüel dünya sineması yanındaki geleneksel tavrının korunması'' anlamına geldiği yorumunu yaptı. 
     Ajans, filmle ilgili değerlendirmesinde, ABD ve Kanada filmlerine giden ödüllere dikkat çekerek, ''Cannes, Kuzey Amerika filmlerine verilen bu ödüllere karşın, entelektüel dünya sineması yanında tavır koyma yönündeki şöhretini, Türk filmi Uzak'a iki ödül vererek korudu'' ifadesini kullandı. 
     Uzak filmi, ikincilik ödülüyle, en iyi erkek oyuncu ödüllerini aldı. 
     
</TEXT>
</DOC>
