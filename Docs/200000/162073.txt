<DOC>
<DOCNO> 162073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sonspo40.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisaspor'un yeni kalecisi Atam... 
</HEADLINE>
<TEXT>

     İkinci Futbol Ligi A Kategorisi ekiplerinden Vestel Manisaspor, kaleci sorununu Hollanda 2. Lig takımı Harlem'in kalecisi Atam ile çözdü. 
     Vestel Manisaspor Kulübü Asbaşkanı ve Basın Sözcüsü Arif Koşar, imza töreninden önce yaptığı açıklamada, her gün sürpriz transferler gerçekleştirdiklerini ve güçlerine güç kattıklarını belirterek, ''Bugün de teknik direktörümüzün beğendiği ve alınmasını istediği Hollanda 2. Ligi'nde mücadele eden Harlem takımının kalecisini renklerimize kattık. Ayrıca 19 Mayıs Stadı'nın gece maçları yapılacak konuma gelmesiyle ilgili çalışmalarımız sürüyor'' dedi. 
     Tarık Almış Tesisleri'nde yapılan törende, transfer komitesi tarafından izlenen ve beğenilen 24 yaşındaki gurbetçi kaleci Atam Nazaret Köroğlu ile 3 yıllık sözleşme imzalandı. 
     
</TEXT>
</DOC>
