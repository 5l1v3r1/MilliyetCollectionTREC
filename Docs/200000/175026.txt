<DOC>
<DOCNO> 175026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/soneko20.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin referans bono ihalesinde faiz yüzde 34.29 oldu... 
</HEADLINE>
<TEXT>

     Hazine'nin, bugün düzenlediği 91 gün vadeli referans bono ihalesinde bileşik faiz yüzde 34.29 oldu. 
     Değişken faiz ödemeli senetlerin kupon faizlerinin belirlenmesi amacıyla bugün düzenlenen ihalede 2 katrilyon 551.5 trilyon lira tutarında teklif gelirken, nominal satış 1 katrilyon 932.3 trilyon lira, net satış 1 katrilyon 795 trilyon lira olarak belirlendi. 
     Söz konusu ihalede bileşik faiz yüzde 34.29, basit faiz yüzde 30.60 oldu. 
     
     HAZİNE'DEN YARIN İKİ İHALE 
     Hazine, yarın biri bono diğeri de tahvil olmak üzere iki ihale birden düzenleyecek. 
     Buna göre, 13 Ağustos 2003 valörlü ve 7 Nisan 2004 itfa tarihli, 238 gün vadeli Türk Lirası cinsinden iskontolu hazine bonosu ihalesi gerçekleştirilecek. 
     Ayrıca yarın, 22 Eylül 2004 itfa tarihli, 406 gün vadeli Türk Lirası cinsinden iskontolu devlet tahvili ihalesi de yapılacak. 
     Hazine'nin bu hafta Ağustos ayının en büyük iç borç ödemesi olan 5 katrilyon 216 trilyon lirası piyasaya olmak toplam 5 katrilyon 505 trilyon lira tutarında ödemesi bulunuyor. 
     
</TEXT>
</DOC>
