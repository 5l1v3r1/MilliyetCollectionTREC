<DOC>
<DOCNO> 154016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/soneko35.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Holding, 3 ayda 49.6 trilyon lira net kar elde etti... 
</HEADLINE>
<TEXT>

     Sabancı Holding'den yapılan açıklamaya göre, yılın ilk çeyreğine ilişkin mali sonuçlarını açıklayan Sabancı Holding'in, geçen yılın aynı döneminde 17 trilyon lira karı bulunuyordu. 
     Aktif toplamını 1.7 katrilyon liraya, özkaynaklarını da 1.5 katrilyon liraya yükselten Sabancı Holding, Ocak ayı içinde yapılan 200 trilyon liralık sermaye artırımı ile ödenmiş sermayesini 1 katrilyon liraya çıkarmıştı. 
     Sabancı Holding CEO'su Dr. Celal Metin de Holding'in güçlü finansal kaynaklarını daha verimli kullanarak, yüksek getirili yatırımlara dönüştürmeyi hedeflediklerini açıkladı. 
     13 Ocak'ta Sabancı Telekom Hizmetleri A.Ş'yi kuran Sabancı Holding, tamamen liberalleşecek olan telekom sektörünün ''en önde gelen oyuncularından biri olmayı'' hedefliyor. 
     10 Nisan 2003'de ortaklarına 40 trilyon lira temettü ödeyen Sabancı Holding, 2.2 milyar dolar piyasa değeriyle İMKB'nin önde gelen şirketleri arasında bulunuyor. 
     




</TEXT>
</DOC>
