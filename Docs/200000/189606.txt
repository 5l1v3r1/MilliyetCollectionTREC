<DOC>
<DOCNO> 189606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/siyaset/siy02.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş ikna oldu mu 
</HEADLINE>
<TEXT>

   Kadıköy Belediye Başkanı Selami Öztürk'ün oğlu Cem'in düğününde, Derviş'in İstanbul Büyükşehir Belediyesi Başkanlığı'na adaylığı 'kulaktan kulağa' dolaştı 
      ŞÜKRAN PAKKAN 

   
   Parti tüzüğüne yönelik eleştirileriyle geçen hafta gündeme gelen CHP İstanbul Milletvekili Kemal Derviş, Genel Başkanı Deniz Baykal ve parti kurmaylarıyla önceki akşam düğün vesilesiyle bir araya geldi. Kadıköy Belediye Başkanı Selami Öztürk'ün oğlu Cem Öztürk ve Burcu Özkan'ın düğününde CHP'lilerin gece boyunca tek gündem konusu yaklaşan yerel seçimlerdi. Düğün kulislerinde, Derviş'in İstanbul Büyükşehir Belediyesi Başkanlığı'na adaylığının kesinleşme aşamasına geldiği kulaktan kulağa dolaştı. 
   
   DERVİŞ SUSKUN KALSA DA... 
   Derviş sıcak bakmasa da, yemek masasını paylaştığı partinin kurmayları, adaylık konusunda oldukça ısrarlıydı. Hatta kurmaylara göre Baykal, genel başkan yardımcısı olmak istediği bilinen Derviş'i ikna etti. Partinin üst düzey yetkililerinden biri de, "Derviş'in başkan adaylığı kesinlik kazandı sayılır" dedi. Baykal'ın düğün öncesi katıldığı Kurultay Delegeleri Marmara Bölge Toplantısı'nın konusu da İstanbul'un nasıl kazanılacağıydı. Burada da, aday olarak Derviş'in adı ön plana çıktı. 
   Derviş, "Aday olacak mısınız" sorumuza, "Konuyla ilgili hiçbir şey konuşmayacağım" demekle yetindi. Derviş'in nik h gecesinde gergin olduğu gözlenirken, eşi Catherine Derviş objektiflere gece boyunca gülümsedi. 
   
   İLK KEZ NİK H TANIĞI 
   Düğünde dar bir saten pantolon üzerine kimono tarzı bluz giyen Catherine Derviş, oldukça heyecanlıydı. Derviş, salona girer girmez, etrafındakilerden ne yapması gerektiği konusunda tüyolar almaya çalıştı. 
   "İlk kez bir nik hta tanıklık yapacağım. Burcu da, Cem de çok tatlı çocuklar. Çok beğendim" dedi. 
   Politikayla ilgili sorularımızı yanıtlamayan Catherine Derviş, halen Koç Üniversitesi Lisan Kaynakları Merkezi'nde part - time olarak, lisans ve lisansüstü öğrencilerin araştırma, proje ve raporlarında yol göstericilik ve İngilizcelerinde danışmanlık yapıyor. Catherine Derviş, "Öğretmenliği çok sevdiğini" söyledi. 
   
   CHP'de 'gençlik' kıyımı    CHP'de kurultay öncesi başlayan çekişme gençlik kollarına kadar uzanırken CHP Gençlik Kolları Ankara İl Yönetimi görevden alındı. Görevden alınan Ankara İl Gençlik Kolu Başkanı Volkan Göktaş, Genel Merkez önünde durumu protesto etti. Gençlik Kolları Genel Başkanı Ayhan Yalçınkaya'yı kıyıma onay vermekle suçlayan Göktaş, görevden alınmaları için CHP Genel Sekreteri Önder Sav'ın talimat verdiğini öne sürdü. 
   
   Tuncer Baykal korkuyor    CHP lideri Deniz Baykal'ın blok listenin ardından tüzükte genel başkanlığa aday olmayı zorlaştırıcı yönde değişiklik yapılması talimatına tepki gösteren adaylardan Erol Tuncer, "İstenen iki değişiklik de korkmaya başladığını, parti içi iktidar kaygısının her şeyin üzerinde olduğunu gösteriyor" dedi. Tuncer, tüzük değişse de genel başkanlığa aday olmamı sağlayacak imzayı sağlamakta tereddütünün olmadığını belirtti. n EZELHAN ÜSTÜNKAYA 
   
   
   
   
</TEXT>
</DOC>
