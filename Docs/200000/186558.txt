<DOC>
<DOCNO> 186558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/yasam/ayas.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Midye yiyin ama kızartarak 
</HEADLINE>
<TEXT>

   Marmara'dan çıkan midyeleri araştıran bilim adamları, 'Yenilir' iznini tek bir şartla verdi Sadece kızgın tavada pişirdikten sonra 
      ÖNAY YILMAZ 
   
   Gıda konusundaki araştırmalarının sonuçlarını, İstanbul'da yapılan 1. Ulusal Gıda ve Beslenme Kongresi'nde sunan bilim adamlarına göre Marmara'dan çıkan midyelerin kızgın tavada pişirildikten sonra yenilmesinde sakınca yok. 
   
   'Hastalık yapabilir' 
   TÜBİTAK Marmara Araştırma Merkezi'nden Özge Arun ile İstanbul Üniversitesi Veteriner Fakültesi'nden Gürhan Çiftçioğlu ve Susur Acar, kongrede Marmara Denizi'nden çıkarılan midyeyle ilgili bir bildiri sundu. 
   Marmara'nın çeşitli bölgelerinden aldıkları çiğ midye örneklerinde, hastalık yapıcı önemli bir mikroorganizma olan 'Vibrio' türlerinin araştırıldığını söyleyen Arun, şu bilgileri verdi "Bu çiğ midyelerde hastalık yapıcı mikroorganizmalara sıklıkla rastladık. Ancak uyguladığımız kızartma işleminin bunları etkilediğini gördük. Kızartılmış midyelerde bu mikroorganizmalar ölüyor." 
   
   'Çiğ yemeyin' 
   Özge Arun, midyelerin salata gibi yemeklerde çiğ olarak tüketilmemesi gerektiğini vurgulayarak şunları söyledi "Midyelerin çiğ yenmemesi gerekir. Hatta çiğ ürünler pişmiş ürünlerle kesinlikle temas ettirilmemelidir. Bu midyeler kızgın tavada iyi pişirildiği sürece tüketilmesinde ise bir sakınca yok." 
   
   
</TEXT>
</DOC>
