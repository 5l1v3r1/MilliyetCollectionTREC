<DOC>
<DOCNO> 187432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/yasam/yas05.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Huylu huyundan vazgeçmiyor... 
</HEADLINE>
<TEXT>
   Yaralı hırsızlar hemşire soydu 
   Beş iş yerini soyduktan sonra trafik kazası yapan hırsızlar, kaldırıldıkları hastanede de çanta çaldı 
      
   Manisa ve Kütahya'da beş işyerini soyduktan sonra trafik kazası geçiren iki kişi, yaralı olarak kaldırıldıkları hastanede de hemşirenin çantasını çalmak isterken suçüstü yakalandı. 
   Kütahya'da geçirdikleri trafik kazası sonucu yaralı olarak Devlet Hastanesi'ne kaldırılan Atalay Y. ve Yusuf A,, kendilerini tedavi eden hemşirenin, içinde 400 milyon lira parası bulunan çantasını çalmak isterken yakalandı. 
   Tedavilerinin ardından gözaltına alınan zanlılar, ifadelerinde, İzmir'den bir minibüsle yola çıktıklarını, Manisa Soma'da ve Kütahya'da beş işyerinden 20 milyar lira değerinde otomobil lastiği, akü ve yedek parça çaldıklarını itiraf etti. Zanlılarla birlikte olan ve kaza sonrasında kayıplara karışan Mustafa K.'nın yakalanması için çalışmaların sürdürüldüğü bildirildi. 
   
   
</TEXT>
</DOC>
