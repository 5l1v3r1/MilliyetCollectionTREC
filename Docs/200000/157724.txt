<DOC>
<DOCNO> 157724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/magazin/amag.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ben popülerim onlar efsane' 
</HEADLINE>
<TEXT>

Şöhreti bayrak yarışına benzeten Tamer Karadağlı, mütevazı konuşuyor "Esas adamlar Cüneyt Arkın, Kadir İnanır, Tarık Akan... Bense bugün popülerim, seneye bir başkası..." 
     YAŞAR ÇAKMAK 

     Tamer Karadağlı, 'Çocuklar Duymasın'daki 'Taşfırın erkeği Haluk' tiplemesiyle Türkiye'nin en çok konuşulan, kazanan ve aranan oyuncularından biri oldu. Şöhreti bir bayrak yarışına benzeten Karadağlı, gündemde bir isim olduktan sonra çok fazla değişmediğini söyledi. "Bugün ben popülerim, seneye bir başkası. O bayrağı benden devralacaklar. Bu yüzden bu dönemi en iyi şekilde değerlendirmek lazım. İnşallah Tarık Akan, Cüneyt Arkın, Kadir İnanır gibi yıllarca hatırlanırız" diyen Karadağlı ile yeni projelerini, özel yaşamını ve hedeflerini konuştuk. 
     
     "Eskiden çapkındım" 
Size sadece 'taşfırın' demiyorlar 'çapkın' da diyorlar. Bu şekilde anılmak sizi ve özellikle eşinizi rahatsız ediyor mu 
     1.5 yıldır medyanın önündeyim ve yaptığım her şey haber olmaya başladı. Hiçbir zaman 'çapkınım' demedim. Eskiden herkesin yaptığı gibi çok çapkınlık yapardım, o da gençliğin getirdiği şeylerdi. Basında çıkan çapkınlık haberleri yüzünden eşimle öyle büyük problemler yaşamadık. Arzu ile birbirimizi neredeyse 15 yıldır tanıyoruz. Bunun dokuz yılı sevgili olarak geçti. Son dört yıldır aynı evde yaşıyoruz ve beş aydır da evliyiz. Biz göz önünde olan insanlarız. Mutlaka bu tarz yakıştırmalar yapılacak. Haber değeri olan şeyler de mutlaka yayımlanacaktır. Hep derler ya 'Yükselerde rüzgar çok ağır eser' diye. Önemli olan o rüzg rda o dirayeti gösterebilmek. Büyük sınavı ben değil eşim veriyor. Ne kadar mutluyum ki, bana ve tüm bu hayatın stresine dayanabilen bir eşim var. Bu yüzden eşim bence bu sınavı başarıyla geçti. 
     
     "Deniz'in önü açık" 
Ankara buluşmasının kahramanı Deniz Akkaya ile tanışıklığınız eskiye mi dayanıyor, bir de Deniz şu ara oyunculuğa soyundu, sizce başarılı olabilir mi 
     Deniz Akkaya ile daha önce tanışıklığımız vardı ama samimiyetimiz yoktu. Şimdi oyunculuğa el attıysa, o işi de iyi yapacağından eminim. Bence Deniz, dünya çapında bir model. Mankenden oyuncu olabileceğinin en iyi örnekleri Hollywood'da var. Mesela Cameron Diaz, Kim Bassinger, Catherine Zeta Jones ve Nicole Kidman da modeldi. Ama aralarında Oscar alan oyuncular çıktı. İşte Pınar Altuğ en iyi örnek, en iyi kadın oyuncularından biri oldu. Ben de Deniz'le bir filmde oynayabilirim, neden olmasın ki Benim için yapımcının ne düşündüğü önemlidir. 'Ben şununla oynamam, bunla oynamam' demem. Bunu demem için çok ekstrem şeyler gerekir. Bunu söylememi gerektirecek hiç kimse yok. 
     
     "Hülya ile oynamak istiyorum" 
Hülya Avşar, sizinle bir sinema filminde oynamayı çok istediğini söylüyor, sizin bu konudaki görüşünüz ne 
     İlk sinema filmim 'Bir Tutam Baharat'ı bir yabancı şirketle ve İngilizce konuşarak çektim. Ama ben Türkiye'de birçok film çekmek istiyorum. Türkiye'de çok iyi oyuncu ve yönetmenler var. Senaryosunu okuduğum projeler var. Bunlardan biri Çağan Irmak'ın yazdığı 'Mustafa Hakkındaki Her şey'. Bu senaryo üzerinde görüşme yapacağız. Hülya Avşar'la bir filmde oynamak istiyorum. Hülya, fizik olarak sinemaya çok yakışan güzel bir kadın, enteresan bir aurası var. 
     
Jön tartışması hakkında ne düşünüyorsunuz ve siz kendinizi bu tartışmanın neresinde görüyorsunuz 
     Türkiye'de Memet Ali Alabora, Emre Altuğ gibi çok iyi jönler var. Ben artık orta yaşta olduğum için jön değilim. Eskiden de Kadir İnanır, zamanın en iyi jönüydü, şimdi orta yaş aktörü. Eskilere saygım sonsuz, onlara kimse bir şey diyemez. Küçükken Cüneyt Arkın filmlerini izlediğimde o olmak isterdim. Üç dört yıl önce eski Türk filmlerinden 'Artık Sevmeyeceğim' çekildi ve Cüneyt Arkın rolünü ben oynadım ve çok heyecanlandım. Cüneyt Arkın'la karşılaştığımda oyunculuğumu çok beğendiğini söyledi. Tarık Akan'la da geçtiğimiz günlerde karşılaştık ve inanın bu iki olayda da çocuk gibi heyecanlandım. Zaten Kadir İnanır'ı eskiden beri tanırım, 'baba adam' tabiri tam onun için söylenmiş gibi. Ben popüler bir adamım ama onlar birer efsane. Baktığım zaman h l benden yakışıklı gibi geldi. En büyük hayalim ise Marlon Brando ile Robert De Niro, Al Pacino ve Jack Nicholson'la da oynamak. 
     

</TEXT>
</DOC>
