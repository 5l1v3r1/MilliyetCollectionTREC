<DOC>
<DOCNO> 182810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/spor/spo03.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen de mi hocam 
</HEADLINE>
<TEXT>

   Galatasaray Teknik Direktörü Fatih Terim, takımın futbolundan memnun olmadığını itiraf etti, "100 kişinin 99'u Juventus kazanır der. Ben de yüzde 1'de değilim, ama biraz daha pozitifim" dedi 
      CÜNEYT KARAKAYA 

   
   'Başarıya hep açız' 
   İTALYA'DA basın toplantısı düzenleyen Fatih Terim, birbirinden çarpıcı açıklamalar yaptı, gündemden düşmeyen transfer ve kötü futbol konularının detaylarını açıkladı. Zaman zaman İtalyanca konuşan Terim, "Eksi halimizle buraya gelseydik, beraberliğe bile sevinmezdik. Durumlar farklı. Daha hazır değiliz. Ben de bir Galatasaraylı olarak bu takımdan memnun olamam. Bu bir gerçek. Ancak başarıya aç bir yapımız var" dedi. 
   
   'Ümitsiz olmayalım' 
   TERİM, taraftarların ümitsizliğe kapılmamasını da istedi. Tecrübeli hoca, "Juventus maçını 100 kişiye sorsanız, 99 kişi 'Juventus' der. Belki bir kişi hissi olarak 'Galatasaray yener' der. Ben de yüzde 1 değilim, ama pozitif bir adamım. Böyle durumlar olur ve geçer. Juventus maçı bizim için büyük bir şans. Yenilirsek kimse bir şey demez. Ama yenersek özellikle Fenerbahçe maçı öncesinde aradığımız moralleri buluruz" diye konuştu. 
   
   'Biz mi istemedik 
   TRANSFERE değinen Terim, Carew ve Morientes gibi yıldızlarla görüştüklerini doğruladı. Fatih Terim, "Başkanımızın çabaları vardı. Fakat transferler gerçekleşmedi. Bu transferler oldu da, ben mi yok dedim Son gün Bakayoko dendi. Ne olduğunu bilmediğim oyuncuyu istemedim" yorumunu yaptı. Terim, "Buraya başka bir pozisyonda gelmeyi çok isterdim" sözlerini tercümanından İtalyanca'ya çevirmemesini istedi. 
   
   İtalya'da son prova    CİM-BOM, Juventus ile oynayacağı karşılaşmanın hazırlıkları maçın oynanacağı Della Alpi Stadı'nda yaptığı antrenmanla noktaladı. Yaklaşık 1.5 saat süren ve basına kapalı gerçekleştirilen çalışmada Fatih Terim'in son taktikleri verdiği ve defans oyuncularıyla yakından ilgilendiği öğrenildi. Türk taraftarlar, Sarı - Kırmızılı kafileye büyük ilgi gösterdi. 
   
   Trezeguet oynuyor    İTALYA Ligi'nde Juventus'un Chievo ile oynadığı son maçta bacak kaslarından sakatlanan Trezeguet'in Galatasaray karşısında takımdaki yerini alabileceği açıklandı. İki gündür sıkı tedavi uygulanan golcü futbolcunun durumunun iyi olduğu bildirildi. Juventus kulübü, sakatlık sorunu yaşayan bir diğer isim Edgar Davids'in de forma giyebilecek düzeye geldiğini açıkladı. 
   
   Lippi temkinli    Juventus'un hocası, Galatasaray'ın saygı duyulması gereken bir ekip olduğunu belirtti, "İşimiz kolay olmayacak" yorumunu yaptı 
   'Terim yakın arkadaşım' 
   JUVENTUS Teknik Direktörü Marcello Lippi, Galatasaray'ın uluslararası tecrübeleri olan ve saygı duyulması gereken bir takım olduğunu söyledi. Lippi, "Ligde bir yenilgi almaları onları etkilemez. Hakan Şükür dışında, Hasan Şaş, Hakan Ünsal ve Bülent Korkmaz gibi birçok önemli futbolcuları var. Fatih Terim de başarılı bir hoca ve iyi bir arkadaşım. Kazanmak için savaşacağız" dedi. Del Piero ise "Della Alpi'de herşey olabilir. Zor bir maç" dedi. 
   
   HATIRLA O GÜNLERİ    Avrupa'da büyük başarılarına alıştığımız Galatasaray, Şampiyonlar Ligi perdesini bu gece açacak. Sarı-Kırmızılılar, güçlü Juventus önünde yeni bir zafer arayacak 
   21.45'te başlıyor 
   AVRUPA'DA elde ettiği zaferlerle Türkiye'ye sayısız gururlar yaşatan Galatasaray, Şampiyonlar Ligi'ndeki yeni macerasına bugün başlayacak. Aslan, ilk sınavını TSİ 21.45'te İtalya'da Juventus önünde verecek. Grubun diğer maçında Real Sociedad, Olympiakos'u evinde ağırlayacak. 
   
   Terim'in karnesi    GENEL TOPLAM O G B M A Y Ş.LİG 32 13 5 14 47 50 UEFA 9 5 4 - 14 6 K.G.K. 4 3 - 1 9 6 TOPLAM 45 21 9 15 70 62 
   
   Aslan'ın karnesi O G B M A Y Ş.Ş.K 117 44 29 44 153 164 K.G.K 32 12 7 13 43 55 UEFA 29 10 9 10 35 40 TOPLAM 178 66 45 67 231 259 
   
   
   Derbiye iki aday    SÜPER Lig'de hafta sonu Galatasaray ile Fenerbahçe arasında oynanacak olan sezonun ilk derbisi için iki hakem adayının gündemde olduğu iddia edildi. Merkez Hakem Kurulu'nun sezonun ilk derbisi öncesinde liste başına Serdar Tatlı ile Bülent Uzun'u aldığı öğrenildi. Ali Aydın'ın görev alma ihtimalinin ise oldukça düşük olduğu bildirildi. 
   
   Güvenlik toplantısı    GALATASARAY - Fenerbahçe maçında uygulanacak olan güvenlik tedbirleri bugün yapılacak İl Spor Güvenlik Kurulu toplantısında masaya yatırılacak. Maçın yapılacağı Atatürk Olimpiyat Stadı'nda Vali Muammer Güler başkanlığında gerçekleştirilecek güvenlik kurulu toplantısına, Emniyet Müdürü ve Jandarma Komutanı'nın yanı sıra iki kulübün yöneticileri katılacak. 
   
   
</TEXT>
</DOC>
