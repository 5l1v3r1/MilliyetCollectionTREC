<DOC>
<DOCNO> 199089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur09.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
9 günlük bayramda trafik canavarına 138 can... 
</HEADLINE>
<TEXT>

     9 günlük Razaman Bayramı tatili süresince trafik canavarı 138 can aldı. 
     Emniyet Genel Müdürlüğü'nden yapılan yazılı açıklamaya göre, 22-30 Kasım 2003 tarfhleri arasındaki 9 günlük Ramazan Bayramı tatili süresince 101 ölümlü trafik kazası meydana geldi, 138 kişi yaşamını yitirdi, 162 kişi de yaralandı. 
     
     KAZA VE ÖLÜM AZALDI 

     Geçen yılkı Ramazan Bayramı ile bu yılı karşılaştıran Emniyet, 2002 yılı 4 günlük Ramazan tatilinin 3 günlük bayram günleri ile bayram sonrasındaki 1 günde 68 ölümlü trafik kazasının meydana geldiği, 99 vatandaşın hayatını kaybettiği, 186 vatandaşın da yaralandığını 2003 yılı 9 günlük Ramazan Bayramı tatilinin 3 günlük bayram günleri ile bayram sonrasindaki 1 günde 38 ölümlü trafik kazasının meydana geldiği, 56 vatandaşın hayatını kaybettiği, 67 vatandaşın da yaralandığını bildirdi. Emniyet, her iki bayramın 4 günlük dönemlerinde meydana gelen trafik kaza ve sonuçlarının değerlendirildiğinde ölümlü trafik kaza sayısında yüzde 44.1, ölü sayısında yüzde 43.4, yaralı sayasında yüzde 64 azalma meydana geldiğini duyurdu. 
     
</TEXT>
</DOC>
