<DOC>
<DOCNO> 182328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/ekonomi/eko02.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanbey'den Odessa'ya 
</HEADLINE>
<TEXT>

   Türkel Fuarcılık çoğunluğunu Osmanbey tekstilcilerinin oluşturduğu 45 firmanın yeni sezon koleksiyonlarını Odessa'da tanıttı 
      SİBEL ERAY ODESSA 
   
   Ukrayna'nın liman kenti Odessa, Türk tekstil firmalarının akınına uğradı. Türkel Fuarcılık, büyük bir çoğunluğunu Osmanbey tekstilcilerinin oluşturduğu 45 firmayı 10 - 13 Eylül tarihleri arasında Odessa'da buluşturdu. Fuarda firmaların yeni sezon koleksiyonları üç gün boyunca, Uğurkan Erez'in ilginç koreografileriyle sunuldu. Asuman Krause, Ceylan Saner, Sinem Güven, Pınar Tezcan ve Ebru Güzel gibi ünlü Türk mankenlerin yer aldığı defileler büyük ilgi gördü. 
   
   Yükselen pazar 
   Ukrayna'nın Türkiye ile ticarete başlayan ilk ülke olması bakımından büyük önem taşıdığını belirten Türkel Fuarcılık firma ortaklarından Işıl Yazgan, burada Türk firmalarının ciddi şekilde satış yaptığını belirtti. Ukrayna'yla olan ihracatın 1.5 milyar doları bulduğunu söyleyen Yazgan, burada 500 yerleşik Türk firmasının bulunduğunu sözlerine ekledi. 
   
   
</TEXT>
</DOC>
