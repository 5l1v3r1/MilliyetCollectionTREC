<DOC>
<DOCNO> 175462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/soneko09.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC ile imzalanan Gümrük Birliği çerçeve anlaşması... 
</HEADLINE>
<TEXT>

     Türkiye'nin Avrupa Birliği AB ile yaptığı Gümrük Birliği anlaşması çerçevesinde, 2004 yılında, Kıbrıs Rum kesiminin tam üyeliği sonrasında Türkiye ile Kıbrıs Rum kesimi arasında ticaretin serbest hale geleceği vurgulanırken, KKTC ile imzalanan gümrük birliği çerçeve anlaşması ile AB politikalarına paralel olarak KKTC'nin de bu Ekonomi bürokratları, iyi bir gümrük birliği anlaşmasının, malların giriş ve çıkışından vergi alınmaması ile mevzuatın uyumlu hale getirilmesi ve teknik standart farklılıklarının ortadan kaldırılmasını içermesi gerektiğine dikkat çekiyor. 
     Bunun yanında rekabeti önleyici unsurların uyumlu hale getirilmesi, uluslararası ticaret ve Dünya Ticaret Örgütü normlarına aykırı olmaması gerektiğini de dile getiriyor. 
     
     ''BU TÜR ANLAŞMALARIN HAYATA GEÇMESİ ZAMAN ALIR'' 
     Bu tür anlaşmaların imzalanmasının ardından, söz konusu hususların yerine getirilmesinin zaman alacağına dikkat çekilirken, KKTC ile imzalanan anlaşmanın içeriğinde mallardan alınan gümrük ve fonların kaldırılması olduğuna işaret ediliyor. 
     AB ile imzalanan Gümrük Birliği anlaşmasının 16. maddesindeki ekli listede Türkiye'nin serbest ticaret anlaşması yapabileceği ülkelerin sıralandığı kaydedilirken, söz konusu ülkelerle serbest ticaret anlaşması yapılabileceği yönünde hüküm bulunduğuna dikkat çekiliyor. 
     Ticaretin serbestleştirilmesi kapsamında anlaşma yapılabilecek ülkeler arasında Kıbrıs'ın da adının geçtiği vurgulanırken, Türkiye'nin bunu KKTC olarak yorumladığı belirtiliyor. 
     Ekonomi bürokratları, burada muğlak, boşlukta olan bir durum bulunduğu ifade edilirken, ''çok açık bir hüküm bulunmuş olsaydı o zaman Gümrük Birliği anlaşmasına aykırı hareket edemezdik'' ifadesini kullanıyor. 
     
     2004'TE RUM KESİMİ İLE TİCARET SERBEST HALE GELİYOR 
     Türkiye'nin AB ile yaptığı Gümrük Birliği çerçevesinde, 2004 yılında Kıbrıs Rum kesiminin üyeliği ile birlikte Türkiye ile Kıbrıs Rum kesimi arasında ticaretin serbest hale geleceği vurgulanırken, KKTC ile imzalanan gümrük birliği çerçeve anlaşması ile AB politikalarına paralel olarak KKTC'nin de bu işin içine alınmış olacağına işaret ediliyor. 
     AB'nin, KKTC laboratuvarlarında test edilmiş malların, Güney Kıbrıs limanlarından yüklenmek kaydıyla, AB'ye girebileceği yönünde yakalaşamının da bulunduğu hatırlatılıyor. 
     Söz konusu anlaşmanın iki tarafın meclislerinin onayının ardından yürürlüğe gireceğinin altı çiziliyor. 
     
</TEXT>
</DOC>
