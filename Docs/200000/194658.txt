<DOC>
<DOCNO> 194658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/astro/index.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Orijinal ama gergin bir gün 
</HEADLINE>
<TEXT>

   
   
   Günün pozitif yanı değişik düşünceler ve ani gelişmeler ve zihinsel açıdan verimi olması. Akşam ise görüş ayrılıkları ve aşırı huzursuzluk yüzünden pek çok hata yapabiliriz. Koç'lar pek çok düşünce içinde kendilerini toparlayabilirlerse, elle tutulur sonuçlar üretebilirler. Duygusal alanda dağılma ve dikkatsizlikler de mümkün. Boğa'lar maddi konularda güvenliğe önem vermek zorundalar. Akılcı davranırlarsa ani fırsatlardan kazanç elde etmek de mümkün. İkizler için gün son derece hareketli ve canlı geçebilir. Bu arada aniden harekete geçmek ve hızlı duygusal tepkiler vermek de söz konusu. Yengeç'ler gereksiz kuruntu ve şüphelerden kurtulmalılar. Elde olmayan nedenler yüzünden bazı sıkıntılar ortaya çıksa bile, olaylara daha geniş bir pencereden bakmak çözüm getirebilir. Aslan'lar arkadaşlıklar açısından hareketli ama bir o kadar da huzursuz gün geçirebilir. Planların aniden değişmesi de mümkün. Gelişmelere açık olmak lazım. Başak'lar ani karar vermek ve hızlı hareket etmek zorunda kalabilirler. işle ilgili konularda tutarlı ve mücadeleci olmalılar. Dikkat onlara çok şey kazandırabilir. 
   Terazi'ler gün sonunda olumlu sonuçlar elde etseler bile, özellikle başkalarının her dediğine kuşku ile bakmalılar. Kafa karıştırıcı gelişmelerle karşılaşabilirler. Akrep'ler ortaklaşa konular, borç alacak ilişkilerinde akılcı ve sakin olmaya çalışmalılar. Ortağın ya da eşin parasal durumunda ani gelişmeler ortaya çıkabilir. Yay'lar uzlaşı içinde olmak için çaba sarf etmeliler ama karşılarındaki kişilerin tutarlı olmaması yüzünden bocalayabilirler. Oğlak'lar iş yaparken dikkatli olmak zorundalar. İş ortamında haberleşmeye ilişkin sorunlar, düşünce ayrılıkları zorluklara yol açabilir. Kova'nın keyfi yerinde olmakla birlikte abartıya kaçmak ya da düşünsel konularda aşırı iddiacı ve uzlaşmacı olmamak sorun çıkartabilir. Balık'lar gün içinde biraz sarsılabilirler. Kafa karışıklığı ya da plansızlıklar yüzünden iş hayatında sorunlar görülebilir. Yeni adımlar söz konusu. 
   
   
</TEXT>
</DOC>
