<DOC>
<DOCNO> 169276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sondun11.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyazperdenin 10 efsane sarışını... 
</HEADLINE>
<TEXT>

     Hollywood'un güzel yıldızı Jean Harlow sinema dünyasının efsane sarışını seçildi. 
     Internet sitesi ''msn'', beyazperdenin efsanevi sarışınlarını ve onlara bu unvanları kazandıran filmleri ilan etti. 
     Her ne kadar isimlerinin başına kimi zaman ''aptal'' kelimesi eklense de sarışınlık, sinema dünyasının taçlandırdığı bir sıfat. Reese Witherspoon, Meg Ryan, Gwyneth Paltrow gibi bugünün yıldızlarından, Grace Kelly, Lana Turner, Marilyn Monroe, Brigitte Bardot gibi efsaneleşmiş güzellere kadar sinemada çok sayıda aktris sarışınlığı seçti. 
     Sitenin derlemesine göre ''sarışın'' sıfatını hakkıyla taşıyan 10 güzel ve filmleri şöyle 
     1- Jean Harlow ''Bombshell''-1933 Sinema dünyasının ilk ve en büyük sarışını Jean Harlow, bu filmde salına salına yürümesi, ilginç konuşmasıyla devleşti. Platin sarısı saçlarıyla gönülleri fetheden Harlow için filmdeki şu sözler yeterli ''Saçların adeta gümüş bir papatya tarlası gibi. Saçlarının arasında çıplak ayak koşmak isterdim''... 
     2-Kim Novak ''Vertigo''-1958 Alfred Hitchcock'a göre sarışınlar en iyi kurbandı. Filmlerinde Grace Kelly, Tippi Hedren, Janet Leigh kurban oldu. Kim Novak ise bu yapımda efsaneleşerek onu en mükemmel korku filmlerinden biri haline getirdi. 
     3-Marilyn Monroe ''Erkekler Sarışınları Sever''-19 Onu kim unutabilir ki Monroe, esmer Jane Russel'a karşı ''erkekler sarışınları sever'' dedirttiği bu filmle unutulmazlar arasına girdi. Güzel Marilyn, filmde ''elmaslar bir kızın en iyi arkadaşıdır'' diyerek yaptığı dansıyla ölümsüzleşti. Yıllar sonra aynı şarkı bir başka efsane sarışın tarafından söylendi Madonna. 
     4-Brigitte Bardot ''Ve Erkekler Kadınları Yarattı''- 1956 Marilyn Monroe eğer bir efsaneyse Bardot da bir tanrıça. Eşi yönetmen Roger Vadim'in sinema dünyasına kazandırdığı Bardot, şimdi güzel bir sarışın olmaktan uzaklaşıp hayvan hakları savunucusu oldu. Onu örnek alan Pamela Anderson ve Claudia Schiffer ise tahtına oturabilecek en gözde iki aday. 
     
     AKILLI SARIŞIN 

     5-Marlene Dietrich ''Sarışın Venüs''-1932 Güzel Alman sarışın Dietrich, eski bir şarkıcıyı canlandırdığı filmde biraraya gelmesi imkansız görünen iki kelimeyi buluşturdu ''akıllı sarışın''... 
     6-Michelle Pfeiffer ''White Oleander''-2002 Günümüz sarışınlarından bu listeye girebilen tek isim Michelle Pfeiffer. Grace Kelly'yi andıran sarışın güzel, filmde oyunculuğunun doruğuna çıktı. 
     7- Rhoda Penmark The Bad Seed''-1956 8 yaşındaki Penmark da, harika oyunuyla minik bir efsane sarışın oldu. 
     8-Barbra Stanwyck ''Double Indemnity''-1944 Sinema dünyasının en akıllı sarışınıydı. 
     9-Rutger Hauer ''Blade Runner''-1982 Tabii ki o bir erkek... Ancak, filmde biraz Marlene Dietrich, biraz da David Bowie havasıyla eleştirmenleri etkileyen Hauer, listedeki tek aktör oldu. 
     10-Judy Holliday ''Born Yesterday''-1950 Sarışınlığının yanında başarılı oyunuyla listede hakkıyla yer aldı. 
     
</TEXT>
</DOC>
