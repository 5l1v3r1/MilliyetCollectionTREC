<DOC>
<DOCNO> 175587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/guncel/gun05.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce deprem, sonra müteahhit vurdu 
</HEADLINE>
<TEXT>

      ERGÜN AYAZ, DERYA GÜLÇİÇEK DHA 

   
   Marmara Depremi'nin üzerinden dört yıl geçmesine rağmen Karamürsel'de kalıcı konut inşaatına ancak geçen yıl başlanabildi. Sözleşmeye göre bugünlerde bitmesi gereken kalıcı konutlar, ihaleyi alan Barmek firmasının iflas edip işi bırakması sonucu durdu. 
   Kırkpınar'ın ünlü ismi Ahmet Taşçı'ya ait arazi üzerine kurulan prefabriklerde dört yıldır çile dolduran depremzedeler, yüzde 50 seviyesindeki inşaatların bir an önce bitirilmesi için başvurmadık yer bırakmadı. Ancak valilik prefabrikler için arazi sahibine kira ödenmesi nedeniyle boşaltılmasını kararlaştırdı ve depremzedelere "Prefabrikleri boşaltın" tebligatı gönderdi. Depremzedelerden Sevinç Akan, Nebahat Şahbudak, Yıldız Onar ve Şener Akar, "Müteahhit işi bıraktıysa bizim suçumuz ne Daracık prefabriklerde insanlıktan çıktık" diyerek isyan ettiler. 
   
   
</TEXT>
</DOC>
