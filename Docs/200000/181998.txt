<DOC>
<DOCNO> 181998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sontur37.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanan fabrika binasının içinde bir işçi kaldı... 
</HEADLINE>
<TEXT>

     Gebze Organize Sanayi Bölgesi'ndeki Hacıoğlu Boya Sanayii'ne HOB ait fabrikada çıkan yangında, 1 işçinin içeride kaldığı bildirildi. 
     Yangında fabrikayı terk etmeyi başaran işçilerden alınan bilgiye göre, yangın, 3 katlı fabrika binasının 2. katında bulunan imalathane ve dolum bölümünde gaz sızıntısı sonucu çıktı. 
     Cemil Demirci adındaki işçi dışında tüm çalışanların fabrikayı boşalttığını belirten işçiler, bu işçiden henüz haber alınamadığını kaydettiler. 
     Bu arada, fabrika alanında bulunduğu söylenen 15 tanktan 5'i yanarken, alevlerin yeraltında bulunan LPG tankına sıçramaması için soğutma çalışmaları sürüyor. 
     GOSB Genel Direktörü Okan Çağlar, yaptığı açıklamada, yangına ancak köpükle müdahale edilebileceğini, bunun için de Sabiha Gökçen Havvaalanı'ndan cihaz beklediklerini bildirdi. 
     
</TEXT>
</DOC>
