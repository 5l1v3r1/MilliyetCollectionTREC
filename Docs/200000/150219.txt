<DOC>
<DOCNO> 150219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/soneko31.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'ta Kürtler petrol üretimine başlıyor... 
</HEADLINE>
<TEXT>

     Irak'ı işgal eden ABD ordusunun Irak petrol yataklarında iki ay içinde günde 1.6 milyon varil petrol üretme kapasitesine ulaşılabileceğini düşünüyor. 
     Katar'da bulunan Genel Komutan General Tommy Franks'ın dannışmanlarından Albay Michael Morrow, Irak'ın savaş öncesi günlük üretiminin üçte ikisine tekabül eden bu miktarın elde edilmesinin zor olmayacağını söyledi. 
     Ancak petrol üretimine dönük çalışmalar, Türkiye için yeni bir başağrısı yaratıyor. Kuzey Iraklı Kürtler, Irak ordusunun çekilmesinden sonradenetim altına adıkları Kerkük'te petrol üretimine başladı. Bir hafta içinde petrol kuyularında tam kapasiteyle üretime geçileceği ifade edildi. 
     Konuyla ilgili açıklamayı yapan ABD'li yetkili, başta Kerkük olmak üzere savaştan etkilenmeyen kuzey yataklarında 4 hafta içinde 800 bin varillik günlük üretime ulaşabileceğini, sabotaja uğrayan güney yataklarında ise aynı miktara ulaşmanın iki kat zaman alacağını bildirdi. 
     Albay Morrow, daha önce Irak'ta kayda değer bir üretim kapasitesine ulaşmanın üç aydan daha uzun zaman olacağı tahmininde bulunmuştu. 
     Morrow, yeniden üretime geçebilmek için Irak'ın 55 bin petrol işçisinin yeniden işbaşı yapmasının hayati önem taşıdığını belirterek, bu konuda çalışmaların başladığını ve güvenli bir üretim ortamı oluşturmak için gereken önlemlerin alınacağını ifade etti. 
     Irak'ta petrol üretiminin yeniden başlamasının hukuki üst yapısının hazırlanması gerektiğini vurgulayan Albay, bunun siyasi bir iş olduğunu da söyledi. 
     Albay Morrow, üretime yeniden başlamanın ihracat kanallarının açılmasını gerektirdiğini de sözlerine ekledi. 
     Yumurtalık Limanı'nda depolama tesislerinin tamamen dolmuş olması üretime başlansa bile Kerkük petrollerinin kısa dönemde ihraç şansı bulamayacağı anlamına geliyor. 
     Aynı durumun Irak'ın güneydeki petrol yataklarının ihraç noktası olan Mina el Bekr Limanı için de geçerli olduğu, bu limanda da depolama tesislerinin ağzına kadar dolduğu kaydediliyor. 
     





</TEXT>
</DOC>
