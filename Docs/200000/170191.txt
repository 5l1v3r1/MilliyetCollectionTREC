<DOC>
<DOCNO> 170191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sondun22.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler, Avrupa'da en çalışkan toplumlardan biri... 
</HEADLINE>
<TEXT>

     Türklerin, Avrupa'da işlerine en fazla önem veren toplumlardan biri olduğu bildirildi. 
     Wall Street Journal Europe adlı gazete adına uluslararası alanda araştırma yapan Nürnberg Tüketim Araştırma Derneği GFK , Türklerin ve Portekizlilerin üçte ikisinin, boş zamanlarından önce işlerine öncelik verdiğini ortaya koydu. İngilizlerin ise sadece yüzde 32'si, işlerinin boş zamanlarından daha önemli olduğunu ifade etti. 
     Almanya'da işlerini boş zamanlarından daha önemli görenlerin oranı ise yüzde 34. Alman halkının yüzde 39'u ise iş ve boş zamanın dengede tutulması gerektiğini söyledi. 
     Araştırmaya göre, Amerikan halkının yüzde 80'i boş vaktini televizyon önünde geçiriyor. Bu oran, Batı Avrupa ülkelerinde yüzde 66 civarında. 
     GFK'nın araştırmasına, 21 ülkede yaklaşık 22 bin kişinin katıldığı bildirildi. 
     
</TEXT>
</DOC>
