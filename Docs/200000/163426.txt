<DOC>
<DOCNO> 163426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/yazar/yilmaz.html </URL>
<DATE> 2003/06/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
'Yılanı yaralı bırakma' 
</HEADLINE>
<TEXT>

     "Yılanı yaralı bırakmamak lazım. Bırakırsan zehirini akıtır..." 
     Siyaset ve iş dünyasının ünlü yüzlerinin akın ettiği kahvaltılı buluşmada, "en köşeli" yorumu yapan Kapusuz, sözlerinin devamı olacağı yolunda işaretler verdi. 
     Kapusuz, Moldovya'da düzenlenen Karadeniz Ekonomik İşbirliği Teşkilatı toplantısına katılmış, burada başkan yardımcısı seçilmiş ve geçtiğimiz gün de Türkiye'ye dönmüştü henüz konunun ayrıntılarını almamıştı. 
     Kapusuz'un ifadesinden çıkarttığım sonuç AKP'nin ÇEAŞ ve Kepez operasyonuna devam edeceği, hatta Uzanlar'la sonuna kadar mücadele etmekte kararlı oldukları. 
     Nereden çıkarıyorsun diyebilirsiniz, şundan... 
     Kapusuz'un sözlerini aktardığım CHP miletvekili Muharrem Eskiyapan'ın, "Kapusuz, AKP'nin Fatih Terim'i. Meclis'te Kapusuz ne yaparsa, diğerleri de onu tekrarlıyor" demesinden. 
     Uzun kahvaltıda TÜSİAD Başkanı Tuncay Özilhan ile aynı masada oturduk. Kameralar bir ara Özilhan'a kilitlendi ve soru netti 
     "ÇEAŞ ve KEPEZ olayı, özelleştirmeye darbe vurur mu " 
     "Patronlar Kulübü"nün bu konuda bir görüşü olması beklenirdi doğal olarak, zira hepsi özelleştirme bayrağını taşıyan neferler ... 
     Özilhan ayaküstü konuşmaktan kaçındı. 
     Belli ki, "Yazık oldu Uzanlar'a" demeyecekti. Peki "İyi oldu" diye düşünüyor muydu 
     Bunun yanıtını yazmak çok isterdim ama, ben size daha genel bir tarif vereyim. 
     Sepetçi Kasrı'nda karşılaştığım iş ve siyaset dünyasının zirvesindeki isimlerin genel kanısı "Uzanlar'ı yalnız Türkiye değil, bütün dünya tanıyor. O nedenle özelleştirme ile ilişki kurulmayacak." 
     Motorola olayını hatırlatıyorlar... 
     Uzan için seçimler öncesinde halkın yaptığı, "Uyanık adam, Amerika'ya olan borçlarımızı siler" yorumları değişir mi 
     Kamuoyunun bu kez ne tepki vereceğini bilemem ama, Bursa mitinginde, Cem Uzan'ın yalnızca Genç Parti Genel Başkanı olarak kendisini ifade edemeyeceği ortaya çıktı. Uzan, siyasi rakibi Başbakan Tayyip Erdoğan'ın işadamı olarak muhatabı olmaya kilitlendi... 
     
     

</TEXT>
</DOC>
