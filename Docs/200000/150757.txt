<DOC>
<DOCNO> 150757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko51.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 600 bin liraya dayandı... 
</HEADLINE>
<TEXT>

     İstanbul serbest piyasada dolar, haftayı 1 milyon 600 bin lira sınırında kapadı. 
     Kapalıçarşı piyasasında güne 1 milyon 605 bin lira alış, 1 milyon 610 bin lira satış fiyatıyla başlayan dolar, gün sonunda 1 milyon 597 bin lira alış, 1 milyon 602 bin lira satış fiyatına geriledi. Böylece alış fiyatında 1 milyon 600 bin liranın da altına inmiş oldu. 
     Düne göre serbest piyasada dolar satış fiyatındaki düşüş, 13 bin lira olarak gerçekleşti. 
     Bankalararası döviz piyasasında da gün sonunda dolar alışta en düşük 1 milyon 598 bin, en yüksek 1 milyon 600 bin, satışta en düşük 1 milyon 604 bin, en yüksek 1 milyon 607 bin lira olarak işlem gördü. 
     Doların serbest piyasadaki 1 milyon 602 bin liralık satış seviyesi, 28 Şubat'taki 1 milyon 598 bin liradan sonraki en düşük seviyeyi oluşturuyor. 
     Piyasalar, 24-28 Şubat haftasında, Meclis gündemine alınacak tezkereler ile ''Irak operasyonuna katılım karşılığında ABD'den elde edilecek kazanımların beklentisiyle'' iyimser bir tablo çizmiş, dolar da 1.6 milyon liranın altına inmişti. 
     





</TEXT>
</DOC>
