<DOC>
<DOCNO> 170323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/guncel/gun04.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çocukları bataktan çekmek kolay değil' 
</HEADLINE>
<TEXT>

Mardinli N.Ç.'yi de ağırlayan merkezin eski müdürü, "Cinsel istismara uğrayan çocuklar 3 grup. Zorla fuhuş yaptırılanları kazanıyoruz ama diğerleri zor" diyor 
     AYTEN GÖRGÜN ÖZEL 

     Mardin Kızıltepe'de para karşılığı birçok erkekle ilişkiye girmeye zorlandığı için açılan dava nedeniyle gündeme oturan N.Ç.'nin 13 kaldığı Taksim Çocuk ve Gençlik Merkezi'nde, onun kaderini paylaşan dokuz kız çocuğu daha yaşıyor. İki yıl önce 11-18 yaşlarında, sokakta yaşayan, uyuşturucu bağımlısı, cinsel amaçlı ticari sömürüye maruz kalan kız çocuklarını korumak, eğitmek ve rehabilite ederek topluma kazandırmak amacıyla kurulan merkez, bugüne kadar 150 kız çocuğuna sahip çıktı. 
     
     'BENİ KİMSE ALMAZ' 
     Merkezin eski müdürü, sosyal hizmet uzmanı Abdullah Karatay ve ekibi, 150 çocuk arasında yalnızca ticari sömürü yoluyla cinsel istismara uğrayan 98 çocukla ilgili bir çalışma yaptı. Bu tür olayların, yalnızca büyük illerde değil, diğer illerde de görüldüğünü gösteren çalışmada, Türkiye'nin dört bir yanında gelen kızlar, üç gruba ayrıldı 

</TEXT>
</DOC>
