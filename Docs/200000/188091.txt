<DOC>
<DOCNO> 188091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/spor/spo08.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel karardı 1-2 
</HEADLINE>
<TEXT>

   İkinci Lig A Kategorisi lideri, öne geçtiği maçta Altay karşısında ilk yenilgisini aldı. İbrahim'in attığı goller konuk ekibi zafere taşıdı 
      
   Açılış Kamer'den 
   LİGDE üst sıralara çıkma mücadelesi veren Altay'a boyun eğen Vestel Manisaspor taraftarını üzdü. İlk yarısı karşılıklı ataklarla geçen mücadelede 34'te Nezir'in ortasında Tuna'nın kafasından havalanan topu iyi takip eden Kamer'in golüyle ev sahibi 1-0 üstünlüğü yakaladı. Bu devrede bir topu direkten dönen İbrahim, ikinci yarıda iki gol atarak, maça damgasını vurdu. 49'da kaleci Bülent'i avlayan İbrahim, on dakika sonra yeniden sahneye çıkıp, galibiyeti getirdi. 
   
   Maçın karnesi 
   HAKEMLER Metin Tokat, Zeki Aksoy, Özcan Türkan 
   VESTEL MANİSASPOR Bülent 5 - Metin 4 , Hakan Çimen 5 , Serkan Rinal 4 - Eray 6 , Deniz Kibar 5 Oktay Dk.61 4 , Nezir 6 , Deniz Kolgu 5 , Murat Karakoç 6 - Kamer 6 Deniz Kaçan Dk.67 4 , Mahmut 5 İzzet Dk.63 4 
   ALTAY Altay 7 - Tuna 7 , Sedat 7 , Gökhan 7 - Haydar 6 , İlhan 7 , Fatih Egedik 7 , Ramazan 6 , İbrahim 9 Ahmet Dk.80 5 - Murat Alemdar 6 Selim Dk.70 5 , Ümit 7 Berkay Dk.84 
   GOLLER Kamer Dk.34 , İbrahim Dk.49 ve 59 
   SARI SARTLAR Hakan Çimen V.Manisa , Haydar, İlhan, Fatih Egedik, Tuna, İbrahim, Selim Altay 
   
   Denizli önemsemedi    VESTEL Manisaspor'un Teknik Direktörü Mustafa Denizli, kaybedilen puanların lig sonunda ulaşacakları hedefi etkilemeyeceğini ileri sürdü. Taraftarlara teşekkür eden tecrübeli hoca, "Elbette ki puan kayıpları olacaktır, bu doğaldır. Bugün iyi oynamadık, kazanmak için yeterli çabayı sarfedemedik. Lig uzun bir maraton. Kayıpları telafi edeceğiz" dedi. Altay'ın hocası İlyas Tüfekçi ise, "Beş günlük kampın meyvasını aldık. İlerleyen haftalarda daha da iyi olacağız " diye konuştu. 
   
   
</TEXT>
</DOC>
