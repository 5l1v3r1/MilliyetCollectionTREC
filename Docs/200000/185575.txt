<DOC>
<DOCNO> 185575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sonspo01.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Sociedad, Galatasaray maçına hazır 
</HEADLINE>
<TEXT>

     Galatasaray'ın bu akşam Avrupa Şampiyonlar Ligi'nde karşılaşacağı İspanya'nın Real Sociedad takımı, karşılaşmanın hazırlıklarını Atatürk Olimpiyat Stadı'nda yaptığı antrenmanla tamamladı. 
     Teknik direktör Raynald Denoueix yönetiminde gerçekleştirilen 1 saat 15 dakikalık antrenmanda, futbolcular tek pas çalışmasının ardından yarı sahada çift kale maç oynadı. 
     Antrenmana, sakatlığı bulunan Aitor katılmazken, bu oyuncu takımdan ayrı çalıştı. Aitor'un durumunun yarın netlik kazanacağı öğrenildi. 
     Antrenmanda futbolcuların bir hayli hırslı ve istekli olmaları da dikkat çekti. 
     Real Sociedad'ın, Galatasaray maçına Westerveld, Aitor Potillon , Jauregi, Schürrer, Aranzabal, Karpin, Xabi Alonso, Alkiza, De Pedro, Nihat, Kovaçeviç muhtemel 11'iyle çıkması bekleniyor. 
     
     GALATASARAY DA HAZIR 
     Real Sociedad ile yarın zorlu bir maça çıkacak olan Galatasaray da hazırlıklarını tamamladı. 
     Sarı-kırmızılılar, teknik direktör Fatih Terim yönetiminde Florya Metin Oktay Tesisleri'nde son çalışmasını yaptı. Antrenmana sakat olan Volkan ve Lukunku katılmadı. Sakatlığı bulunan Ergün'ün ise yarınki maçta büyük olasılıkla forma giyebileceği öğrenildi. 
     Galatasaray'ın, Real Sociedad maçında sahaya çıkması beklenen muhtemel 11'i ise şöyle 
     Mondragon, Prates, Bülent, Frank De Boer, Hakan Ünsal, Sabri, Batista, Cihan, Ayhan, Ergün Hasan , Hakan. 
     
</TEXT>
</DOC>
