<DOC>
<DOCNO> 153011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko38.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'dan Filistin barışına 22 milyon dolar yardım... 
</HEADLINE>
<TEXT>

     Japonya Ortadoğu'da yeni barış girişimini, hareketini desteklemek amacıyla, Filistin Özerk Yönetimi'ne 22 milyon dolar yardım kullandıracak. 
     Japonya Dışişleri Bakanı Yoriko Kawaguchi, Cumartesi günü çıktığı sekiz günlük Ortadoğu turunun Salı günkü Filistin Özerk Yönetimi'ni ziyaretinde, Filistinli liderlerle görüşecek. 
     Bakanlık yetkilileri, Filistin Devlet Başkanı Yaser Arafat'ın tayin ettiği başbakan Mahmud Abbas'ın reform Kabinesi'nin iktidar mücadelesinin çözüme kavuşturulup, yenilenen Ortadoğu barış sürecinin yolunu döşemede yardım edileceğini bildirdi. 
     Yetkililer, ABD'nin Ortadoğu barışı için ''yol haritası'' hazırlarken, Japonya'nın da yeni Abbas Kabinesi'nin demokratik reformlarını ve barış sürecini üstlenmede destekleneceğini kaydetti. 
     Filistin'e kullandırılacak yardım 7.8 milyon doları yeniden inşa ve reformlar, 1.5 milyon doları İsrail ile güven yapıcı önlemler, 13 milyon doları da insani ihtiyaçlara harcanacak. 
     Yeniden inşa ve reform yardımıyla Birleşmiş Milletler Kalkınma Programı UNDP aracılığıyla Filistinlilerin Kabine Ofisi kurulacak, İsrail'in hava akınlarında tahrip olan mahkeme binaları onarılacak, insan kaynakları oluşturulacak ve diğer projeler teşvik edilecek. 
     Güven yapıcı yardımlarda atık değerlendirme tesislerine dair İsrail-Filistinli ortak projesine odaklanılacak. İnsani destek Uluslararası Kızılhaç Komitesi'ne, BM Çocuk Fonu ve sivil toplum örgütlerine aktarılıp, yoksullara gıda, çocuklara aşı temin edilecek, diğer temel ihtiyaçlar karşılanacak. 
     Japonya Dışişleri Bakanı Bayan Kawaguchi, Ortadoğu turunda Ürdün, İsrail ve Suriye'yi de ziyaret edecek. 
     




</TEXT>
</DOC>
