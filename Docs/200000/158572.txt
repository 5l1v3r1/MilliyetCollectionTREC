<DOC>
<DOCNO> 158572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/ekonomi/eko01.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasası dolan Kartal İstinye'de uçuyor... 
</HEADLINE>
<TEXT>

Şampiyonluk ipini göğüslemeye hazırlanan Beşiktaş'ın promosyon satışları ilk beş ayda 1 milyon doları aştı. Hisseleri de 15 günde yüzde 60 prim yaptı 
     Beşiktaş'ın 100. yılında şampiyonluğa adım adım yaklaşması, hem halka açık şirketin kasasını, hem yatırımcıyı sevindiriyor. Beşiktaş hisseleri dünkü yüzde 9.17'lik artışla 29.750 liraya çıktı ve son iki haftada yüzde 60 değer kazandı. 
     Beşiktaş Futbol Yatırımları Genel Müdür Yardımcısı Metin Kesik, hisselerinin son günlerde değer kazandığına işaret ederek, bunda Beşiktaş'ın Birinci Süper Lig'de şampiyon olarak Şampiyonlar Ligi'ne katılması ve buradan gelir elde etmesi beklentisinin etkili olduğunu söyledi. İlk beş ayda 1 milyon doları aşan promosyon satışı yaptıklarına dikkat çeken Kesik, Beşiktaş'ın Şampiyonlar Ligi'ne katılması durumunda ''ayak bastı parası'' olarak en az 5 milyon dolar elde edeceğini, turları geçtikte bu rakamın artacağını söyledi. 
     
     'Şimdi telafi ediyoruz' 
     Kesik, hisselerinin değer kazanmasında, 31 Mayıs'ta açıklayacakları bilançoda k r beklentisinin de etkili olduğunu belirtirken, şirketin 9 aylık k rının 9.9 trilyon lira olduğunu bildirdi. Kesik, "Önümüzdeki yıl k r beklentimiz bu yılkinden daha fazla" dedi. Beşiktaş hisselerinin borsada 57.500 liradan işlem görmeye başladığını anımsatan Kesik, "15.500'lere düştüğü zaman yatırımcılarımızı biraz üzdük. Şimdi telafi ediyoruz" dedi. Ligin bitimine iki maç kala, beş puan önde bulunan Beşiktaş, bu hafta en yakın rakibi Galatasaray ile oynayacak. 
     
GS hisselerinde kan kaybı      Beşiktaş'la aynı dönemde 87.000 liradan halka arz edilen Galatasaray Sportif A.Ş hisseleri de Beşiktaş hisseleri gibi önce hızlı bir düşüş yaşadı ve 24 Mart'ta 31.000 liraya kadar gerileyerek yüzde 65 değer kaybetti. Ancak hisseler 5 Mayıs'ta 49.500 liraya çıkmasına rağmen, dün yüzde 0.57'lik kayıpla 43.750 liraya indi. Galatasaray'ın halka arzından 3 bin 767 kişi hisse almıştı. 
     
Beşiktaş borsada da fırtına      Geçen yıl 19 Şubat'ta 57.500 liradan halka arz edilen Beşiktaş'ın hisseleri aynı yılın 13 Ekim'inde 15.500 liraya kadar geriledikten sonra bu yıl 24 Mart'a kadar 18.500 lira arasında dalgalandı. Ancak Beşiktaş'ın şampiyonluğa her gün biraz daha yaklaşması hisselerinin borsadaki değerini yükseltti. Dün yüzde 9.17 prim yapan Beşiktaş hisseleri 7 Mayıs'tan bu yana geçen 15 günde yüzde 60 değer kazandı. Beşiktaş'ın halka arzından 7 bin 884 kişi hisse almıştı. 
     

</TEXT>
</DOC>
