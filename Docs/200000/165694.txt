<DOC>
<DOCNO> 165694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sontur28.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hapla uyuttuğu genç kız ile sevgilisine tecavüzden yargılanıyor 
</HEADLINE>
<TEXT>

     İzmit'te, hapla uyuttuğu genç kız ile arkadaşına tecavüz etmekle suçlanan sanığın yargılanmasına devam edildi. 
     Kocaeli 1. Ağır Ceza Mahkemesi'ndeki duruşmada, erkek arkadaşıyla birlikte tecavüze uğrayan S.Ş 17 , tutuklu sanık Osman Dökel 41 ile avukatlar Salim Kaya, Ertuğrul Nabi Dağüstü hazır bulundu. 
     Mahkeme Heyeti, parası olmadığı için, Ceza Muhakemeleri Usul Kanunu'na göre Kocaeli Barosu'ndan avukat talebinde bulunan Osman Dökel'in savunmasının Ertuğrul Nabi Dağüstü tarafından yapılacağını bildirdi. 
     Dağüstü, dosya üzerinde yaptığı incelemede bütün belge ve delillerin toplandığını belirterek, ''müvekkilim, üzerine atılı suçları zorla işlememiştir. Mağdur durumdaki kişiler isteyerek evine gelmiştir. Bu nedenle müvekkilimin tahliyesini talep ediyorum'' dedi. 
     Avukat Salim Kaya ise Şartla Salıverme ve Cezaların Ertelenmesi Yasası'ndan yararlanarak cezaevinden çıkan Osman Dökel'in, hapla uyutarak genç kız ile onun arkadaşına tecavüz ettiğinin raporlarla belirlendiğini anımsattı. 
     Gençlerin hala olayın şokunu yaşadığını ve tedavi gördüklerini anlatan Kaya, sanığın gerekli cezaya çarptırılmasını talep etti. 
     Mahkeme, mütalaanın hazırlanması ve son savunmaların yapılması için duruşmayı erteledi. 
     16 Nisan 2003 tarihinde meydana gelen olayda, evine gelen S.Ş ile C.Ç'yi hapla uyutarak, 3 gün evinde tutan ve gençlere tecavüz ettiği belirlenen Osman Dökel, vatandaşların ihbarıyla polis tarafından suçüstü yakalanmıştı. Dökel hakkında 10 yıla kadar hapis cezası isteniyor. 
     
</TEXT>
</DOC>
