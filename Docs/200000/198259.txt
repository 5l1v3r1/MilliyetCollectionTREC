<DOC>
<DOCNO> 198259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/ekonomi/eko07.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışanların yarısı güvenlik çatısında 
</HEADLINE>
<TEXT>

   EKONOMİ SERVİSİ 
   
   Türkiye İş Kurumu'nun Avrupa Komisyonu'na sunmak üzere hazırladığı raporda, Türkiye'de çalışanların yüzde 48 - 50'sinin sosyal güvenlik kapsamında olduğu belirtildi. 
   
   11 milyon üye 
   NTVMSNBC'ninhaberine göre SSK, Bağ - Kur ve Emekli Sandığı'nın toplam aktif üyesi 11 milyonunun üzerinde bulunuyor. Türkiye'de bağımlılarıyla birlikte toplam 57 milyon kişi ya da bir başka deyişle ülke nüfusunun yüzde 84'ü bu sosyal güvenlik kuruluşları çatısı altında bulunuyor. Rapora göre, vatandaşlar özel sigortalara fazla itibar etmiyor. Raporda özel sigorta kapsamındaki kişiler ise nüfusun sadece yüzde 0.5'ini kapsadığı belirtiliyor. 
   Rapora göre kentsel alanlarda erkeklerin işgücüne katılımı 44 yaşından sonra hızla azalıyor. Bu durum 2002 yılına kadar geçerli olan erken emeklilikle açıklanıyor. Kırsal alanda ise kadınların işgücüne katılımı 54 yaşına kadar devam ediyor. 
   
   
</TEXT>
</DOC>
