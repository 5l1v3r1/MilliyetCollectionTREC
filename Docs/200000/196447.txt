<DOC>
<DOCNO> 196447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/ekonomi/aeko.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
15 yıla yayıldı - 2 
</HEADLINE>
<TEXT>

   Etibank'ın eski sahibi Dinç Bilgin ile protokol yapan BDDK, Medya Grubu'nun borçlarını daha önce Çukurova Grubu borçları için yaptığı gibi 15 yıl vadeye yaydı 
      EKONOMİ SERVİSİ 
   
   Medya Grubu firmalarının Tasarruf Mevduatı Sigorta Fonu'na TMSF borçlarının ödeme planında mutabakata varıldı. 
   TMSF'nin bağlı olduğu Bankacılık Düzenleme ve Denetleme Kurumu BDDK , 3 Şubat 2003'te Pamukbank'ın eski sahibi Mehmet Karamehmet ile yaptığı anlaşma ile Çukurova Grubu'nun 6.2 milyar dolarlık borcunu da 15 yıl vadeye yaymıştı. Medya Grubu ile anlaşmada da grubun borçları 15 yıl vadeye yayıldı. 
   
   Borç 842 trilyon 
   TMSF'nin açıklamasına göre, mutabakat çerçevesinde peşinat da tahsil edildi. TMSF'den yapılan yazılı açıklamada, 27 Ekim 2000'de el konulan Etibank'ın eski h kim ortağı Dinç Bilgin'in kontrolünde olan Medya Grubu firmalarının Fon'a olan borçlarının bir kısmının tasfiyesi ile ilgili olarak, nihai borç tasfiye protokolü anlamına gelmemek üzere bir mutabakat sağlandı. 
   Medya Grubu'na ait bir kısım varlık, Fon tarafından belirlenecek değerler üzerinden Medya Grubu'nun borçlarına mahsuben Fon'a devredilecek. Medya Grubu firmalarının ile Turgay Ciner'in başında bulunduğu Merkez Grubu arasındaki lisans sözleşmelerinden kaynaklanan lisans alacaklarının bir bölümü Medya Grubu borçlarına mahsuben Fon'a ödenecek. Medya Grubu'nun TMSF'ye toplam 842 milyon 3 bin dolar borcu gözüküyor. 
   Medya Grubu şirketleri Sabah Yayıncılık, Sabah Pazarlama ve Medya Holding'den borsaya gönderilen açıklamaya göre Bilgin Yayıncılık ile Merkez Gazetecilik AŞ, Merkez İzmir Gazetecilik ve Satel AŞ ile Merkez ATV AŞ arasında 1 Ekim 2002 başlangıç süreli sözleşmelerin süresi de 5 yıldan 15 yıla çıkarıldı. 
   Lisans alan şirketlerin elde edeceği yıllık k rın yüzde 55'inin veya yıllık cirosunun yüzde 6'sından fazla olanı, yıllık lisans ücreti olarak belirlendi. Ödenecek yıllık lisans ücretinin asgari rakamı 10 milyon dolardan aşağı olamayacak. Söz konusu lisans ücretlerinin, Medya Grubu şirketlerinden olan alacaklarından mahsup edilmek üzere TMSF'ye ödenmesi karşılığında lisans sözleşmelerine TMSF tarafından muvafakat verildi. 
   
   17 trilyon ödendi 
   Lisans sözleşmeleri kapsamında Merkez Şirketler Grubu tarafından bugüne kadar Medya Grubu firmalarının TMSF'ye 7 trilyon lira ve vergi daireleri ile SSK'ya da 10 trilyon lira olmak üzere, Medya Şirketleri Grubu'nun 1 Ekim 2002'den önce doğmuş bulunan asaleten ve kefaleten olan borçlarından mahsup edilmek üzere 17 trilyon lira lisans ücretinin ödenmiş olduğu bildirildi. 
   
   
</TEXT>
</DOC>
