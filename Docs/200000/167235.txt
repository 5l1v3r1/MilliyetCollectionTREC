<DOC>
<DOCNO> 167235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/yazar/gunes.html </URL>
<DATE> 2003/07/04/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Uyanan dev Rusya ile ilişkiler yoğunlaşmalı 
</HEADLINE>
<TEXT>

     
MİLYON USD YIL İHRACAT İTHALAT DENGE HACİM 1992 442 1041 -599 1482 1993 505 1542 -1038 2047 1994 820 1046 -226 1866 1995 1238 2082 -844 3320 1996 1482 1846 -364 3328 1997 2049 2048 1 4098 1998 1348 2155 -808 3502 1999 587 2372 -1785 2959 2000 644 3886 3242 4530 2001 924 3436 -2512 4360 2002 1163 3855 -2692 5018      
     İki ülke arasında dış ticarete gelince. Rusya ile dış ticaretimiz 1990'lı yılların başında toplam 1.5 - 2 milyar dolarlık bir hacimdeymiş. Fakat zamanla artmış. Şu anda 5 milyar doları geçiyor. Gerçi bunda aslan payı ithalata ait. Bir zamanlar 1 milyar doları ancak bulan ithalat şimdi 4 milyar dolara yaklaşıyor. 
     
     Bavuldan kazanırken, resmiden kaybetmek 
     İhracatımızdaki gelişme ise sevindirmiyor. 1997 yılında 2 milyar dolara ulaşan ihracat şimdi ancak 1 milyar doları buluyor. Her çeşit tüketim malı satıyoruz. Ancak ihracatımız iki nedenle sınırlı kalıyor. Birincisi bavul ticaretiyle yapılan ihracat, ikincisi de bavulla ihraç edilen mallardaki kalitesizliğin yarattığı kredibilite darbesi. Bu nedenle tekstil, hazır - giyim, hazır - gıda gibi sektörlerde Türkiye ihracatta zorlanıyor. Yani belki bavuldan kazanıyoruz, ama resmi ihracattan kaybediyoruz. 
     Rusya'dan ithalatımız temel olarak doğal kaynaklardan oluşuyor. İthalatın yüzde 69'unu mineral yakıtlar, yüzde 18'ini de diğer madenler oluşturuyor. Demek ki, Rusya'nın doğal kaynak zenginliğini ortadan çıkarsak, Türkiye'ye sattığı pek bir mal kalmayacak. 
     Rusya giderek büyüyen ve dışa açılan bir pazar. Üstelik coğrafi avantajımız var. Ama yine de aramızdaki ticaret sınırlı kalıyor. Mesela Türkiye'nin toplam ihracatında Rusya'nın payı yüzde 3, toplam ithalatımızda ise Rusya'nın payı yüzde 8. 
     Rusya ile yaptığımız bavul ticareti çok önemli. Tablodan da görüldüğü gibi, Rusya'nın bavul ticareti temel olarak Türkiye ile yapılıyor. Türkiye tek başına bu ticaretin en az dörtte birini gerçekleştiriyor. Bu nedenle burada ilerlenebilecek mesafe pek kalmamış. 
     
MİLYON USD Yıl Rusya'nın bavulla ithalatı Türkiye'nin bavul ticareti Payı 1997 18.3 5.8 31.7 1998 13.3 3.6 27.1 1999 8.5 2.2 25.9 2000 11.1 2.9 26.1 2001 12.1 3.0 24.8      
     İnisiyatif Rusya'da gözüküyor 
     Üstelik bu ticaret tamamıyla Rusya'nın kararlarına bağlı. Eğer 50 kilo sınırı düşürülürse bu olanak büyük ölçüde ortadan kalkabilir. Diğer bir deyimle, hop oturup hop kalkmaya devam edeceğiz galiba. Ama belirttiğimiz gibi bu gereksiz. Oradan kaybettiğimizi belki, resmi ticaretten kazanırız. 
     Rusya ile ticaret dengemiz bavulla yapılan dikkate alındığında denge sağlıyor. Ancak iki büyük ekonominin hem dış ticaret hacmi artmalı, hem de karşılıklı olarak yatırımları. Herhalde iki ülkenin izlediği dış politikalar ekonomik ilişkilerin de gelişmesini engelliyor. Çeçen sorunu hakkında Türkiye'nin aldığı konum, Kürt sorunu hakkında da Rusya'nın aldığı konum ilişkilerde sorun yaratıyor. Üstelik Ermenistan ve Karabağ konusunda da Türkiye Rusya ile farklı konumlarda. 
     Bütün bu zorluklara rağmen, iki ülkenin hem aralarındaki siyasi sorunları aşması, hem de ekonomik ilişkileri geliştirmesi gerekiyor. 
     
     

</TEXT>
</DOC>
