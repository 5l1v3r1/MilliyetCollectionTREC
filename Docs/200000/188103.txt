<DOC>
<DOCNO> 188103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/yasam/ayas.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüs dehşet saçtı 
</HEADLINE>
<TEXT>

   Avcılar'da park halindeki bir otobüs freni boşalınca yokuş aşağı süratlendi. Önce bir otomobile çarptı, hızı kesilmedi, kına gecesinin yapıldığı kalabalığın arasına daldı. Sonuç 2 ölü, 6 yaralı 
      MUSTAFA KURTARAN İstanbul 
   
   Avcılar'da el freni boşalan park halindeki otobüs, kına gecesi alayının arasına daldı. Olayda 2 çocuk öldü, ikisi çocuk 6 kişi yaralandı. Dün akşam Firuzköy Yeşilkent Mahallesi G4 Sokak'ta meydana gelen kazada, park halindeki bir otobüsün el freni boşaldı. Yokuş aşağı süratlenen otobüs, park halindeki bir otomobile çarptıktan hız kesmeyerek kına gecesi için toplanan kalabalığın arasına daldı. Otobüsün altında kalan Ferzi Özen 7 olay yerinde ölürken, ağır yaralanan Onur Karakayış 4 , Gülten Yılmaz ve Makbule Yılmaz, Özel Uğur Hastanesi'ne, Doğan Salcı 7 , Ebru Salcı 8 , Gülnaz Rençber ve Kudret Rençber de Özel Anadolu Hastanesi'ne kaldırıldı. Onur, tüm müdahalelere rağmen kurtarılamadı. 
   Görgü tanıkları, otobüsle kına gecesi için erkek tarafının getirildiğini, şoförünün olmadığı halde içinde bazı çocukların bırakıldığını öne sürdü. El freninin, çocukların oynaması sonucunda boşalmış olabileceği iddia edildi. Olay yerindeki öfkeli kalabalık, kazadan sonra otobüsü taşlayarak camlarını kırdı. Otobüs sürücüsü kayıplara karıştı. 
   
   
</TEXT>
</DOC>
