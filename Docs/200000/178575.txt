<DOC>
<DOCNO> 178575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/magazin/mag01.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar bir bir kaybediyor 
</HEADLINE>
<TEXT>

   Pınar Altuğ, TRT'nin sözleşmesini yenilememesinin ardından, Kanal D'deki programından da ayrıldı. Artık programı Berna Laçin sunacak 
      BİRSEN ALTUNTAŞ 
   
   UMUT Elçioğlu'ndan boşanacağını açıklamasının ardından ortaya atılan aldatma iddiaları nedeniyle TRT'nin sözleşmesini yenilemediği Pınar Altuğ, Kanal D'nin "Evim Evim Güzel Evim"in sunuculuğundan da oldu. Kanal D'de ekrana gelen dekorasyon programının yeni sunucusu Berna Laçin oldu. 
   ÜÇ yıldır ara verdiği sunuculuğa "Evim Evim Güzel Evim"le dönüş yapacak olan Laçin, "Belli değerlerini koruyan yeni kuşak Türk kadını temsil ettiğimi düşünüyorum. Bu yüzden programın formatı bana çok uygun. Evimi baştan aşağıya kendim dekore ediyorum. Bu işlere çok yatkınım. Tarzım, programın ilk sunucusu Demet Akbağ, gibi esprili ve neşeli olacak" dedi. 
   ŞİMDİYE kadar seyirciyi hiç kandırmadığını vurgulayan Laçin, "Normal yaşamda nasılsam, ekranda da çılgınlıklarımla, negatif taraflarımla her şeyimi olduğu gibi yansıtıyorum. Kendimi olduğumdan farklı anlatmadığım için insanları hayal kırıklığına hiç uğratmadım. Aksi olsaydı, mutlaka açığımı insanlar yakalardı. Ben de seyirciyi kandırmış olurdum" diye konuştu. 
   
   
</TEXT>
</DOC>
