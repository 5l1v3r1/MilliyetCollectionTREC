<DOC>
<DOCNO> 196167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur09.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu toplandı... 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     Başbakanlık Merkez Binası'nda saat 11.20'de başlayan toplantıya, Milli Savunma Bakanı Vecdi Gönül ve Ulaştırma Bakanı Binali Yıldırım'ın programları nedeniyle katılamayacakları bildirildi. 
     Hafta sonu İstanbul'da meydana gelen sinagoglara yönelik bombalı saldırıların ele alınması beklenen toplantıda, Türkiye-Ortadoğu ilişkilerinin de değerlendirileceği öğrenildi. 
     Kültür ve Turizm Bakanı Erkan Mumcu'nun turizm yatırımlarına ilişkin bilgi sunacağı belirtilen toplantıda, Merkez Bankası Başkanı Süreyya Serdengeçti'nin de para politikaları hakkında kabine üyelerine brifing vereceği kaydedildi. 
     
</TEXT>
</DOC>
