<DOC>
<DOCNO> 187980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sondun14.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tansiyon yükseliyor... İsrail-Suriye gerginliği tırmanıyor... 
</HEADLINE>
<TEXT>

     Suriye'nin ''kendisini savunma hakkı olduğu'' yolundaki açıklamasına, İsrail, ''teröristlere sığınak sağlayan devletlerin meşru hedefler olduğu'' cevabını verdi. 
     İsrail Dışişleri Bakanlığı sözcüsü Gideon Meir, Suriye'nin açıklamasıyla ilgili olarak, ''İsrail, terörist örgütlere ve İsrail devletinin masum yurttaşlarına saldıran bu terörist örgütlerin liderlerine sağınak sağlayan her devletin meşru hedef olduğunu düşünüyor'' dedi. 
     Suriye, İsrail savaş uçaklarının geçen hafta yaptığı gibi topraklarına yönelik yeni bir saldırıda bulunması durumunda, kendisini savunma hakkı olduğunu bildirmişti. 
     
     SURİYE'DEN SERT CEVAP 
     Suriye, İsrail savaş uçaklarının geçen hafta yaptığı gibi topraklarına yönelik yeni bir saldırıda bulunması durumunda, kendisini savunma hakkı olduğunu bildirdi. 
     Dışişleri Bakanlığı sözcüsü Büşra Kanafani, düzenlediği basın toplantısında, ''İsrail saldırganlığının tekrarlanması durumunda Suriye'nin kendini savunma hakkı olduğunu'' söyledi. 
     İsrail, Hayfa kentinde 20 kişinin öldüğü intihar saldırısından sonra, Şam yakınlarında Filistinli militanlar tarafından kullanıldığını ileri sürdüğü bir kampı bombalamıştı. 
     
</TEXT>
</DOC>
