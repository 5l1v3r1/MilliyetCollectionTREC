<DOC>
<DOCNO> 182616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/yazar/sazak.html </URL>
<DATE> 2003/09/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bodrum 'televole' yorgunu düşmüş 
</HEADLINE>
<TEXT>

   
   Mankenler ve şarkıcılar gidince, halkımızın ekran başındaki 'tele tatil' yeri Türkbükü madenci kasabasına dönmüş. 'Beach'ler boşalmış. Kıyılar sitelerdeki emeklilere kalmış 
   
   Akdeniz'de eylül, 'sarı yaz' mevsimidir. Ağustosun boğucu sıcakları etkisini yitirir, okulların açılmasıyla birlikte yazlıkçılar dönmeye başlar, mavinin tutsaklığı son bulur. 
   Denizin rengi, güneşin pırıltısı, rüzg rın esintisi ortaya çıkar. Gürültü kirliliği geride kalmıştır. Ekim sonuna dek sürecek dinginlik, doğanın Güney Ege ve Akdeniz sahillerinde yaşayanlara armağanıdır. 
   Nedense bu mevsimin keyfini yabancılar çıkarır Yerli turizm, 'yaz sezonu' denilen birkaç aya sıkıştığı için mevsimin asıl güzelliklerinden 'yurdum insanı' yararlanmaz. 
   Milliyet TIR'ının son durağı Bodrum'da bir gece kaldıktan sonra bu alışkanlığın fazlaca değişmediğini gözlemledik. 
   Bodrum, 'televole' yorgunu düşmüş 
   Mankenler ve şarkıcılar gidince, halkımızın ekran başındaki 'tele tatil' yeri Türkbükü madenci kasabasına dönmüş. 'Beach'ler boşalmış. Denizler yelkencilere, kıyılar da sitelerdeki emeklilere kalmış. Bodrum geceleri, marinadaki barlarda yaşatılıyor. AB referandumu Bodrum'da yapılsa Türkiye'nin üyeliği garanti. Belçikalısı, Alman'ı, Fransız'ı hepsi Bodrumlu olmuş. 
   
   Derin dalış yaptık    Tatil cennetine gelince doğal olarak, 'Eh artık burada sorunla karşılaşmayız' diye kendinizi denize atıyorsunuz. Biz de öyle yaptık 'Serin Duruş' ekibiyle birlikte Bodrum'da 'derin dalış' yaptık. 
   Öğle üzeri de liman içinde Bodrumluları dinledik. 
   Dışarıdan bakılınca 'sorunsuz' gözüken Bodrum'da yaşam eskisi kadar huzurlu değil. Orman yangınları, arıtma sorunları, çarpık yapılaşma, gürültü kirliliği turizmin geleceğini tehdit ediyor. Bodrum'da deniz hızla kirleniyor. 
   Balık çiftlikleri, yarımada için büyük tehdit oluşturuyor. Böyle giderse milyarlarca dolarlık turizm yatırımları, kıyı yağmacılığının son örneği 'kültür balıkçılığı'na kurban edilecek. 
   Kapkaç sermaye, mafya, bir koyup bin alma peşindeki turizmci, koyları kapatan balıkçı hepsi birden 'altın yumurtlayan tavuğu kesmenin peşinde ' Bodrum yarımadasında 'deniz bitince' bu insanlar ne kazanacak, nasıl yaşayacaklar Bu hızla Haliç, Marmara, İzmir Körfezi gibi Bodrum da kaybedilecek. Marka olmaktan çıkacak. 
   
   Kirlilik tehlikeli boyutlarda    Dün Mandalya Körfezi sakinleri, Güvercinlik ve Salih Adası'ndaki kirlenmeyi anlattılar. Denizdeki sarı köpükler, denizanaları, yosunlaşma tehdidin boyutlarını sergiliyor. 
   Yörede oturanlar, balık çiftliklerinden yayılan kimyasalların, atıkların tehdidi altında. Sağlık sorunları yaşanıyor. Yelkene gelen yabancılar da bu gidişle kaçacaklar. 
   Bodrum Belediyesi, kaymakamlık, Muğla Valiliği ve ilgili bakanlıklar balık çiftlikleri rezaletine nasıl seyirci oluyorlar, anlaşılır gibi değil. Bodrumluların isyanı, yakında çevresel eylemlere dönüşecek. Hukuki mücadelenin ve örgütlenmenin de temelleri atılıyor. 
   AB üyesi İtalya'da ve Yunanistan'da çevreci örgütler, balık çiftliklerinin denetimi uğraşından sonuç almışlar. Turizmciler baskın çıkmış. 
   Sivil toplum salt Bodrum'da değil, denizlerimizin korunması için Türkiye ölçeğinde harekete geçmelidir. 
   Böyle giderse 'mavi sürgün' Bodrum'un mavisi gidecek asıl sürgün yerine o zaman dönecek. 
   Bodrum SOS veriyor. 
   
   
      
   
</TEXT>
</DOC>
