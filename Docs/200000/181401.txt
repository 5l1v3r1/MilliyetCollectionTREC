<DOC>
<DOCNO> 181401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/spor/spo03.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şikayetimiz yok 
</HEADLINE>
<TEXT>

   Galatasaray Teknik Direktörü Fatih Terim, önemli hedeflere ulaşmak için zor yollardan geçmek gerektiğini söyledi, "Biz savaşmayı severiz" dedi 
      
   'Stada alışıyoruz' 
   SARI - Kırmızılı takımın teknik patronu Fatih Terim, büyük hedeflerin peşinden koşabilmek için büyük zorluklarla boğuşmak gerektiğini dile getirdi. Başarılı hoca, en büyük sıkıntı olarak gözüken Olimpiyat Stadı'na alışma döneminde olduklarını belirterek, "Başka bir şansımız yok. Ali Sami Yen'in 3 - 4 katı seyirci gelmesi güzel. Destek hep sürsün istiyoruz" diye konuştu. 
   
   'Sınırlama kalksın' 
   TRANSFER konularına da değinen Terim, yabancı kısıtlamasının kaldırılması gerektiğini iddia etti. Tecrübeli teknik adam, "Yurt içinde sirkül syon yapmak zor. Fiyatlar 5 - 6 milyon dolara ulaşıyor. Ya limiti doldurmayacağız, ya da yabancı serbestliği sayesinde fiyatları düşüreceğiz. Kanunlar doğru bildiklerimize yaptırım getirmemeli. Mantıklı olmalıyız" dedi. 
   
   'İngiliz oyunları' 
   TERİM, 11 Eylül'deki Türkiye - İngiltere maçı öncesinde yaşanan gerilimin yanlış olduğunu açıkladı. Fatih Terim şunları söyledi "Leeds ile ölümlü bir olayın ardından en zor maçı biz oynamıştık. Oraya 180 kişilik bir kafileyle gittik. Avrupalı'nın bakışı belli. Ne kadar kibar olsak da yaranamayız. Tatsız bir olay yaşanırsa haksız çıkarız. Bunu unutmayalım." 
   
   Sakatlardan müjdeli haber    ÜMİT Milli Takım'dan sakat dönen Sabri ile Beylerbeyi maçında sakatlanan Cim - Bom'un Rumen yıldızı Petre'nin sağlık durumlarının iyi olduğu açıkladı. Kulüp doktoru Serhan Kurtulmuş, Petre'nin kasığında çekme meydana geldiğini ancak Konyaspor maçında takımdaki yerini alabileceğini bildirdi. Sabri'nin de maça özel tedaviler ile yetiştirileceği vurgulandı. 
   
   Cim-Bom'da yoğun mesai    GALATASARAY, Konyaspor ile deplasmanda oynayacağı kritik maçın hazırlıklarını dün yaptığı antrenmanla sürdürdü. Sarı - Kırmızılı takım dar alanda pas çalışmasının ardından çift kale maçla antrenmanı noktaladı. Fatih Terim, oyuncularından pas hatalarına dikkat etmelerini istedi. Sakatlıkları süren Murat Erdoğan, Ömer, Lukunku, Ümit Karan ve Sabri idmana çıkmazken, Cihan düz koşuyla yetindi. 
   
   10 milyon şoku    AIG'in Sportif A.Ş.'nin Genel Kurul toplantısını erteletmesi Sarı - Kırmızılı kulübe gelecek olan sıcak parayı geciktirdi 
   Hesaplar şaştı 
   MADDİ sorunları aşmak için yoğun bir çalışma dönemi için giren Galatasaray yönetimi, nefes almasını sağlayacak 10 milyon doların gecikmesiyle şoke oldu. AIG'in, Sportif A.Ş.'nin Genel Kurul Toplantısı'nı erteletmesi Sarı - Kırmızılı kulübe kar payı olarak aktarılacak nakit ödemeyi geciktirdi. 
   
   20 gün sürer 
   KULÜBE yakın çevreler, genel kurulun 20 gün içinde yapılabileceğini bildirdi. Bu gelişme üzerine Sarı - Kırmızılı yönetimin, gelecek olan paranın bir bölümünü avans olarak almayı planladığı öğrenildi. Yönetimin, 10 milyon dolarlık kar payını acil ödemelerde kullanacağı vurgulandı. 
   
   
</TEXT>
</DOC>
