<DOC>
<DOCNO> 190781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sonspo26.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da Asbaşkanlık Sayitoğlu'nun 
</HEADLINE>
<TEXT>

     Trabzonspor'da, 26 Ekim'de yapılacak olağanüstü genel kurula doğru başkan adayları Ahmet Ağaoğlu ile Mehmet Öksüzoğlu, Ağaoğlu'nun başkanlığında birleşirken, asbaşkan olarak Haşim Sayitoğlu'nun ismi netlik kazandı. 
     Sayitoğlu, asbaşkanlık konusunda kendisinde karar kılındığını doğrulayarak, ''Trabzonspor'da böyle bir görevi bana layık gördükleri için mutluyum'' dedi. 
     Birleşme sağlanmasının Trabzonspor adına olumlu bir gelişme olduğunu ifade eden Sayitoğlu, şunları söyledi 
     ''Birlik ve beraberlik Trabzonspor'a fayda sağlayacaktır. Böyle bir oluşumun gerçekleşmesinden son derece mutluyuz. Trabzonspor'u hep beraber güzel günlere taşıyacağız. Genel kurula kol kola gireceğiz. Kırgınlıklar ve kızgınlıklar bir kenara bırakılmalı ve herkes bu oluşuma destek vermelidir.'' 
     
</TEXT>
</DOC>
