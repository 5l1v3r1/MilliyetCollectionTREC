<DOC>
<DOCNO> 153904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/siyaset/siy21.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Erdoğan, atamaları Sezer'le konuşacak      Hükümet, Köşk ve askerlerle yaşadığı kadrolaşma krizini aşmak için yöntem arayışına girdi. Başbakan Recep Tayyip Erdoğan'ın atamaları Cumhurbaşkanı Ahmet Necdet Sezer'le konuşarak çözmesi görüşü ağırlık kazandı. AKP kulislerine göre geçtiğimiz günlerde Erdoğan, Başbakan yardımcıları, bazı bakanlar ve parti yönetimi bir araya gelerek atama gerginliğini konuştu. Gerginliği gidermenin zorunlu olduğu belirtilen toplantıda kadrolaşmaya ilişkin eleştirileri ortadan kaldırmak için Sezer'le karşılıklı görüşülmesi ve atamalar öncesinde Erdoğan'ın bizzat Cumhurbaşkanı'nın onayını alması benimsendi. 
     
Gül, 25 AB ülkesi bakanını ağırlıyor      Rodos ve Meis'te yapılacak AB Dışişleri Bakanları gayri resmi toplantısına GYMNICH katılacak 25 AB üyesi ve üç aday ülkenin dışişleri bakanları, yarın günbatımını seyretmek için Meis'ten Kaş'a geçecek. Kırmızı alan ilan edilen ve kimsenin yaklaşmasına izin verilmeyecek iki kıyı arasındaki 1850 metrelik mesafede Türk ve Yunan orduları bakanların güvenliği için seferber olacak. Dışişleri Bakanı Abdullah Gül'ün ev sahipliğinde Hera Otel'in terasında verilecek kokteylde Güney Kıbrıs Rum Kesimi Dışişleri Bakanı Yorgo Yakovu ve eşi de yer alacak. Gül'ün resepsiyona eşini götürüp götürmeyeceği ise bilinmiyor. 
     
Kıbrıslı Türkler de haklarını alacak      Avrupa Birliği Komisyonu Genişlemeden Sorumlu Temsilcisi Günther Verheugen, Kıbrıs'taki Türklerin AB üyeliği haklarından yararlanması için gerekli düzenlemelerin yapılacağını, Türk hükümetinin bu yılın sonuna varmadan siyasi kriterleri yerine getirme konusunda yoğun kararlılık sergilediğini söyledi. Verheugen, BBC'nin sorularını yanıtlarken 2004'te Türkiye için verilecek raporun şimdiden tahmin edilemeyeceğini belirtti. Reformların uygulanmasında zorluk olduğunu kaydeden Verheugen, Türkçe dışındaki dillerde yayın ve eğitim ile işkence sorunu üzerinde de durdu. 
     
Türkiye, tazminat ödemeye hazır      Türkiye, 1974 Barış Harek tı sırasında yerinden olan Rumların tazminat taleplerini kabul etmeye hazır olduğunu açıkladı. KKTC ile birlikte Avrupa Konseyi nezdinde girişimde bulunan Ankara, örnek dava sayılan Loizidou davasında Avrupa İnsan Hakları Mahkemesi'nin AİHM hükmettiği 1 milyon dolarlık tazminatı ödemeyi kabul ederken, Rumların benzer başvuruları için de KKTC'de bağımsız bir komisyon önerdi. Avrupa Konseyi'nin kabul etmesi halinde, Loizidou örneği nedeniyle hepsi aleyhte sonuçlanması kesin olan 2 bin 600 Rum'un başvurusu, "iç hukuk yoluna başvurulması" gerekçesiyle bu kurula sevk edilecek. 
     


SİYASET 














</TEXT>
</DOC>
