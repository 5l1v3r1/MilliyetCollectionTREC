<DOC>
<DOCNO> 188883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/dunya/dun05.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Mübarek Savaş fikriyle gitmeyin 
</HEADLINE>
<TEXT>

      
   Mısır Cumhurbaşkanı Hüsnü Mübarek, Türk askerinin Irak'a, kafasında savaş fikriyle gitmemesi gerektiğini söyledi. Mübarek, Mısır Televizyonu'nda yaptığı konuşmada, Genelkurmay 2. Başkanı Orgeneral İlker Başbuğ'un, "Irak'ta Türk askerlerine saldıracakların gerekli cevabı alacaklarına" ilişkin açıklaması için, "akıllıca değil" dedi. Hüsnü Mübarek, "Türk askerinin Irak'a, saldırıya uğrayacağı endişesiyle gitmemesi gerektiğini" belirterek, Irak'ın Türkiye gibi bir İslam ülkesi olduğunu söyledi. Mübarek, "Düşünceleriniz yaşadığımız koşullara uygun olmalı" diye konuştu. Mısır Cumhurbaşkanı Mübarek, "Irak Geçici Yönetim Konseyi'nin, Iraklılar, Kürtler ve Türkiye arasındaki gerginlik nedeniyle Türk askerinin bu ülkeye gönderilmesi önerisini kabul etmediğini" de savundu. 
   
   
   
</TEXT>
</DOC>
