<DOC>
<DOCNO> 193728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sondun27.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM, Prenses Caroline'ın şikayetini dinledi 
</HEADLINE>
<TEXT>

     Avrupa İnsan Hakları Mahkemesi'nde AİHM bugün yapılan duruşmada, Monaco Prensesi Caroline'in Almanya hakkında yaptığı şikayet başvurusu görüşüldü. 
     Duruşmada Caroline'i ve Alman devletinin avukatlarını dinleyen AİHM, davayla ilgili görüşünü daha sonraki bir tarihte verecek. 
     Caroline, 2000 yılında Strasbourg Mahkemesi'ne yaptığı başvuruda, Alman magazin basınında çıkan ve çocuklarının da yer aldığı fotoğraflarda, Avrupa İnsan Hakları Sözleşmesi'nin aile ve özel yaşama saygı ilkesinin ihlal edildiğini ileri sürmüştü. 
     Almanya'daki mahkemeler, ''kamu tarafından tanınan bir şahsiyet'' olduğu gerekçesiyle, Caroline'nin yaptığı başvuruları reddetmişti. 
     AİHM, geçen yıl Caroline'in Alman devleti aleyhine yaptığı başvurunun incelenmeye alınmasını kabul etmişti. 
     
</TEXT>
</DOC>
