<DOC>
<DOCNO> 188672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/guncel/gun05.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
10'uncu yıl sempozyumu 
</HEADLINE>
<TEXT>

   Kanal D, 10'uncu kuruluş yıldönümünü televizyon yayıncılığı konusundaki bir sempozyumla kutlayacak... 
   MİLLİYET İstanbul 

   
   Kanal D, 10'uncu kuruluş yıldönümü etkinlikleri çerçevesinde "Avrupa'da ve Türkiye'de Televizyon Yayıncılığının ve Reklamcılığının Bugünü ve Yarını" konulu bir sempozyum düzenliyor. 
   Bugün 14.30 - 17.30 arasında Hilton Convention Center'da gerçekleştirilecek ve Kanal D İcra Kurulu Başkanı Arzuhan Yalçındağ'ın açılış konuşmasıyla başlayacak sempozyuma, Televizyon Yayıncıları Derneği Başkanı Nuri Çolakoğlu, Birmaş Genel Müdürü Zühtü Sezer, EGTA Avrupa Televizyon Reklamları Topluluğu Yönetim Kurulu Başkanı Dr. Walter Neuhauser, EGTA Genel Sekreteri Michael Gregorie, Reklamverenler Derneği Başkanı ve Unilever Marka Müdürü Dilek Erkey, Saatchi Saatchi Yönetim Kurulu Başkanı Yiğit Şardan ve Mind Share Tüketici Araştırmaları Başkanı Sheila Byfield konuşmacı olarak katılacak. Sempozyumda Kanal D Genel Müdürü Murat Saygı da yer alacak. Dr. Walter Neuhauser, TV yayıncılığının Avrupa'da bugünü ve yarını Michael Gregorie ise televizyon reklamcılığının durumu üzerine birer konuşma yapacak. Sempozyum 17.30'da verilecek bir kokteylle son bulacak. 
   
   
</TEXT>
</DOC>
