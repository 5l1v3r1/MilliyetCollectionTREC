<DOC>
<DOCNO> 196469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/magazin/amag.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pınar'a yapılan büyük haksızlık' 
</HEADLINE>
<TEXT>

   Yapımcı Birol Güven'in, 'Çocuklar Duymasın' dizisinden Pınar Altuğ'u çıkarması, diğer dizi yapımcıları tarafından tepkiyle karşılandı... 
      YAŞAR ÇAKMAK 
   
   Pınar Altuğ'un, boşandığı eşi Umut Elçioğlu askerdeyken, 'Tony Teodorakis'le aşk yaşıyor' iddialarının ardından önce TRT ve Kanal D'deki sunuculuk görevinden, ardından da canlandırdığı 'Meltem' karakterine zarar verdiği için 'Çocuklar Duymasın' kadrosundan çıkarılması, tartışma yarattı. Yapımcı Faruk Turgut, "Yapılan haksızlık" derken, Osman Yağmurdereli "Pınar'a iş teklif edebilirim" dedi. 
   
   'Ayrılmayı ben istedim' 
   Yaşananlardan, 'Meltem' karakterinin değil kendisinin zarar gördüğünü belirten Altuğ, şunları söyledi "Daha fazla yıpranmamak için Birol Güven'e, diziden ayrılmak istediğimi söyledim. Sözleşmeyi karşılıklı feshettik. Hemen ayrılmayacağım ayrılacağım sahne yazılana kadar sette olacağım. Biraz dinlendikten sonra da kendime yeni projeler bakacağım." 
   
   Tamer 'Haluk'u zedeliyor mu    UMUT ELÇİOĞLU "Allah büyüktür, bunu da gösterdi." 
   TAMER KARADAĞLI "Pınar'ı çok özleyeceğiz." 
   FARUK TURGUT Berivan ve Aşk Olsun'un yapımcısı "Bir oyuncunun özel yaşamıyla, dizideki karakterini örtüştürmek çok yanlış. Oyuncunun dizide canlandırdığı karaktere göre yaşaması mümkün mü Pınar Altuğ, iki çocuk annesi gibi mi yaşayacaktı Yapılan büyük haksızlık. Birol Güven bunu başta yapsa, anlardım. Ben oyuncularıma müdahale etmem. Böyle bir hakkım yok. Tamer Karadağlı, Deniz Akkaya ile kaçamak yapınca 'Haluk' karakterini zedelemiyor da, Pınar yapınca mı sorun oluyor." 
   OSMAN YAĞMURDERELİ Kınalı Kar ve Serseri'nin yapımcısı "Pınar Altuğ'un özel yaşamıyla diziye zarar verdiği görüşüne katılmıyorum. Birol Güven'in yerinde olsam Pınar'ı diziden çıkarmazdım. Özel hayat başka, oyunculuk başka. Birol Güven'in tutmuş bir dizide böyle bir değişikliğe gitmesinin altında başka sebepler yatıyor olabilir, para meselesi gibi... Pınar'a iş bile teklif edebilirim." 
   
   
</TEXT>
</DOC>
