<DOC>
<DOCNO> 155653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sonspo24.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor İzmirspor maçına 3 puan için şartlandık... 
</HEADLINE>
<TEXT>

     İkinci Futbol Ligi A Kategorisi'nde mücadele eden Çaykur Rizespor, hafta sonu sahasında yapacağı İzmirspor maçından mutlak 3 puan almayı hedefliyor. 
     Teknik Direktör Hikmet Karaman, İzmirspor ile yapacakları karşılaşmaya, futbolcuları her açıdan hazırlamaya çalıştıklarını belirterek, ''Kolay olmayan bir maç yapacağız. Bunu oyuncularımız da biliyor. Dolayısıyla bu zorlu sınava en iyi şekilde konsantre olmaya çalışıyoruz'' dedi. 
     İzmirspor'u hafife almadıklarını ifade eden Karaman, ''Takım olarak 3 puana şartlandık. Sahada yapılacak küçük bir hata bütün planlarımızı altüst edebilir. Gerilimi yüksek bir maç olacak. Kötü bir sürprize izin vermemek için işi sıkı tutmamız gerekiyor. Çalışmalarımıza disiplinli bir şekilde devam ediyoruz'' diye konuştu. 
     İzmirspor maçında, taraftarlara da büyük görev düştüğünü dile getiren Karaman, şöyle devam etti 
     ''Maçta ne hakemle, ne de rakip oyuncuyla uğraşmasınlar, sahaya en küçük bir cisim atmasınlar. Çünkü sahamızda en son oynayacağımız Akçaabat Sebatspor maçı final maçı olabilir. Ceza gerektirecek bir olaya sebebiyet vermeyelim.'' 
     
</TEXT>
</DOC>
