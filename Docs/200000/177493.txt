<DOC>
<DOCNO> 177493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur02.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini ve annesini, tütün zehiriyle öldürmüş 
</HEADLINE>
<TEXT>

     Şevket YILMAZ SOMA Manisa , DHA 
     

MANİSA nın Soma İlçesi ne bağlı Ulurca köyünde, 65 yaşındaki Dudu Güngör ve gelini 35 yaşındaki Sevim Güngör ün 4 gün önce tütün tarlasında ani ölümlerine, tütün zehiri içmelerinin neden olduğu saptandı. Yapılan araştırma sonucu Mehmet Güngör ün, eşi ve annesinin sürekli kullandığı gripin hapına tütün zehiri koyduğu ortaya çıktı. Tutuklanan Mehmet Güngör, annesi ile eşini ne amaçla öldürdüğünü açıklamadı. 
     Soma da geçen pazartesi günü meydana gelen olayda, tütün tarlasında çalışan Sevim güngör, aniden rahatsızlandı. Kayınvalide Dudu Güngör ün yardım çağrısı üzerine köylüler tarafından hastaneye götürülen Sevim Güngör, yolda yaşamını yitirdi. Bu olaydan kısa süre sonra da gelininin ölümünden habersiz tarlada tütün kırmaya devam eden Dudu Güngör de aniden fenalaşarak öldü. 
     Kaynana ile gelinin ani ölümlerini araştıran jandarma, iki kadının da birkaç saat önce gripin ilacı içtiğini belirledi. İçilen gripinlerin karton kutularını inceleyen jandarma, bu kutulara uçucu madde bulaştığını belirleyince ilacın içine zehir konulmasından şüphelendi. 
     Gripinleri, annesine ve eşine getiren 39 yaşındaki Mehmet Güngör, gözaltına alınarak sorgulandı. Mehmet Güngör, gripinlerin içine tütün zehiri koyduğunu ve uçucu maddeyle gripinlerin kapağını tekrar yapıştırarak eşine ve annesine içirdiğini itiraf etti. Mehmet Güngör, eşine ve annesini niçin öldürdüğünü ise açıklamadı. 
     Soruşturmasının tamamlanmasından sonra adliyeye gönderilen Mehmet Güngör, nöbetçi mahkeme tarafından tutuklandı. 
     
</TEXT>
</DOC>
