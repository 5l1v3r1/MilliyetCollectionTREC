<DOC>
<DOCNO> 156582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sondun27.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Annenin aşırı ilgisi çocuğu hastanelik etti.. 
</HEADLINE>
<TEXT>

     İtalya'da bir annenin, hastalıklardan korumak için bir yıl okula göndermeyerek, ilaçlar verdiği oğlu hastanelik oldu. 
     Corriere della Sera gazetesinin, polise dayandırdığı haberinde, ülkenin kuzeyindeki Milan kenti yakınlarında bir kasabada yaşayan Pavia adlı kadının oğlunun, 140 kiloya çıktığı ve yürüyemediği bildirildi. 
     Gazete, annenin oğlunu bu yıl da okula göndermek istememesi sonucu öğretmenlerin şikayeti üzerine polisin duruma el koyduğunu yazdı. 
     Ambulansla hastaneye kaldırılan çocuğun kanında, aşırı dozda verilmesi halinde vücudun şişmesi ve metabolizmada dengesizliklere yol açan kortizonlu ilaçlara rastlandığı belirtildi. 
     Birkaç ay tedavi gören çocuğun kanındaki oranların hala tehlikeli seviyede çıkması sonucu, annenin oğlunun yiyeceklerinin içine bu ilaçlardan koyduğu öğrenildi. 
     Annenin, Munchausen sendromu adı verilen ve ''çocuğuna zarar verme güdüsü'' olarak tanımlanan, az görülen bir psikolojik rahatsızlığı bulunduğu ve ebeveynlik haklarının elinden alındığı kaydedildi. 
     
</TEXT>
</DOC>
