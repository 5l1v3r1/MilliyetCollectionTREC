<DOC>
<DOCNO> 172103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sondun19.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra'da 2 bin yıllık krem bulundu... 
</HEADLINE>
<TEXT>

     İngiltere'nin başkenti Londra'da, bir Roma tapınağının bulunduğu alanı kazan arkeologlar, 2 bin yıl öncesinden kalma, üzerinde hala son kullanan kişinin parmak izinin bulunduğu bir krem buldular. 
     Londra müzesi yetkililerinden Francis Grew, krem kutusunun işçiliğinin mükemmel olduğunu, içindeki kremin niteliğini ortaya çıkarmak için kimyasal analiz yapılacağını söyledi. 
     Müze uzmanlarından Liz Barham bugün dünya basını önünde, silindirik teneke krem kutusunun kapağını açarken, yarısı kullanılmış kremin kokusunu, ''kükürdümsü'' ve ''peynirimsi'' olarak tarif etti. 
     Krem kutusunun, tapınak alanının kıyısındaki bir hendeğin dibinde bulunduğu belirtildi. 
     Londra'nın merkezine 2-3 kilometre uzaklıktaki tapınak alanında ayrıca heykeller, deri ayakkabılar, ahşap bir yazı tableti bulunduğu belirtildi. 
     
</TEXT>
</DOC>
