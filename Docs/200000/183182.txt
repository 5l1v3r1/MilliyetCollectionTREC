<DOC>
<DOCNO> 183182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sonspo05.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk kez rakip olacaklar... Terim mi, Daum mu 
</HEADLINE>
<TEXT>

     Birinci Süper Futbol Ligi'nde 21 Eylül Pazar günü yapılacak Galatasaray-Fenerbahçe derbisinde Fatih Terim ile Christoph Daum, ilk kez birbirlerine rakip olacak. 
     Ezeli rakiplerin teknik adamları, takımlarının başında ilk kez karşı karşıya gelecek. 
     Galatasaray, Fatih Terim'in teknik direktörlüğünde çıktığı 34 derbi maçta 12 kez kazanırken, 11 maçta yenildi. Sarı-kırmızılılar 11 maçta da eşitliği bozamadı. 
     
     TERİM'İN FENERBAHÇE DERBİLERİ 

     Terim'in Galatasaray'ı, Fenerbahçe ile yaptığı 15 derbi maçın 6'sında galip geldi. 6 karşılaşmada sarı-lacivertli takıma yenilen sarı-kırmızılılar, 3 maçtan da beraberlikle ayrıldı. 
     Terim'li dönemde, Fenerbahçe ve Beşiktaş'a karşı yaptığı maçlarda galibiyet sayılarında ezeli rakiplerine göre geride kalan Galatasaray, buna karşın rakiplerinin filelerini daha fazla havalandırdı. Sarı-kırmızılılar bu dönemde derbilerde attıkları toplam 50 gole karşılık 46 gol yediler. 
     Fenerbahçe kalesine 25 gol atan sarı-kırmızılılar, kendi kalelerinde 28 gol gördü. Beşiktaş kalesini ise 25 kez havalandıran Galatasaraylı futbolcular, kendi filelerinden 18 top çıkardı. 
     
     TERİM'İN DERBİ KARNESİ 

     Fatih Terim yönetimindeki Galatasaray'ın, ezeli rakipleriyle yaptığı derbi maçlardaki performansı şöyle 
     

RAKİPLER O G B M A Y Fenerbahçe 15 6 3 6 25 28 Beşiktaş 19 6 8 5 25 18 Toplam 34 12 11 11 50 46      
     DAUM'UN DERBİLERİ 

     Fenerbahçe Teknik Direktörü Christoph Daum ise, daha önce 2 ayrı dönemde görev yaptığı Beşiktaş'ın başında derbi maçlarda genelde başarılı sonuçlar alamamıştı. 
     Beşiktaş, teknik direktör Christoph Daum yönetiminde ezeli rakipleriyle toplam 24 derbi maçına çıktı. 
     Beşiktaş'ta, 1993-94 sezonunun ikinci yarısından, 1995-96 sezonun son 3 haftasına dek takımın başında kalan, 2000-2001 sezonunun 24. haftasında yeniden siyah-beyazlı takımın başına gelen Christoph Daum, görev süresi içinde takımıyla çıktığı toplam 24 derbi maçta 6 kez galip gelirken, 12 kez de ezeli rakipleri karşısında sahadan yenik ayrılmak zorunda kaldı. 6 derbi maçta ise, taraflar birbirlerine üstünlük sağlayamadı. 
     Beşiktaş, bu 24 derbi maçta rakip fileleri toplam 29 kez havalandırırken, kalesinde 38 gol gördü. 
     Bu dönemde siyah-beyazlılar, Galatasaray ile 14, Fenerbahçe ile de 10 maç yaptı. 
     
     DAUM'UN GALATASARAY DERBİLERİ 

     Daum yönetimindeki Beşiktaş, Galatasaray ile lig, Türkiye, TSYD ve Cumhurbaşkanlığı Kupalarında yaptığı 14 maçın 4'ünde sahadan galibiyetle ayrılırken, 6'sında yenildi, 4 maçta da taraflar birbirlerine üstünlük sağlayamadı. 
     Yapılan 14 karşılaşmada Galatasaray 22, Beşiktaş ise 21 gol attı. 
     Daum döneminde Birinci Futbol Ligi'nde 2 takım arasında yapılan 7 lig maçının yalnızca 1'ini siyah-beyazlılar, 4'ünü ise sarı-kırmızılılar kazandı. 
     Daum yönetimindeki Beşiktaş'ın, Galatasaray ile yaptığı derbi maçlar şöyle 
     

Kategori O G B M A Y Lig 7 1 2 4 9 13 Türkiye Kupası 4 1 2 1 4 4 TSYD Kupası 2 1 - 1 5 4 Cumhurbaşkanlığı K. 1 1 - - 3 1 Toplam 14 4 4 6 21 22      Not Siyah-beyazlıların 1995-96 sezonunun 33. haftasında oynadığı ve 2-1 yenildiği Galatasaray maçı, Daum'un görevi bırakması ve antrenör Roland Koch'un takımın başında sahaya çıkması nedeniyle, değerlendirmeye alınmamıştır. 

     
</TEXT>
</DOC>
