<DOC>
<DOCNO> 171352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun11.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın oğullarını öldüren tümene ait 3 ABD askeri öldürüldü 
</HEADLINE>
<TEXT>

     Irak'ın kuzeyinde düzenlenen saldırıda 3 Amerikan askerinin öldürüldüğü bildirildi. 
     ABD askeri sözcüsü onbaşı Todd Pruden, saldırının bu sabah düzenlendiğini kaydetti. 
     Öldürülen 3 ABD askerinin, Saddam Hüseyin'in oğullarını öldüren 101. Hava Tümeni'ne mensup oldukları bildirildi. 
     Başkent Bağdat'taki ABD karargahından telefonla açıklama yapan askeri sözcü, 101. Hava Tümeni'ne mensup 3 askerin, hafif silahlar ve RPG roketleriyle saldırıya uğradığını kaydetti. 
     Musul'da üslenen 101. Hava Tümeni'ne mensup askerler, Saddam Hüseyin'in oğulları Uday ve Kusay'ı, önceki gün kentteki bir eve düzenlenen baskında öldürmüştü. 
     Uday ve Kusay'ın öldürülmesinden sonra bazı gruplar, ölümlerin intikamını alacaklarını tehdidinde bulunmuştu. 
     101. Hava Tümeni'ne düzenlenen bu saldırıyla, Washington'un 1 Mayıs'ta resmen sona erdirdiği Irak operasyonunda düşman ateşinde ölen askerlerin sayısı 44'e yükselmiş oldu. 
     Irak'ta 20 Mart'ta başlayan savaşta toplam 158 Amerikan askeri öldü. 
     

     
</TEXT>
</DOC>
