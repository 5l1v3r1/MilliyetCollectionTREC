<DOC>
<DOCNO> 169015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/ekonomi/eko05.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a 800 milyon dolarlık satışa vize 
</HEADLINE>
<TEXT>

Devlet Bakanı Tüzmen'in savaş öncesi Irak'a yaptığı gezi sırasında imzalanan 800 milyon dolarlık kontratlar geçerli olacak 
     Dış Ticaret Müsteşarı Tuncer Kayalar, Birleşmiş Milletlerin BM Türk firmalarının elektrik sektöründe 90 milyon dolar tutarındaki kontratına ihracat izni verdiğini açıkladı. Kayalar, Irak ile savaş öncesinde imzalanan kontratların önemli bir bölümünün hayata geçirilmesi imk nının ortaya çıkacağını ifade etti. 
     Bilindiği gibi savaştan kısa bir süre önce Devlet Bakanı Kürşat Tüzmen'in işadamları ile birlikte Irak'a gitmesi ve bu gezi sırasında 800 milyon dolara yakın mal ihracatını içeren anlaşmalar imzalanması tartışmalara yol açmıştı. 
     Bir yıl içinde, Irak ile savaş öncesi imzalanan kontratların 800 milyon dolarlık bölümünün ihracatının gerçekleşeceğini vurgulayan Müsteşar Kayalar, BM'nin 'Petrol Karşılığı Gıda Programı' kapsamındaki kontratlara ilişkin listesinin açıklandığını, listede Türk firmalarına ait yaklaşık 90 milyon dolarlık kontrat bulunduğunu söyledi. 
     Kayalar, süratle gerçekleştirilmek üzere öncelikli mal listesine dahil edilen, Türk firmalarına ait kontratların toplamının da 235 milyon dolara ulaştığını bildirdi. 
     Onaylanmış tüm kontratların listeye dahil edilmesi yönündeki girişimlerin, BM Daimi Temsilciği'ndeki görevli tarafından sürdürüleceğini kaydeden Kayalar, gıda, ilaç, eğitim, konut ve diğer sektörlerdeki çalışmalarının da son aşamaya geldiğini ve öncelikli mal listesinin önümdeki dönemde açıklanmasının beklendiğini ifade eti. 
     

</TEXT>
</DOC>
