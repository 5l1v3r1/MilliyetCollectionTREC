<DOC>
<DOCNO> 187862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/dunya/dun02.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye NATO yardımı geliyor 
</HEADLINE>
<TEXT>

      DIŞ HABERLER SERVİSİ 

   
   NATO Genel Sekreteri George Robertson, Türkiye'nin Irak'a asker göndermesi durumunda, Polonya'ya verilen NATO desteğinin, Türkiye'ye de sağlanacağını açıkladı. 
   ABD'nin Colorado eyaletindeki NATO Savunma Bakanları gayri resmi toplantısının son gününde bir basın toplantısı düzenleyen Robertson, NATO'nun, Irak'ta görev yapan Polonya askerlerine planlama, haberleşme desteği ve lojistik destek sağladığını hatırlattı. Robertson, "Eğer Türkiye de Irak'a asker gönderecekse, aynı desteği alacak" dedi. NATO'nun Irak'taki koalisyon güçlerine yardımcı olduğunu belirten Robertson, NATO'nun doğrudan katkıda bulunması için resmen bir talep gelmediğini de vurguladı ve Afganistan'da büyük bir görev sürdüren İttifak'ın, Irak'ta askeri görev alma konusunda çok dikkatli olması gerektiğini söyledi. 
   
   
</TEXT>
</DOC>
