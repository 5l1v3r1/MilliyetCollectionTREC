<DOC>
<DOCNO> 165672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sontur06.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuyumcu hırsızı güvenlik kamerasına yakalandı 
</HEADLINE>
<TEXT>

     İskenderun'da kendini Norveç'te işçi olarak tanıtan bir kişi girdiği kuyumcundan 12 bin dolarlık tek taş pırlanta yüzük çaldı. Pırlanta çalarken güvenlik kamerasına yakalanan hırsızın görüntüleri incelemeye alındı. 
     Şehitpamir Caddesi'ndeki Mehmet Alpan'a ait Alpan Kuyumculuk'a gelen 35 yaşlarındaki bir erkek, kendini Norveç'te çalışan işçi olarak tanıtıp yüzük almak istediğini söyledi. Altın ve pırlanta yüzüklere bakan hırsız, bu sırada kuyumcu Alpan'dan önce su, ardından da soda istedi. Yaklaşık 5 dakika süren inceleme sırasında kuyumcunun özel güvenlik görevlisini de gözleyen hırsız, yüzük beğenmeyerek ayrıldı. Bunun üzerine yüzükleri yerine yerleştiren işyeri sahibi Mehmet Alpan, 12 bin dolar değerindeki tek taş pırlanta yüzüğün olmadığını fark etti. 
     Hırsızlığın polise bildirilmesi üzerine kuyumcuda ve güvenlik kamerasında yapılan incelemede hırsızın tek taş pırlanta yüzüğü alıp güvenlik görevlisini kontrol ettikten sonra dışarı çıktığının görüntülendiği görüldü. Güvenlik kamerasını fark edemeyen hırsızın kimliğinin saptanarak yakalanmasına çalışılıyor. 
     
</TEXT>
</DOC>
