<DOC>
<DOCNO> 188357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sonspo09.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da Afacan Yılmaz Ergül de aday... 
</HEADLINE>
<TEXT>

     Trabzonspor'da, 26 Ekim'de yapılacak olağanüstü genel kurul öncesi, dördüncü aday Afacan Yılmaz Ergül oldu. 
     Trabzon Gazeteciler Cemiyeti'nde düzenlediği basın toplantısıyla adaylığını açıklayan Ergül, demokratik hakkını kullandığını belirterek, ''Trabzonspor'da, genel kurulda galibiyet de mağlubiyet de onurdur'' dedi. 
     Trabzonspor Kulübü'ne yıllarca görünmeyen hizmetler verdiğini savunan Ergül, şöyle konuştu 
     ''Ben Trabzonspor sevdalısıyım. Herkes gibi ben de Trabzonspor'da görev almak istiyorum. Rant ve reklam için burda değilim ve bunlara ihtiyacım yok. Birlik ve beraberlik olduğu zaman konumumun önemi yok. Her konuda hizmet etmeye hazırım.'' Bordo-mavili kulübte genel kurul öncesi Ahmet Ağaoğlu, Mehmet Öksüzoğlu, Mahmut Koto sırasıyla başkanlığa adaylıklarını açıklamışlardı. 
     
</TEXT>
</DOC>
