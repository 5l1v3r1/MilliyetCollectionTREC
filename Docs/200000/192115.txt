<DOC>
<DOCNO> 192115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/siyaset/siy01.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eşsiz davetiye krizi' törenlere de yansıdı 
</HEADLINE>
<TEXT>

   Resepsiyon öncesindaki gerilim, törenlerde de etkisini hissettirdi. Sezer, kimseyle sohbet etmezken Meclis'teki kutlamalara az sayıda AKP'li geldi 
      ANKARA Milliyet 

   
   Cumhurbaşkanı Ahmet Necdet Sezer'in vereceği resepsiyon öncesi gönderilen "eşsiz davetiyeler" Anıtkabir, TBMM ve Hipodrom'daki kutlamalarda soğuk rüzg rlar estirdi. Törenlerde Sezer'in düşünceli ve mesafeli tavrı dikkati çekti. Ankara'daki törenlerin ilk ayağı olan Anıtkabir'de protokoldekilerle sohbet etmeyen Sezer, Anıtkabir Özel Defteri'ni imzaladıktan sonra töreni terk etti. 
   Törene Anayasa Mahkemesi Başkanı Mustafa Bumin, bakanlar, TBMM Başkan Vekilleri, yüksek yargı organlarının başkanları, kuvvet komutanları, CHP Grup Başkan Vekilleri, DYP ve ANAP Genel başkanlarıyla bürokratlar katıldı. 
   
   ARINÇ KATILMADI 
   Manisa'da bulunan TBMM Başkanı Bülent Arınç ve Brezilya'da bulunan CHP Genel Başkanı Deniz Baykal törene gelemedi. 
   Sezer'in vereceği resepsiyona katılmayacaklarını açıklayan Sayıştay Başkanı Mehmet Damar ile Anayasa Mahkemesi Başkan Vekili Haşim Kılıç da Anıtkabir'de hazır bulundu. 
   
   Resepsiyon öncesi manzaralar    AKP'liler Sezer'i, TBMM'deki kutlamaları kabulde "az sayıda katılım"la protesto etti.Sezer'i, Arınç yerine TBMM Başkan Vekili Nevzat Pakdil karşıladı ve uğurladı. Erdoğan ve Özkök hiç konuşmadı.Eşi türbanlı olduğu için yalnız çağrılan Haşim Kılıç ve Sacit Adalı Meclis'e gelmedi.Resepsiyona eşsiz davet edilen Sayıştay Başkanı, Sezer'i yüzüne bakmadan kutladı.Ağrı Milletvekili Melik Özmen, istifaya davet ettiği Sezer'le gülümseyerek tokalaştı. AKP'li İnci Gülser Özdemir, siyah pantolon - ceket takımıyla katıldı.Şeref tribününde yapılan çay - kahve ikramını Sezer ve Özkök çiftleri kabul etmedi. 
   
   1957 model Cadillac'tan halkı selamladı    Sezer, bu bayramda da Org. Hilmi Özkök'le birlikte Cumhurbaşkanlığı'na ait Cadillac marka makam aracından askerleri ve halkı selamladı. Celal Bayar döneminde alınan 1957 model siyah Cadillac, yıllardır sadece Cumhuriyet Bayramı'nda kullanılıyor. 
   
   
   
</TEXT>
</DOC>
