<DOC>
<DOCNO> 159779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sonspo24.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yattara Trabzonspor'un 49. yabancısı... 
</HEADLINE>
<TEXT>

     Trabzonspor ile bugün 4 yıllık sözleşme imzalayan İbrahim Yattara, bordo-mavili takımda forma giyecek 49. yabancı oyuncu oldu. 
     Bordo-mavili takımda, bugüne dek 23 ülkeden futbolcu forma giyerken, en fazla oyuncu unvanını 6 oyuncuyla Gürcüler ve Yugoslavlar elinde bulunduruyor. 
     Bordo-mavililerde ayrıca Romanya, Almanya, Belçika, Danimarka, Polonya, Ukrayna, Azerbaycan, Çek Cumhuriyeti, Hırvatistan, Makedonya, İngiltere, Gana, Brezilya, Norveç, Bulgaristan, Nijerya, Kamerun, Arnavutluk, Avustralya, Fransa ve Güney Kore'den futbolcular görev yaptı. 
     İbrahim Yattara'nın bordo-mavili kulüple sözleşme imzalaması üzerine, ilk kez Karadeniz ekibinde bir Gineli oyuncu forma giymiş olacak. 
     
     SÜMER DÖNEMİ 
     Trabzonspor'da, Kulüp Başkanı Özkan Sümer döneminde ise 13. yabancı futbolcu İbrahim Yattara oldu. 
     Sümer döneminde daha önce Eduardo, Da Silva, Jarro, Aurelio, Agustine, Somers, Salazar, Villars, Bushaj, Petkoviç, Oumar, Lee Yong ile sözleşme imzalanmıştı. 
     
</TEXT>
</DOC>
