<DOC>
<DOCNO> 170263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sontur04.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıdem tazminatı tavanı arttı... 
</HEADLINE>
<TEXT>

     Kıdem tazminatı tavanı, 1 milyar 389 milyon 950 bin liraya yükseldi. 
     Bakanlar Kurulu'nca yeniden belirlenen ve memur maaşlarında esas alınan taban aylığı katsayısına göre, Kıdem Tazminatı Tavanı da yeniden belirlendi. 
     1 Ocak 2003-30 Haziran 2003 tarihleri arasında 1 milyar 323 milyon 950 bin lira olan Kıdem Tazminatı Tavanı, 1 Temmuz'dan itibaren 1 milyar 389 milyon 950 bin lira olarak uygulanacak. 
     1 Temmuz'dan itibaren aile ve çocuk yardımları da arttı. Buna göre, 1 çocuk için yardım 8 milyon 575 bin lira, 2 çocuk için yardım 17 milyon 150 bin lira, aile yardımı ise 42 milyon 875 bin lira oldu. 
     Kıdem Tazminatı Tavanı, 15 Aralık 2001-31 Aralık 2001 tarihleri arasında 978 milyon 20 bin lira, 1 Ocak 2002- 14 Mayıs 2002 tarihleri arasında 1 milyar 76 milyon 400 bin lira, 15 Mayıs 2002- 30 Haziran 2002 tarihleri arasında ise 1 milyar 103 milyon 540 bin lira, 1 Temmuz 2002-30 Eylül 2002 tarihleri arasında 1 milyar 160 milyon 150 bin lira, 1 Ekim 2002-31 Aralık 2002 tarihleri arasında 1 milyar 260 milyon 150 bin lira, 1 Ocak 2003-1 Temmuz 2003 tarihleri arasında 1 milyar 323 milyon 950 bin lira olarak uygulanmıştı. 
     İş Yasası'na tabi olarak çalışan işçilere, belli şartlarda işten ayrılmaları halinde, her bir yıl için en çok yürürlükteki kıdem tazminatı tavanı kadar ödeme yapılıyor. 
     
</TEXT>
</DOC>
