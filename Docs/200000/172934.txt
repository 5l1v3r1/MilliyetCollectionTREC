<DOC>
<DOCNO> 172934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/yasam/yas06.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SARSstock 'yıkılıyor ' 
</HEADLINE>
<TEXT>

   Efsanevi rock gruplarının müziği, SARS'tan kurtulan Kanada'da tam 450 bin kişiye ilaç gibi geldi 
      DIŞ HABERLER SERVİSİ 
   
   Koronavirüsün yol açtığı akut solunum yetmezliği sendromu olarak bilinen ve özellikle Uzakdoğu ile Kanada'da yüzlerce can alan SARS hastalığının paniği, Kanada'da yerini ülke tarihinin en büyük kutlamalarından birine bıraktı. 
   SARS'ın vurduğu ülkelerden Kanada'nın Toronto kenti, hastalık tehdidinin en azından şimdilik birçok bilim adamı SARS'ın kış aylarında hortlayacağı görüşünde ortadan kalkmasını kutlamak için, Toronto'da dev bir müzik organizasyonu düzenledi. 
   Önceki gün, eski bir askeri üste toplanan 450 bin kişi, SARS lanetine, Rolling Stones, AC DC, Rush ve Guess Who gibi efsanevi rock gruplarının müziğiyle veda etti. Dev festivale, ünlü rock müzik festivali Woodstock'tan esinlenilerek, 'SARSstock' adı verildi. 
   
   
</TEXT>
</DOC>
