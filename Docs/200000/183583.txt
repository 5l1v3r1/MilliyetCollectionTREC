<DOC>
<DOCNO> 183583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/sondun12.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Richard Gere ve Goldie Hawn'dan Tibetliler'e 1 milyon dolar 
</HEADLINE>
<TEXT>

     Hollywood yıldızları Richard Gere ve Goldie Hawn, Hindistan'ın kuzeyinde sürgünde yaşayan Tibetlilere, yaşam koşullarını iyileştirmek için 1 milyon dolar yardım sözü verdi. 
     Tibetli ve Hintli yetkililer, Tibet'in ruhani lideri Dalay Lama'nın destekçisi Gere ve Hawn'un, sürgündeki Tibet hükümetinin Hindistan'ın kuzeyindeki merkezine yaptığı ziyarette kötü yaşam koşullarına tanık olmaları üzerine, yardım teklif ettiklerini söyledi. 
     Yetkililer, ünlü oyuncuların geçen Ekim'deki ziyaret sırasında yolların durumundan ve sağlık koşullarından kaygı duyduklarını, Gere'ın döner dönmez bazı yardımlar yaptığını ve desteğini sürdürme sözü verdiğini belirtti. 
     1970'lerin başında Budizmi tercih eden Gere, daha önce de, kendi adını taşıyan vakıf vasıtasıyla Tibetlilere yardımlarda bulunmuştu. 
     Sürgündeki Tibetliler, Dalay Lama'nın liderliğinde, Çin yönetimine karşı isyanlarının başarısız olması üzerine 1959'da Tibet'ten kaçmışlardı. 
     
</TEXT>
</DOC>
