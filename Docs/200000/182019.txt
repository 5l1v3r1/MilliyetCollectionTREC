<DOC>
<DOCNO> 182019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/ekonomi/eko12.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Air France ile KLM birleşiyor 
</HEADLINE>
<TEXT>

   
   Avrupa'nın iki büyük ulusal havayolu şirketi Fransa'nın Air France'ı ile Hollanda'nın KLM firmalarının birleşeceği bildirildi. 
   Fransa'da yayımlanan ekonomi gazetesi L'Agefi'nin haberine göre, iki şirketin yönetim kurulları arasında uzun süredir devam eden birleşme görüşmeler olumlu sonuçlandı. Karar gelecek perşembe günü resmen açıklanacak. 
   
   Hisse değişimi olacak 
   Anlaşma uyarınca, KLM hisselerinin yüzde 100'ünün Air France'a devredileceği, buna karşılık KLM hissedarlarının Air France'ın yüzde 15 hissesine sahip olacakları ifade ediliyor. 
   Air France'ın hisselerinin yüzde 54'üne sahip olan Fransız hükümetinin KLM hissedarlarına vereceği yüzde 15 hisseden başka, hisselerinin yüzde 20'sini de halka arzedeceği belirtildi. 
   Böylelikle Fransa'nın birleşmeyle doğan şirketteki payını yüzde 20'nin altına indireceği de kaydedildi. 
   
   
</TEXT>
</DOC>
