<DOC>
<DOCNO> 154795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sondun26.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en zengin kedisi... 
</HEADLINE>
<TEXT>

     İngiltere'de, Tinker adlı bir erkek kediye, geçen yıl ölen zengin sahibinden bir ev ve yüklü miktarda para miras kaldı. 
     The Times gazetesinde bugün çıkan habere göre, 89 yaşında hayatını kaybeden ve hiç çocuğu olmayan Margaret Layne, Londra'da yaklaşık 858 milyar Türk Lirası 350 bin sterlin değerindeki evini ve 245 milyar Türk Lirası 100 bin sterlin değerindeki vakıf parasını sevgili kedisi Tinker'a bıraktı. 
     Layne'in vasiyetini yayımlayan gazete, Tinker öldükten sonra da bu malvarlığının, her gün kediye yemek ve süt veren Layne'in komşuları Ann ve Eugene Wheatley'a kalacağını yazdı. 
     Layne'nin komşu Wheatley, The Times'a, ''Bu rahat hayatın diğer kedileri de cezbettiğini'' belirterek, Lucy adındaki dişi kedilerinin yavruları olmasından sonra Tinker ile aynı evde yaşamayı tercih ettiğini anlattı. 
     Wheatley, bir arkadaşlarının artık bakamadığı Stardust adındaki beyaz erkek kedinin de Tinker ile yaşamaya karar verdiğini söyledi. 
     Bay Wheatley, komşusundan kalan paranın bir kısmını evin bakımı ve Tinker'ın favori yemeği balık almak için kullandığını belirtti. 
     
</TEXT>
</DOC>
