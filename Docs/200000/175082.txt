<DOC>
<DOCNO> 175082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sontur05.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'li İnce polisle adliyelik 
</HEADLINE>
<TEXT>

     Yalova'da görevli iki trafik polisi, kendilerini darp ettiği ve hakarette bulunduğu iddiasıyla CHP Yalova Milletvekili Muharrem İnce hakkında suç duyurusunda bulunurken, İnce de amaçlı olarak kendisini ve partisini yıpratmaya çalıştıkları gerekçesiyle polislerden şikayetçi oldu. 
     Polisler Veli Pırlanta ve Muhsin Uyar'ın iddialarını reddeden İnce, yaptığı basın toplantısında polislerin siyasi amaçlı tavır sergilediğini savundu. İnce şöyle konuştu 
     "Polisler, sütleri kamyonetiyle taşıyan yeğenime ait aracı bağladı. O esnada köydeydim. Karakola gittiğimde selam verdiğim polisler gayet laubali şekilde bacak bacak üstüne atmıştı. Uzattığım elimi bile tutmadılar. Milletvekili olduğumu hatırlatmama karşın ciddiyetsizlik devam etti. Söylediğim tek şey, neden selamı almadıkları ve ayağa kalkmadıkları oldu." Emekli Polis Aileleri Dayanışma Derneği Yalova Şube Başkanı Nurettin Sönmez de olay sırasında İnce ile beraber olduğunu belirterek "Darp ve hakaret söz konusu olmadı" dedi. 
     
     Tanımak zorunda değiliz 

     Pırlanta ise haklarını arayacaklarını belirterek "Milletvekilinin öyle agresif bir yapı içinde olmasını doğru bulmadım. Kendisini de milletvekili olarak tanımak mecburiyetinde değilim" diye konuştu. 
     
</TEXT>
</DOC>
