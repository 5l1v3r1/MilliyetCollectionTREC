<DOC>
<DOCNO> 158290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo13.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Mehmet Yılmaz için Saran'la masaya oturuyor... 
</HEADLINE>
<TEXT>

     Trabzonspor'da kiralık olarak forma giyen Mehmet Yılmaz'ın transferi konusunda bordo-mavili kulüp, gelecek hafta İstanbul'da Sadettin Saran'la masaya oturacak. 
     Kulüp Genel Koordinatörü İsmail Yavuz, Mehmet Yılmaz'ı gelecek sezon da kadrolarında görmek istediklerini belirterek, ''Bu futbolcunun bonservisi Sadettin Saran'da. Saran ile sürekli görüşüyoruz. Ancak gelecek hafta İstanbul'da yüz yüze görüşeceğiz'' dedi. 
     Mehmet Yılmaz'ın transferinin olumlu sonuçlanacağına inandığını da ifade eden Yavuz, ''Mehmet Yılmaz da Trabzonspor'da kalmak istiyor. Biz de ondan memnunuz. Saran'la fiyat konusunda aramızda fark var. Bu farkı bu görüşmede ortadan kaldırmak istiyoruz'' diye konuştu. 
     
</TEXT>
</DOC>
