<DOC>
<DOCNO> 164983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sonspo24.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Wimbledon Tenis Turnuvası başladı... 
</HEADLINE>
<TEXT>

     Teniste 3. Grand Slam mücadelesi olan 117. Wimbledon Tenis Turnuvası, İngiltere'nin başkenti Londra'da başladı. 
     6 Temmuz'a kadar devam edecek turnuvanın bir numaralı seribaşları, bayanlarda Serena Williams, erkeklerde ise Avusturalyalı Hewitt. 
     Her yıl turnuva zamanı yağarak, bir Wimbledon geleneği haline gelen sağanak yağmur, bu yıl da turnuvanın ilk gününe damgasını vurdu. 
     Turnuvada bugün yapılan tek bayanlar ilk tur maçında, İtalyan Rita Grande, Avusturyalı rakibi Patricia Wartusch'u 6-1 ve 6-4'lük setlerle 2-0 yendi. 
     Erkeklerde Rus Marat Safin, İspanyol Alex Corretja, bayanlarda da Fransız Amelie Mauresmo, sakatlıkları nedeniyle turnuvada yer alamayacak. 
     Hollandalı Richard Krajicek de sağ dirseğindeki tedavi edilemeyen sakatlık nedeniyle, geçen hafta tenisi bıraktığını açıklamıştı. 
     Toplam 13.2 milyon dolar 19 trilyon lira para ödüllü turnuvada, bayanlarda ilk sırayı alan sporcuya 755 bin dolar, erkeklerde ise birinciye yaklaşık 810 bin dolar para ödülü verilecek. 
     
</TEXT>
</DOC>
