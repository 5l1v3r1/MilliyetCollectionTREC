<DOC>
<DOCNO> 163936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/soneko34.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya kaçakçılıkla baş edemedi, vergi affı getirdi.. 
</HEADLINE>
<TEXT>

     Vergi kaçakçılığıyla baş edemeyen Almanya hükümeti çareyi vergi affında buldu. 
     Bakanlar Kurulu'nun bugünkü toplantısında, ''vergiden kurtulmak için paralarını Almanya dışına kaçıran Alman yurttaşlarının paralarını yeniden ülkeye getirmeleri halinde daha düşük oranlardan vergi ödemelerini öngören'' tasarı onaylandı. 
     Bakanlar kurulunca onaylanan plan, vergiden kaçınmak için tasarruflarını başka Avrupa ülkelerinde değerlendiren Almanların ülkeye geri getirecekleri hesapları için gelecek yılın ilk 9 ayında yüzde 25, kalan son 3 ayında yüzde 35 vergi ödemelerini vegeçmiş işlemleri için cezai yaptırıma uğramamalarını öngörüyor. 
     Maliye bakanlığı, vergi affı sayesinde ülkeye yaklaşık 20 milyar euro tutarında paranın geri dönmesini ve bu tutarının 5 milyar euroluk tutarının vergi geliri olarak Hazine'ye girmesini bekliyor. 
     Gelir vergisi oranının yüzde 48.5'a ulaştığı Almanya'da, aralarında dünya tenis şampiyonu Boris Becker gibi tanınmış adların da bulunduğu pek çok zengin Almanın, paralarını yurtdışına transfer ediyor ve gelirleri hakkında yanıltıcı beyanda bulunduğu belirtiliyor. 
     
</TEXT>
</DOC>
