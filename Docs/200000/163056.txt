<DOC>
<DOCNO> 163056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur63.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da tarikat operasyonu... 
</HEADLINE>
<TEXT>

     Bursa'nın İnegöl İlçesi'nde, jandarma tarafından düzenlenen operasyonda, Tekke ve Zaviyelerin Kapatılması ile ilgili kanuna muhalefetten gözaltına alınan 10 kişi, çıkarıldıkları mahkemece tutuksuz yargılanmak üzere serbest bırakıldı. 
     İl Jandarma Komutanlığı'ndan yapılan açıklamaya göre, İnegöl'ün Alanyurt Beldesi'ndeki bir camide ayin yapan Kadiri Tarikatı G. Hasan Kuşçuoğlu Grubu'na üye 68 kişi yakalandı. Bu kişilerden 58'i serbest bırakılırken, tarikat sorumlusu oldukları belirlenen 10'u gözaltına alındı. 
     Tarikatla bağlantısı olduğu belirlenen Tevhid Camii ve Kuran Kursu Müştemilatı Yaptırma ve Yaşatma Derneği'nde yapılan incelemede de, kayıtların usulüne uygun tutulmadığı, harcamalarda usulsüzlükler olduğu tespit edildi. 
     Gözaltına alınanlar, 677 sayılı Tekke ve Zaviyelerin Kapatılması ile ilgili kanuna muhalefet iddiasıyla sevk edildikleri nöbetçi mahkemece, tutuksuz yargılanmak üzere serbest bırakıldı. 
     
</TEXT>
</DOC>
