<DOC>
<DOCNO> 158315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur11.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nereden nereye... Bir zamanlar Seymen Ağa... 
</HEADLINE>
<TEXT>

     Özcan Deniz Türkiye'de artık bir fenomen olan "Asmalı Konak" dizisi ile yeniden doğdu. Ama kadınların hayallerini süsleyen Seymen Ağa tiplemesinden yıllar önce bambaşka biriydi. 
     Nispeten uzun saçları, Seymen Ağa'nın o sert bakışlarını aratan gülümsemesi ile o günlerin fotoğrafları bugünkü hayranlarını hayalkırıklığına uğratabilecek düzeyde... 
     
     Büyük değişim 

     Özcan Deniz o günlerden sonra büyük değişim geçirdi. Burnuna estetik yaptırdı. Dublajsız filmlerde sesini kalınlaştırmak için büyük çaba harcadı. Hatta göğüs kıllarını epilesyonla aldırdığı bile iddia edildi. 
     Ama sonuç mükemmel oldu. Geçtiğimiz günlerde 31. yaşını kutlayan Deniz, Türkiye'de tartışmasız kadınların bir numaralı gözdesi olmayı başardı. 
     
     Birden gelen şöhret ve şok... 

     Müziğe 17 yıl önce başlayan Deniz, kendi ifadesine göre "tam vazgeçmek üzere olduğu bir dönemde" ünlü oldu. Nasıl giyineceğini ve ne yapması gerektiğini bilmiyordu. Maddi açıdan da kötü bir dönemdeydi ve kıyafetlerini Mahmutpaşa'dan alıyordu. 
     
     Görsel değişim... 

     Daha sonra vatani görevini yapan ve bu süre içerisinde bine yakın konser veren Deniz'in hayatı değişmeye başladı. Kendine ait bir stil yaratmaya çalışan geleceğin Seymen Ağası, görselliğini ön plana çıkarmaya başladı. Kimi zaman dergilere çıplak poz verdi kimi zaman "yağlarını aldırdı" dedikoduları çıkartacak kadar kilo vermeyi başardı. Akıllarda kalan en önemli değişimi isteği ise hiç tartışmasız Mahsun Kırmızıgül ve İbrahim Tatlıses ile birlikte isminin anılmasına tepki göstermek idi... 
     

     
</TEXT>
</DOC>
