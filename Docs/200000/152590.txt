<DOC>
<DOCNO> 152590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo05.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbomda Mondragon ilk kez yok... 
</HEADLINE>
<TEXT>

     Yarınki Adanaspor maçında sarı kart cezası nedeniyle forma giyemeyecek olan Galatasaray'ın başarılı kalecisi Mondragon, bu sezon Birinci Süper Ligi'nde ilk kez takımını yalnız bırakacak. 
     Galatasaray'da istikrar abidesi haline gelen ve bu sezon şimdiye kadar oynanan 28 lig maçın tamamında 90'ar dakika forma giyen Mondragon, Göztepe maçında gördüğü kartla 4. sarı kartına ulaşarak cezalı duruma düştü. 
     Mondragon, bu sezon ligde toplam 2520 dakika sahada kalıp, kalesinde toplam 21 gol gördü. 
     
     2 RESMİ MAÇTA OYNAMADI 
     Kolombiyalı kaleci, bu sezon sadece 2 resmi maçta takımının kalesini korumadı. 
     Mondragon, sarı-kırmızılı ekibin Türkiye Kupası'nda Yimpaş Yozgatspor ve Ankaragücü karşılaşmalarında forma giymezken, bu maçlarda kaleyi Kerem İnan korudu. 
     Şampiyonlar Ligi'nde oynanan 6 karşılaşmanın tümünde 90'ar dakika oynayan Mondragon, 540 dakika sahada kaldı. 
     Mondragon, bu sezon toplam 35 resmi maçta forma giyip, 3120 dakika oynadı. 
     





</TEXT>
</DOC>
