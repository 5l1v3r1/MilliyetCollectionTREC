<DOC>
<DOCNO> 198726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/ekonomi/eko09.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'de yine Fransa krizi 
</HEADLINE>
<TEXT>

   Fransız Ulusal Elektrik İdaresi, bütçe açığı konusunda eleştirilen Fransa ile AB arasında yeni bir krize yol açtı 
   
   Avrupa Birliği AB Komisyonu'nun, Fransa'daki Ulusal Elektrik İdaresi'nin EDF , birlik içindeki rekabet koşullarını ihlal ettiğini bildirmesi, Paris ve Brüksel arasında bütçe tartışmalarından sonra ikinci bir krize neden oldu. 
   AB Komisyonu, EDF'ye, 1986 ve 1997 arasında rekabet koşullarına aykırı biçimde vergi ayrıcalığı tanındığını belirterek, şirketin bu yolla elde ettiği 888 milyon euro haksız kazancı devlete geri ödemesini istiyor. EDF'nin diğer rakiplerine oranla avantajlı hale gelmemesi için devletin bu şirkete sınırsız garanti vermesine karşı çıkan AB Komisyonu EDF'nin emekli personeline uyguladığı sistemi de reformdan geçirmesini istiyor. 
   Fransa'nın bütçe açıklarının, gayri safi yurtiçi hasılaya oranının yüzde 3'ü geçmesi, euro kriterlerine aykırı olduğu gerekçesiyle, Paris ve Brüksel arasında sorun yaratıyor. AB Komisyonu'nun yaptırım talebine rağmen, AB ekonomi bakanları, hafta içinde yaptıkları toplantıda Paris ve Berlin'e 2005'e kadar süre tanıması, 15'ler içinde krize neden olmuştu. 
   
   
</TEXT>
</DOC>
