<DOC>
<DOCNO> 190436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko18.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşkun Dolar dalgalanacak, belirli dengeleri bulacak 
</HEADLINE>
<TEXT>

     Sanayi ve Ticaret Bakanı Ali Coşkun, dövizle alışverişe yasaklamanın söz konusu olmadığını bildirdi. 
     3. Uluslararası İstanbul Perakende Konferansı'nda gazetecilerin sorularını yanıtlayan Coşkun, dövizle alışverişe yasaklama getirilmesine ilişkin haberlerin hatırlatılması üzerine, şunları söyledi 
     ''Böyle bir şey yok. Bürokrat arkadaşlar tarafından tartışılan bir konu basına yansımış. Yasaklayıcı hiçbir şey yok. Yasaklayıcı Türkiye hiçbir yere gidemez. O bakımdan rekabete açık, serbest piyasa kurallarını uygularken 1980'den bu yana büyük sıkıntılar çektik. Bir seviyeye geldik. Geriye dönüş yok.'' Coşkun, kurlardaki hareketliliğe ilişkin bir başka soru üzerine de şöyle dedi 
     ''Devlet şimdiye kadar kimi zengin edeceğine kimi fakir bırakacağına karar vermiş. Nasıl olmuş İhalelerle, kredilerle, haksız teşviklerle diğeri de devletin bilerek ya da bilmeyerek müdahalesi neticesinde bir gecede devalüasyonlarla ya da başka hareketlerle gece yarısı zenginleri doğmuş. Biz hükümet olarak serbest piyasa kurallarında bu hatalara düşmek istemiyoruz. Onun için dolar dalgalanacak belirli dengeleri bulacak. Merkez Bankası bu konuda görevli. Bu küçük iniş-kalkışlardan cebinde dolar olanların kimisi zarar görür kimi kar eder, ama sisteme müdahale yok.'' ''Bu yükselişten memnun musunuz '' sorusu üzerine de Coşkun, ''Memnunuz. Seçim öncesi söylediklerimiz gerçekleşiyor. Buna gerçekleşmeyecek diyenlerin şimdi herhalde düşünüp geleceğe dönük yorumları da daha sağlıklı yapmaları lazım'' dedi. 
     Ali Coşkun, bir gazetecinin ''Marketlerin çoğu şehir içinde kurulmuş, Kaldıracak mısınız '' sorusuna, ''Kurulmuş olanlara herhangi bir şey yok. Ancak deprem bakımından insan sağlığı, iş güvenliği bakımından bir sorun varsa onlara dokunulacak tabii'' yanıtını verdi. 
     
</TEXT>
</DOC>
