<DOC>
<DOCNO> 178049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur04.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat... Kayısı çekirdeğinde siyanür var.. 
</HEADLINE>
<TEXT>

     Kayısı çekirdeğinde bulunan amygdaline denilen maddenin insan vücuduna girmesiyle hidrojen siyanüre dönüştüğü belirtilerek, öldürücü olabileceği bildirildi. 
     Afyon Kocatepe Üniversitesi AKÜ Tıp Fakültesi Öğretim üyesi Yrd. Doç. Dr. Tevfik Demir, birçok vatandaşın bu durumundan haberdar olmadığını ve kayısı çekirdeğini çerez diye kırıp yediğini söyledi. 
     Kayısı çekirdeğinde bol miktarda bulunan, amygdaline denilen ve vit B17 olarak da bilinen maddenin, vücutta sindirilince şeker, hidrojen siyanür, benzen ve asetona dönüştüğünü belirten Demir, şöyle devam etti 
     ''Bu maddeden yapılan ve laetrile denilen bir ilaç Amerika'da 1980'den itibaren yasaklanmış olmasına rağmen, Meksika'da yasal olarak halen antikanser ilacı olarak kullanılmaktadır. Bu madde vücutta parçalanmamış haliyle vitamin olarak görev görmekte, fakat parçalandığı zamanda ortaya çıkan toksik artıklar vücutta enzimler yardımıyla zararsız atıklara dönüştürülmekte ve atılmaktadır. Fazla alındığı durumlarda zehirlenme yapmaktadır.'' 
     
</TEXT>
</DOC>
