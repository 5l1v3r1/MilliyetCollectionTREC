<DOC>
<DOCNO> 195425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/siyaset/siy09.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurullara AB standardı 
</HEADLINE>
<TEXT>

   ÖNDER YILMAZ Ankara 

   
   İnsan Hakları Üst Kurulu, şik yetçilerin "çekinmesi"ne neden olan jandarma komutanları ve emniyet müdürlerinin 81 il ve 849 ilçedeki insan hakları kurullarından çıkarılmasını kararlaştırdı. Eskiden kurullara asil üye olarak katılan il - ilçe jandarma komutanlarıyla emniyet müdürleri, bundan sonra ancak valinin davetiyle toplantılara katılabilecek. AB'nin İlerleme Raporu'nda eleştirilen kurulların yapısının ele alındığı toplantıda konuşan Dışişleri Bakanı Abdullah Gül, insan hakları standartlarının evrenselliğe ulaşabilmesi için kurulların daha çok sivilleştirileceğini kaydetti. Toplantıda, kurullardan, jandarma il ve ilçe komutanları, emniyet müdürleri, sağlık, sosyal hizmet ve milli eğitim müdürleri çıkarıldı. Kurulların yeni üye yapısı ise şöyle "Vali kaymakam , belediye başkanı veya yardımcısı, il genel meclisi üyesi, TBMM'deki siyasi parti temsilcileri, üniversite rektörü veya bir öğretim üyesi, kamu kurumlarından bir avukat veya hukukçu, baro temsilcisi, tabip odaları temsilcisi, ticaret ve sanayi odalarının temsilcisi, meslek oda ve birliklerinin temsilcisi, yerel medya temsilcisi, muhtar temsilcisi, insan haklarıyla ilgili örgütlerden valinin karar vereceği en az 3 temsilci ile okul aile birliği temsilcisi." 
   
   
</TEXT>
</DOC>
