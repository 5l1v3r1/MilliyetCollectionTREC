<DOC>
<DOCNO> 192589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/magazin/amag.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Zamanımı bekliyorum' 
</HEADLINE>
<TEXT>

   'Bir dokun, bin ah işit' derler ya aynen öyle oldu. Mahsun Kırmızıgül'e teybimizi uzattık ve neler dinledik neler... 
      BAYRAM KAYGUSUZ 
   
   Mahsun Kırmızıgül, üç yıldır beklediği ilk sinema filminin çekimine başlayamamanın sıkıntısı içinde. Bu yüzden Sinan Çetin'e sitem eden Kırmızıgül'ün eleştirilerinden, "Duygu sömürüsü yapıyor" dediği eski arkadaşı Alişan da nasibini alıyor... 
   
   "Hababam Sınıfı Forevır"dan teklif alıp kabul etmediğiniz doğru mu    Memet Ali Alabora'nın oynadığı 'yakışıklı' rolü için teklif bana da geldi. Ben özel bir filmim olsun istiyorum. Bu yüzden kabul etmedim. 
   
   'New York'ta Beş Minare'ye ne oldu    Üç yıldır üzerinde çalışıyoruz 'New York'ta Beş Minare' filminin. Bu sene çekildi çekildi. Çekilmedi, artık Sinan Çetin'e de elveda. Çünkü Sinan Çetin, kendi mesleğini bırakmış artık. Reklam filmleri çeke çeke sinemayı unutmuş. 
   
   Ekranda şov programı yapmayan şarkıcı kalmadı. Size teklif yok mu    İnsan hep zirvede olacak diye bir şey yok. Altlarda durup beklemek gerek. Bunu bana Yılmaz Erdoğan söyledi. Niye şov programı çekmiyorum İki kelimeyi bir araya getiremeyecek kadar kapasitesiz miyim Şov programı yapan arkadaşlarım başarılı ama en fazla bin kelimeyle konuşuyorlar. Ben 10 yıldır program yapmıyorum ama onlar 10 sene önce söylediğim şarkıları okuyor. 
   
   
   Alişan duygu sömürüsü yapıyor    Prestij'in eski sanatçıları Hilmi Topaloğlu için bir araya gelip albüm yapacak mı    Alişan'la ortak bir projede asla yer almam. Hilmi Ağabey'in kırkına, morguna gazeteci çağırmak kolay. Alişan efendiyi göreceğiz bakalım çocuklarına ne kadar sahip çıkacak Benim beş kasetlik sözleşmem yok, onun var. Özcan Deniz bir kasetlik sözleşmesini kurtarmak için Prestij'e 150 bin dolar ödedi. Alişan ve Özcan Deniz'in kaset satışları aynı. Adamın hastane, ameliyat masrafları, borçları var, onları neden ödemiyorlar Duygu sömürüsü yapmak kolay. 
   
   
</TEXT>
</DOC>
