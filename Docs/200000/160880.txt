<DOC>
<DOCNO> 160880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/ekonomi/eko08.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kardemir, kesinlikle Erdemir'e katılmayacak' 
</HEADLINE>
<TEXT>

     EKONOMİ SERVİSİ 

     Erdemir Yönetim Kurulu Başkanı Recai Berber, 40 yıldır sağlanamayan demiryolu bağlantısı için, Zonguldak'ta kurulucak iki iskele arasında vagonları gemilerle taşıyacaklarını söyledi. 
     Berber, düzenlediği basın toplantısında demiryolu bağlantısının maliyetinin çok yüksek olduğunu, yıl sonuna kadar Ereğli'deki limandan trenleri gemilerle Zonguldak'ta demiryoluna ulaştırmayı planladıklarını açıkladı. Recai Berber, Kardemir'i devralıp almayacaklarının sorulması üzerine de, "Kardemir'in Erdemir'e katılması kesinlikle söz konusu değil. Başbakanlık'ta ya da başka bir yerde Kardemir gündemli bir toplantı yapmadık" dedi. Berber, ürün fiyatları ile ilgili olarak da şunları söyledi 
     
     Fiyat yüzde 25 ucuz 
     "Bizim satış fiyatlarımız dolara endeksli, TL'nin değerlenmesiyle yüzde 15 ucuzlamıştı. Çin'deki krizden dolayı dünya piyasasında fiyatlar düşmeye başladı. Biz de yüzde 10 civarında fiyatlarımızı düşürdük. Böylece üç ay öncesine göre yüzde 25 ucuzlattık. Bunu kullanan sanayici bilmiyorum hangi gerekçeyle zam yapacak '' 
     

</TEXT>
</DOC>
