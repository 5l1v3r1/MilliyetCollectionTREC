<DOC>
<DOCNO> 188650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/astro/index.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelleri aşacağız 
</HEADLINE>
<TEXT>

   
   
   Günün ilk yarısı çok parlak gözükmemekle birlikte akşam aradığımız şansı getiriyor. Yeni fikirleri uygulamak ve anlatabilmek için fırsatlar var. Koç'lar zihinsel yönden çok daha hareketliler. Pek çok konuşma, yazışma ve kısa yolculuk onları meşgul edebilir. İddiacı olmamalılar. Boğa'lar daha iyi alışverişler yapabilirler ama harcamalara yine de özen göstermek gerekiyor. Sıkı çalışmak da kazançlarını artırabilir. İkizler için yerinde durulmayan bir gün olabilir. Yapacakları işleri daha iyi planlamalı ve sıraya koymalılar. Aceleci davranmak yüzünden kayıplar olabilir. Yengeç'ler kararsız kalmak ya da sürekli fikir değiştirmek yüzünden sorun yaşayabilirler. Gereksiz endişelerini kontrol etmek gerekiyor. Sabırla beklemek lazım. Aslan'lar çok konuşup hareket edebilecekleri bir gündeler. Bu yüzden akılcı ve düzenli olmak lazım. Sosyal konular da vurgulanmakta. Başak'lar iş hayatında yoğun bir güne hazır olmalılar. Yaptıkları işin karşılığını alabilecekler. Duygusal alanda ise daha tutarlı olmaya bakmalılar. 
   Terazi'ler akıcı hareket edebilecekleri bir gündeler. Yeniklikler yapmak, yolculuklar ve onları heyecanlandırabilecek olanaklar var. Geniş düşünerek kazançlı çıkabilirler. Akrep'ler bütçelerini gözden geçirmeliler. Ortaklaşa konularda yeni fırsatlar olsa bile aceleci davranmamalılar. Yatırımlara da dikkat etmek gerek. Yay'lar dobra dobra konuşmak ve kışkırtmak yerine daha tutarlı olmalı. İkili ilişkiler ve evlilik açısından kritik bir gün olabilir. Başkalarından çok şey öğrenebilirler. Oğlak'lar verimli çalışabilecekleri bir gündeler ama detayları iki kere kontrol etmeliler. Bazı aksamalar zaman kaybettirebilir. Kova'nın değişik düşünceleri ortaya koyabildiği bir gündeyiz. Yaratıcı konular, heves ve aşkta mutluluk vurgulanmakta. Balık'lar ise planlı olmak ve özellikle ev ve yerleşimle ilgili olaylarla ilgilenmek durumundalar. Bu arada harcamalar da kontrolden çıkabilir. 
   
   
</TEXT>
</DOC>
