<DOC>
<DOCNO> 194564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/soneko06.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekim'de en yüksek reel getiriyi borsa sağladı... 
</HEADLINE>
<TEXT>

     Finansal yatırım araçları arasında, bu yıl Ekim ayında, en fazla reel getiriyi borsa endeksi sağladı. 
     Devlet İstatistik Enstitüsü DİE verilerine göre, toptan eşya fiyatları TEFE ile indirgenerek yapılan hesaplamalarda, borsa endeksi, Ekim'de yüzde 17.1 reel getiriyle yatırımcısını sevindirdi. 
     Ekim ayında dolara yatırım yapanlar yüzde 3.1, euroya yatırım yapanlar da yüzde 7.5, altına külçe yatırım yapanlar yüzde 2.9, mevduat faizine brüt yatırım yapanlar ise reel olarak yüzde 1.7 kazanç sağladı. 
     
     YILLIK GETİRİ 
     Ekim ayı itibarıyla son bir yıla bakıldığında ise mevduat faizi ile borsa endeksi yatırımcıları sevindirirken, dolar, euro ve altına yatırım yapanlar reel olarak zarar etti. 
     Tasarruf sahiplerinin yatırımlarını bir yıllık süre ile değerlendirildiğinde, banka mevduatı yüzde brüt yüzde 29.9 ve borsa endeksi yüzde 36.2 oranında reel getiri sağlarken, dolar yüzde 25.7, euro ve külçe altın yüzde 11.3'er oranında reel düşüş ile tasarrufçusunu zarara uğrattı. 
     
</TEXT>
</DOC>
