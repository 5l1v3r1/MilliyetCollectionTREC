<DOC>
<DOCNO> 181799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/guncel/gun01.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank davasında son tur 
</HEADLINE>
<TEXT>
   İtirazlara rağmen bilirkişi yapıldı 
   İktisat ve Egebank soruşturmasında dolandırıcılık suçu oluşmadığı yönünde görüş veren Prof. İçel, Etibank davasına bilirkişi oldu 
      NEDİM ŞENER 

   
   Dinç Bilgin sahipliğinde yaklaşık 842 milyon dolar zarara uğratılarak Tasarruf Mevduatı Sigorta Fonu'na TSMF devredilen Etibank için açılan "nitelikli dolandırıcılık" davasında sona yaklaşılırken, mahkemeye sunulacak bilirkişi raporu konusunda tartışma yaşanıyor. Bankacılık Düzenleme ve Denetleme Kurumu BDDK ile Etibank'ın fon içinde devredildiği Bayındırbank'ın avukatları, daha önce İktisat Bankası ve Egebank soruşturmalarında "dolandırıcılık suçunun oluşmadığına" dair raporlar veren İstanbul Üniversitesi'nden Prof. Dr. Kayıhan İçel'in bilirkişi olarak atanmasına itiraz ettiler. 
   Bayındırbank avukatı Aydın Metin, Etibank davasının görüldüğü İstanbul 5. Ağır Ceza Mahkemesi'ne verdiği dilekçe ile İçel'in bilirkişi olarak atanmasına itiraz etti. 
   
   Görüşü zaten belli 
   Metin'in 3 Haziran'da mahkemeye verdiği dilekçede İçel'e itiraz şöyle dile getirildi "Aynı nitelikte başka soruşturmalar ve davalarda da bilirkişilik yapmış ve benzer hukuki konumdaki sanıklara atılı suçların oluşmadığına dair raporlar vermiştir. Sayın bilirkişi, yargılama konusu olaylarla ilgili olarak dolaylı da olsa görüşlerini açıklamış durumdadır. Bu nedenle Sayın İçel'in bilirkişi olarak tayin edilmesinin uygun olmadığı görüşündeyiz." 
   Dilekçede ceza hukukçusu olan Kayıhan İçel'in Dinç Bilgin ve arkadaşlarına yöneltilen "nitelikli dolandırıcılık" suçlaması konusunda görüş bildireceği, ancak bu tespitin temel olarak h kimin görevi olduğu vurgulandı. 
   Ancak mahkeme bilirkişiye yapılan itirazı reddetti. Şimdi 30 Eylül'de yapılacak duruşmada mahkemeye sunulması beklenen bilirkişi raporunun sonucu beklenecek. 
   
   
</TEXT>
</DOC>
