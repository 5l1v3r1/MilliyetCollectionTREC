<DOC>
<DOCNO> 174898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur38.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilal Erdoğan'ın nikahı 5 şahit huzurunda kıyıldı 
</HEADLINE>
<TEXT>

     Başbakan Recep Tayyip Erdoğan'ın oğlu Bilal Erdoğan ile Reyyan Uzuner'in nikahı, İstanbul Büyükşehir Belediye Başkanı Ali Müfit Gürtuna tarafından 5 şahit huzurunda kıyıldı. 
     Bilal-Reyyan çiftinin nikahlarında, Reyyan Uzuner'in şahitliklerini Arnavutluk Başbakanı Fatos Nano, Dışişleri Bakanı ve Başbakan Yardımcısı Abdullah Gül ile İstanbul Milletvekili Nevzat Yalçıntaş Bilal Erdoğan'ın şahitliklerini ise TBMM Başkanı Bülent Arınç ve İtalya Başbakanı Silvio Berlusconi yaptı. 
     Büyükşehir Belediye Başkanı Gürtuna'nın kıydığı nikah sonrasında, Lütfi Kırdar Uluslararası Kongre ve Sergi Sarayı'nın Rumeli Salonu'nu dolduran kalabalık davetli topluluğundan büyük bir alkış yükseldi. 
     Nikahın kıyılması sırasında, Başbakan Erdoğan ile çiftin aile fertleri, platformda imzaların atılmasını izledi. 
     

     
</TEXT>
</DOC>
