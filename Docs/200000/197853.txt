<DOC>
<DOCNO> 197853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/astro/index.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekçi olma zamanı 
</HEADLINE>
<TEXT>

   
   
   Oğlak burcuna geçen Ay güne daha ciddi ve sorumluluk getiren bir hava katmakta. Kendi eksiklerimizi daha iyi görebiliriz. Gelenekler, geçmişe ait konular vurgulanmakta. Koç'lar ailevi konular, yapılması gereken işler yüzünden kendilerini baskı altında hissedebilir. Duygusal alanda ilişkilere dikkat etmek gerekiyor. Boğa'lar rahat edebilecekleri bir gündeler. Hareket, yenilik ve değişiklik onlara nefes aldıracak. Böylece geçmişe ait konulardan da sıyrılabilirler. Yapıcı öneriler de alabilirler. İkizler parasının değerini iyi bilmeli. Ortaklaşa konularda sıkıntı söz konusu olabilir. İlişkilerde güvene önem vermek gerekiyor. Yengeç'ler huzurlu olmayabilirler. Elde olmayan nedenler yüzünden işlerde aksama söz konusu olabilir. Eleştiriye de açık olmalılar. Aslan'lar yüksek beklentiler içinde olmamalılar. Zira kafalarındaki şeyle gerçek hayat arasında büyük fark olabilir. Bu arada detaylara dikkat etmek çok şey kazandırabilir. Başak'lar rahat edebilecekleri bir gündeler. Son günlerin koşturmacası ardından bugün huzurlu ve iyimserler. Sevgi ilişkilerinde de mutluluk mümkün. 
   Terazi'ler bir arada olmak, ailevi konulara yönelmek açısından hareketli bir günde. Böylece özel hayatlarında canlanma ve renk söz konusu. Yeni kararlar da onları harekete geçirebilir. Akrep'ler hareket halindeler. Kısa yolculuklar, iletişim ve değişiklikler onları meşgul edebilir. Duygularını daha fazla ifade edebilecekler. Yay'lar şimdi gerçekçi düşünmek zorundalar. Başlattıkları işleri yarım bırakmamaları gerekiyor. Bu arada harcamalara da dikkat etmeliler. Oğlak'lar yenilik peşindeler ve bugün daha girişkenler. Kafalarındaki soru işaretini düzeltmeye çalışacaklar. İlişkilere de önem vermeliler. Kova'lar düzenli ve dikkatli olmalılar. Bazı sıkıntılar ya da onları tutsak alan şeyler yüzünden keyifleri kaçabilir. Balık'lar bugün rahatlar. Arkadaşlıklar, sosyal konular onlara iyimserlik getirmekte. Yeni planlar yapmak ve hayattan daha fazla keyif almak söz konusu. 
   
   
</TEXT>
</DOC>
