<DOC>
<DOCNO> 175108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/dunya/dun01.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Adayların yarışı altına hücum gibi 
</HEADLINE>
<TEXT>

   DIŞ HABERLER SERVİSİ 

   
   California'da görevden uzaklaştırılması istenen Vali Gray Davis'in koltuğuna göz dikenler, 7 Ekim'deki seçimde aday olabilmek için geçtiğimiz hafta sonu Los Angeles ve Sacramento'daki 2 seçim kayıt bürosunu adeta istila etti. Birbirlerini ezerek izdiham yaratan 150'den fazla aday karşısında yetkililer ne yapacağını şaşırdı. Valiliğe soyunanlar arasında 100 yaşındaki gönüllü bir hastabakıcıdan, porno yıldızına, ödül avcısına kadar politikayla hiç ilişkisi olmayan çeşitli mesleklerden insanların aday olması şaşkınlığı daha da artırdı, seçimin tam bir curcuna olacağı şimdiden belli oldu. 
   Kayıt bürolarında medyanın sorularını yanıtlayan adaylar arasında, sigara tiryakilerine yeni kültablaları dağıtacaklarını söyleyenlerden, kucak dansı salonlarının müdavimlerine bu harcamalarını vergiden düşeceklerini vaat edenlere kadar alışılmadık programlara sahip olanlar dahi vardı. 
   23 yaşındaki porno yıldızı aday ise, Amerikalıların sarışınlarını sevdiğini ileri sürerek, seçimi kazanacağını savundu. 
   Amerikan medyası adayları şöyle sınıflandırdı 
   CİDDİ ADAYLAR Arnold Schwarzenegger aktör , Cruz Bustamante Latin kökenli vali yardımcısı , Peter Ueberroth 1984 Los Angeles Olimpiyatları'nın organizatörü ve Arianna Huffington siyaset yazarı . 
   ÇILGINLAR Larry Flynt porno yayıncı , Angelyne model , Gary Coleman sitcom dizilerinde oynayan cüce figüran , Mary Cary porno yıldızı , Mathilda Karel 100 yaşındaki hastane gönüllüsü , William Tsangares tişört imalatçısı . 
   KURNAZLAR Edward Kennedy senatörle isim benzerliğinden yararlanmak isteyen sıradan bir Amerikalı ve Bob Dole aynı kurnazlığı gösteren başka bir aday . 
   
   
</TEXT>
</DOC>
