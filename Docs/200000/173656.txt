<DOC>
<DOCNO> 173656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/yazar/guclu.html </URL>
<DATE> 2003/08/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Geleceğinizi zora sokmayın 
</HEADLINE>
<TEXT>

   
   Üniversite tercihlerinde son 48 saate girdik. Formları teslim etme süresi yarın sona eriyor. Bu arada internet üzerinden bildirim yapanların çok dikkatli olmalarında ve bir çıkış almalarında yarar var. ÖSYM her ne kadar aksini iddia etse de adaylara yönelik bilgilerin karıştığına yönelik şik yetler geliyor... 
   Yüz binlerce aday h l son kararını verebilmiş değil. Kafaları karışık. Kafa karışıklığı sadece düşük puanlılarda değil. Yüksek puanlıların da yani istediği üniversitenin istediği fakültesine girebileceklerin de geleceğe yönelik kaygıları var. 
   Hemen hepsinin ortak tedirginliği, seçeceğimiz meslek ileride beklentilerimizi karşılar mı yönünde. Bu yüzden pek çoğu hayalini kurduğu mesleği bir kenara bırakıp popülaritesi yüksek mesleklere yöneliyor. 
   Defalarca yazdık ama bir kez daha hatırlatmakta yarar var. Sevmediğiniz, hayalini kurmadığınız bir fakültede keyifli bir öğrencilik yapmanız mümkün değil. Mezun olsanız bile zoraki okuduğunuz, zoraki seçtiğiniz bir meslekte başarılı olma şansınız çok yüksek değil. Çevrenize bakın, bunun yüzlerce, binlerce örneğini görebileceksiniz. 
   Aslında en iyi meslek, sizi en mutlu eden meslektir. Elbette kariyer, kazanç ve seçeceğiniz mesleğin geleceği de çok önemli. Ama en önemlisi başarı ve mutluluğun bir arada olmasıdır. Siz siz olun başarı ve kazanç için mutluluğunuzu feda etmeyin. Para da kazanılır, kariyer de elde edilir. Ama 10, 20, 30 yıl sonra, farklı bir mesleği seçtikten sonra, yahu ben doktor, mühendis, öğretmen olacaktım burada işim ne dediğinizde çok geç olacaktır. 
   Bu yüzden tercih formlarınızı son bir kez daha gözden geçirirken şu kriterleri göz önünde bulundurmanızda yarar var 
   Kazandığınızda gidip öğrenim görmeyeceğiniz bölümleri, kesinlikle tercih listenize almayın. Yoksa gelecek yılı da zora sokarsınız.Üniversite ve meslek seçimi konusunda, aradığınızı aynı üniversitede buluyorsanız tamam. Ama A üniversitesinde okumak için hayalini kurduğunuz mesleği feda ediyorsanız ileride pişmanlık duyabilirsiniz.Eğer kendinizi iyi yetiştirir ve iddialı olursanız hemen her meslekte başarılı olabilirsiniz. Yok eğer iddiasız ve onun bunun telkini ile yol alıyorsanız, ÖSS'de birinci olup, Türkiye'nin en iyi üniversitelerinden birinin en iyi diye bilinen bölümünden de mezun olsanız, işsiz kalabiliyorsunuz.Alan dışı tercihten uzak durmalısınız. Çünkü çok zor. Ön eleme yaptığınız tercihlerinizi ise ne puan sırasına göre ne de yüzdelik dilime göre değil kesinlikle ve kesinlikle istek sıranıza göre yapmalısınız.İktisat, işletme, endüstri mühendisliği, hukuk, uluslararası ilişkiler gibi joker mesleklerin yanı sıra turizm gibi hizmet sektörüne yönelik alanlar, kararsızlar için iyi bir seçim olabilir. Sınıf öğretmenliği ve okul öncesi öğretmenliği iş garantisi arayanlar için iyi bir seçim olabilir.En zor kazanılan bölümlerin başında İngilizce öğretmenliği ve İngiliz dili edebiyatı geliyor. Bu adaylara önerim, İngilizce puanı ile öğrenci alan Fransızca ve Almanca öğretmenliği bölümlerine yönelmeleri. En azından iki lisan bilerek mezun olurlar.Barınma konusunu mutlaka göz önünde bulundurun. Eğer ekonomik durumunuz iyi ise açıkta kalmaktansa iyi vakıf üniversitelerini dikkate alın. 
   Özetin özeti Gelecek sizin geleceğiniz. Şu an için üniversiteye girmek sizin için her şeyden önemli olabilir. Ama mezun olduğunuzda da, iş ararken de, başarı basamaklarını bir bir çıkarken de aynı mutluluğu hissedebilmelisiniz. Yoksa diplomalı işsizler kervanında bir kişi artırmış olursunuz. 
   
      
   
</TEXT>
</DOC>
