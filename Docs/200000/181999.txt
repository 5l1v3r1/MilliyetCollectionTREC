<DOC>
<DOCNO> 181999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sontur38.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul itfaiyesi de yanan fabrikaya ekip gönderdi 
</HEADLINE>
<TEXT>

     Gebze Organize Sanayi Bölgesi'ndeki Hacıoğlu Boya Sanayii'ne HOB ait fabrikada çıkan yangına, İstanbul İtfaiye Daire Başkanlığı tarafından, 5 adet tam teşeküllü acil müdahale ekibi gönderildi. 
     İstanbul Büyükşehir Belediye Başkanlığı'ndan yapılan yazılı açıklamada, boya fabrikasında başlayan yangının İstanbul İtfaiye Daire Başkanlığı'na bildirilmesi üzerine, biri köpük kulesi olmak üzere, tam teşeküllü 5 acil müdahale ekibinin olay yerine ulaştırıldığı kaydedildi. 
     Yangının çevreye sıçrama ihtimaline karşı, Afet Koordinasyon Merkezi'nin AKOM olayı yakından takip ederek, gerek duyulması halinde takviye birlikleri hazır beklettiği belirtildi. 
     Öte yandan, Sabiha Gökçen Uluslararası Havaalanı'ndan da, uçak yangınlarında kullanılan ve yüksek kapasitede köpük içeren 2 adet yangın söndürme aracının Gebze'ye gönderildiği bildirildi. 
     
</TEXT>
</DOC>
