<DOC>
<DOCNO> 171527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/spor/spo06.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
PHELOS REKORA YÜZDÜ 
</HEADLINE>
<TEXT>

   ABD'li sporcu, Dünya Yüzme Şampiyonası'nda erkekler 200 Metre karışıkta kendi rekorunu 42 salise geliştirdi. Kurbağalamada ise Japon Kitajima Dünya rekorunu eline geçirdi 
   
   
   Orel elendi 
   BARCELONA'DA yapılan Dünya Yüzme Şampiyonası'nda dün iki Dünya rekoru kırıldı. Birleşik Amerikalı Michael Phelps 29 Haziran'da Santa Clara'da kırdığı erkekler 200 metre karışık rekorunu 42 salise geliştirerek 1 dakika 57 saniye 52 salise ile Dünya şampiyonu oldu. Bu kategoride yüzücümüz Orel Oral seçmelerde 2 07.04'lük derecesiyle 6. seride birinci gelmesine rağmen 78 sporcu arasından 43. olarak şampiyonaya veda etti. Erkekler 200 metre kurbağalama finallerinde ise Japon Kosuke Kitajima, 2 09.42 ile Rus Dmitry Komornikov'un derecesini 10 salise geliştirerek Dünya rekorunu eline geçirdi. 
   
   Popov'dan altın 
   OLİMPİYAT ve Dünya Şampiyonu Rus Alexander Popov erkekler 100 metre serbestte altın madalyayı alırken üç altını bulunan Ian Thorpe bu yarışta Hollandalı Van Hoogenband'ın ardından üçüncü olabildi. Dün ayrıca bayanlarda Polonyalı Otylia Jedrzejczak 200 metre kelebekte, İspanyol Nina Zhivanevskaya da 50 metre kurbağalamada birinci oldular. Çeyrek final müsabakalarında ise Finli Hanna Maria Sepalla, bayanlar 100 metre serbestte, 200 metre kurbağalamada da ABD'li Amanda Beard birinci olurken erkekler 200 metre kurbağalamada Birleşik Amerikalı Aaron Peirsol altın madalya kazandı. Bu arada Amerika, bayanlar 4x200 serbestte altın aldı. 
   
   
</TEXT>
</DOC>
