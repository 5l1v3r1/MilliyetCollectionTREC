<DOC>
<DOCNO> 173277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/spor/spo04.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Aybaba'nın gözüyle Trabzon 
</HEADLINE>
<TEXT>

   Bordo - Mavililer'in hocası, yeni sezon öncesinde takımını değerlendirdi, "Geçen sezona oranla tempomuz düşecek" dedi 
      
   Değişimin getirdikleri 
   TRABZONSPOR Teknik Direktörü Samet Aybaba, 2002 - 2003 sezonu öncesinde takımının son durumunu yorumladı ve oyuncularına güvendiğini açıkladı. Aybaba, "Hiç kimse geçen sezonki gibi yüksek tempolu bir takım beklemesin. Geçen sezon savaşan isimler fazlaydı, tempo da yüksek oluyordu. Şimdi ise daha çok usta isimler ön planda. Artık rakibe baskı yapmamızı beklemek yanlış olur" dedi. 
   
   Yıldızları anlattı 
   AYBABA oyuncularını da kısa kısa değerlendirdi. Tecrübeli hoca, "Yattara yetenekli. Rakibi perişan eder. Ama savunma yapacak. Van de Paar futbolu çok iyi biliyor. D'Haene özellikli bir isim. Hüseyin ve Erdinç çok üst seviyede. Mehmet Yılmaz çok koşuyor, ama kendini fazla yormamalı. Hasan sanki oksijen deposu. 7 kişilik oynuyor. Kısacası oyuncularımdan memnunum" diye konuştu. 
   
   Bayram tamam 
   TRABZONSPOR, Beşiktaş'ın eski futbolcusu Bayram ile anlaşmaya vardı. Bu oyuncu ile üç yıllık sözleşme imzalanacağı, kendisine maç başı ödeme yapılacağı belirtildi. Bayram'ın sakatlığından dolayı bir sorun yaşaması halinde yönetimin sözleşmeyi tek taraflı feshetme hakkı bulunduğu öğrenildi. Bayram'ın en geç yarın resmi sözleşme imzalayacağı bildirildi. 
   
   
</TEXT>
</DOC>
