<DOC>
<DOCNO> 151223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/astro/index.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğa'ların günü 
</HEADLINE>
<TEXT>

     Boğa burcu başlıyor. Gökyüzünde yapıcı ve yaratıcı enerjiler hakim. Haftaya başlarken amaçlarımız için daha sıkı çalışabiliriz. Parasal konularda şans var. Koç'lar enerjilerini iş hayatına daha kolay aktarabilecekler. Başkalarından destek görmek ve işle ilgili atılımlar için de uygun bir gündeler. Boğa'lar güçlerini iyi kullanabilecekler. Yeniliklere açık durarak fırsatları yakalamak da mümkün. Yabancılarla ilişkiler, yolculuklar söz konusu. İkizler için ortaklaşa alanda hareket etmek ve eşinin ya da ortağının parasal durumu ile ilgilenmek var. Başkalarından destek görmesi zor olmayacak. Yengeç'ler daha akılcı ve objektif olmaya bakmalılar. Bazı engeller onları ürkütse bile aradıkları desteği bulabilecekler. Aslan'lar haftanın ilk gününde daha düzenli ve titiz olmak zorundalar. Artan iş yükü ya da bir an önce tamamlanması gereken işler yüzünden gerginlik yaşanabilir. Başak'lar yaratıcı bir gündeler. Onları mutlu edecek, keyiflerini yerine getiren akıcı enerjiler söz konusu. Aşk hayatında da mutlu olmak zor değil. 
     Terazi günlük işler, ev ve yakınlarla ilgili sorumluluklar yüzünden biraz sıkılabilir. Tamamlanması gereken işler var. Bu arada anne ve babayla ilgili konular gündeme gelebilir. Akrep'ler çok şey öğrenebilecekleri bir gündeler. Bu arada ortaklaşa konular ve anlaşmalar için de daha sabırlı olmaları gerekiyor. Yay'lar yeni kazançlar elde edebilecekler. Bunun için gerçekçi ve daha pratik olmak zorundalar. İş ortamında da verimli çalışmak ve yardım almak söz konusu. Oğlak'lar istediklerini yaptırabilecek güçteler. İş hayatında başarı var ama bu arada onları duygusal yönden etkileyebilecek konular da gündeme gelebilir. Kova'nın sabırlı ve önyargısız hareket etmesi gerekecek. Geçmişe ait konular duygusal açıdan etkin olabilir. Bu arada tamamlanması gereken işler de var. Balık'lar için verimli bir gün olabilir. Bolca hareket, gruplarla bir araya gelmek mümkün. Bu arada yapıcı planlar ve iyimserlik göze çarpıyor. 
     


            Faks 287 74 37 
      




</TEXT>
</DOC>
