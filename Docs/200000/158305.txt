<DOC>
<DOCNO> 158305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur01.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet getiren anne, çocuklarını boğdu... 
</HEADLINE>
<TEXT>

     Kartal'da cinnet getiren anne, 2 yaşındaki kızı ile 4 yaşındaki oğlunu boğarak öldürdü. 
     Uğur Mumcu Mahallesi Şehit Yavuz Sokak Entel Siteleri A 18 Blok'ta oturan Saime Uğur, eşi Selahattin Uğur'un evde bulunmadığı sırada cinnet getirerek, 2 yaşındaki kızı Yasemin ile 4 yaşındaki oğlu Okan'ı boğdu. 
     Komşuların ihbarıyla eve gelen polis ekipleri, baygın haldeki anne ve 2 çocuğun cesediyle karşılaştı. 
     Şüpheli olarak görülen anne Saime Uğur polis tarafından gözaltına alınarak Yakacık Polis Merkezi'ne götürülürken, cinayetlerin eve giren başka bir kişi tarafından işlenmiş olabileceği ihtimali üzerine de araştırma başlatıldı. 
     Şuuru yerinde olmadığı için uzun süre ifadesi alınamayan Saime Uğur'un olaydan yaklaşık 1 saat sonra kendine gelmesiyle, çocuklarını kendisinin öldürdüğünü itiraf ettiği belirtildi. 
     Anne Uğur'un verdiği ifadede, kızı Yasemin'i yüzüne yastık bastırarak, oğlu Okan'ı da eşarpla boğduğunu anlattığı öğrenildi. 
     Yetkililer, Saime Uğur'un bir süredir psikolojik tedavi gördüğünün tespit edildiğini ve soruşturmanın çok yönlü olarak sürdürüldüğünü kaydettiler. 

     
</TEXT>
</DOC>
