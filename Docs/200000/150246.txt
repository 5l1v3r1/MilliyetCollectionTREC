<DOC>
<DOCNO> 150246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo16.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman Petrolspor ligde istediği konumda... 
</HEADLINE>
<TEXT>

     İkinci Futbol Ligi B Kategorisi C Grubu'nda yer alan Batman Petrolspor'un teknik direktörü Hayrettin Aktan, ligde istedikleri konuma geldiklerini söyledi. 
     Aktan, bu hafta deplasmanda oynayacakları Cizrespor maçının hazırlıklarını sürdürdüklerini, maçın hazırlıklarının çok iyi geçtiğini belirtti. 
     Cizrespor maçında hedeflerinin 3 puan almak olduğunu ifade eden Aktan, şöyle dedi 
     ''Ligde istediğimiz konuma geldik. Bundan sonraki maçlarımızda gençlere görev vereceğiz. Bu hafta kart cezalıları olan kaptan Reşit ve Olcay'dan yoksun olarak maça hazırlanıyoruz. Onların yerine görev vereceğimiz futbolcuları motive etmeye çalışıyorum. Biz kendi işimize bakıp, futbolumuzu oynayacağız.'' 
     





</TEXT>
</DOC>
