<DOC>
<DOCNO> 191975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/yazar/civaoglu.html </URL>
<DATE> 2003/10/29/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Liderin 21'i 
</HEADLINE>
<TEXT>

   
   Liderliğin 21 olmazsa olmaz kalitesi 1 şöyle sıralanmakta 1 İÇ DİSİPLİN Kendini fethetmek, en büyük zaferdir. 
   Liderlik yapacağınız ilk insan, kendinizsiniz. 
   2 KARAKTER Kendini lider göreni, kimse takip etmiyorsa, o, sadece kendi başına yürümüş olur. 
   Karakterinin bozuk olduğunu gördüğü anda toplum, lider bellediğini yalnız bırakır. 
   İnsanlar, doğduğu coğrafyayı, ailesini, zekasını, sağlığını, kabiliyetini kendi seçemez. Ancak, karakterini kendi oluşturur. 
   3 KARİZMA Daha ilk izlenimde algılanır. Genellikle mistik, tanımsız, doğumla birlikte getirilen bir özelliktir. Ancak karakter gibi karizma da oluşturulabilir. 
   4 KENDİNİ ADAMAK Yapanla, hayal edeni ayıran özelliktir. 
   5 İLETİŞİM Eğer iletişim yoksa yaşam yanlış çıkılmış seyahattir. 
   6 YETKİNLİK Yapmak, kelimelerden öndedir. 
   7 CESARET Cesur, tek bir kişi bile olsa çoğunluktur. 
   8 ÇÖZÜM ADAMI OLMAK Lider için çözümsüz yoktur. 
   Zeki lider, işittiklerinin yarısının doğru olduğuna inanır. Çözüm adamı olan lider ise, hangi yarıya inanması gerektiğini de bilir. 
   9 ODAKLANMAK İki tavşanı avlamak isteyen, ikisini de kaçırır. 
   10 VERİCİ OLMAK Hiç kimse aldıkları nedeniyle ödül kazanmaz. Ödüller "verenler" içindir. 
   11 İNİSİYATİF Liderin kaçınması gerekenler listesinde "durağanlık" en başta yer alır. 
   Başarı, hareketle bağlantılıdır. 
   12 DİNLEMEK İnsanların kalbiyle ilişki kurmak isteyen, kulaklarını kullanmalıdır. 
   13 TUTKU İmk nsız olanlar, imk n menziline, tutkuyla girer. Sokrat'a bir genç gelir "Bilgi istiyorum" der. Sokrat onu denize götürür. Başını suya sokar. 30 saniye geçer. Gencin başını sudan çıkarır. Sorar "Ne istiyorsun " Boğulmak üzere olan genç "hava" diye bağırır. Sokrat "Hava kadar tutkuyla istersen bilgiyi alırsın" der. 
   14 PROBLEM ÇÖZMEK Başarının ölçütü, hangi sorunu taşımakta olduğun değil, geçen yıl da aynı problemle uğraşmakta olup olmadığındır. 
   Sorunu, sorun olarak bırakma. 
   15 POZİTİF OLMAK İnanıyorsan, yapabilirsin. Başkalarının kendisine attığı taşlarla duvar örebilen kişi başarılıdır. 
   16 İLİŞKİ KURMAK Sen kendin tek başına gidersen, onlar da kendileri giderler. 
   İnsanlar ne kadar bildiğine değil, onlarla ne kadar ilgili olduğuna bakarlar. 
   17 SORUMLULUK Topu taşımazsan, takıma liderlik yapamazsın. Lider sonucun sorumluluğunun tek sahibidir. 
   18 GÜVENİLİRLİK Kendine güvenen, insanlara güven verebilir. Kendinde olmayanı, kimse başkasına veremez. 
   19 YARDIMCI OLMAK Önde olmak için başkalarına öncelik ver. 
   20 ÖĞRENMEK Liderliği sürdürmek, sürekli öğrenmektir. 
   Dinlemek ve okumak için ayrılan zaman, konuşmaya verilen zamandan 10 kat fazla değerlidir. 
   21 VİZYON Yönetmek, öngörmektir - ya da - öngörebilmek yönetmektir. 
   .......... 
   Şu 21 özellik de gösteriyor ki... 
   Liderlik zor zanaat. 
   
   Kaptan Derviş    Bir lider oluşuyor mu 
   İnsanlar, deniz yolculuğuna çıkarken can güvenliği kaygısı ile "kaptan" seçimine gösterdikleri özeni, lider seçiminde - genellikle - göstermezler. 
   Ta ki... 
   Ayak bastıkları kara parçasının da batma tehlikesini görene kadar. 
   Kemal Derviş'in kurultayda en fazla oyu alması, CHP delegesinin bir "kaptana" gerek gördüklerinin işareti mi 
   CHP'nin "kurtuluş umudu," önümüzdeki çetin süreçte, Türkiye'nin de güvenlik supapını oluşturabilir. 
   Birinci tezkereyi, liderlik eksileri nedeniyle ıskalamış bulunan Türkiye'yi, ekonomiden Irak çıkmazlarına, terörün yeniden hortlamasına kadar uzanan zorlu sorunlar bekliyor. 
   İsmet İnönü "Savaşın başında yapılan ciddi kurmay hatası, bazen savaşın sonuna kadar düzeltilemez. Sonucu belirler" demişti. 
   Dileriz ki öyle olmasın. 
   
   1 BİR LİDERİN OLMAZSA OLMAZ 21 KALİTESİ. Yazan John Maxwell. 
   Yayınevi Thomas Nelson inc. Nashwille. 
   
      
   
</TEXT>
</DOC>
