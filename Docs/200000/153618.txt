<DOC>
<DOCNO> 153618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/dunya/dun01.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'dan mesaj var 
</HEADLINE>
<TEXT>

El Kuds El Arabi gazetesi tarafından yayımlanan Saddam imzalı faks mesajında, "ABD zaferi sadece ihanetle mümkün olabildi" deniyor 
     DIŞ HABERLER SERVİSİ 

     İngiltere'nin başkenti Londra'da Arapça yayımlanan El Kuds El Arabi gazetesi, devrik Irak lideri Saddam Hüseyin'den geldiği öne sürülen bir mesaj yayımladı. 
     Gazete, Saddam Hüseyin imzalı, elle yazılmış mesajın, diktatörün 66. doğum günü olan 28 Nisan'da kendilerine faksla ulaştırıldığını belirtti. Mesajda akıbeti henüz bilinmeyen Saddam, Irak halkına Amerikan ordusuna direnmesi için çağrıda bulunuyor. Saddam Hüseyin'in, Amerikalılar tarafından atanan liderlerin Irak halkına özgürlük getirmeyeceğini öne sürdüğü bir sayfalık mesajda, devrik lider, ABD'yi, "k fir, suçlu, katil ve korkak işgalci" olarak tanımlıyor. 
     Mesajda Saddam'ın "koalisyonun zaferi sadece ihanetle mümkün olabildi" şeklindeki ifdesi ilgi çekiyor. Gazetenin Genel Yayın Yönetmeni Abdülbari Atvan ise, bilinmeyen bir numaradan faksla aldıklarını belirttiği mesajın gerçek olup olmadığını teyit edemeyeceklerini söyledi. 
     El Kuds El Arabi, önceki gün de "Irak'ın Kurtuluşu ve Amerikan İşgaline Karşı Direniş" adlı, daha önce duyulmamış Iraklı bir örgütün gazeteye mektup gönderdiğini açıklamış ve mektupta, "Saddam ölmedi. 72 saat içinde ulusa seslenecek" denildiği iddiasına yer vermişti. 
     


DÜNYA 










</TEXT>
</DOC>
