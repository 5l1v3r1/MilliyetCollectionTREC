<DOC>
<DOCNO> 192188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sondun16.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolmakalemle ölüm... 
</HEADLINE>
<TEXT>

     Belçika'nın Seneffe bölgesinde bir kişi, tabanca işlevi gören bir dolmakalemle intihar etti. 
     Batı Avrupa ülkelerinde son yıllarda piyasaya kaçak olarak sürülen, gerçek kurşun atabilen dolmakalemler güvenlik birimlerini endişelendiriyor. 
     Danis Vanemmeloo 32 isimli Belçikalı, dün, bu dolmakalemlerden biri ile alnından vurulmuş olarak bulundu. 
     Savcılık, Vanemmeloo'nun silah kaçakçılığına ve söz konusu dolmakalemlerin ticaretine de karıştığını, birkaç yıl önce de, elinde patlayan bir bomba yüzünden kolunu kaybettiğini belirtti. 
     Savcılık, Vanemmeloo'nun ölüm nedeninin intihar olduğunun düşünüldüğünü, bu silahları, kazayla kendini vurmayacak kadar iyi tanıdığını ve otopside tabanca dolmakalemin alna dayanarak ateşlendiğinin belirlendiğini bildirdi. 
     Belçika'da geçen ay, mağazadan alışveriş yapan bir kadın, cüzdanından para çıkarırken, çantasında bulunan dolmakalem tabancanın yanlışlıkla ateş almasıyla elinden yaralanmıştı. 
     Polis, ülkede çok sayıda bulunan bu silahların tehlikeli olduğu uyarısında bulunuyor. 
     
</TEXT>
</DOC>
