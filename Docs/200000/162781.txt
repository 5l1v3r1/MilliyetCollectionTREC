<DOC>
<DOCNO> 162781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sontur02.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
14 yaşındaki kıza tecavüz suçundan 5 kişi tutuklandı 
</HEADLINE>
<TEXT>

     İstanbul İl Sosyal Hizmetler Müdürlüğü'ne bağlı geçici barınma merkezinden çıkarak geceyi arkadaşlarının Beşiktaş'taki evinde geçiren 2 kız çocuğundan birine tecavüz edildiği iddiasına ilişkin gözaltına alınan 7 kişiden 5'i tutuklandı. 
     Beşiktaş Merkez Karakolu'ndaki işlemlerinin tamamlanmasının ardından İstanbul Adalet Sarayı'na gönderilen 7 kişi, Cumhuriyet Savcısı Hasan Turan Yavuzyılmaz tarafından sorgulandı. 
     Tecavüze uğradığı iddia edilen 14 yaşındaki E.D ile 16 yaşındaki arkadaşı İ.Ö'nün de ifadelerine başvuran savcı Yavuzyılmaz, Murat Karamercan, Mustafa Sucu, Yılmaz Kayık, Adem Sarı, Serdar Karamercan ve 16 yaşındaki A.E'yi tutuklanması istemiyle nöbetçi mahkemeye sevk ederken, 1 kişiyi de serbest bıraktı. 
     İstanbul Nöbetçi 13. Asliye Ceza Mahkemesi tarafından tekrar sorgulanan 6 kişiden Murat Karamercan, Mustafa Sucu, Yılmaz Kayık, Adem Sarı ile 16 yaşındaki A.E ''ırza geçmek'' ve ''yaşı küçük kızı alıkoymak'' suçlarından tutuklanarak cezaevine gönderildi. 
     Serdar Karamercan ise tutuksuz yargılanmak üzere serbest bırakıldı. 
     
</TEXT>
</DOC>
