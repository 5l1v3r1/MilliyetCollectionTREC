<DOC>
<DOCNO> 176332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sontur09.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kontrolden çıkan kamyon dükkana girerek durabildi... 
</HEADLINE>
<TEXT>

     Yenimahalle'de meydana gelen trafik kazasında, kontrolden çıkan bir kamyon, aydınlatma direği ve park halindeki 2 otomobile çarptıktan sonra bir dükkana girerek durabildi. 
     Bağdat Caddesi 12. Sokak kavşağında gerçekleşen kazada, Ömer Özüm 34 yönetimindeki arkasına römork bağlı 06 GT 250 plakalı kamyon, henüz belirlenemeyen bir nedenle kontrolden çıkıp, orta refüjdeki direği çarparak devirdi. 
     Kamyon, yol kenarında park halinde bulunan 06 BIH 07 ve 06 YRG 90 plakalı otomobillere çaptıktan sonra, bir apartmanın zemin katında bulunan dükkana girdi. 
     Çarpmanın etkisiyle otomobillerde maddi hasar oluşurken, dükkanda ve apartmanın 1. katındaki dairede tahribat oluştu. 
     SSK Dışkapı Eğitim Hastanesi'ne kaldırılarak tedavi altına alınan kamyon sürücüsü Özüm'ün, sağlık durumunun iyi olduğu öğrenildi. 
     Kaza nedeniyle yol bir süre ulaşıma kapanırken, olay yerine gelen TEK yetkililerinin çalışması sonrasında devrilen direk kaldırılarak, ulaşım tekrar verilmeye başlandı. 
     
</TEXT>
</DOC>
