<DOC>
<DOCNO> 186426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sondun03.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan kopyalamanın yasaklanması bölünmelere yol açtı 
</HEADLINE>
<TEXT>

     BM çerçevesinde hazırlanmakta olan, insan kopyalamanın tüm dünyada yasaklanmasıyla ilgili antlaşmanın girişimcileri bölündü. 
     ABD ve diğer bazı girişimciler topyekün yasaklamayı savunurken, bazı girişimci ülkeler ise kök hücrelerle ilgili bilimsel çalışmaların yasak dışında kalmasını savunuyor. Bu ikinci grubu çoğunlukla Avrupa ülkeleri oluşturuyor. 
     BM'deki diplomatik kaynakların Reuters'a verdikleri bilgiye göre, antlaşma taslağını hazırlayan 40 dolayındaki girişimci ülke tamamen ikiye bölündü ve uzlaşma sağlanması çok zor görünüyor. Konuyla ilgili kararı, BM Genel Kurulu'na bağlı Hukuk Komitesi'nin vereceği kaydedildi. 
     Uluslararası antlaşmanın imzalanması girişimi iki yıl önce başlatılmıştı. 
     
</TEXT>
</DOC>
