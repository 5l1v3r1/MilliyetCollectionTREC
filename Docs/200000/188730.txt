<DOC>
<DOCNO> 188730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/yazar/akyol.html </URL>
<DATE> 2003/10/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Milliyetçilik ve MHP 
</HEADLINE>
<TEXT>

   
   TÜRK fikir tarihi üzerine İletişim'in çıkardığı kitaplar dizisinde "Milliyetçilik" en kalın cilttir, bin sayfadır. Milliyetçiliğin "inkılapçı" versiyonu olan "Kemalizm" de aynı derecede dolgun ayrı bir cilttir. 
   Beşir Ayvazoğlu'nun hazırlamakta olduğu "milliyetçi düşüncenin temel metinleri" iki bin sayfalık dört cilt olacak. 
   Bizde sosyal bilimlerin kurucuları da milliyetçilerdir. 
   Bu zengin fikir mirasına rağmen, milliyetçi düşüncenin son büyük ismi sosyolog Prof. Erol Güngör 1975 yılında şöyle yazıyordu 
   "Elimizde henüz işlenmiş ve hazırlanmış bir Türk milliyetçiliği görüşü mevcut değildir " 
   Rahmetli Güngör inkarcılık yapmıyor, milliyetçiliğin bir süredir eski entelektüel ve bilimsel verimliliğini kaybettiğini belirtiyordu. 
   
   HAREKET'İ yaratıp yüzde 8 oy mertebesine çıkaran, Türkeş'in karizması ve "komünizmle mücadele" ortamıydı. 
   "9 Işık" işlenmiş, derinlikli bir fikirler manzumesi değildi etkisi, büyük harflerle yazılan "MİLLİ DOKTRİN" teriminin psikolojik cazibesinden geliyordu. 1965'teki 16 sayfalık baskısından 1970'lerin sonundaki 400 sayfalık baskısına, çok değişik ve çelişik görüşler "9 Işık" adı altında derlenmişti. 
   Onun için, "9 Işık" dayanıklı bir 'doktrin' olamamış, son MHP kongresinde de kimse "9 Işık"tan bahsetmemiştir. 
   Fikirler "işlenmiş ve hazırlanmış" olmadığı için, 1980 öncesinde parti programında Ortak Pazar'a "yeni Sevr" denilirken, seçim bildirisinde "devletleştirmeler" savunulurken, Türkeş ve arkadaşları 24 Ocak liberalizmini ve AP'nin Ortak Pazar politikasını bütün gücüyle destekliyordu 
   Sonunda, bana göre doğru olarak, "ortanın sağı" diyecekti Türkeş. 
   
   MİLLİYETÇİLİĞİN zengin düşünce mirası belli tarihi aşamalarla ilgilidir. O zamanki amaçların çoğuna da ulaşılmıştır. Bugün Türkiye'nin hem derinden gelen, hem yeni çıkan sorunları vardır. 
   Ziya Gökalp Şeyh Sait isyanından önce "Kürt Aşiretleri Hakkında Tedkikler"i yazmıştı. Bugün problem daha kritik olduğu halde, MHP kongresinde bu konuda kim ne dedi 
   Elbette kitleler teorilere oy vermez. Ama yaşanan somut sorunlara yaklaşımlarda halk kendini bulursa, büyük kitlelerle bir "duygudaşlık" oluşur. 
   Türkeş neden Menderes, Demirel, Özal kadar oy alamadı İşlevleri de, karizma tipleri de farklıydı çünkü. Öte yandan, "Çiçi Yabgu, Kürşat, Ötüken..." gibi söylemler halka pek bir şey ifade etmemiş, "Hareket"in otoriter yapısı yeni ve 'yerli' açılımlara da imkan vermemişti. 
   Erol Güngör o zaman yazmıştı 
   "Fikir daima serbestlik ve genişlik ister. Partizanlığın olduğu yerde fikir olmaz..." 
   1999 seçimleri istisnai bir konjonktürdür MHP h l yüzde 8 civarında, belki daha da az... 
   Çıkış yolu yok mu 
   "Ziya Gökalp ve Mümtaz Turhan'ın sosyal bilimlere dayalı geleneğini sürdürdüğünü" söyleyen Prof. Erol Güngör'ü hatırlamak lazım 
   "Türkiye'nin kültürü ve sosyal yapısı üzerine temellenmiş bir milliyetçilik anlayışı..." 
   Bu da ancak muhafazakar ve liberal değerleri sentezleyen, 70 milyonun tamamına açık demokratik, yeni bir milliyetçilik anlayışıyla olur. 
   
      
   
</TEXT>
</DOC>
