<DOC>
<DOCNO> 172074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/yasam/yas10.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kollarını istiyor 
</HEADLINE>
<TEXT>

     OSMAN NURİ BOYACI DHA 

     Denizli Acıpayam'a bağlı Yassıhöyük'te harman makinesine kaptırdığı iki kolunu kaybeden 12 yaşındaki Fatih Gültekin, hayata küsmedi ayaklarıyla bilgisayar kullanıp yazı yazdı. Yassıhöyük İlköğretim Okulu 7. sınıf öğrencisi olan Fatih, arkadaşlarıyla top oynamaktan ve bisiklete binmekten de vazgeçmedi. 
     Ailesi de, Fatih'e protez kol takılması için SSK'ya başvurdu. Ancak aileye, SSK'nın sigortalı yakınlarına elektronik protez kol verilmemesi genelgesi nedeniyle olumsuz yanıt verildi. Ekonomik durumları 20 bin euro Yaklaşık 32 milyar lira tutarındaki elektronik protezi almaya yetmeyen Gültekin ailesi son çare olarak Acıpayam Ticaret Odası'na başvurdu. Oda Başkanı İlhan Özcan da, Ziraat Bankası Acıpayam Şubesi'nde bir hesap açtırdı. Bir haftada 2.8 milyar lira toplandı, ancak Fatih'in hayalleri için yaklaşık 29 milyar lira daha gerekiyor. 
     

</TEXT>
</DOC>
