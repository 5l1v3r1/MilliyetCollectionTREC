<DOC>
<DOCNO> 198492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sontur26.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınav başvuruları Aralık'ta başlıyor... 
</HEADLINE>
<TEXT>

     Öğrenci Seçme Sınavı ve Ortaöğretim Kurumları Öğrenci Seçme ve Yerleştirme Sınavı'na başvurular Aralık ayı içinde yapılacak. 
     Adaylar ÖSS'ye 1-15 Aralık 2003 OKÖSYS'ye de 22 Aralık 2003-5 Ocak 2004 tarihleri arasında başvurabilecek. 
     Milli Eğitim Bakanlığı, liseye giriş sınavı LGS olarak da bilinen OKÖSYS'yi 13 Haziran 2004 pazar günü gerçekleştirilecek. Sosyal bilimler lisesi, fen, anadolu, anadolu öğretmen, anadolu imam hatip, anadolu meslek ve teknik liseleri, MEB Sağlık İşleri Daire Başkanlığı'na bağlı sağlık meslek liseleri, Adalet Bakanlığı'na bağlı meslek liseleri, Tarım ve Köyişleri Bakanlığı'na bağlı meslek liseleri ve Başbakanlık Tapu ve Kadastro Genel Müdürlüğü'ne bağlı meslek lisesine girmek isteyen öğrenciler, 22 Aralık 2003-5 Ocak 2004 arasında okul müdürlüklerine başvurabilecek. 
     Sınav sonuçları 2004 temmuz ayında son haftasında açıklanacak ilköğretim ve lisenin ara sınıflarında okuyan öğrencilere yönelik Devlet Parasız Yatılık ve Bursluluk Sınavı DPY ise 8 Mayıs 2004 cumartesi günü gerçekleştirilecek. Bu sınavın başvuruları, 19 Ocak-13 Şubat 2004 arasında alınacak. DPY sonuçları 2004 ağustos ayının son haftasında açıklanacak. 
     
     ÖSS sınavı 
     Üniversite kapısını açacak Öğrenci Seçme Sınavı ÖSS ÖSYM tarafından 20 Haziran 2004 tarihinde gerçekleştirilecek. Adaylar başvurularını 1-15 Aralık 2003 tarihleri arasında yapacak. 2004 ÖSS'ye başvuracak adaylar ilk olarak başvuru tarihleri sırasında 4 milyon karşılığında kılavuz ve başvuru belgesini alarak, 35 milyon yatırdıktan sonra aynı tarihler arasında başvuru belgesini okul müdürlüklerine ya da ÖSYM sınav merkezlerine teslim edecek. 
     Sınavsız geçişten yararlanarak bir meslek yüksekokuluna girmek isteyen adaylar da aynı tarihler arasında sınav ücreti olarak bankaya 6 milyon lira yatıracak. 
     Yabancı Dil Sınavı YDS ise 27 Haziran 2004 tarihinde gerçekleştirilecek. YDS'ye girecek adaylar bankaya yatıracakları sınav ücreti ise 40 milyon lira olarak belirlendi. 
     Adaylar ayrıca yerleştirme sırasında da 18 milyon lira para yatırmak zorunda. 
     
</TEXT>
</DOC>
