<DOC>
<DOCNO> 175434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sondun10.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp Vietnam güzeli "Sadece evden kaçmıştım" 
</HEADLINE>
<TEXT>

     Vietnam'da kaybolduğu bildirilen geçen yılın Vietnam güzeli 18 yaşındaki Pham Thi Mai Phuong, ortaya çıkarak iyi olduğunu sadece evden kaçtığını söyledi. 
     Polis, yaptığı açıklamada, ailesinin İngiltere'ye okula gönderme kararı nedeniyle anne ve babası ile tartışan Phuong'un kız arkadaşları ile başka bir kente kaçtığını belirtti. 
     Phuong'un durumunun gayet iyi olduğunu kaydeden polis, ailesinin İngiltere'ye gönderme baskılarına rağmen genç kızın Vietnam'da kalmak istediğini ifade etti. 
     Phuong'un ailesi, 5 ağustosta ülkenin kuzeyindeki liman kenti Hai Pong'da İngilizce kursundan çıktıktan sonra kayıplara karışan kızlarının, Haiphong emniyet müdürünün oğlu olan erkek arkadaşı tarafından kaçırılmış olabileceğini bildirmişti. 
     Pham Thi Mai Phuong, geçen yıl Nijerya'da yapılması planlanan, ancak bu ülkede çıkan bir fetvanın 200'den fazla kişinin ölümüne yol açması nedeniyle İngiltere'nin başkenti Londra'ya taşınan ''Dünya Güzellik Yarışması''nda ülkesini temsil etmişti. 
     Phuong, İngiltere'deki Luton Üniversitesi'nde işletme eğitimi görmek üzere burs almıştı. 
     
</TEXT>
</DOC>
