<DOC>
<DOCNO> 199549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo05.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
A2 Milli Takım aday kadrosu açıklandı 
</HEADLINE>
<TEXT>

     Almanya Futbol Federasyonu tarafından düzenlenen Uluslararası Future Cup Turnuvası kapsamında 10 Aralık Çarşamba günü deplasmanda İskoçya ile karşılaşacak A 2 Milli Futbol Takımı aday kadrosu açıklandı. 
     A 2 Milli Takım Teknik Direktörü Metin Türel ve Genç Milli Takımlar Koordinatörü Gündüz Tekin Onay tarafından belirlenen 18 kişilik aday kadroya Malatyaspor, Gençlerbirliği ve Denizlispor'dan 3'er, Trabzonspor, Gaziantepspor ve Fenerbahçe'den 2'şer, Samsunspor, Adanaspor ve Konyaspor'dan da 1'er oyuncu çağrıldı. 
     Aday kadroya çağrılan oyuncular şöyle 
     Fevzi Tuncay, Tolga Seyhan, Celalettin Koçak Malatyaspor , Hasan Sönmez, Hüseyin Çimşir Trabzonspor , Ali Tandoğan, Baki Mercimek, Veysel Cihan Gençlerbirliği , Mehmet Polat, Bülent Bölükbaşı Gaziantepspor , Çağdaş Atan, Ersen Martin, Mustafa Keçeli Denizlispor , Ali Güneş, Yusuf Şimşek Fenerbahçe , Evren Turan Samsunspor , Necati Ateş Adanaspor , Zafer Biryol Konyaspor . 
     Dundee kentinin Tannadica Stadı'ndaki maç, TSİ 21.30'da başlayacak. 
     Milliler, 7 Aralık Pazar günü İstanbul Holiday Inn Crown Plaza Otel'de kampa girecek ve 8 Aralık Pazartesi sabahı İskoçya'ya hareket edecek. 
     Uluslararası Future Cup Turnuvası'nda Türkiye'nin de yer aldığı grupta İskoçya ve Almanya bulunuyor. Türkiye'nin, İskoçya ile Antalya'da yaptığı ilk karşılaşma 1-1 berabere sonuçlanmıştı. Milliler, deplasmanda 2-1 yendikleri Almanya ile Ankara'da 0-0 berabere kalmıştı. 
     
</TEXT>
</DOC>
