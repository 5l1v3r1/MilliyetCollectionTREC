<DOC>
<DOCNO> 150523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo35.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de derbi mesaisi... 
</HEADLINE>
<TEXT>

     Fenerbahçe, hafta sonunda Beşiktaş'la oynayacağı derbi maçın hazırlıklarına, ara vermeden başladı. 
     Ligde dün akşam Denizlispor ile deplasmanda oynadığı erteleme maçının ardından özel uçakla İstanbul'a dönen sarı-lacivertli takım, bugün Samandıra Tesisleri'nde hafif bir antrenman yaptı. 
     Denizlispor maçında ilk 11'de sahaya çıkan futbolculara düz koşu yaptırıp serbest antrenman programı uygulayan Teknik Koordinatör Tamer Güney, öteki oyunculara kondisyon çalışmasının ardından dar alanda çift kale maç yaptırdı. 
     Sakatlıkları nedeniyle tedavileri süren Mirkovic, Rebrov ve genç futbolcu Kerim takımdan ayrı koşu yaparak çalışmalarını sürdürdü. 
     Fenerbahçe, Beşiktaş maçının hazırlıklarını yarın yapacağı antrenmanla sürdürecek. 
     





</TEXT>
</DOC>
