<DOC>
<DOCNO> 164223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sontur24.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli olmadığı halde hamile kaldı diye ablasını öldürdü... 
</HEADLINE>
<TEXT>

     Keçiören'de hamile bir genç kadın, kardeşi tarafından öldürüldü. 
     Ankara Emniyet Müdürlüğü Asayiş Şube Cinayet Büro Amirliği'nden verilen bilgiye göre, Keçiören Aktepe Çaldıran Mahallesi'nde oturan Yıldız Y. 24 öldürülmüş olarak bulundu. Olayı inceleyen cinayet masası ekipleri, şüpheli olarak gördükleri Yıldız Y.'nin 17 yaşındaki kardeşi Ç.Y'yi gözaltına aldılar. 
     Emniyette sorgulanan Ç.Y, cinayeti kendisinin işlediğini itiraf ederek, ablasının bir süre önce Hakkari'nin Şemdinli ilçesindeki evinden kaçarak Ankara'ya geldiğini söyledi. Ablasının evli olmadığı halde hamile kaldığını öğrendiğini belirten Ç.Y, ''Ablamın birden çok erkekle ilişkisi olduğunu öğrenince çılgına döndüm'' dedi. Cinayet bürosu ekiplerine, olayı yer göstererek de anlatan Ç.Y, sorgulamasının ardından adliyeye sevk edildi. 
     
</TEXT>
</DOC>
