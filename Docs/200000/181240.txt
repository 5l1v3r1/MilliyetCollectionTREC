<DOC>
<DOCNO> 181240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun33.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerard Depordieu'nun oğlu mahkemede fenalaştı... 
</HEADLINE>
<TEXT>

     Fransız aktör Gerard Depardieu'nun kendisi gibi oyuncu olan oğlu Guillaume Depardieu 32 , bir kişiyi silahla tehdit etmekten yargılandığı mahkemede fenalaştı. 
     Yetkililer, ayakta ifade verirken kendinden geçerek konuşmasını kesen ve sanık sandalyesine oturan Depardieu'nun durumuna ilişkin ayrıntılı bilgi vermezken, hakimin oyuncunun rahatsızlığı nedeniyle duruşmayı ertelediği bildirildi. 
     Guillaume Depardieu, geçen Ağustos ayında Normandiya'da bir barda kıyafetleriyle dalga geçen kişiyi havaya ateş açarak silahla tehdit etmekle suçlanıyor. Geçen Haziran'da 1996 yılında geçirdiği kazada aldığı yara nedeniyle enfeksiyondan bir türlü kurtulamayan sağ bacağı kesilen Guillaume Depardieu'nün, suçlu bulunması halinde 3 yıla kadar hapis ve 50 bin dolar para cezasına çarptırılabileceği belirtiliyor. 
     
</TEXT>
</DOC>
