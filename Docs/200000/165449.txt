<DOC>
<DOCNO> 165449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sontur24.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartıştığı kaynanasının üzerine kaynar su döktü... 
</HEADLINE>
<TEXT>

     İzmit'te, iki yıllık evli genç kadın, tartıştığı kayınvalidesinin üzerine kaynar su döktü. 
     Alikahya Beldesi'nde oturan Kezban Ateş 22 , eşi ve kayınpederi il dışında olduğu için birlikte kaldığı kayınvalidesi Fitnas Ateş 42 ile henüz belirlenemeyen nedenle tartıştı. 
     Genç kadın, kavgaya dönüşen olayda, mutfakta ocağın üstünde bulunan çaydanlıktaki kaynar suyu kayınvalidesinin üzerine boşaltıp kaçtı. 
     Komşuları tarafından Kocaeli Devlet Hastanesi'ne kaldırılan ve vücudunda 2. derece yanık tespit edilen Fitnaz Ateş, ilk müdahalenin ardından SSK İzmit Hastanesi'ne sevk edildi. 
     Olaydan sonra Jandarma tarafından yakalanan Kezban Ateş, sorgulaması sonrasında çıkarıldığı mahkemece tutuksuz yargılanmak üzere serbest bırakıldı. 
     
</TEXT>
</DOC>
