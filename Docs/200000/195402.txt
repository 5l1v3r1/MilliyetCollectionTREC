<DOC>
<DOCNO> 195402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/guncel/gun03.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Che'nin oğluna soru beğendiremediler... 
</HEADLINE>
<TEXT>

   Hep aynı konular sorulduğu için basının sorularını yanıtlamayacağını söyleyen Che'nin oğlu, sadece ABD'nin Irak politikası konusunda konuştu 
      ŞÜKRAN PAKKAN istanbul 
   
   Küba Dostluk, Dayanışma ve Kültür Günleri kapsamında İstanbul'a gelen Che Guevera'nın oğlu Camilo Guevera March, dün yaptığı basın toplantısında gazetecilerle büyük 'mücadele' verdi. March, N zım Kültürevi'ndeki toplantıda fotoğrafının çekilmesini engellemek amacıyla başını sürekli yere doğru eğdi. Tüm ricalara rağmen objektiflere bakmayan, hatta su şisesinin arkasına yüzünü gizlemeye çalışan March, "Beni değil, dernek yöneticilerini, diğer misafirleri çekin" diyerek basını yönlendirmeye çalıştı. 
   
   Sorulardan şik yetçi 
   Kendisine yöneltilen soruları da Küba Büyükelçisi Miguel Lamazares Puello'nun yanıtlayacağını açıklayan March, gazetecilerin tepkisine neden oldu. "Şu anda ne iş yapıyor ", "N zım Hikmet'i tanıyor mu " gibi sorulara yanıt vermeyen March, "Burada bulunmamızın amacı etkinlikleri duyurmak. Alışılmış sorulara cevap vermiyorum. Farklı bir soru sorarsanız cevap veririm. Birkaç gündür Türkiye'deyim, söyleşiler verdim, hep aynı sorular soruluyor" diye konuştu. 
   Dernek yöneticilerinin devreye girmesiyle bir soruyu yanıtlayan March, şu andaki dünya düzenini çok karmaşık bulduğunu belirterek, emperyalist güç olan ABD'nin yeni bir düzen kurmaya çalıştığını ve bu girişiminin çok zor olacağını söyledi. March şöyle konuştu 
   
   'ABD'nin işi zor' 
   "Yeni dünya düzenini, Amerika emperyalizmine teslim olmayan bir ruhla cevaplıyorum. ABD, kendi çıkarlarına göre yeni düzen kurmaya çalışıyor. Bunu Irak halkının çıkarlarını yok sayarak yapıyorlar. Dünyanın en güçlü ülkesi olmasına rağmen ABD için yeni düzen kurmak kolay olmayacak. Irak, bu anlamda iyi bir örnek." 
   
   
</TEXT>
</DOC>
