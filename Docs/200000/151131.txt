<DOC>
<DOCNO> 151131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/spor/spo13.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
GENÇLER'E ENGEL YOK 2-0 
</HEADLINE>
<TEXT>

Başkent ekibi, Fenerbahçe beraberliğinin yarasını Elazığspor karşısında sardı. Flip ve Serkan'ın golleriyle üç puanı kapıp, yarıştan kopmayacağını ispatladı 
     Farkı kaçırdılar 
     ZİRVENİN ortaklarından Gençlerbirliği evinde Elazığspor karşısında zorlanmadan üç puana ulaştı. Elazığspor'un kalabalık savunma anlayışı karşısında sadece 15 dakika zorlanan Başkent ekibi, Flip'in 15. dakikadaki golüyle öne geçti. Veysel, El Saka, Ahmed Hassan ve Serkan ile birçok pozisyonu kaçıran Gençler, Serkan'ın 60. dakikadaki golüyle rahatladı ve sahadan galip ayrıldı. 
     
Hedefe yürüyoruz      GENÇLERBİRLİĞİ Teknik Direktörü Ersun Yanal, kupa finali öncesinde Elazığspor galibiyetinin önemli olduğunu söyledi. Yanal, "Her iki kulvarda birden hedefimize doğru gidiyoruz. Oyun olarak değil ancak kaçırdığımız pozisyonların çokluğu ve mücadele gücümüz sevindiriciydi. Şimdi çarşambaya konsantre olmamız gerekiyor. Kupayı müzemize götürmek istiyoruz" dedi. 
     BAŞKENT ekibinin golcüsü Veysel, önümüzdeki hafta Altay ile oynanacak olan kritik maçta forma giyemeyecek. Yıldız futbolcu dün dördüncü sarı kartını görünce cezalı duruma düştü. Hafta başında Almanya'da Bochum takımı ile sözleşme imzalayan Thomas son anda maç kadrosundan çıkartıldı. Hasta olan Thomas'ın Trabzonspor Kupa finali öncesinde dinlendirildiği açıklandı. 
     


SPOR 


































</TEXT>
</DOC>
