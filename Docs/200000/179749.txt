<DOC>
<DOCNO> 179749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sondun21.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Almanya Başbakanı Schröder ile biraraya geldi 
</HEADLINE>
<TEXT>

     Başbakan Recep Tayyip Erdoğan, Berlin'de Almanya Başbakanı Gerhard Scröder ile çalışma yemeğinde bir araya geldi. 
     Başbakan Erdoğan, başbakanlığa gelişinde askeri törenle karşılandı. 
     İki ülkenin milli marşlarının çalınmasından sonra, Erdoğan ve Schröder görüşmeye başladılar. 
     Görüşmeye Türk tarafından, Turizm ve Kültür Bakanı Erkan Mumcu, AK Parti Genel Başkan Yardımcıları Nazım Ekren ve Şaban Dişli, AB ve Almanya ile ilişkilerden sorumlu Dışişleri Bakanlığı Müsteşar Yardımcısı Büyükelçi Volkan Bozkır ve Türkiye'nin Berlin Büyükelçisi Osman Korutürk katıldı. 
     Erdoğan ve Schröder, görüşmeden sonra ortak basın toplantısı düzenleyecekler. 
     
</TEXT>
</DOC>
