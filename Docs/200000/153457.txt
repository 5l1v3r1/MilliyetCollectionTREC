<DOC>
<DOCNO> 153457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sondun16.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li askeri yetkili "Önce kalabalıktan ateş açıldı" 
</HEADLINE>
<TEXT>

     Amerikalı bir askeri yetkili, Felluce'de gösteri yapan kalabalıktan ateş açılması üzerine, Amerikan askerlerinin karşılık verdiğini söyledi. 
     82. Hava İndirme Tümeni'nden Binbaşı Michael Marti, dün Iraklıların öldürülmesini Amerikan karargahı dışında protesto eden kalabalığın, Amerikan askeri konvoyuna önce taş atması, sonra da ateş açması üzerine askerlerin karşı ateş açtığını belirtti. 
     Marti, olayda 2 kişinin yaralandığını söylerken, Felluce sakinleri silahsız olan kalabalıktan en az 1 kişinin öldüğünü kaydetti. 
     Hastane kaynakları ise olayda 2 kişinin öldüğünü bildirdi. 
     Bir hastane yetkilisi, ölen Iraklıların başından vurulduğunu belirtti. Yetkili, olayda yaralanan 8 kişinin tedavi altına alındığını, diğer yaralıların ise başka bir hastaneye götürüldüğünü kaydetti. 
     El Cezire televizyonu muhabiri de Amerikan askerlerinin ateşinde 2 kişinin öldüğünü belirtmişti. 
     




</TEXT>
</DOC>
