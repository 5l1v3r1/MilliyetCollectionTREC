<DOC>
<DOCNO> 167908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/guncel/gun02.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
KADEK, ABD’nin İran muhbiri mi 
</HEADLINE>
<TEXT>

     HABER MERKEZİ 

     Kuzey Irak’ın Süleymaniye kentindeki Türk Özel Harek t timi bürosuna düzenlenen baskını protesto ederek Florida - Tampa’daki Merkez Kuvvetler Komutanlığı CENTCOM kararg hındaki devir teslim törenine katılmayan Ege Ordu Komutanı Orgeneral Hurşit Tolon, dün ABD’den Türkiye’ye döndü. Baskını "iğrenç" sözcüğüyle niteleyen Tolon’un, operasyonu "ABD’nin Kuzey Irak’taki bazı gruplarla uygulamaya çalıştığı senaryoya" dayandırması dikkat çekti. Tolon’un işaret ettiği, Kuzey Irak’taki Kürt grupların yanı sıra PKK - KADEK’le ABD’nin yürüttüğü temasların Ankara’da büyük bir dikkatle izlendiği bildirildi. 
     
     TEHLİKELİ İLİŞKİ 
     Kulislere yansıyan bilgilere göre, kontrolü altındaki Kuzey Irak’ta PKK KADEK’in yöneticisi Cemil Bayık’la temas kuran ABD askeri yetkilileri, terör örgütünden sınırdaki İran ordusunun hareketleri konusunda istihbarat kabul etmeye başladılar. Kandil Dağı’ndaki bazı kampları boşaltarak ABD’nin güvenini kazanmaya çalışan Bayık ve terör örgütünün diğer yöneticileri, silahlı adamlarını İran sınırları içinde İran askerleriyle çatışmaya sokmaktan da çekinmediler. İran, yakın zamana kadar faaliyetlerine göz yumduğu PKK KADEK’in karakol baskınlarına kadar varan saldırılarına önlem almaya çalışıyor. 
     

</TEXT>
</DOC>
