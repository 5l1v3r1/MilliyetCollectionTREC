<DOC>
<DOCNO> 196614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/soneko44.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Çatır çatır geçen anlaşma süreci bugün anlaşmayla sonuçlandı" 
</HEADLINE>
<TEXT>

     Rusya'dan doğalgaz alımı konusunda yaşanan sorunların çözülmesi amacıyla 11 aydır BOTAŞ ile Rus gaz şirketi Gasprom'un satış şirketi Gasexport arasında sürdürülen görüşmelere bugün imzalanan anlaşmayla son nokta kondu. 
     Anlaşmanın ardından düzenlenen basın toplantısında Enerji ve Tabii Kaynaklar Bakanı Hilmi Güler, ''11 aydır süren çetin müzakerelerde bu akşam mutlu sona ulaşmış bulunuyoruz'' dedi. 
     ''Çatır geçen anlaşma süreci bugün anlaşmayla sonuçlandı'' ifadesini kullanan Bakan Güler, bu anlaşmanın şimdiye dek yapılmış yanlışların bir bir düzeltileceğinin göstergesi olduğunu söyledi. 
     Güler, anlaşma çerçevesinde 4 ayrı fiyatın tek fiyata indirgendiğini, fiyatların Avrupa Birliği ile rekabet edecek düzeye getirildiğini, aracı şirket Turus Gaz'ın faaliyetine son verileceğini bildirdi. 
     Güler, ayrıca, ''sıkıntı yaşanan al ya da öde miktarlarında da önemli avantajlar sağlandığını açıkladı. 
     İki ülke arasındaki ilişkilere büyük önem verdiklerini söyleyen Bakan Güler, bu anlaşmayla Rusya ile ilişkilerde yeni bir sayfanın açıldığını belirtti. 
     
</TEXT>
</DOC>
