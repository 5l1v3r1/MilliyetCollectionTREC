<DOC>
<DOCNO> 179672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/siyaset/siy06.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya ile Kaplan krizi 
</HEADLINE>
<TEXT>

      UTKU ÇAKIRÖZER Ankara 

   
   Dışişleri Bakanlığı, Başbakan Recep Tayyip Erdoğan'ın bugün Berlin'de Almanya Başbakanı Gerhard Schröder'le görüşmesine saatler kala Köln İdari Mahkemesi'nin "kara ses" olarak tanınan Cemalettin Kaplan'ın oğlu ve İslami Cemiyetler ve Cemaatler Birliği Teşkilatı Başkanı Metin Kaplan'ın Türkiye'ye iade edilmeme kararını protesto etti. Erdoğan'ın Schröder'den Kaplan'ın iade edilmesini istemesi bekleniyor. 
   Dışişleri Bakanlığı Sözcüsü Hüseyin Diriöz'ün yazılı açıklaması Erdoğan'ın resmi ziyaret için Almanya'da olduğu gün basın - yayın kuruluşlarına fakslandı. Erdoğan - Schröder görüşmesine saatler kala yapılan açıklama görüşmenin de gündemini etkileyecek. Erdoğan'ın, Schröder'e Kaplan'ın iadesi konusunda yeni bir talep iletmesini beklediklerini kaydeden Alman diplomatik kaynakları, "Hükümetimiz Kaplan'ın iadesi konusunda Türk hükümetiyle mutabık. Ancak yargı kararı karşısında bir şey yapılamıyor" değerlendirmesini yaptı. 
   
   
</TEXT>
</DOC>
