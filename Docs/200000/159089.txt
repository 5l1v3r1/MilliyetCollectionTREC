<DOC>
<DOCNO> 159089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sontur03.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağın düştüğü bölgeye çok sayıda ceset torbası ulaştırıldı 
</HEADLINE>
<TEXT>

     Trabzon'un Maçka İlçesi'ne bağlı Esiroğlu Beldesi yakınında düşen Ukrayna'ya ait uçağın enkazındaki çalışmalar sürüyor. 
     İki ana parçaya ayrılan uçağın enkazının çevresinde çok sayıda parçalanmış ceset bulunuyor. Enkaz alanında çalışan itfaiye ve jandarma ekipleri, ağır yanık kokusu nedeniyle maske kullanırken, parçalanmamış cesetler ise bir kenara ayrılarak kimlik tespitine çalışılıyor. 
     Uçağın kara kutusuna ulaşmaya çalışan ekipler, düşen uçaktan fırlayan, askerlere ait eşyaları da bir alanda topluyor. 
     Esiroğlu Beldesi'ne bağlı Konaklar Köyü'nde yerleşim alanı dışına düşen ve 2 ana parçaya ayrılan uçağın, ön kısmı tamamen parçalanırken, kuyruk kısmı ise tek parça halinde bulunuyor. 
     Öte yandan, İl Sağlık Müdürlüğü, sağlık ekipleriyle birlikte bölgeye ceset torbası gönderdi. 
     
</TEXT>
</DOC>
