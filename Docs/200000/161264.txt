<DOC>
<DOCNO> 161264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sonspo15.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum gitti Löw geldi... 
</HEADLINE>
<TEXT>

     Avusturya lig ve kupa şampiyonu Austria Wien takımı, sözleşmesini süresinden önce sona erdirerek Fenerbahçe'ye giden Alman teknik direktör Christoph Daum'un yerine, yine Alman Joachim Löw ile sözleşme imzaladı. 
     Kulüpten yapılan açıklamada, 49 yaşındaki Joachim Löw ile 2 yıllık sözleşme imzalandığını ve Alman çalıştırıcının görevine resmen dün başladığı bildirildi. Fenerbahçe ve Adanaspor'da da bir dönem çalışan Löw'e ödenecek yıllık ücret ise açıklanmadı. 
     Sözleşmeyi imzaladıktan sonra basına açıklama yapan Joachim Löw, ''antrenörler mezarlığına gitmeye niyeti olmadığını'' belirterek, ''Bunun için daha çok gencim. Austria Wien gibi geleneksel bir takımı çalıştırmaktan çok memnunum. Görevimi büyük titizlik ve enerjiyle yapacağımdan emin olabilirsiniz'' dedi. 
     Löw, Austria Wien takımının yeni sezona ''favori takım'' olarak başlayacağını ve bu önderliğini korumayı hedeflediğini belirterek, yeni sezonda 20 ila 23 kişi arasında bir kadro oluşturmayı hedeflediğini söyledi. 
     
</TEXT>
</DOC>
