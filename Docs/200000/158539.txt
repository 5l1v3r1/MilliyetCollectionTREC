<DOC>
<DOCNO> 158539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sontur04.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üvey baba dehşeti... 
</HEADLINE>
<TEXT>

     Adana'da plastik su borusundan yaptığı copla üvey kızlarını dövüp hastanelik eden Çetin Kurtboğan 35 , gözaltına alındı. Anne Mediha Canbey'in 49 , yurda kabul edilmeyen çocuklarının bakımını sağlayabilmek için Kurtboğan'la nikahsız yaşadığı anlaşıldı. 
     Yeşilyurt Mahallesi 166. Sokak'taki Kuloğlu Apartmanı'nda yaşanan aile dramı hastanede bitti. Kurtboğan, beş yıldır nikahsız yaşadığı Canbey'in ilk evliliğinden olan çocukları N.A. 16 , N.A. 12 ve N.A.'yı 9 copla öldüresiye dövdü. Çocukların, telefonla haber vermesi üzerine eve gelen Mediha Canbey, gördüklerine inanamadı. Dayak sırasında ortanca kızının kulak memesinin yırtıldığını belirten Canbey, "Çetin bizi sürekli dövüyordu. Artık, onun ne yüzünü görmek ne de birlikte yaşamak istiyorum. Cezasını çeksin" diyerek Kurtboğan'dan şikayetçi oldu. 
     Kurtboğan ise yakalanarak getirildiği Çocuk Şubesi'nde "Bir süre belediyede geçici işçi olarak çalıştım. Daha sonra çıkardılar. Olay anında çok alkollüydüm. Çocuklar yaramazlık yapınca korkutmak için vurdum. Pişmanım" dedi. 
     Plastik fabrikasında çalışan anne Canbey'in okumalarını istediği üç kız kardeşin Sosyal Hizmetler Çocuk Esirgeme Kurumu'na teslim edilmesi için girişim başlatıldı. 

     
</TEXT>
</DOC>
