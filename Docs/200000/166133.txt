<DOC>
<DOCNO> 166133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/spor/bnba.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni askerler 
</HEADLINE>
<TEXT>

NBA takımları 2003 draftında yeni yıldız adaylarına kavuştular. Otoriteler tarafından Magic Johnson ve Kobe Bryant ile kıyaslanan 19 yaşındaki guard LeBron James’i Cleveland Cavaliers kaptı 
     NBA’ye yakın plan 
METE AKTAŞ 

     Perşembe akşamı New York’un Dünyaca ünlü salonu Madison Square Garden’da düzenlenen 2003 NBA Draftında NBA takımları yeni yıldız adaylarına kavuştular. Beklenildiği gibi draftta 1 numaralı seçme hakkına sahip olan Cleveland Cavaliers, kısa bir süre önce Nike firması ile 90 milyon dolarlık bir sponsorluk anlaşması imzalayan ve daha bir tek NBA maçı oynamamasına rağmen yetenek açısından basketbol otoritelerince Magic Johnson ve Kobe Bryant ile kıyaslanan 19 yaşındaki St.Vincent - St. Mary Lisesi mezunu 2.02’lik guard LeBron James’i seçti. Cavaliers’ın ardından 2. seçme hakkına sahip Detroit Pistons da daha önce yaptıkları açıklamalara bağlı kalarak Hemofarm’da forma giyen 18 yaşındaki 2.14 boyundaki Sırp pivot Darko Milicic’i kadrosuna dahil etti. Kendi takımında bile önemli süreler almayan tecrübesiz Milicic’in kısa vadede milli oyuncumuz Mehmet Okur’u tehdit edeceğini düşünmek zor. Ancak 2.14 boyunda olmasına karşın çok yönlü bir oyuna sahip olan Milicic’in Pistons’ın geleceğe dair planlarında başrol oynayacağı da bir gerçek. 
     
     Maciej Lampe sürprizi 
     Syracuse Üniversitesi ile 2003 NCAA şampiyonluğunu yaşayan 20 yaşında ve 2.02 boyundaki forvet Carmelo Anthony ise 3. sırada Denver Nuggets tarafından seçilen isimdi. Uzun oyuncu arayışındaki Toronto Raptors tercihini Georgia Tech’in 2.11’lik genç yıldızı Chris Bosh’dan kullanırken, 5. sırada seçen Miami Heat takımı Marquette’in atletik guardı Dwyane Wade’i draft etti. Hafta içinde bir çok geniş kapsamlı takas söylentilerinin yayılmasına karşın, beklenen "sarsıcı" takas senaryolarının hiç biri gerçekleşmedi. Draftın en büyük sürprizi sayılabilecek olayı ise, 1. turda seçilecek ilk 10 - 15 oyuncu arasında yer alması beklenen Real Madrid’in Polonyalı pivotu Maciej Lampe’nin ancak 2. turda 30. sırada New York tarafından seçilmesiydi. Toplam 20 uluslurarası oyuncunun seçildiği draft tarihi rekoru 2003 NBA Draft’ında, Ülkerspor forması giyen 19 yaşındaki Gürcü asıllı pivot Zaza Paculia da 2. tur 42. sırada Orlando Magic tarafından draft edildi. İki tur sonunda toplam 58 oyuncunun seçildiği 2003 draftında 1. turda seçilerek garanti kontrata imza atma hakkını 29 oyuncu kazandı. 
     
DRAFT LİSTESİ BİRİNCİ TUR SIRA TAKIM OYUNCU 1 Cleveland Cavaliers LeBron James 2 Detroit Pistons Darko Milicic 3 Denver Nuggets Carmelo Anthony 4 Toronto Raptors Chris Bosh 5 Miami Heat Dwayne Wade 6 LA Clippers Chris Kaman 7 Chicago Bulls Kirk Hinrich 8 Milwaukee Bucks T.J. Ford 9 NY Knicks Mike Sweetney 10 Washington Wizards Jarvis Hayes 11 G.State Warriors Mickael Pietrus 12 Seattle Supersonics Nick Collison 13 Memphis Grizzlies Marcus Banks 14 Seattle Supersonics Luke Ridnour 15 Orlando Magic Reece Gaines 16 Boston Celtics Troy Bell 17 Phoenix Suns Caparkapa 18 New Orleans H. David West 19 Utah Jazz Aleksander Pavlovic 20 Boston Celtics Dahntay Jones 21 Atlanta Hawks Boris Diaw 22 New Jersey Nets Zoran Planinic 23 P.Trail Blazers Travis Outlaw 24 LA Lakers Brian Cook 25 Detroit Pistons Carlos Delfino 26 M.Timberwolves Nbudi Ebi 27 Memphis Grizzlies Kendrick Perkins 28 San Antonio Spurs Leandrinho Barbosa 29 Dallas Mavericks Josh Howard İKİNCİ TUR 30 New York Knicks Maciej Lampe 31 Cleveland Cavaliers Jason Kapono 32 Los Angeles Lakers Luke Walton 33 Miami Heat Jerome Beasley 34 Los Angeles Clippers S.Schortsanitis 35 Milwaukee Bucks Szymon Szewczyk 36 Chicago Bulls Mario Austin 37 Atlanta Hawks Travis Hansen 38 W. Wizzards Steve Blake 39 New York Knicks Slavko Vranes 40 G.State Warriors Derrick Zimmerman 41 Seatle SuperSonics Willie Green 42 Orlando Magic Zaza Pachulia 43 Milwaukee Bucks Keith Bogans 44 Houston Rockets Malick Badiane 45 Chicago Bulls Matt Bonner 46 Denver Nuggets Sani Becirovic 47 Utah Jazz Maurice Williams 48 New Orleans James Lang 49 Indiana Pacers James Jones 50 Philadelphia 76ers Paccelis Morlende 51 New Jersey Nets Kyle Korver 52 Toronto Raptors Ramon Van de Hare 53 Chicago Bulls Tommy Smith 54 P.Trail Blazers Nedzad Sinanovic 55 M.Timberwolves Rick Rickert 56 Boston Celtics Brandon Hunter 57 Dallas Mavericks Xue Yuyang 58 Detroit Pistons Andreas Glyniadakis      

</TEXT>
</DOC>
