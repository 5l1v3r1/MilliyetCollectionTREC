<DOC>
<DOCNO> 178567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/ekonomi/eko09.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener ABD kredisinin Irak'la ilgisi yok 
</HEADLINE>
<TEXT>

   ANKARA Milliyet 
   
   Başbakan Yardımcısı Abdüllatif Şener, ABD'nin Türkiye'ye vereceği 8.5 milyar dolarlık kredinin Irak'ta yaşanan gelişmelerle bir ilgisi olmadığını söyledi. 
   Ankara Sanayi Odası'nın ASO meclis toplantısına katılan Şener, teknik görüşmelerinin geçtiğimiz hafta bittiğini bildirdi ve "Süreç önümüzdeki günlerde ABD Kongresi'nin açılması ile devam edecek" dedi. Hükümetin Irak politikasının 70 milyonun yararına olduğunu belirten Şener, "Marttaki tezkerenin reddinden sonra Türkiye'ye olan saygı arttı. ABD ile ilişkiler daha sağlıklı zemine oturdu" dedi. 
   
   Protesto edildi 
   Orman vasfını kaybetmiş arazilerin 2B satışıyla ilgili Anayasa değişikliğinin veto edilmesini de Şener, "Ülke ekonomisinin böyle bir kaynağa ihtiyacı olmadığını kimse söyleyemez. 2B ülke ekonomisinin bam telidir" dedi. Şener, çıkışta İmar Bankası mudilerinin protestosuyla karşılaştı. ASO'nun karşısındaki BDDK binasının önünde bekleyen mudiler, Şener'in geldiğini öğrenince ASO'nun kapısında toplandı. Mudiler, "Hırsız Uzan, işbirlikçi BDDK" ve "Devletin bonosu, Hazine'nin namusu" diye bağırdı. 
   
   
</TEXT>
</DOC>
