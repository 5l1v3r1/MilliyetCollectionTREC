<DOC>
<DOCNO> 197655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sontur11.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapadokya bayramda tıklım tıklım dolu... 
</HEADLINE>
<TEXT>

     Türkiye'nin önemli turizm merkezlerinden Kapadokya'daki turistik konaklama tesislerinde, Ramazan Bayramı nedeniyle doluluk oranı yüzde l00'e ulaştı. 
     Kapadokya Turistik İşletmeler Derneği KAPTİD Genel Sekreteri Nazif Demir, yaptığı açıklamada, Ramazan bayramı tatili için aylar öncesinden başlayan rezervasyonların tahmin edilenin üstünde gerçekleştiğini belirtti. 
     Bayram tatili için özellikle yerli turist sayısında artış olduğunu kaydeden Demir, şunları söyledi 
     ''9 günlük Ramazan Bayramı tatili nedeniyle özellikle büyük kentlerden Kapadokya bölgesine yoğun talep oldu. Bayram tatili için paket programlar düzenleyen konaklama tesislerinde doluluk oranı yüzde 100'e ulaştı. Kültürler beşiği konumundaki Kapadokya bölgesini ziyaret eden turistler, gündüzleri bölgenin eşsiz doğal güzelliklerini gezerken, akşamları düzenlenen Türk gecelerinde eğlenme fırsatı bulacaklar.'' Demir, yerli turist sayısındaki artışta, tesislerin orta gelir düzeyindeki insanlara hitap edebilecek şekilde belirlediği konaklama fiyatlarının da etkili olduğunu ifade etti. 
     
</TEXT>
</DOC>
