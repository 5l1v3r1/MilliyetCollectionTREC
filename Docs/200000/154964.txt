<DOC>
<DOCNO> 154964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/guncel/gun04.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıslı gazeteciler Levent için yürüdü 
</HEADLINE>
<TEXT>

     DIŞ HABERLER SERVİSİ 

     KKTC yönetiminin geçişleri serbest bırakmasının ardından karşı tarafa geçmek isteyen Kıbrıslı Rum ve Türklerin uzun kuyruklar oluşturduğu Yeşil Hat, dün adadaki gazetecilerin protesto gösterilerine sahne oldu. Ledra Palas sınır kapısında toplanan Kıbrıslı Rum ve Türk gazeteciler, Denktaş karşıtı sert görüşleriyle tanınan Afrika gazetesi Genel Yayın Yönetmeni Levent Şener'e seyahat yasağı getirilmesini kınadı. Onlarca Kıbrıslı gazeteciyi bir araya getiren gösteriler, Şener'in KKTC'li yetkililerin Rum kesimine geçişini engellediğini açıklamasının ardından düzenlendi. 2000'de Rum casusu olduğu gerekçesiyle seyahat belgelerine el konan Levent, hakkındaki davanın düşmesine rağmen kendisine geçiş izni verilmediğini ve yasağın dayanağı olmadığını savundu. Gösteriye mesaj gönderen Levent, "özgür ve birleşik bir Kıbrıs için" mücadele edeceğini söyledi. 
     

</TEXT>
</DOC>
