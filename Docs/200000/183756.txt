<DOC>
<DOCNO> 183756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/soneko07.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp Geçit ihalesi gün sayıyor... 
</HEADLINE>
<TEXT>

     İstanbul Boğazı'na inşa edilmesi planlanan tüp geçit sisteminin yapımına yönelik ihalede, geri sayım başladı. 
     Türkiye'nin en büyük ulaşım projeleri arasında gösterilen Avrupa ile Asya'yı üçüncü kez boğazaltından birleştirecek tüp geçit yapımına yönelik ihale, daha önce açıklanan 3 Ekim tarihinde yapılacak. 
     Ulaştırma Bakanlığı'nın daha önce yaptığı değerlendirme sonrasında yeterli gördüğü 3 firma konsorsiyumunun teklif vermesi bekleniyor. İhale için yeterlik alan Japon Kajima Corp. liderliğindeki Mitsubishi Heavy Int. Nishimatsu Cons. ve Enka İnşaat ile Doğuş firmalarının oluşturduğu dördüncü konsorsiyumun ise ihaleye katılmayacağı söyleniyor. 
     Söz konusu konsorsiyumun, bir süre önce Demiryolları, Limanlar ve Hava Meydanları İnşaatı DLH Genel Müdürlüğü'ne yapmış olduğu resmi müracaatla, ihaleye teklif vermeyeceğini bildirdiği öğrenildi. 
     
     İKİ AŞAMADA TEKLİFLER AÇILACAK 
     Projeyi finans eden Japon kredi kuruluşu JBIC kurallarına göre 3 Ekim tarihinde yapılacak olan uluslararası ihalede, öncelikli olarak dış zarflar açılarak kayıtlara geçilecek. 
     İhale ön zarflarında konsorsiyum taahhüt belgeleri, geçici teminat mektupları gibi idari ve mali bilgi ve belgelere bakılacak. Daha sonra ihale komisyonu teknik teklifleri açarak, JBIC kurullarına göre ayrıntılı bir değerlendirmeye tabi tutacak. Bu çalışmada DLH İnşaatı İhale Komisyonu'na, Müşavir Avrasya Konsorsiyumu da yardımcı olacak. Firmaların teknik teklifleri çeşitli kriterler gözetilerek, teknik puanlamaya tabi tutularak yapılacak. 
     İdare tarafından teknik puanlamalar yapıldıktan sonra, teknik değerlendirme raporu JBIC onayına sunulacak. Teknik değerlendirmenin JBIC tarafından oyalanmasıyla birlikte bu kez ihalenin ikinci aşaması olan fiyat zarflarının açılışına geçilecek. 
     
     OLUŞTURULAN FİRMA KONSORSİYUMLARI 
     İstanbul tüp geçişi uluslararası inşaat ihalesine teklif getirmek üzere hazırlıklarını sürdüren konsorsiyumlar şunlar 1- Obayashi Corp. tüp tünel teknolojisi ve inşaat yapımı , 
     - Yapı Merkezi, Kiska, Metiş her üç firmada inşaat yapımında görev alacak . 
     2- Kumagai Gumi Cop. tüp tünel teknolojisi , 
     - Taisei Corp., Gama Endüstri ve Nurol İnşaat her üç firmada inşaat yapımı görev alacaklar . 
     3- Hazama Corp. tüp tünel teknolojisi , 
     - Penta Oceon, Yüksel İnşaat, Güriş İnşaat her üç firmada inşaat yapımında görev alacak . 
     
     TEMEL ÖNÜMÜZDEKİ YIL ATILACAK 
     Kısa adı ''Marmaray'' olan Halkalı-Pendik banliyö hatları ile ileri aşamada entegre olacak tüp geçit sistemi için, yaklaşık 1.2 milyar dolarlık bir yatırım öngörülüyor. 
     Finansmanını Japonların karşılayacağı tüp geçit ile ilgili inşaat çalışmalarının önümüzdeki yılın ilk aylarında başlanması öngörülüyor. Proje tamamlandığında İstanbul ulaşımı boğazaltına inşa ediilecek 1.3 kilometre uzunluğundaki tüp geçitle sağlanacak. Sistem ile saatte 70 bin yolcu karşı taşınabilecek. 
     
</TEXT>
</DOC>
