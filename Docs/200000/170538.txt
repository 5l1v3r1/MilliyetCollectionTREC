<DOC>
<DOCNO> 170538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yazar/yilmaz.html </URL>
<DATE> 2003/07/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Cüneyt Zapsu TÜSİAD'da sansürlendi 
</HEADLINE>
<TEXT>

     Yıl 2001, yine TÜSİAD Başkanı Tuncay Özilhan, Genel Sekreter Haluk Tükel. TÜSİAD Genel Sekreterliği'nin başkanlığında yürüyen aylık "Görüş" dergisi zaman zaman üyelerinden yazı istiyor. 
     O günlerde de yazı istediği isim, Başbakan Tayyip Erdoğan'ın Danışmanı işadamı Cüneyt Zapsu. İstanbul Belediye Başkanlığı döneminde Erdoğan'ı, "İstanbul Dükalığı" olarak da isimlendirilen TÜSİAD'ın zirvesine takdim etmiş bir işadamı Zapsu... 
     Zapsu "İş Ahlakı" konusunu ele alıyor. 
     "Ahlak, iş veya özel diye ikiye ayrılmaz. Ahlaklıysan özel hayatta da, iş hayatında da ahlaklısın değilsen ikisinde de değilsin. Onun için iş ahlakı gibi bir ayırım yapılamaz." 
     Sözcükler aynısı olmayabilir. 
     
Ağabeyinin başında      Zapsu ile sansürü konuşurken, ağabeyi Aziz Zapsu geçirdiği mide ameliyatı sonrası, yoğun bakım servisine alınmıştı. 
     Zapsu da iki günlük Amerika gezisinden doğruca International Hospital'a inmiş, ağabeyinin başını bekliyordu. 
     Zapsu'nun hatırladıkları ile duyumlarımdan yola çıkarak TÜSİAD'ın o günlerde bu ifadeleri üyelerini incitici bulduğu yorumunu yapıyoruz. 
     Bulur 
     TÜSİAD, yolsuzluklar üzerine ne zaman somut bir tavır aldı ki 
     "Yargı kararlarını beklemek gerekir" diyerek, kendilerini yasalara bağladılar. Üyelerinden birinin yolsuzluğa karışmaması için dua etmekten öte başka birşey yaptıklarını söyleyemeyeceğim. 
     
Neden Çörtük      TÜSİAD'dan "televizyondan naklen yayında" ihraç edilen tek işadamı Bayındır Holding Başkanı Kamuran Çörtük olmuştu. 1999'da Çörtük'ün ihraç nedeni, kendisiyle yaptığım bir söyleşide, TÜSİAD'a "Sıkıysa atsınlar" sözleriyle meydan okumasaydı. 
     Oysa ihraç kararı sonucunu doğuran röportajın konusu, Çörtük'ün Devlet Güvenlik Mahkemesi'nde verdiği "Türkbank skandalı" ifadesiydi TÜSİAD skandala değmedi. Benim için onurlu bir durum tabii röportajım TÜSİAD tarafından delil kabul edildi ve bir işadamının ihraç edilmesi kararına yetti. 
     Başbakan Erdoğan'ın, TÜSİAD Yüksek İstişare Toplantısı'nda yaptığı konuşmada geçen, "Tepeden tırnağa yolsuzluk ekonomisi yaşanırken, sizlerin de sesi daha fazla çıkmalıydı" cümlesini hatırlayalım... 
     Zapsu'nun, yıllardır omuz omuza verdiği Erdoğan'dan TÜSİAD sırlarını sakladığı düşünülebilir mi 
     TÜSİAD Başkanı Özilhan'ın, Erzurum'da yapılan SİAD Zirvesi'nde Erdoğan'a verdiği yanıt da önemli 
     Türk ekonomisindeki en önemli sorun ekonomi alanında faaliyet gösteren bazı aktörler sistem dışı rantlarla rekabet koşullarını bozuyor. Sivil toplum olarak Meclis ile koordinasyon içinde çalışacak yolsuzlukla mücadele kurumu oluşturalım. 
     Siyasiler ve iş dünyası yolsuzluk ekonomisinin iki aktörü. 
     Ve her iki tarafta da birbirine güvenmiyor. 
     Beyin kıvrımlarında etik dokular oluşmalı, siyaset de buna öncülük etmeli. Erdoğan, siyasi ahlaka sığmayan Ulaştırma Bakanı Binali Yıldırım'ı affederse, TÜSİAD da hortumcuları görmezden gelir. İşadamı bunlar riskleri karları ile orantılı olacaktır. Arada yapılan iyi niyetli çıkışlar da çerez gibi yenilip, gidecek. 
     
     

</TEXT>
</DOC>
