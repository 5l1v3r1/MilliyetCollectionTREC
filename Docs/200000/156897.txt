<DOC>
<DOCNO> 156897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sonspo20.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig yolunda tek maç... 
</HEADLINE>
<TEXT>

     İkinci Futbol Ligi A Kategorisi'nde hafta sonunda Antalyaspor ile Birinci Süper Lig'e çıkma yolunda çok önemli bir karşılaşma yapacak olan Akçaabat Sebatspor, zorlu maçtan galibiyetle ayrılacağına inanıyor. 
     Kulüp asbaşkanı Veli Sezgin, ligde Konyaspor'un büyük ölçüde Birinci Süper Lig'i garantilediğini belirterek, ''Konyaspor'un ardından ikinci takım biz olmak istiyoruz. Antalyaspor'u yenip Birinci Süper Lig'e çıkacağız'' dedi. 
     Sezgin, Akçaabat Sebatspor'un tarihindeki en önemli maça çıkacaklarını, ancak bu maç öncesi herhangi bir sters yaşamadıklarını da ifade ederek, şöyle konuştu 
     ''Kendimize güveniyoruz. Tüm camia olarak kenetlendik. Rakibimiz karşısında Birinci Süper Lig'e çıkacak sonuca ulaşacağımıza inanıyoruz. Bu maçta en büyük destekçimiz taraftarlarımız olacak. Fatih Stadı'nın büyük bir kapasitesinin olmaması dezavantaj ama yine de 5 bine yakın taraftar desteğini arkamızda bulacağız.'' 
     
</TEXT>
</DOC>
