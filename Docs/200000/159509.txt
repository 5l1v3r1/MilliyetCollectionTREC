<DOC>
<DOCNO> 159509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo08.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes ve Ülker 43. randevuya çıkıyor... 
</HEADLINE>
<TEXT>

     Türkiye Basketbol Ligi play off final serisinde mücadele edecek Efes Pilsen ile Ülkerspor, yarın ligde 43. kez karşı karşıya gelecek. 
     Ülkerspor'un ligde mücadele etmeye başladığı 1993-94 sezonundan itibaren 2 ekip arasında yapılan 42 maçın 26'sını lacivert-beyazlılar, 16'sını da turuncu-yeşilliler kazandı. 
     İki takım arasında yapılan 42 maçta Efes Pilsen, toplam 3 bin 226, Ülkerspor ise 3 bin 150 sayı attı. 
     Efes Pilsen'in Ülkerspor'a ligde sezon maçlarında 13'e 7, play-off maçlarında da 13'e 9 galibiyet üstünlüğü bulunuyor. 
     Müessese kulüplerinin rekabetinde Efes Pilsen en farklı galibiyetini 1995-96 sezonunda 28 sayı farkla 93-65 , Ülkerspor ise 1998-99 sezonunda 26 sayı farkla 88-62 elde etti. 
     
     FİNALDE 5. KEZ KARŞILAŞTILAR 
     Efes Pilsen ve Ülkerspor, son 3 sezonu üst üste olmak üzere toplam 6. kez final serisinde karşılaşıyor. 
     İki takım arasında bugüne kadar yapılan 5 final serisinin 3'ünde Efes Pilsen, 2'sinde de Ülkerspor şampiyonluğa ulaştı. 
     5 final serisinin 4'ü 4-2 biterken, sadece 1995-96'da Efes Pilsen rakibine 4-0'lık üstünlük sağladı. 
     1993-94 sezonunda play off finalinde ilk karşılaşan iki ekip arasındaki seriyi Efes Pilsen, 4-2 kazanarak kupayı müzesine götürmüştü. 
     Efes Pilsen ile Ülkerspor arasındaki play off serileri şöyle 
     
     
1993-94 sezonu Efes Pilsen-Ülkerspor 4-2 Şampiyon Efes Pilsen 1995-96 sezonu Efes Pilsen-Ülkerspor 4-0 Şampiyon Efes Pilsen 1997-98 sezonu Ülkerspor-Efes Pilsen 4-2 Şampiyon Ülkerspor 2000-01 sezonu Ülkerspor-Efes Pilsen 4-2 Şampiyon Ülkerspor 2001-02 sezonu Efes Pilsen-Ülkerspor 4-2 Şampiyon Efes Pilsen 
     
</TEXT>
</DOC>
