<DOC>
<DOCNO> 185505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sondun07.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
''Sex The City'' sansürlenip, parasız kanalda yayınlanacak 
</HEADLINE>
<TEXT>

     Amerikan paralı HBO kanalının gözde dizilerinden ''Six The City''nin eski bölümlerinin önümüzdeki yıldan itibaren parasız kanallarda gösterileceği, ancak bazı sahnelerinin diziden çıkartılacağı bildirildi. 
     Dizinin yayın hakkının, kablo şebekesi içinde yer alan TBS kanalı tarafından alındığı bildiriliyor. Dizinin HBO'da gösterimi bu yıl sonunda sona erecek. Dizinin eski bölümleri ise TBS'te Haziran 2004'den itibaren yayına girecek. 
     Diziyi hazırlayanlar, ''TBS'te gösterilecek bölümlerin bir parça kısaltılacağını, fazla açık seks sahnelerinin kesileceğini, hatta bazı sahnelerin yeniden çekilebileceğini'' ifade ettiler. 
     TBS'teki yayını sırasında dizinin aralarına reklam da alınacak. Paralı HBO kanalı ise diziyi reklamlarla kesintiye uğramadan oynatıyordu. 
     ''Amerikan TV izleyicilerinin yarıya yakınının henüz diziyi görmediğini'' söyleyen yetkililer, ''Bu açıdan dizinin büyük bir izleyici kitlesi çekebileceğini'' söylediler. 
     ''Sex The City'' en iyi komedi dalında Emmy ödülü kazanmıştı. 
     
</TEXT>
</DOC>
