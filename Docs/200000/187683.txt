<DOC>
<DOCNO> 187683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/tv/ekran.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik Analiz 
</HEADLINE>
<TEXT>
   Ne ararsan var 
   Sina KOLOĞLU 

   Michael Jackson belgeseli kaldığı yerden devam ediyor. "Popstar" yıldız arıyor, araya da türkü ve punk karışıyor 
      
   Sağ ailesi sizlerle 
   Önce Gülay'ın "Yar Dilinden"i, sonra Fatih Erkoç'un "Yankılar" programı ve bu akşam "Yorumsuz"... Arif Sağ, oğlu Tolga Sağ ve gelini Pınar Sağ'ın konseri, diğer iki programı kaçıranlar için yeni bir fırsat. Pınar Sağ, "Türkü Söylemek Lazım" albümünü çıkardı. Pırıl pırıl bir sesi var. Arif Sağ malum, oğul Sağ da çok iyi. Güzel bir müzik gecesi geçirmek isteyenlere öneririm. 
   YORUMSUZ TV8 21.00 
   
   Punk onlardan sorulur 
   Punk müziğin yayılmasında önemli rol oynayan gruplardan The Offspring... 2000 yılında çıkardıkları "Conspiracy of One" albümünün konser turnesinde sizlerle olacaklar. 
   DREAM TV 22.00 
   
   En son, dükkanı alıp götürmüştü 
   İlk bölümü geçtiğmizi hafta yayınlanan "Arkadaşım Michael Jackson" ikinci bölümüyle devam ediyor. Geçen hafta Jackson, geçmişteki zor günleri anlattıktan sonra, Las Vegas'a gitmiş, bir antika dükkanında ne var ne yok boşaltmıştı. Çocuklarının yüzünü tanınmamaları için örten Jackson, bakalım bu hafta ne numaralar yapacak 
   ARKADAŞIM MICHAEL JACKSON CNN TÜRK 22.00 
   
   Bir star arıyoruz 
   Özellİkle Fransa'da acayip tutulan "Loft Story" adı ile biz de adı "Popstar" olan yarışmanın elemeleri yayınlanıyor. Bir nevi Unkapanı serüveni yaşıyoruz TV'de. Ne ararsanız var, ilginç seslere de rastlanılmıyor değil. Geçtiğimiz hafta Antalya'daydık. Bugün Malatya, Ankara, Adana elemeleri var. Bir not jüri üyeleri ile şarkı söyleyenlerin muhabbeti de ayrı bir yazı konusu olur 
   POPSTAR KANAL D 21.20 
   
   Beyaz'ın tatili bitti       Yaz aylarında ekrana gelmeyen Beyazıt Öztürk, bu gece hayranlarıyla buluşuyor. Yeni döneme, yeni dekor ve tiplemelerle başlayacak olan şovmen her hafta sürprizlerle ekrana gelecek. Seren Serengil, Ata Demirel ve A Milli Bayan Voleybol Takımı'nın konuk olacağı bu geceki "Beyaz Show"da tiplemeler de olacak. Hüsmen dayı, Psikopat, Adnan tiplemelerinin yanı sıra bu sezonda Hörgüç, Concon Başar ve Emel-Erdal'ın maceraları da olacak. 
   Yeni dönemde ayrıca "Bircan" adlı bir yeni bir skeç daha başlayacak. Bir diğer yenilik de Beyaz'ın, bir meslek ya da spor dalını yapmaya çalışacağı "Sizin İçin Denedik" köşesi. 
   KANAL D 24.00 
   
   
</TEXT>
</DOC>
