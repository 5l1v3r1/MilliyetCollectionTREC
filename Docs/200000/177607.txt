<DOC>
<DOCNO> 177607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/spor/yercan.html </URL>
<DATE> 2003/08/23/ </DATE>
<TIME>  </TIME>
<AUTHOR> Fuat ERCAN  </AUTHOR>
<HEADLINE>
Güç şimdi bizde 
</HEADLINE>
<TEXT>

   
   ÖYLE böyle değil, anlatılması zor bambaşka duygular içindeyiz bu kez... Bir ilke şahit olmak, bir ilki yazmak için gidiyoruz Paris'e... Çatık kaş, asık surat ve iç geçirerek baktığımız Dünya Atletizm Şampiyonası'nın kürsülerine hesap sormak ve yılların öcünü almak için yola çıkıyoruz... Süreyya Ayhan'la yaşadığımız Avrupa şampiyonluğu mutluluğunu bu kez dünyaya haykırmak, dünya şampiyonluğunu tatmak istiyoruz. Bu kadar garanti, bu kadar kendimizden emin ve bu kadar rahat yazıyoruz. Golden League'de katıldığı iki yarışın da tozunu atan ve rakiplerine korku saçan altın kızımız bu performansıyla yine rüzgar gibi çıkar, yine arayı açar ve yine yanına kimseyi yaklaştırmadan altına koşar. Süreyya'nın Dünya Şampiyonası'ndaki tek ve en büyük rakibi Paris'i yakıp kavuran, toplu ölümlere yol açan aşırı sıcaklar olacaktır. Bu olumsuzluğa rağmen şampiyonluktan başka bir şey düşünmeyen rüzg r kızımız Stade de France'da hedefine ulaşacak, 1998 yılında bu statta Ulusal takımlarının Dünya Şampiyonluğunu alkışlayan Fransızlar bu kez elleri patlarcasına bir Türk kızına alkış tutacaklar. 
   
   
</TEXT>
</DOC>
