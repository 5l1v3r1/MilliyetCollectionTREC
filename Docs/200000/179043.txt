<DOC>
<DOCNO> 179043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur51.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT adaylığı yine karıştı... Aydoğan Kılınç RTÜK'e başvurdu... 
</HEADLINE>
<TEXT>

     TRT Genel Müdürlüğü aday adaylarından TRT Haber Dairesi Başkanı Aydoğan Kılınç, 5 oy alarak aday olarak seçildiğini ileri sürürek, TRT Genel Müdürlüğü adaylığının Başbakanlığa bildirilmesi istemiyle RTÜK'e başvurdu. 
     Kılınç, başvurusu dilekçesinde, TRT Genel Müdür adaylarının belirlenmesi için RTÜK'de dün yapılan oylamanın ilk turunda şahsına 5 oy verildiğini öğrendiğini kaydetti. 
     Basında da bu yönde haberler çıktığını, RTÜK Yasası'na göre seçilme kararı için 5 oy almanın yeterli olduğunu savunan Kılınç, şu görüşlere yer verdi 
     ''Seçimin ilk turunda gerekli 5 oyu almış olmama rağmen Sayın Kurulunuz, kanunun mutlak emrine itiraber etmeyerek oylamaya devam etmiştir. Oysa seçilmiş olan benim dışımdaki diğer iki aday için oylamaya devam edilmesi gerekirdi. Kurulunuz, birinci sıradaki yerime dördüncü turda Şenol Demiröz'ü seçmiş ve kamuoyunu açıklamıştır. Kanun emri gereği 5 oy alarak seçilmiş olmama rağmen, ismim Başbakanlığa bildirilecek 3 aday arasında açıklanmamıştır.'' Aydoğan Kılınç, ilk turda kanun aradığı 5 oyu sağladığı için TRT Genel Müdürlük adaylığının Başbakanlığı bildirilmesini, aleyhine olan diğer tüm işlemlerin iptalini ve Başbakanlığa gönderilecek aday sıralamasının yeniden düzenlenmesini istedi. 
     
</TEXT>
</DOC>
