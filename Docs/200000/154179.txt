<DOC>
<DOCNO> 154179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/yasam/yas05.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
'Kitapların yarısını korsanlar satıyor ' 
</HEADLINE>
<TEXT>

Türkiye'nin lideri Doğan Kitapçılık'ın Genel Müdürü Mehmet Yaşin korsan kitaplara isyan ediyor Belediyeler bu hırsızlığa göz yumuyor 
     ELİF KORAP İstanbul 

     Sadece dört yılda, satış ve ciroda Türkiye'nin bir numaralı yayınevi konumuna gelen Doğan Kitapçılık'ın Genel Müdürü Mehmet Yaşin'le söyleştik. 
     Yayımladıkları kitapların yüzde 50'sini korsanların sattığını söyleyerek sektörün kanayan yarasına isyan eden ve 32 yıllık yayın hayatını, "Kaprisli sanatçı, gazeteci, yazar ve muhabirleri idare etmekle geçti" diye özetleyen Doğan Kitapçılık Genel Müdürü Mehmet Yaşin, sorularımızı yanıtladı 
     
Doğan Kitapçılık'ta dört yılda neler oldu 
     - Doğan Kitapçılık 1999'da kuruldu. Ve dört yılda ciro ve satış açısından Türkiye'nin en büyük kitapçısı konumuna geldi. En çok satanlar listesinin ilk 10'unun en az beşi bizim. Dört yılda Remzi, İnkılap, Can, Yapı Kredi gibi köklü ve önemli yayınevleriyle rekabet edecek konuma geldik. Yayıncılıkta yaş çok önemlidir ama biz yaptığımız atılımlarla aradaki yıl farkını kapattık. 
     
Korsan kitap sizin de başınızı ağrıtıyor mu 
     - Yayımladığımız kitapların yüzde 50'sini korsanlar satıyor. 30 bin satıyorsam, korsan da 30 bin satıyor. Yasa yeterli ancak uygulanmıyor. Korsanların en büyük teşvikçileri ilçe belediyeleri. Özellikle de sosyal demokrat kökenli belediyeler. Zabıtalar çorapçıları, simitçileri kovalar ama korsan kitapçılara bir şey yapmazlar. Zannediyorlar ki, göz yumarak Türk okuma hayatına katkıda bulunuyorlar. 
     
Korsan kitapçılar gündemi de çok iyi takip ediyor 
     - Evet. Çok satacak yazarları artık onlar da öğrendi. Bu çıkar çıkmaz şu kadar baskı yapar, ben de satayım diyorlar. Korsanların en büyük hedefi Doğan Kitapçılık oldu. Çünkü her çıkan kitap liste başı oluyor. 
     
Korsan kitapların basıldığı matbaalar tespit edilemiyor mu 
     - Belediyeler yapmadığı için birkaç avukat arkadaşımızla yaptığımız çalışmalar var. Baskınlarda ele geçen kitap sayısı üzerinden prim ödüyoruz. Bin kitabım varsa o kadar prim veriyorum. Can'ın bin varsa o da aynı primi veriyor. Yani hem korsanımız yapılıyor, hem de engellemek için üstüne para ödüyoruz 
     
Aslı Erdoğan - Hasan Öztoprak olayında olduğu gibi bir 'edebiyatta özel hayat' tartışmasıdır sürüp gidiyor. Sizin sınırlarınız neler 
     - Orada şöyle bir yanlış var. Ortada roman varsa müdahale edemezsiniz. O adam 'Roman yazdım' diyor, 'Aşk ilişkilerimi yazdım' demiyor ki. Yayınevi olarak romana sansür uygulama gibi bir durumumuz yok. Bir kitabı ya sansürsüz yayımlarız ya da beğenmiyor, uygun bulmuyorsak yayımlamayız. "Türkiye'de anılar Doğan Kitapçılık'a teslim ediliyor" gibi bir sloganımız var. Gülriz Sururi, Arif Keskiner, Altan Öymen, Atıf Yılmaz... Yazarın yazdığına müdahale etmeyiz. Onun kendi vicdanıdır... 
     
'Yazar kaprisine göğüs germek meziyet ister'Yayınevinizde görmek istediğiniz yazarlar var mı 
     - Tabii Doğan Kitapçılık'ta görmek istediğimiz yazarlar var. Murathan Mungan, Orhan Pamuk, Enis Batur, Ahmet Altan, Ayşe Kulin'i yayınevimizde görmek isterim. Bu arada bir showroom projemiz var. Beyoğlu'nda sadece Doğan Kitapçılık ürünlerinin satıldığı, söyleşilerin, imza günlerinin düzenlendiği bir yer yapacağız. 
     
Yeni tanıdıklarınızın "Ben de yazıyorum, getirsem de okusanız" tacizine uğruyor musunuz 
     - Ee tabii. Türkiye'de zaten herkes yazıyor. Türkiye'de sanatçı kaprisinin doruğa çıktığı insanlar yazarlar. Çok sanatçı arkadaşım oldu, çoğu da yazar. Onların kaprisine göğüs germek ayrı bir meziyet ister. İlanını beğenmez. İmza günündeki saati beğenmez, öbürünün arkasından gelmek istemez... 
     


YAŞAM 

















</TEXT>
</DOC>
