<DOC>
<DOCNO> 158393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/yasam/yas03.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldızların diyet sırları 
</HEADLINE>
<TEXT>

Sinema dünyasının yıldızları, yılların güzelliklerini ellerinden almaması için ilginç formüllere başvuruyor 
     Cameron Diaz Et yemeyen Charlie'nin 31 yaşındaki meleği, çamur ve lavanta maskesiyle cildinin güzelliğini koruyor yoga yapıyor. 
     Julia Roberts Sürekli egzersiz yapıyor. 36 yaşındaki Oscar ödüllü yıldız, kendi ekmeğini özel bir formülle kendisi pişiriyor, fırından alınan ekmekleri eve sokmuyor. 
     Diane Lane 38 yaşında olmasına rağmen güzel kalmasının sırrını yogaya ve düzenli egzersize bağlıyor. 
     Michelle Pfeiffer 45 yaşında olduğuna inanmakta güçlük çekilen oyuncu, özel bir diyetle zinde kalıyor. Pfeiffer, tabaklar dolusu balık yiyerek formunu koruyor. 
     Oprah Winfrey Başarılı televizyoncu, aerobik sayesinde formda kalıyor. Özel diyetinde karbonhidratlara hiçbir şekilde yer vermeyen 49 yaşındaki Winfrey, akşam saat 19.30'dan sonra ağzına bir şey koymuyor. 
     Goldie Hawn "Bir Erkek On Günde Nasıl Kaybedilir " filminin başrol oyuncusu Kate Hudson ile annesi Goldie Hawn'u görenlerin kardeş zannetmesinin sırrı da çözüldü. 57 yaşındaki Hawn, küçük lokmalarla yemek yiyor, yoga yapıyor, sebze ve meyve ağırlıklı besleniyor. 
     
Bu diyeti yapan yaşadı      DIŞ HABERLER SERVİSİ 

     Ünlülerin diyeti olarak bilinen Atkins diyetinin, geleneksel düşük kalorili, yüksek karbonhidratlı diyetlere göre iki kat daha etkili olduğu ortaya çıktı. Brad Pitt, Jennifer Anniston, Geri Halliwell gibi yıldızların tercih ettiği Atkins diyetini uygulayanlar, istediği kadar protein ve yağ içeren gıda tüketip karbonhidrat ve nişastanın yanına bile yaklaşmıyor. Bu diyetin uzun vadede, kalp, böbrek ve kemik rahatsızlıklarına yol açtığı iddiaları ise asılsız çıktı. Amerika'da Pennsylvania Üniversitesi öncülüğünde 63 obez arasında bir yıl süren araştırma, bu diyetin iyi kolestorolü yükseltip kalp rahatsızlıklarına karşı koruma sağlayabileceğini gösterdi. 
     

</TEXT>
</DOC>
