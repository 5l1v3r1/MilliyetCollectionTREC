<DOC>
<DOCNO> 156137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sondun19.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Singapur, SARS'lılara deniz kıyısındaki yazlıkları tahsis etti 
</HEADLINE>
<TEXT>

     Singapur, deniz kıyısındaki devlete ait yazlık tesisleri, karantinadaki SARS hastalarına tahsis etti. 
     SARS'lılar günde yaklaşık 15 dolar vererek, karantina sürelerini deniz kıyısında, tatil havasında geçirebilecekler. 
     Singapurlu SARS hastaları, sahile yakın palmiye ağaçları altında, dalgaların sesini dinleyerek yürüyüş yapabilecekler. 
     Söz konusu tatil beldesini dolaşan sağlıktan sorumlu Devlet Bakanı Balaji Sadasivan, karantina altına alınmaları emri verilen hastaların buraya taşınmasıyla, bu hastaların ailelerinin de günlük yaşamlarına dönebileceklerini söyledi. 
     Dünyada SARS'dan en çok ölümlerin olduğu üçüncü ülke olan Singapur'da 800 kişi karantina altında bulunuyor. 
     
</TEXT>
</DOC>
