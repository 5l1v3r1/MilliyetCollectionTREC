<DOC>
<DOCNO> 184604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sonspo18.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray yepyeni bir kadroyla Adanaspor maçına hazır... 
</HEADLINE>
<TEXT>

     Birinci Süper Futbol Ligi'nde yarın deplasmanda Adanaspor ile karşılaşacak olan Galatasaray, hazırlıklarını tamamladı. 
     Florya Metin Oktay Tesisler'nde bu sabah basına kapalı olarak yaptığı idmanla Adanaspor maçı hazırlıklarını tamamlayan sarı-kırmızılılar, saat 16.35'de özel bir uçakla Adana'ya gidecek. 
     Sarı-kırmızılılarda Adanaspor kafilesine, sakatlıkları bulunan Lukunku, Abdullah, Ümit, Ergün ve kart cezalısı Hasan'ın yanısıra, teknik direktör Fatih Terim, Arif, Hakan Ünsal, Ömer ve Pinto'yu da almadı. 
     Ayrıca dün akşam antrenmanında arka adesinden sakatlanan Batista ise Adanaspor kadrosuna dahil edildi. 
     Galatasaray'ın Adanaspor karşısına, Mondragon Aykut , Prates, Bülent, F.De Boer, Sabri, Volkan, Cihan Ayhan , Batista Berkant , Baliç, Hakan Şükür ve Bratu muhtemel 11'yle çıkması bekleniyor. 
     Adana 5 Ocak Stadı'nda saat 20.00'de başlayacak ve Digitürk Lig TV'den naklen yayınlanacak mücadeleyi, hakem Ali Aydın yönetecek. 

     
</TEXT>
</DOC>
