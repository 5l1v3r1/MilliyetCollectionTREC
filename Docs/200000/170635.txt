<DOC>
<DOCNO> 170635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/guncel/gun02.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Orsan Oymen'i yarın anıyoruz 
</HEADLINE>
<TEXT>

   Yazarımız Öymen, Zincirlikuyu Mezarlığı'nda yarın saat 11.00'de törenle anılacak 
      İSTANBUL Milliyet 

   
   Milliyet yazarı Örsan Öymen, ölümünün 16. yılında mezarı başında anılacak. Zincirlikuyu Mezarlığı'nda yarın saat 11.00'de düzenlenecek törene Öymen'in ailesi, yakın dostları, sevenleri ve mesai arkadaşları katılacak. Bodrum'da 22 Temmuz 1987'de geçirdiği kalp krizi nedeniyle 49 yaşında hayatını kaybeden Öymen, yıllarca Milliyet Gazetesi'nde "Politika Kazanı" adlı köşesinde büyük yankılar bulan yazılar yazdı. Ankara'da 1 Mayıs 1938'de doğan Öymen, 1950'li ve 1960'lı yıllarda Öncü, Ulus gibi çeşitli gazetelerde çalıştıktan sonra Almanya'ya giderek uzun yıllar Alman Radyo Televizyonu WDR'de radyo programcılığı, muhabirlik ve yorumculuk yaptı. Türkiye'ye 1969'da dönen Öymen, TRT'nin gelişmesinde önemli bir rol oynadı. Günaydın Gazetesi'nde "06 Ankara" adlı köşesinde yazılar yazan, ayrıca ANKA Haber Ajansı'na da emeği geçen Öymen, 1973'te Milliyet'te "Politika Kazını"nı yazmaya başladı. 
   
   
</TEXT>
</DOC>
