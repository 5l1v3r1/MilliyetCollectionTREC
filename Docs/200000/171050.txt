<DOC>
<DOCNO> 171050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/guncel/gun90.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   HAK-HUKUK-GUGUK    "Unuttuuun beni zaaaliiiim Unuuuuuttun beniiii zaaaliiiimm " 
   Bir şarkının çift kaşarlı dizesi bunlar. Sadece kasetinden menkul Televole sanatçıları hariç çoğumuz biliyoruz bu şarkıyı. Kim bilir kim kimi unuttu da, serzenişte bulundu bu şarkıyla 
   Unutmak, milletçe en büyük hasletlerimizden biri olmaya başladı. Her şeyi, ama iyi, ama kötü unutuyoruz. 30.000 kişinin, sırf hırsız müteahhitler yüzünden yıkılan binaların altında kaldığı deprem bile neredeyse unutuldu. Bin bir renkli çiçekler yine açtı ama hani oralarda yerle yeksan olan kuşlar, ağaçlar ve de o binaları yapanlar "Amaaaan, boş ver, karıncalar kavağa çıkmış, sen yeni depremi bırak, ne zaman olacağına bak " moduyla yaşayıp gidiyoruz. Sanki sayısal loto... Depremin günü ve saatini bilene büyük ödül çıkacak. Unutmakla bitmez, hatta biz bile unuttuğumuz şeyler neydi, unuttuk. Gelelim bu güne... 
   Enflasyon 18 seneden beri ilk defa eksi çıktı, "vay be " dedik... Faizler mehter yürüyüşünde gerçi biraz, bir yükseliyor, bir iniyor ama onun notu da "geçer". Borsanın pek tadı yok ama öyle dünyanın merkezine doğru seyahatlerde de bulunmuyor, yerinde sayıyor. IMF ile görüşmeler de olumlu. Yani her şey simit illa da sokakta satılan -kaşar-çay keyfinde. Dünyaya gelince, petrol fiyatlarında belirgin bir artış yok. O da yerinde sayıyor. Peki ya dolar 
   Haaa, işte zurnanın zırt dediği yer orası. Dolar sapıttı, çocukluğuna dönmek için büyük bir çaba içerisinde. Benzinin fiyatı neye bağlı Dolara... Peki bu benzinin fiyatı dolar düştükçe düşecek, arttıkça haşırt diye artmayacak mıydı Dalgalanmalar otomatik olarak fiyatlara yansıtılmayacak mıydı Haşırt bölümü tamam da, düşme bölümü ne olacak 
   Kimse hatırlamıyor mu yahu bu kuralı İnmesi gerekmiyor mu Buza yazı yazmayan kimse kalmadı mı buralarda 
   Köprü başını tutup geçenden 1, geçmeyenden 2 alan Deli Dumrul'u gel de arama Hiç değilse adamın tarifesi belliymiş. Burada öyle bir şey de yok. Artarsa artar, düşerse düşmez bir akaryakıt fiyatlandırması... 
   Satan kazanamıyor, alan zaten kazanamaz... Tamam, birimiz hepimiz, hepimiz vergi için de, o zaman demeyin bari "Düşünce düşecek" diye. Zaten sıcak, tutulmayan sözlerle bizim tansiyon artıyor, aynı benzin, bir türlü düşmüyor... 
   Neyse, boş verelim, Küçükçekmece gölü dolar gibi yeşil olmuş, koşun ona bakalım. Bize ne, benzin inmiş, çıkmış... Biz hep 10 milyonluk alıyoruz zaten .. 
   
   "Komple Teorisi" ve "Merak Kediyi öldürdü" birlikte...    Nilüfer ve Reha Muhtar'ın ayrılmalarının kaset arifesine denk gelmesi bir tesadüf müdür Peki ya kaset çıktıktan kısa bir süre sonra ortama salınan "barış eğilimli" haberler Bu tip hareketlerin kaset satışlarını arttırıcı bir etkisi var mıdır Nilüfer şarkılarını dinlerken insanın aklına Reha Muhtar'ın gelmesi doğal mıdır Gelmese daha iyi olmaz mı Ana haber bültenlerinde Nilüfer şarkılarını artık kim çalacaktır Reha Muhtar kısa bir dönem için bile olsa -kasete destek amacıyla- ana haber sunmayı düşünür mü Düşünürse bu düşüncenin bize bir zararı olur mu "Sunsa da eğlensek" diyenlerin sayısı kaçtır Sayın Dr. İsmet Salu'nun bu konuda bir fikri var mıdır Reha Muhtar, Dr. İsmet Salu'yu sevmekte midir Ve ayrıca hayat niye bu kadar zordur 
   
   Kendim çalışarak bu günlere geldim. Alın teriyle. Mağarası ayrı dert, arabası ayrı dert, uçağı motoru ayrı. Superman veya X-men gibi doğaüstü denyolardan değilim ben. Devlet benim gibi kahramanlara sahip çıksın .. 
   Batman 
   
   BasamakCan 
   "Dünyanın ilk üç basamaklı oyuncusu oyundan çıkıyor..." 
</TEXT>
</DOC>
