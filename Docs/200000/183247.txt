<DOC>
<DOCNO> 183247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/ekonomi/eko02.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Patronlara göre iki belirsizlik 
</HEADLINE>
<TEXT>
   ABD kredisi ve İmar Bankası 
   DENİZ SİPAHİ İZMİR 
   
   Türk Sanayici ve İşadamları Derneği'nin TÜSİAD bugün Çeşme'de başlayacak olan Yüksek İstişare Konseyi YİK toplantısı öncesi Milliyet'e açıklamalarda bulunan patronlar, ABD kredisi ve İmar Bankası konularının ekonomiyi yakın vadede etkileyebilecek iki önemli belirsizlik olduğunu söylediler. Genelde iyimser bir havada olduğu gözlenen iş dünyasının önde gelen isimleri, tedbirler ve IMF programı devam ettikçe kriz ortamı ve geriye dönüş beklemediklerini ifade ettiler. Patronlar, Irak'a asker göndermeden, kur politikasına, faizlerden enflasyona görüş ve değerlendirmelerini şöyle dile getirdiler 
   
   'Irak potansiyeli önemli' 
   Bülent Eczacıbaşı Eczacıbaşı Hold. Yön. Kur. Baş. 
   Ekonomideki göstergelerin iyi gitmesinden mutluyuz. Ancak iş dünyası bu iyimser göstergelerin işlere yansımadığını ve yeterli talebin oluşmadığını düşünüyor. İhracat iyi ama kur politikasından dolayı k r edemiyor. Enflasyondaki düşüş devam ederse yatırım ortamı iyileşir. Irak'taki potansiyeli gözardı etmeyelim. Türkiye'nin Irak'a, Irak'ın da Türkiye'ye ihtiyacı var. 
   
   'Türkiye'nin önü açık' 
   Mustafa Koç Koç Holding Yön. Kur. Baş. 
   Olumlu hava devam ederse 2005'te tek haneli enflasyon rakamlarını görürüz. Bizim için 2004 Aralık ayı hayati önem taşıyor. AB ile ilgili süreç başlarsa ve IMF politikalarından taviz verilmezse Türkiye'nin önü açık. Otomotiv, perakende sektörü ve beyaz eşya Koç Grubu için son derece önemli ve buralarda iyi rakamları yakaladık. İmar Bankası olayını diğer el konulan bankalardan farklı görmüyorum. Bu olaya bir paket olarak bakıyorum. 
   
   'Gündem AB olmalı' 
   Tuncay Özilhan TÜSİAD Başkanı 
   Mevduata güvencenin kaldırılmasına olumlu bakıyorum. Garanti, mali sektöre yarardan çok zarar getiriyor. Irak'ta Birleşmiş Milletler'in BM atacağı adımlar Türkiye'yi daha da rahatlatır. Irak'ın huzura kavuşmasında Türkiye'nin yapacakları varsa BM kararlarıyla birlikte hareket etmeliyiz. Türk iş dünyasının Irak'ta payına düşeni alacağını düşünüyorum. Hükümetin doğru yaptıkları da, gündemde olmaması gereken konular da var. Yeni gündemler yaratarak ekonomi ve AB'yi öncelikli hale getirmeliyiz. 
   
   'Faiz düşüşü olumlu' 
   Muharrem Kayhan TÜSİAD YİK Başkanı 
   Merkez Bankası bizlerden daha fazla doneye sahip ve gerekli gördüğünde de faizi indirebiliyor. Faizlerin düşmesi ekonomiyi rahatlatıyor, kamunun yükü azalıyor. Özel sektörün borç maliyetinin azalması da bir başka avantaj. Ancak iç ve dış borçlarımızın fazla olduğunu unutmayalım. Ekonomideki şu anki belirsizlikler ABD'den gelecek kredi ve İmar Bankası'yla ilgili süreç. Türkiye'yi bir yerlere götürecek asıl büyük devrim AB'dir. 
   
   '2003 iyi bitecek' 
   Tufan Ünal TÜSİAD Yön. Kur. Üyesi 
   Faizdeki düşüş yeterli değil ama bizi iyimserliğe götürüyor. Son iki aydaki gelişmeler 2003'ü iyi kapatacağımızı gösteriyor. Ancak 2006'ya kadar borç yükümüzün fazla olduğunu da unutmayalım. Meclis'in ilk işi kamu harcamaları reformu olmalıdır. Özelleştirmede daha hızlı davranmalıyız. Irak konusunda da hassas dengeleri korumalıyız. Hükümetin genel gidişini iyi buluyorum. 
   
   
</TEXT>
</DOC>
