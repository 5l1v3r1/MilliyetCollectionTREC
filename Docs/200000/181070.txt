<DOC>
<DOCNO> 181070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sonspo13.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami, Özkan Sümer'in istifası için neler dedi 
</HEADLINE>
<TEXT>

     Trabzonspor'un 220 golle en fazla gol atan oyuncusu unvanını elinde bulunduran ve bordo-mavili takıma uzun yıllar kaptanlık yapan Hami, Başkan Özkan Sümer'in istifasının Trabzonspor'un haklarını savunma adına güzel ancak kendi adına üzücü olduğunu söyledi. 
     Özkan Sümer'in kulüp başkanlığı döneminde bordo-mavili kulüple yolları ayrılan Hami, Sümer'in koyduğu tepkide haklı olduğunu söyledi. 
     Sümer'in istifa konusunda tek kaldığını ve yönetiminde bu konuda üzerine düşeni yapması gerektiğini ifade eden Hami, şunları söyledi 
     ''Fenerbahçe maçında, Trabzonsporlu taraftarlar aşağılandı. Bütün kötülüklere maruz kaldı. Suçlu gibi gösterildi. Sümer'in buna tepki olarak istifasını doğru buluyorum. Sümer'in istifası Trabzonspor'un haklarını savunma adına güzel, kendi adına üzücü. Bundan sonra hayatı Trabzonspor'dan ayrı zor geçecektir.'' 
     
</TEXT>
</DOC>
