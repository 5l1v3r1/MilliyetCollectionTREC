<DOC>
<DOCNO> 169929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/yasam/yas01.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakalayan 'boyuyor ' 
</HEADLINE>
<TEXT>

     FRANKFURT Milliyet 

     ABD'nin kumar kenti Las Vegas'ta yeni çılgınlık, boya atan tabancalarla oynanan 'Paint Ball'da, birbirlerini değil çıplak bir kadını avlamak. 
     Alman Bild gazetesinde yayımlanan habere göre 'Hunting for Bambi Bambi için avlanmak ' adlı oyunda asker üniformalı turistler, Las Vegas Çölü'nde boya dolu topçuklar atan özel silahlarla çıplak bir kadını kovalıyor. Genç bir kadının 'avcılar' önünde striptiziyle başlayan oyunun kuralları da şöyle "Genç kadın, üzerinde sadece ayakkabısı kalınca kaçmaya başlıyor. Birkaç dakika sonra avcılar, kadının peşine düşüyor. Göğüslere ve başa atış yapmak yasak." 
     
     Kaçabilen 'yaşıyor' 
     Şiddet ve seks karışımı oyun için 10 bin dolar yaklaşık 14 milyar lira alınıyor. Yurtdışından yoğun katılım olduğu kaydedilen oyunda yem olan kadınlar, vurulmadıkları takdirde 2 bin 500 euro yaklaşık 4 milyar lira ödül kazanıyor. Kadını vurmayı başaran avcının ödülü ise av görüntüleri... 
     
     

</TEXT>
</DOC>
