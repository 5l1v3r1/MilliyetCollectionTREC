<DOC>
<DOCNO> 158380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/spor/spo04.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer'den sert yanıt 
</HEADLINE>
<TEXT>

Trabzonspor Başkanı Sümer, sürekli özveride bulunduğunu ve sıranın yönetime geldiğini söyleyen Gökdeniz'e, "Alt yapıdan gelip, tavan ücret alan tek oyuncudur. Bu nasıl özveri " mesajını yolladı 
     "Hakkını verdik" 
     ÖZKAN Sümer, "Bugüne kadar ben özveride bulundum. Özveri sırası artık yönetimde. Benim istediğimle, yönetimin verdiği arasında uçurum olursa kalmam" diyen Gökdeniz'e sert tepki gösterdi. Sümer, "Gökdeniz alt yapıdan gelen ve daha ilk sözleşmesinde tavan ücret alan tek oyuncudur. Bu nasıl özveridir anlamadım Tabii ki, o dönemde tüm futbolcular boş sözleşmeye imza attılar. Bize güvendiler. Ancak biz de hepsinin hakkını verdik" dedi. 
     
     Saran'la pazarlık 
     BAŞKAN, Gökdeniz'in iki yıllık imzası daha bulunduğunu hatırlattı, "Ama ona, bu yüzden cimri davranmayacağız. Böyle bir sorun olmayacaktır" diye konuştu. Sümer, Mehmet Yılmaz için Sadettin Saran ile yaptıkları pazarlıklarda büyük farklar bulunduğunu, genç futbolcunun kendilerine çok yardımcı olduğunu da belirtti. Bu arada Başkan'ın yarın Belçika'da Belçikalı Wan De Paar, kaleci Geert De Wlieger, Süleyman Seyfo Bangoura ile masaya oturacağı belirtildi. 
     
Aybaba'dan savunma      YÖNETİME, transferde ağır kaldığı için gelen eleştirileri Samet Aybaba göğüsledi. Aybaba, çalışmalara tüm kulüplerden erken başladıklarını ve iyi mesafe kat ettiklerini belirterek, "Transferde görevli olan herkes üzerine düşenden fazlasını yapıyor. En çok tercih edilen kulübüz. Futbolcu pazardan alınmıyor. Bazı mevkilerde çok alternatifli, bazılarında alternatifsiz bir kadromuz var" dedi. 
     
Savunmaya takviye      SAMET Aybaba'nın, Macit, Erman Güraçar ve Serkan Özsoy gibi stoperleri gözden çıkardığı ve Altay'dan Çağdaş ile Diyarbakırspor'dan Ömer'i istediği vurgulandı. Aybaba'nın bu iki oyuncudan biriyle anlaşma yapılmasından yana olduğu vurgulandı. Bu arada 650 milyarlık kupa priminin 50 milyarının Samet Aybaba'ya, tüm maçlarda oynayanlara ise 25'er milyar verileceği öğrenildi. 
     
     
     

</TEXT>
</DOC>
