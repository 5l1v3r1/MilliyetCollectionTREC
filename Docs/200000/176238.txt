<DOC>
<DOCNO> 176238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/spor/spo04.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz'de fırtına 
</HEADLINE>
<TEXT>

   Fenerbahçe yenilgisi, Trabzon'da ortalığı karıştırdı. Kırmızı kart gören Oumar'a tepkiler arttı. Aybaba kötü oynadıklarını ancak hakemlerin çok hata yaptığını vurguladı 
      
   Uzun'a sert çıktı 
   BORDO - Mavililer'in 7 yıl sonra Avni Aker Stadı'nda Fenerbahçe'ye yenilmesi büyük bir krize neden oldu. Taraftarlar, başta kırmızı kart gören Oumar olmak üzere futbolculara ateş püskürdü. Teknik Direktör Samet Aybaba ise, "Kötü oynadık, ama hakemler de çok kötüydü. Konuşmayacağız diyoruz. Ama bizim maçları yöneten hakemler kendilerini izleyip bir yorumlasınlar" dedi. 
   
   'Buna hakkı yok' 
   AYBABA, futbolcuları için de sert ifadeler kullanırken, yönetime de bir takım sorunların çözümü için uyarıda bulundu. Tecrübeli hoca, "Oumar, orta sahada Türkiye'nin en ağır futbolcusu Van Hooijdonk'u tutarak durduruyor ve kırmızı kart görüyor. Buna hakkı yok. Hafta boyunca çeşitli sorunlar yaşadık. Bu sorunlar h l devam ediyor. Bunların çözülmesi gerekir" diye konuştu. 
   
   Şok eden iddia    Asbaşkan Erol Tuna, Fenerbahçe'ye ateş püskürdü "Yöneticileri, çingene dedikleri bu insanları niye maça getiriyor" diye konuştu 
   
   'Artık gelmesinler' 
   TRABZONSPOR Asbaşkanı Erol Tuna, Fenerbahçeli yöneticileri sert bir dille eleştirdi. Tuna, olayların ardından rakip yöneticilerle görüştüğünü dile getirerek, "Özür dileyerek söylüyorum bunlar bizim taraftarımız değil, bunlar çingene dediler. O zaman bunları Trabzon'a niye getiriyorlar. Artık bizim maçlarımıza gelmemeleri için karar alacağız. Emniyet gerekli tedbirleri almadı. Stada meşaleler sokuldu. İçişleri Bakanlığı'na başvuru yapacağız" dedi. 
   
   Oumar'ın iddiası    TEKNİK Direktör Samet Aybaba tarafından soyunma odasına giderken tartakladığı iddia edilen Oumar, böyle bir olayın yaşanmadığını bildirdi. Fransız futbolcunun gelişmeyi yalanlamasına karşın maçtan sonra "Bana saha kenarındaki biri çok ağır küfürler etti" demesi kafalarda soru işaretleri yarattı. 
   
   
</TEXT>
</DOC>
