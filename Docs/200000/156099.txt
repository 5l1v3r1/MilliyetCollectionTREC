<DOC>
<DOCNO> 156099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/yasam/ayas.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Her salata zayıflatmaz 
</HEADLINE>
<TEXT>

Amerikan Hastanesi Diyet Bölümü Şefi Dilara Koçak "Günde 7 öğünle, ekmeği, markarnayı, pilavı kesmeden üç haftada 5 kilo vermek mümkün" 
     Ekmeği makarnayı kesmeden zayıflayın - 1 Ayşegül Aydoğan 

     Ekmeği, makarnayı, pilavı kesmeden, öğün sayısını 6 - 7'ye çıkararak sağlıklı kilo vermek mümkün... Bu iddiayı ortaya atıp kanıtlayan Vehbi Koç Vakfı Amerikan Hastanesi Diyet Bölümü Şefi Uzman Diyetisyen Dilara Koçak'la sağlıklı bir diyetin nasıl olması gerektiğini ve dikkat edilmesi gerekenleri konuştuk... 
     
Yaz diyeti nasıl olmalı 
     Limon yağları yakar mı Ekmek yemesem kaç kilo veririm Bir bardak suyun içine bal koyup içersem yağlarım erir mi Bu tip sorular çok geliyor... Ancak hiçbirinin doğruluk payı yok. Önemli olan yağı azaltmak, her şeyden yemek, dengeli yemek. 
     
Bir haftada kaç kilo vermek doğru 
     1 haftada 5 kilo verebilirsiniz. Ama 5 yılda aldığınız kiloları 5 günde, 15 günde vermek mantıklı değil. Bu nedenle verilen diyet programının doğru olduğundan emin olmanız, kendinize bazı sorular sormanız gerekiyor. 
     
Aç kalmak çare mi 
     Kilo kaybetmek için evet. Ancak zayıflamak için hayır. Terazi ibresinin inmesi için 24 saat aç kalmanız yeterli. Ne var ki bu sahte bir zafer. Çünkü bu yöntemle vücut su kaybına uğruyor ve kaslar küçülüyor ama yağlar erimiyor. Biz 5 kilo zayıflamalısınız demiyoruz 5 kilo yağ fazlanız var diyoruz. Çünkü kilo vermekle yağ yakmak aynı şey değil. 
     
     'Önemli olan yağ yakmak' 
Yağları yakmak için ne yapmalıyız 
     Öncelikle vücudun yüzde kaçının yağ olduğunu bir uzman diyetisyenin ölçmesi lazım. Bunun için çeşitli yöntemler var. En sık kullanılan yöntemde vücuda hafif bir elektrik akımı veriliyor, akım bütün vücudu dolaşırken yağın olduğu bölgelerde akıma karşı bir direnç oluşuyor. Tartıya benzer bir cihazın üstüne çıkılıyor. Akım bir ayaktan giriyor vücudunuzu dolaşıp diğer ayaktan çıkıyor. Kişinin boyunu, yaşını, cinsiyetini, spor yapıp yapmadığı bilgilerini giriyorsunuz. Böylelikle vücudun yüzde kaçının yağ olduğunu söylüyor size. 
     
Nasıl yağ kaybederiz 
     Vücuda dışardan karbonhidrat vermek zorundayız. Çünkü beynin tek kullandığı madde glikoz. Eğer vermezseniz vücut karaciğerdeki glikojen depolarını, kandaki şekeri kullanır. Hiçbir şey bulamazsa kastaki karbonhidratı kullanır. İşte kasın içindeki karbonhidratı kullanmak demek sizin kas yiyor olmanız demek. Kaslar yağı yakan fabrikalar. Ne kadar kasınız varsa o kadar çok yağı yakarsınız. Ama kas kaybederseniz fabrikada yağı yakan işçileri de kaybedersiniz. Önemli kilonun yağdan gitmesi. Bu nedenle dışardan belli miktarda karbonhidrat vermeliyiz. İnsanlar ekmeği, pilavı, makarnayı, patatesi kesiyor. 1 haftada 3 kilo verince mucize oldu sanıyor. Mucize filan yok. Kaslarını yiyor. Kas gittikçe su da gidiyor. O yüzden diyette ekmek çok önemli. 
     
     'Grissini'ye dikkat 
Neden ekmekten vazgeçilmemeli 
     Ekmeğin içinde çok değerli olan B vitamini var. Üstelik yağ yok içinde. Kepek ekmeği yiyorsanız lif içeriyor ki bu da çok faydalı. Ekmek yemeyip krik krak, grissini yiyenler var. Bunların içinde yağ var, daha zararlı. 
     
Kaç saatte bir yemek yemeli 
     Mutlaka 6 - 7 öğün yemeli. 3 saatte bir yediğinizde bir sonraki öğünde daha az acıkmış olur ve daha az yersiniz. Kan şekeriniz düşmez, tatlı ihtiyacınız daha az olur. Yapılan çalışmalarda aynı kaloriyi almalarına rağmen 6 öğün yiyenlerin 3 öğün yiyenlere göre kilo verdiği ortaya çıktı. Akşam üzeri, kan şekerinin en çok düştüğü saatlerdir, ara öğün kesinlikle atlanmamalı. Yoksa akşam yemeğinde doymasına imkan yok. 
     
Kan şekerinin düşmesine karşı ne yapmalı 
     Kan şekerinde ani iniş çıkışlar olanlar 2.5 saatten fazla aç kalmamalı. Kan şekeri düştüğünde tatlı yememeli. Ara öğünlerde tek başına karbonhidrat, meyve yememeli. Tatlı ihtiyacını tekrar tetiklemiş olursunuz. Birden çok yüksek miktarda şeker yüklenir ve insülin çok salgılanır. Bu da kan şekerinin tekrar ani düşüşüne, dolayısıyla tekrar tatlı ihtiyacı hissetmeye neden olur. Kısacası ne kadar çok tatlı yerseniz o kadar çok tatlı ihtiyacı olur. Tatlı yerine ekmek, peynir vb. yemeli. 
     
6-7 öğünün avantajları nelerdir 
     Kan şekerini dengede tutar, çok sık acıkmayı engeller, atıştırma, abur cubur alışkanlığı olanlar için idealdir, metabolizmayı hızlandırır. 
     
Kilo verdiren salataların sırrı      "Ben hiçbir şey yemiyorum, sabah, öğle-akşam salata yiyorum" diyenlerin çoğu zayıflayayım derken kilo alıyor. "Artık salatalar başlıbaşına birer yemek. Salatanın içindekiler ve sosu önemli" diyen Dilara Koçak şu noktalara işaret ediyor 

</TEXT>
</DOC>
