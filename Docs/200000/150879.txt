<DOC>
<DOCNO> 150879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/guncel/gun06.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
35 terörist Türkiye’ye girdi 
</HEADLINE>
<TEXT>

     Emniyet Genel Müdürlüğü, özel eğitimli 35 teröristin Kuzey Irak’tan Türkiye’ye geçtiğini belirledi. Teşkilat, PKK KADEK’e üye İsa kod adlı kişinin organize ettiği grubun Türkiye, ABD, İngiltere, İsrail, İspanya ve Avustralya’ya ait kurum ve görevlilere yönelik eylem ve suikast olasılığına karşı uyarıldı. Terörle Mücadele Daire Başkanlığı’nca tüm birimlere gönderilen teleks emrinde, özel olarak eğitildikleri saptanan 35 teröristin söz konusu ülkelerin tesis, havaalanı, insani yardım kuruluşları, malzeme depoları ve iş merkezlerine yönelik eylem yapacakları duyumu alındığı kaydedildi. Yazıda, bu ülkelerin resmi görevlilerine suikast yapılabileceği uyarısında da bulunuldu. Teröristlerden bazılarının eylem için Türkiye’den başka ülkelere geçtiğinin tespit edildiği de kaydedildi. 
     


GÜNCEL 
























</TEXT>
</DOC>
