<DOC>
<DOCNO> 150231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo01.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Ergün sevinci.... 
</HEADLINE>
<TEXT>

     Galatasaray, 18 Nisan Cuma günü Göztepe ile deplasmanda oynayacağı lig maçının hazırlıklarını, dün akşam yaptığı antrenmanla sürdürdü. 
     Teknik Direktör Fatih Terim yönetiminde, Florya Metin Oktay Tesisleri'nde gerçekleştirilen yaklaşık 1,5 saatlik antrenmanda, sakatlığı düzelen Ergün takımla birlikte ilk kez çalışmaya çıktı. Savunmanın solunda Hakan'ın yerinde oynayan Ergün'ün, sakatlığının izlerini üzerinden attığı gözlendi. 
     Bu arada, antrenman sırasında bir pozisyonda belinde ağrı hisseden kaptan Bülent, Fatih Terim'e durumu bildirerek çalışmayı yarıda bıraktı. Dünkü antrenmanda sakatlanan Ayhan ise takımdan ayrı, yan sahada çalıştı. Teknik Direktör Terim, çift kale maçta özellikle as takımın savunmasını sık sık uyardı. Terim, dünkü antrenmanda savunmada yer verdiği Ümit Davala'yı sağ kanada kaydırırken, Hasan'ı orta sahada bu futbolcunun solunda oynattı. 
     Futbolcular, çift kale maç öncesinde ise eltopu oynadı. 
     Galatasaray, dün akşam yapacağı antrenmanla Göztepe maçının hazırlıklarını sürdürecek. 
     





</TEXT>
</DOC>
