<DOC>
<DOCNO> 178751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sonspo27.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray CSKA Sofya maçına vizesiz gitti... 
</HEADLINE>
<TEXT>

     Avrupa Şampiyonlar Ligi 3. ön eleme turu rövanş maçı için Bulgaristan'ın başkenti Sofya'ya giden Galatasaray kafilesi için Bulgar makamlarının vize talebinde bulunmadığı bildirildi. 
     Gençlik ve Spor Genel Müdürlüğü'nden verilen bilgiye göre Galatasaray kafilesi, Gençlik ve Spor Genel Müdürü Mehmet Atalay'ın girişimleriyle Bulgaristan ile imzalanan sporda işbirliği anlaşması çerçevesinde ''sporcular, karşılıklı olarak vizesiz giriş yapar'' maddesine uygun olarak Bulgaristan'a vize almadan giriş yaptı. 
     Genel müdür Mehmet Atalay'ın başkanlığındaki heyet, geçen ay Bulgaristan'a yaptığı ziyarette, Bulgaristan Ulusal Meclis Başkan Yardımcısı Yunal Lutfi, Gençlik ve Spor Bakanı Vassil Ivanov, Başbakan Yardımcısı ve Ekonomi Bakanı Nikolay Vassilev görüşmüş ve çeşitli protokoller imzalamıştı. 
     
</TEXT>
</DOC>
