<DOC>
<DOCNO> 170102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/guncel/gun07.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper babaanne 
</HEADLINE>
<TEXT>

     BÜNYAMİN YIL, AYCAN DEMİREL Adana DHA 

     Açıköğretim Lisesi mezunu 51 yaşındaki iki torun sahibi ev kadını Sabahat Şahin, 2003 ÖSS’de 206.858 puan elde ederek bir yükseköğretim programına girme hakkı kazandı. Lise son sınıf öğrencisi oğlu Sercan’ın devam ettiği dershanenin yayınlarıyla sınava hazırlandığını belirten Şahin, deneme sınavlarında da 185 - 200 puan aldığını belirtti. Amacının sosyal bilimlerle ilgili bir programa yerleşmek olduğunu söyleyen Şahin, ekonomik nedenlerden dolayı kayıt yaptıramamaktan endişe ettiğini dile getirdi. 
     
     Bol bol kitap okuyor 
     Ortaokulun ardından liseye gidemediğini, kayıt yaptırdığı Açıköğretim Lisesi’nden de iki yıl önce mezun olduğunu anlatan Şahin, şöyle konuştu "Kızım üniversite öğrencisi, oğlum da lise son sınıfa geçti. Büyük oğullarım okullarını bitirip evlendi. Okuyan çocuklarımın masraflarının üzerine benim üniversiteye gitmem aile bütçesini çıkmaza sokacak. Çocuklarıma burs imk nı doğarsa üniversiteye gitmeyi çok istiyorum. Aksi takdirde Açıköğretim programlarını tercih etmek zorunda kalacağım." 
     

</TEXT>
</DOC>
