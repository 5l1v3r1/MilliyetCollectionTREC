<DOC>
<DOCNO> 192353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/magazin/amag.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte en ideal müşteriler... 
</HEADLINE>
<TEXT>

   İngiliz Daily Mirror gazetesi, İngiliz futbolcu David Beckham'ın, 80 günlük otel masrafının, 1 trilyon lirayı bulduğunu iddia ediyor... 
      DIŞ HABERLER SERVİSİ 
   
   İngiliz futbolcu David Beckham'ın, İspanya'nın Real Madrid takımına transfer olmasından bu yana 80 gündür kaldığı otelde, 580 bin euro yaklaşık 1 trilyon lira harcadığı ortaya çıktı. 
   Madrid'de h l istedikleri gibi bir ev bulamayan Beckham çifti, yalnızca kaldıkları beş yıldızlı Santo Mauro Oteli'nin birinci katındaki iki süit için, 110 bin euro yaklaşık 200 milyar lira ödedi. İngiliz Daily Mirror gazetesinin haberine göre, çiftin yakın bir arkadaşı, otel faturasını gören Beckham'ların şaşkınlığa uğradığını, ancak rahatlık ve güvenliklerini her şeyin önünde tuttuklarını söyledi. 
   
   Park ücreti 185 milyar 
   İngiliz milli futbol takımının kaptanlığını da yapan Beckham'ın, Aston Martin, Ferrari, Porsche, Audi A8, Lexus ve Range Rover marka otomobillerinin park ücretleri 104 bin euro yaklaşık 185 milyar lira tutarken, çift, otelin barında 9 bin 600 euro yaklaşık 17 milyar , aşçıların kendileri için özel İngiliz yemekleri yaptığı restoranda ise tam 76 bin euro yaklaşık 135 milyar lira harcadı. 
   Televizyon ve video yayını için 12 bin euro yaklaşık 21 milyar lira ödeyen Beckham çifti, misafirlerinin masrafları için 108 bin euro yaklaşık 192 milyar lira ve aralarında çiftin oğlu Romeo'nun doğumgünü partisi, özel güvenlik, çamaşırhane ve telefon harcamalarının da bulunduğu ekstralar için de 182 bin euro yaklaşık 323 milyar lira ödedi. 
   Mirror gazetesi, 'ideal müşteri' olarak nitelediği Beckham'ın, haftada 160 bin euro yaklaşık 284 milyar lira kazandığını da iddia etti. 
   
   
</TEXT>
</DOC>
