<DOC>
<DOCNO> 177302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sontur44.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakmakla oynarken çıkan yangında öldü... 
</HEADLINE>
<TEXT>

     Antalya'nın Kemer İlçesi'ne bağlı Çamyuva Beldesi'nde çakmakla oynarken salonda bulunan perdeleri tutuşturan 3 yaşındaki çocuk, çıkan yangında öldü. 
     Çamyuva'da bulunan Labada Otel karşısındaki İlyas ve Sibel Güzeldal'a ait müstakil evde yangın çıktı. Komşuların haber vermesiyle olay yerine gelen Kemer Belediyesi İtfaiyesi tarafından söndürülen yangından sonra, 3 yaşındaki Bahadır Can Güzel'in cesedi salonda bulundu. 
     Yangının ardından yapılan incelemede, 3 yaşındaki Bahadır Can Güzel'in, anne ve babası uyurken salonda çakmakla oynamaya başladığı ve perdeyi tutuşturması sonucu salonda çıkan yangında öldüğü belirlendi. 
     Bahadır'ın anne-babası da yangın söndürülürken uyandırılarak kurtarıldı. 
     
</TEXT>
</DOC>
