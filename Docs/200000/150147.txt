<DOC>
<DOCNO> 150147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun08.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AOL, gereksiz e-mail atanları mahkemeye verdi.. 
</HEADLINE>
<TEXT>

     Abonelerine gereksiz e-mail yollayarak hatları meşgul edenlere savaş açan, dünyanın en büyük internet servis sağlayıcısı America on Line AOL , konuyla ilgili olarak 5 ayrı dava açtığını bildirdi. 
     AOL, davalılardan 10 milyon doların üzerinde tazminat talep etti. 
     AOL yöneticileri, haklarında dava açılan kişi ve kuruluşların 1 milyar gereksiz e-mail yolladıklarının saptandığını bildirdiler. 
     AOL, kısa süre önce hizmete sunduğu AOL 8.0 sürümüyle gereksiz e-mail'leri önleyecek bir yöntem geliştirmişti. Bu yöntem sayesinde kullanıcılar, mektup almak istemedikleri kişilerin adreslerini bir klikle AOL'e bildiriyor, böylece mesaj kutularının gereksiz yere dolmasını önlüyorlar. 
     AOL'in, abonelerinden şimdiye kadar gereksiz mesajlarla ilgili olarak 8 milyon şikayet aldığı belirtildi. AOL yetkilileri, ''mesajları gönderenlerin abone oldukları firmalarla da işbirliğine giderek, gereksiz mesaj salgınına darbe indireceklerini'' söylediler. 
     Bu firmaların başında Comcast ve RoadRunner'ın geldiği bildiriliyor. AOL'in uygulamaya koyduğu bloke etme yöntemi sayesinde bu kuruluşlardan yollanan gereksiz mesaj sayısının yüzde 90 azaldığı belirtildi. 
     





</TEXT>
</DOC>
