<DOC>
<DOCNO> 180932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/guncel/gun01.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Irak'a konser için giderim' 
</HEADLINE>
<TEXT>

   'Irak'a önce Tatlıses' gitsin çağrısına sanatçıdan yanıt geldi "Konser teklifi geldi. Kısmetse Irak'a gideriz." 
      HAKAH YAĞLI DHA 

   
   Gaziantep'te Şanlıurfalı Dr. Hüseyin Mirkelam'ın oğlu Aydın'ın 2 sünnet düğününe katılan ünlü sanatçı İbrahim Tatlıses, Irak'ta Türk sanatçıların vermesi planlanan konser için, kendisine teklif geldiğini belirterek "Kısmetse gideriz" dedi. 
   Sünnet düğününde verdiği konserin ardından Irak'a düzenlenmesi planlanan ve kendisinin de adı geçen konserle ilgili olarak açıklama yapan Tatlıses, "Daha bir şey yok, bir neticeye varalım ondan sonra. Şimdi bir şey söylersek yanlış söylemiş oluruz. Konser vermek için teklif geldi. Kısmetse Irak'a gideriz" dedi. 
   
   ADAY ŞAKASI 
   Tatlıses, düğündeki programı sırasında ise Şişli Belediye Başkanlığı'na aday olacağını söyledi. Ancak düğünü takip eden gazetecileri fark edince şaka yaptığını belirten Tatlıses, "Espri yaptım" diye konuştu. 
   
   
</TEXT>
</DOC>
