<DOC>
<DOCNO> 159629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/spor/spo06.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MOTOR SPORLARI 
</HEADLINE>
<TEXT>
PİSTTE ŞÖLEN 
İzmit Körfez Pisti hafta sonu birbirinden çekişmeli 6 yarışa ev sahipliği yapacak. Motorsporları tutkunları F3'ten Motorsiklete, Grup N'den Süper productiona kadar pist yarışlarının nefes kesecek mücadelesini izleyecek 
     Hız dünyası buluşacak 
     DÜNYA ve Avrupa ralli şampiyonaları heyecanının yaşandığı motorsporlarında, şölen şimdi piste taşınıyor. Körfez Pisti, bu hafta sonunda birbirinden çekişmeli altı yarışa ev sahipliği yapacak. İMK tarafından düzenlenen Türkiye Pist Şampiyonası'nın ikinci ayağında Super production, Grup N, Grup A ve F3'te mücadele devam edecek. Motosiklette de A ve B gruplarında Pist Şampiyonası'nın üçüncü ayağı organize edilecek. 
     
     TV'den naklen yayın 
     TÜRKİYE Enduro Motosiklet Pist Şampiyonası'nın üçüncü yarışı, İMK'nın organizatörlüğünde Körfez Pisti'nde koşulacak. Formula 1'in alt kategorisi olan F3'te ise Bridgestone'un sponsorluğundaki Türkiye Şampiyonası ilk ayağı yine 31 Mayıs - 1 Haziran'da aynı pistte düzenlenecek. Yüklü programda Clio Cup ile Mutlu Cup'ın birer ayağı da bulunuyor. Pist Şampiyonası ve Clio Cup yarışları TV 8'den naklen yayınlanacak. 
     
Puan durumları TÜRKİYE PİST ŞAMPİYONASI 1.ayak sonu GRUP A 1. Ethem GENiM Renault Maxi Megane 20 Puan 2. Hamdi ÜNAL Opel Astra Kit Car 15 Puan 3. Osman UĞUR Opel Astra Kit Car 12 Puan      
     
CLIO CUP 2.ayak sonu 1. Ahmet ATAY  40 puan 2. Selim ÖZGÖRKEY  27 puan 3. Hakan GÜVEN  21 Puan      
     
MUTLU CUP 2.ayak sonu 1. Ozan ŞER  35 puan 2. Ragıp DÖNMEZ  34 puan 3. Cahit KIZILDEL  25 puan      
     
Program 01.06.2003 START 13.15 Mutlu Cup 20 tur 14.15 Clio Cup 20 tur 14.45 Türkiye Pist Şamp. 1.Grup 20 tur 15.15 Türkiye Pist Şamp. 2.Grup 20 tur 15.45 Bridgestone Formula 3 Şamp. 20 tur 16.00 Türkiye Motosiklet Pist Şamp. 20 tur 16.30 Ödül töreni      
     
IŞIK AVCI Avrupa yollarındaTürk rallisinin iki usta pilotu Volkan Işık Yunanistan Acropolis, Nejat Avcı ise Yugoslavya'daki Interspeed'de ter dökecek 
     Dünya sınavı 
     FIAT Abarth Motorsports'un Dünya ve Avrupa Şampiyonaları'nda direksiyon sallamış iki ünlü pilotu Volkan Işık ve Nejat Avcı rotalarını Avrupa'ya çevirdiler. Türkiye'nin rallideki en tecrübeli isimlerinden biri olan Volkan Işık, dört yıl aradan sonra tekrar Dünya Şampiyonası'nın yurt dışındaki bir ayağında yarışacak. Işık, 6 - 8 Haziran tarihleri arasında Yunanistan'da düzenlenecek Acropolis Rallisi'nde Palio Süper 1600 ile mücadele edecek. 
     
     Yurtdışından puan 
     BU sezon FIAT Abarth Motorsports takımına dahil olan 1997 Avrupa Ralli şampiyonası F2 şampiyonu Nejat Avcı ise, takım arkadaşı Volkan Işık'tan bir hafta önce Yugoslavya'da düzenlenecek olan Interspeed Rallisi'nde mücadele edecek. Avrupa Ralli Şampiyonası'na puan veren yarışlardan biri olan Interspeed Rallisi'nde FIAT Palio Super 1600 ile mücadele edecek olan Nejat Avcı, Türkiye Şampiyonası için yurtdışı puanı getirmeye çalışacak. 
     
F1'de müthiş iddia      ALMANYA'nın ünlü magazin dergisi Auto, Motor und Sport, Ferrari'nin eski mühendislerinin, ünlü otomobil firmasının gizli planlarını rakip firmalara sattığını iddia etti. Bu müthiş iddia sonrası bir açıklama yapan Ferrari'nin basın sözcüsü Luca Colajanni, "Açıklamaların gerçek olması mümkün değil" derken, rakip firmalar Renault, McLaren ve Toyota da haberin gerçeği yansıtmadığını iddia ettiler. 
     
İlk finiş Benzesin'in      GOODYEAR Wrangler Cup 2003'ün ilk ayağı Leon Benzesin'in zaferiyle sonuçlandı. 20 aracın Tatlısu - Gümüşdere parkurunda birbirlerinin yanı sıra zorlu parkurla da kıyasıya mücadele ettiği nefes kesen organizasyonda ikinciliği Necmi İnan, üçüncülüğü ise Somer Aydagül kazandı. Çift kalkışlı tek tip lastik yarışı olan Wrangler Cup'ın startını Goodyear Lastikleri Genel Müdürü Harish Khosla verdi. Şampiyonanın ikinci ayağı 7 Eylül'de Greenpark - Beykoz'da, üçüncü ayağı ise 9 Kasım'da Ağaçlı da koşulacak. 
     
Drag'da sönük start      İSTANBUL Motorsporları Kulübü'nün düzenlediği İstanbul Oto Drag Şampiyonası 1. ayak yarışı Körfez Pistinde yapıldı. Üç ayrı kategoride gerçekleşen yarışlara katılımın düşük olması organizasyon komitesini şaşırttı. Sınıf 1'de Atilla Kaya birinci olurken, Barış Türkkuşu ikinci, Volkan Ölçün üçüncü sırada yer aldı. Sınıf 2'nin ilk üç basamağını ise Sertuğ İplik, Murat Beşer ve Nezih Oktaykan oluşturdu. Sınıf 4'te ise birinci olan Gıyasettin Karataş'ı, Can Yavuz ve Halil Şenlik izledi. 
     
Konuralp birinci      İSTANBUL Motorsporları Kulübü'nün düzenlediği Türkiye Karting Şampiyonası'nın ikinci ayağı Mete Konuralp'in zaferiyle sonuçlandı. Tuzla Karting Pisti'nde üç ayrı kategoride yapılan ve 26 pilotun mücadele ettiği yarışlarda Süper Kategori'de klasman dışı yarışan misafir pilot 17 yaşındaki Belçikalı Wesley Vyt ilk sırayı aldı. Rauf Denktaş ikinci, Cem Bakançocukları ise üçüncü oldu. Junior Kategoride Bursalı Kadir Akça, Mini Kategoride ise Batu Ergökçen ilk sırayı aldı. 
     
İzmir'de randevu      İZMİR Otomobil Kulübü tarafından düzenlenen Oto Drag şampiyonası pazar günü Pınarbaşı yarış pistinde yapılacak. Standart otomobillerin ve amatör yarışmacıların katılabileceği yarış 3 kategoriden oluşacak. 0-1600 cc, 1601 - 2000 cc, 2001 cc ve üzeri güçteki otomobiller çift kalkışlı drag yarışında zamana meydan okuyup, markasının gücünü yarış severlere gösterecek. 
     
En kralı Mustang      KLASİK Otomobil Kulübü'nün Chronoswiss sponsorluğunda düzenlediği 6. Batı Anadolu Klasik Otomobiller Rallisi'ni 1968 model Ford Mustang ile Serkan Sorguç - Aylin Gökşin Sorguç çifti kazandı. İstanbul - Bursa - İstanbul arasında 4 gün süren ve The Rizt Carlton Oteli önünde sona eren 41 aracın katıldığı ralliyi 39 araç bitirebildi. Genel klasmanda Sorguç çiftinin ardından ikinciliği 1964 model Porsche ile Haluk - Tini Ünsal, üçüncülüğü de 1969 model BMW ile Durgut Berberoğlu - Demir Berberoğlu ikilisi aldı. Yunanlı Klasik oto meraklılarının da katıldığı yarışta klasmanlarında birinci olan yarışmacıların ödüllerini The Ritz Carlton Oteli'nde düzenlenen görkemli bir törenle Chronos Yönetim Kurulu Başkanı Tarık Hatipoğlu ile Klasik Otomobil Kulübü Başkanı Erdal Tokcan verdi. 
     
Opel Motor'da şok ayrılık      OPEL Motor Sport OMS , 1998 yılında ekibe katılan ve takımla birlikte birçok başarılara imza atan ralli pilotu Hamdi Ünal ile yollarını ayırdı. Ralli dünyasını şok eden bu ayrılık, iki tarafın ortaklaşa aldığı bir karar olarak açıklanırken, 2003 Türkiye Ralli Şampiyonası yarışlarında Opel Astra G Kit Car'ın pilot koltuğuna kimin oturacağı merak konusu oldu. 
     MEKANİK arıza nedeniyle start alamadığı Türkiye Rallisi'nin ardından Ege Rallisi'nde de finişi göremeyen Ünal, Pirelli Rallisi'nde de takla atarak yarış dışı kalınca iki taraf arasında ayrılık rüzgarları esmeye başlamıştı. Antalyalı pilotun ayrılma kararını takıma bildirmesi üzerine Opel Motor Sport Takım Menajeri Yusuf Aramacı yeni pilot arayışlarına başladı. 
     

</TEXT>
</DOC>
