<DOC>
<DOCNO> 163324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/soneko07.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin otoyol bilançosu... 
</HEADLINE>
<TEXT>

     Gelişmişliğin temel göstergeleri arasında yeralan ve bu çerçevede mevcut otoyol ağını genişletmeyi planlayan Karayolları Genel Müdürlüğü, bugüne kadar toplam 2 bin kilometrenin üzerinde otoyol ve bağlantı yolu ihale etti. 
     Edinilen bilgiye göre, 13.9 milyar dolar harcama yapılarak bin 851 kilometre otoyol işletmeye açılırken, kalan 450 kilometrelik kesimde yapım çalışmaları ise sürdürülüyor. 
     Karayolları Genel Müdürlüğü'nün 2003 yılı yatırım programına göre, bu yıl için 1.137 trilyon lira dış kredi ödeneği talep edilen otoyollar için 419 trilyon liralık ödenek tahsis edildi. 
     Karayollarına göre işlerin zamanında bitirilmesi için ilave olarak 718 trilyon liralık dış ve karşılığı iç ödeneğe daha ihtiyaç bulunuyor. 
     Yatırım programındaki otoyol yapım ve onarım projeleri kapsamında 22 adet proje yeralırken, ödenekler ölçüsünde çalışmaların sürdürüldüğü bildirildi. 
     
     YAPIMI DEVAM EDEN OTOYOLLAR 
     Karayolları Genel Müdürlüğü tarafından toplam 450 kilometre uzunluğunda otoyol ve bağlantı yol yapım çalışmaları devam eden otoyol kesimleri ise şöyle 
     Edirne-Kınalı, 26 , Kınalı-Sakarya 8 km , Bolu dağı geçişi 20 km , Tarsus-Mersin 10 , İzmir-Urla-Çeşme 4 km , İzmir Çevre Yolu-Aydın 30 km , Gaziantep-Şanlıurfa 163 km otoyol, 33 km bağlantı yolu , Ankara-Pozantı son 3 kesim Son 3 kesim Otoyol 54 km. bağlantı yolu 30 km , Toprakkale-İskenderun 5 km bağlantı yolu ve Bursa Çevre yolu 54 km otoyol, 7 km bağlantı yolu 
     
</TEXT>
</DOC>
