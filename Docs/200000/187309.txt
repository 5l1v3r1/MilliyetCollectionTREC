<DOC>
<DOCNO> 187309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sonspo15.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Deportivo-Compostela maçında olaylar çıktı, 1 taraftar öldü... 
</HEADLINE>
<TEXT>

     İspanya Kral Kupası'nda, dün gece yapılan Santiago Compostela-Deportivo La Coruna arasındaki maçta çıkan olaylarda 31 yaşındaki bir taraftar, yaşamını yitirdi. 
     Santiago Hastanesi doktorları, Manuel Rios Suarez adlı Deportivo La Corunalı taraftarın ölüm nedenini yapacakları otopsi sonunda daha sonra açıklayacaklarını bildirdi. 
     Yerel basın ise evli 2 çocuk babası genç taraftarın, maçta çıkan olaylar sırasında aldığı darbeler sonucu iç organlarında meydana gelen hasar nedeniyle yaşamını yitirdiğini belirtti. 
     Ayrıca, İspanyol futbolseverin hastaneye götürüldüğünde ölmüş olduğu da kaydedildi. 
     Bu arada, ölüm olayıyla birlikte İspanyol yetkililerin, futbol maçlarında giderek artan şiddetten dolayı endişelerinin arttığı belirtiliyor. 
     
</TEXT>
</DOC>
