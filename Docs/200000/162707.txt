<DOC>
<DOCNO> 162707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko28.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepez Elektrik'in Genel Müdürü fenalık geçirdi... 
</HEADLINE>
<TEXT>

     Kepez Elektrik T.A.Ş. Genel Müdürü Atilla Yılbaş'ın Enerji ve Tabii Kaynaklar Bakanlığı'nın Çukurova Elektrik ve Kepez Elektrik'in sözleşmelerini feshetmesine ilişkin tebligatı teslim almaması üzerine, tebligat, Santral Mahallesi Muhtarı Mithat Teker'e, tutanakla teslim edildi. 
     Santral Mahallesi Muhtarı Mithat Teker, Santral'den çıkışında gazetecilere yaptığı açıklamada, görevlilerin kendisini bir tebligatla ilgili olarak Kepez Elektrik'e çağırdıklarını, santrale gittiğinde, tebligatın şirket yöneticilerince alınmaması üzerine, ilgili yasalar çerçevesinde tebligatın kendisine tutanakla verildiğini anlattı. 
     
     YILBAŞ RAHATSIZLANDI 
     Bu arada, karar üzerine, yüksek tansiyon sorunu bulunduğu belirtilen Kepez Elektrik Genel Müdürü Atilla Yılbaş'ın, rahatsızlandığı ve sağlık görevlilerinin kontrolünde tutulduğu öğrenildi. 
     Santral Mahallesi Muhtarı Mithat Teker, Yılbaş'ın sağlık durumunun iyi olduğunu gözlemlediğini belirterek, Yılbaş'ın yanında hemşirelerin bulunduğunu söyledi. 
     
</TEXT>
</DOC>
