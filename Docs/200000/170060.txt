<DOC>
<DOCNO> 170060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sontur11.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam, ''bilardo oynatıyor'' diyen lokantacıyı öldürdü... 
</HEADLINE>
<TEXT>

     Adana'da, otomobil içinde bıçaklanarak öldürülmüş bulunan lokantacının, namaz kılmaya gittiği caminin imamı tarafından öldürüldüğü belirlendi. Suçunu itiraf ettiği kaydedilen imam gözaltına alındı. 
     Emniyet Müdürlüğü yetkililerinden alınan bilgiye göre, Reşatbey Mahallesi 7. Sokak'ta, lokanta işletmecisi Murat Aslan'ı 38 01 UC 614 plakalı otomobilde öldürdüğü iddia edilen cami imamı Abdullah A. 29 yakalandı. 
     Katil zanlısı Abdullah A, ilk ifadesinde, tesadüfen karşılaştığı ve otomobiline bindiği lokantacı Murat Aslan ile ''bilardo ve domino'' oynamasına karşı çıktığı için tartıştıklarını söylediği bildirildi. 
     Olay sırasında ''yankesicilik'' suçundan sabıkalı Burhan G'nin 23 de otomobilde bulunduğu belirten Abdullah A, şunları kaydetti 
     ''Mutlu Mahallesi'ndeki Muhammediye Camii imamıyım. 15 günlük yıllık izne ayrıldım. Bu arada zaman zaman bilardo salonuna giderek bilardo ve domino oynuyordum. Olay sırasında cami cemaatinden lokantacı Murat Aslan ile karşılaştım. Beni ve yanımdaki arkadaşım Burhan G'yi eve götürmek üzere otomobiline aldı. Yolda giderken bana, Sen cami hocasının, ayıp değil mi bilardo, domino oynuyorsun dedi. Tartıştık. Önce yanımdaki Burhan, daha sonra da ben şahsı bıçakladık. Ardından da kaçtık.'' Yetkililer, öldürülen lokantacının cüzdanı ve cep telefonunun bulunamaması nedeniyle gasp olayı üzerinde durulduğunu ifade ettiler. 
     Soruşturmanın sürdürüldüğü, Burhan G.'nin yakalanmasına çalışıldığı kaydedildi. 
     
</TEXT>
</DOC>
