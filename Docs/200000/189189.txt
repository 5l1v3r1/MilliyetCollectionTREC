<DOC>
<DOCNO> 189189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/spor/bbas.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada tek maç 
</HEADLINE>
<TEXT>

   BASKETBOL Ligi'nde ikinci hafta bugün oynanacak olan tek maçla açılacak. Ümraniye Haldun Alagaş Salonu'ndaki karşılaşmada saat 16.00'da TEKEL ile Tuborg kozlarını paylaşacaklar. Müsabakayı Fatih Söylemezoğlu, Emin Moğulkoç, Fatih Aslanoğlu hakem üçlüsü yönetecek. 
   
   Mehmet'ten iyi start 
   NBA'DE Detroit Pistons'daki ikinci sezonunu yaşayan milli oyuncumuz Mehmet Okur, takımının Boston Celtics'i 123 - 95 yendiği maçta bu sezon ilk kez görev yaptı. Ayak bileğindeki sakatlık nedeniyle ilk dört hazırlık maçında forma giyemeyen Mehmet, oynadığı 15 dakikalık süreçte 14 sayı, 6 ribaund, 2 asist, 1 blokla mükemmel bir oyun çıkardı. 
   
   T.Telekom 7. sırada 
   BASKETBOLDA FIBA'nın bu sezon ilk kez düzenlediği FIBA Avrupa Ligi'ne FEL farklı Azovmash yenilgisiyle giren Türk Telekom, A Grubu'nda ilk hafta maçları sonunda 8 takımlı grupta yedinciliğe oturdu. Ukrayna temsilcisi Azovmash'a deplasmanda 80 - 56 yenilen Mavi - Beyazlılar, önümüzdeki hafta Belçika'nın Telindus Ostende takımını Ankara'da ağırlayacak ve ilk galibiyetini bulmaya çalışacak. 
   
   
</TEXT>
</DOC>
