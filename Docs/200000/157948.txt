<DOC>
<DOCNO> 157948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/spor/spo15.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Güneş terleyecek      KANAL D'DE yayınlanan ve büyük bir ilgiyle izlenen "Abbas Güçlü ile Genç Bakış"ın bugünkü konuğu Milli Takımlar Teknik Direktörü Şenol Güneş olacak. Işık Üniversitesi'nde düzenlenen program 23.45'te başlayacak. 
     
Hayali'den yanıt      FUTBOL Federasyonu Başkan Yardımcısı Ata Aksu'nun hakemlere yönelik eleştirilerine, yönetim kurulu üyesi Hüsnü Hayali'den yanıt verdi. Hayali, "Tatlı'nın üst üste 2 Beşiktaş maçına atanması nasıl yanlış bulunuyor İsmet Arzuman da iki kez Galatasaray maçına çıkmadı mı " dedi. 
     
Altına yolculuk      51. Avrupa Grekoromen Güreş Şampiyonası'na katılacak olan Türk Milli Takım kafilesi bugün Belgrad'a uçuyor. Kadroya yedi sporcu alınırken, Hamza Yerlikaya'nın dünya şampiyonasında güreşeceği bildirildi. 
     
Youla imzaladı      LİGİN flaş takımı Gençlerbirliği, golcü futbolcularından Youla ile nikah tazeledi. Siyahi futbolcunun 2007 yılına kadar anlaşmasını uzattığı bildirildi. El Saka ve Thomas yönetimden izin alarak tatile çıktı. 
     
Özberk ayrıldı      SAMSUNSPOR yönetimiyle daha önce prensip anlaşması yapan Teknik Direktör Sakıp Özberk, parasal konularda uzlaşamayınca Karadeniz ekibinden ayrıldı. Yıllık 400 bin dolar isteyen Özberk'e olumsuz yanıt verildiği açıklandı. 
     
Ortalık karıştı      GRASSHOPPERSLI İspanyol oyuncu Castillo'nun Hakan Yakın'a, "Pislik Türkler" demesi gerginlik yarattı. Olaya sert tepki gösteren Hakan, "Böyle bir saygısızlık tekrarlanırsa İsviçre Milli Takımı'ndan affımızı isteriz" dedi. 
     
Maradona gerçeği      DÜNYA futbolunun ünlü isimlerinden Maradona, inkar ettiği oğlu Sinagra ile 17 yıl sonra bir araya geldi. Bir golf turnuvasında Sinagra ile yüz yüze gelen Maradona'nın önce kaçmayı denediği, sonra dönerek sarıldığı öğrenildi. 
     
Popescu bırakıyor      RUMEN futbolunun ve Galatasaray'ın unutulmaz isimlerinden Popescu, futbol kariyerini noktalamaya hazırlanıyor. Hannover 96'da forma giyen 35 yaşındaki oyuncu, cumartesi günü Bielefeld maçıyla sahalara veda edecek. 
     
Asırlık yarış      FEYZİYE Mektepleri Vakfı Özel Işık Liseleri, kuruluşu 100 yıldan eski 26 okulun katılacağı bir spor şöleni düzenledi. 21 - 27 Mayıs tarihleri arasında yapılacak etkinlikler, Ayazağa Özel Işık Lisesi Spor Salonu'nda gerçekleşecek. 
     
Kayıtlar başladı      FENERBAHÇE Yaz Futbol Okulu kayıtları başladı. 1988 - 95 doğumlu miniklerin katılacağı kurslarda haftada üç gün futbol eğitimi verilecek. Yetkililer, okul hakkında 0216 575 74 18 numaralı telefondan bilgi alınabileceğini açıkladı. 
     
Akpençe'nin acı günü      GALATASARAY'IN masörü Mehmet Akpençe'nin kayınvalidesi Nazife Tanışlar vefat etti. Tanışlar'ın cenazesi bugün Şenlikköy Camii'nde kılınacak öğle namazını müteakip toprağa verilecek. 
     
     

</TEXT>
</DOC>
