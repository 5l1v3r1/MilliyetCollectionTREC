<DOC>
<DOCNO> 157497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/sonspo12.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Lig şekillenmeye başladı... 
</HEADLINE>
<TEXT>

     Birinci Süper Futbol Ligi'nde, 2002-2003 sezonunun bitimine 2 hafta kala lig şekillenmeye başladı. 
     Ankara'da Gençlerbirliği'ni 2-1 ile geçen Beşiktaş, şampiyonluk yolunda büyük avantaj sağlarken, 2. sıradaki Galatasaray'ın da Avrupa Şampiyonlar Ligi'ne gitmesi kesinleşti. 
     Türkiye Kupası sahibi Trabzonspor ile 3. durumdaki Gençlerbirliği ve 4. sıradaki Gaziantepspor'un 2003-2004 sezonunda UEFA Kupası'na katılmaları da kesinleşirken, bu kupaya gidecek 4. takım Fenerbahçe, Ankaragücü ve Malatyaspor'dan biri olacak. 
     Kocaelispor matematiksel olarak Göztepe de bir mucize olmazsa ligden düşerken, düşecek 3. takım, son 2 hafta maçlarından sonra belli olacak. 
     36 puanlı Adanaspor ve 35 puanlı Diyarbakırspor rakiplerine oranla daha rahat olmalarına karşın, matematiksel olarak ligde kalmaları henüz kesinleşmediği için düşme korkusunu az da olsa hissediyorlar. 
     Ligden düşecek 3. ekip ise büyük bir olasılıkla Bursaspor, Elazığspor ve Altay'dan biri olacak. 
     
</TEXT>
</DOC>
