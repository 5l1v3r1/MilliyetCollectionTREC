<DOC>
<DOCNO> 163105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/siyaset/siy03.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, Papandreu ile Ege'yi görüştü 
</HEADLINE>
<TEXT>

     UTKU ÇAKIRÖZER Ankara 

     Dışişleri Bakanı Abdullah Gül, Atina'nın Türk savaş uçaklarının Ege'de hava sahası ihlali ve tacizde bulunduğu iddialarıyla ilgili olarak Yunanistan Dışişleri Bakanı Yorgo Papandreu ile telefonla görüştü. Gül'ün Papandreu'ya "hava sahasıyla ilgili konularda müşterek çalışma yapalım" önerisi getirdiği bildirildi. Dışişleri Bakanlığı da AB nezdinde girişimde bulunarak, Atina'yı şik yet etti. Gül, Yunanistan'ın iddiaları karşısında Genelkurmay Başkanlığı'nın konuya ilişkin yaptığı açıklamayla "askeri kanadın hükümetin bu konuda açıklama yapmamasından rahatsızlık duyduğu" yönündeki haberlerin hatırlatılması üzerine şunları kaydetti "Hepimiz rahatsız oluruz. Bu gibi konularda asker, sivil, hükümet ayrımı söz konusu değildir. Olayları tırmandırmanın anlamı yok." Gül, ABD Dışişleri Bakanı Colin Powell'a da Irak ve Ortadoğu konularında işbirliği mesajı içeren bir mektup gönderdi. 
     

</TEXT>
</DOC>
