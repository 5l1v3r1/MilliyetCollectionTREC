<DOC>
<DOCNO> 193192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/yasam/yas06.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den en son uygulama 
</HEADLINE>
<TEXT>
   Viyolonsele yolcu bileti .. 
   Türk Hava Yolları, Cenevre'den İstanbul'a dönen Galata Mevleviler Derneği'nin müzik aletine, havaalanı vergisi ekleyerek bilet kesti 
      ZAFER ATAMER Cenevre 
   
   TÜRK Kültür Derneği'nin etkinlikleri için Cenevre'ye giden Galata Mevleviler Derneği üyeleri, dönüşte Türk Hava Yolları'nın THY uygulamasıyla şoke oldu. Dernek üyeleri, İstanbul'dan gelişte hiçbir ücret ödemedikleri viyolonseli, Cenevre'den İstanbul'a getirmek için 30'u havaalanı vergisi olmak üzere 319 İsviçre Frangı 300 milyon lira ödemek zorunda kaldı. 
   
   İSTANBUL'DAN gelirken viyolonsel için hiçbir ücret ödemediklerini Cenevre'deki THY yetkililerine anlattıklarını belirten derneğin Onursal Başkanı Hasan Çakır, "Yılda en az 10 kez yurtdışına gider geliriz. Viyolonsel için hiç para ödememiştik. İlk defa başımıza böyle bir şey geliyor" dedi. 
   
   'Bizi bağlamaz' 
   VİYOLONSELİN, koltukların üstündeki rafa rahatça sığdığını belirten Çakır, şunları söyledi "Ancak Cenevre'deki yetkililer, 'İstanbul'da ücret alınmamış olabilir. Bu bizi bağlamaz' dedi. Biz de mecburen parayı ödedik." 
   
   
   
   
</TEXT>
</DOC>
