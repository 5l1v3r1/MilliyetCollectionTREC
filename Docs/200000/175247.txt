<DOC>
<DOCNO> 175247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/soneko22.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 32 puan arttı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 32.41 puan artışla 11,794.70 puandan tamamladı. 
     Borsa uzmanları, dün ikinci seansından ikinci yarısında artan alımlarla 11,600 direnç bölgesinin üzerine çıkan piyasada olumlu havanın bugün de devam ettiği ve 11,600 bölgesinin üzerinde kalınacağı düşüncesinde olduklarını ifade ederek, Çankaya Köşkü'ndeki zirveden olumlu sonuç çıkması durumunda direnç bölgesinin üzerine doğru bir atak gelebileceğini kaydediyor. 
     Hisse senetlerinin ortalama değer kazancı yüzde 0.28 olarak gerçekleşti. 
     Dün günü 11.762.29 puandan tamamlayan endeks, ilk seansa 11,764.81 puandan başladı. Seansın ilk yarısını 11,857.96 puandan geçen endeks, seansta en düşük 11,721.50, en yüksek 11,931.19 puanı gördü. 
     Seans kapanışında mali endeks 39.11 puan artışla 14,472.06 puana, sanayi endeksi 46.66 puan artışla 11,551.25 puana yükseldi, hizmetler endeksi 20.04 puan azalışla 7,491,81 puana geriledi. 
     Böylece, önceki kapanışa göre mali grup hisseler ortalama yüzde 0.27, sanayi grubu hisseler ortalama yüzde 0.41 değer kazanırken, hizmetler grubu hisseler ise ortalama yüzde 0.27 oranında değer yitirdi. 
     İşlem gören toplam 284 hissenin 120'si değer kazandı, 87'si değer yitirdi, 77'sinin fiyatı değişmedi. 
     Seansta, toplam 402 trilyon 521 milyar 318 milyon liralık işlem hacmi gerçekleşti. 
     1. seansta, Garanti Bankası, Doğan Holding, Yapı Kredi Bankası, Ereğli D. Ç. ve İş Bankası C en yoğun işlem gören hisseler oldu. 
     
</TEXT>
</DOC>
