<DOC>
<DOCNO> 197881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/guncel/gun12.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre kurbanları unutulmadı 
</HEADLINE>
<TEXT>

      
   DİYARBAKIR Kadın Platformu, yasak ilişki sonrası hamile kaldığı için taş ve satırlı saldırı sonucu ölen Kadriye D. ve evlilik dışı ilişki yaşadığı gerekçesiyle taşlanarak öldürülen Şemse Allak'ın mezarını ziyaret etti. Diyarbakır Kadın Platformu'nda bir grup kadın, Kadınlara Yönelik Şiddete Karşı Uluslararası Dayanışma Günü nedeniyle Mardinkapı Mezarlığı'nda, bir süre önce yasak ilişki sonrası hamile kaldığı için kardeşi Ahmet D.'nin taş ve satırlı saldırısı sonucu ölen Kadriye D.'nin mezarını ziyaret ederek, mezara karanfil bıraktı. Daha sonra Yenikapı Mezarlığı'na geçen grup, burada da Mardin merkeze bağlı Yalım Beldesi'nde evlilik dışı ilişki yaşadığı gerekçesiyle taşlanarak öldürülen Allak'ın mezarını ziyaret etti. 
   
   
</TEXT>
</DOC>
