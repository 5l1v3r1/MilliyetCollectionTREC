<DOC>
<DOCNO> 175024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/soneko18.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
FED'in kısa vadeli faizleri değiştirmesi beklenmiyor... 
</HEADLINE>
<TEXT>

     Amerikan Merkez Bankası FED'in halen son 45 yılın düşük düzeyinde seyreden kısa vadeli faiz oranlarını yarınki toplantıda değiştirmeyip, aynı düzeyde tutması bekleniyor. 
     Uzman çevrelere göre, FED yetkilileri, uzun vadeli faiz oranlarının yükselişini ve ekonominin rayından çıkışını nasıl durdurabileceklerini ele alıp tartışacak. 
     Hazine tahvili ve bonoları piyasasının yanlış yönlendirilmesi nedeniyle uzun vadeli faiz oranlarının geçen ay önemli ölçüde yükselmesinden ötürü eleştirilen FED'in tahvil piyasasını istikrara kavuşturmaya çabalaması bekleniyor. 
     Uzmanlara göre, uzun vadeli faiz oranlarının çok yükselmesi karşısında, FED'in bu konudaki önlemlerini, niyetini açıkça ortaya koyması gerekiyor. 
     FED'in 25 Haziran'daki toplantısında federal fon faiz oranını Temmuz 1958'den bu yana ki en düşük düzeyine, yüzde 1'e çekmesi üzerine, ticari bankalar da kredi temel faizini 1959'dan beriki en düşük düzeyine yüzde 4'e indirdi. 
     
</TEXT>
</DOC>
