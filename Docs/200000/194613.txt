<DOC>
<DOCNO> 194613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sonspo21.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Letonya mesaisi başladı, Tugay ve Yıldıray yarın kampta... 
</HEADLINE>
<TEXT>

     A Milli Futbol Takımı aday kadrosu, 12. Avrupa Şampiyonası elemeleri play-off baraj mücadelesinde 15 ve 19 Kasım'da Letonya ile yapacağı maçlar için İstanbul'da toplandı. 
     Polat Renaissance Otel'de kampa giren ve ilk çalışmasını akşam Florya Metin Oktay Tesisleri'nde gerçekleştirecek olan milliler, önümüzdeki iki gün de 11.00 ile 18.30 olmak üzere günde iki idmanla hazırlıklarını sürdürecek. 
     Ay-yıldızlı ekip, 13 Kasım Perşembe günü saat 11.00'de kalkacak özel uçakla Letonya'ya hareket edecek. 
     A Milli Takım'da, İngiltere Ligi'nde bugün Blackburn Rovers'ın Everton ile oynayacağı maçta forma giyecek olan Tugay Kerimoğlu ile belindeki rahatsızlığı nedeniyle kontrolden geçecek olan Yıldıray Baştürk'ün kampa yarın katılacakları bildirildi. 
     Bu arada, teknik direktör Şenol Güneş'in, sakatlığı nedeniyle Almanya'da tedavi olacağı için kampa geç katılacağını söylediği İlhan Mansız da öğlen saatlerinde otele gelerek kafileye katıldı. 
     
     ADAY KADRO 

     Letonya ile yapılacak baraj maçları için belirlenen aday kadroda yer alan oyuncular şöyle 
     İlhan Mansız, İbrahim Üzülmez, Emre Aşık, Tümer Metin Beşiktaş , Fatih Akyel, Tuncay Şanlı Fenerbahçe , Bülent Korkmaz, Hakan Şükür, Hasan Şaş, Ergün Penbe Galatasaray , Gökdeniz Karadeniz Trabzonspor , Ömer Çatkıç Gaziantepspor , Deniz Barış Gençlerbirliği , Zafer Özgültekin Ankaragücü , Tugay Kerimoğlu Blackburn Rovers , Rüştü Reçber FC Barcelona , Okan Buruk, Emre Belözoğlu FC Inter , Ümit Davala SV Werder Bremen , Tayfun Korkut Espanyol , Yıldıray Baştürk TSV Bayer 04 Leverkusen , Nihat Kahveci Real Sociedad , Alpay Özalan. 
     Letonya ile Türkiye A milli futbol takımları arasında 15 Kasım Cumartesi günü başkent Riga'nın Skonto Riga Stadı'nda yapılacak ilk maç, TSİ 20.15'de başlayacak. 
     İstanbul BJK İnönü Stadı'nda, 19 Kasım Çarşamba günü yapılacak rövanş maçının başlama saati ise 20.30. 

     
</TEXT>
</DOC>
