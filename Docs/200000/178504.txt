<DOC>
<DOCNO> 178504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sonspo26.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüzgar Kız Süreyya Ayhan yarı finalde... 
</HEADLINE>
<TEXT>

     Avrupa Şampiyonu milli atlet Süreyya Ayhan, Fransa'nın başkenti Paris'te süren 9. Dünya Atletizm Şampiyonası'nda, bin 500 metre bayanlar elemelerinde çok rahat bir yarış çıkarttı, 4.08.12’lik derecesiyle birinci olarak yarı finale yükseldi. 
     Yarışı baştan sona önde götüren ve rahat bir koşu sergileyen Ayhan, bu derecesiyle 3 seride mücadele eden toplam 32 atlet içinde en iyi zamanı koşan sporcu olmayı da başardı. 
     
     BÖYLE OLMAMALI, BASIP GİTMELİYİM... 

     Yarı finalde koşmaya hak kazanan Süreyya Ayhan, ''Benim yarışım böyle olmamalı'' dedi. 
     Yarışı baştan sona önde götürerek, birinciliği rahat bir tempoyla elde eden ve 4.08.12'lik derecesiyle 3 seride mücadele eden 32 atlet içinde en iyi zamanı gerçekleştiren milli atlet, ''Çok rahat oldu. Ekranı kontrol ederek koştum. Ben aslında basıp gitmeliyim. Ama eleme yarışları böyle oluyor'' diye konuştu. 
     Ayhan, şunları söyledi 
     ''Elemelerde ne kadar az efor harcarsam, finalde o kadar iyi derece alırım. Yarı final biraz daha sert geçecek. Final ise ölümüne olacak. Grubum iyi sporculardan oluşuyor. Yarı finalde de çok fazla efor harcamamak için uğraşacağım.'' Ayhan şu atletlerle yarıştı Nuria Fernandez İspanya , Mardrea Hyman Jamaika , Joanne Pavey İngiltere , Meskerem Legesse Etiyopya , Yelena Zadorozhnaya Rusya , Iryna Lishchynska Ukrayna , Regina Jacobs ABD , Roda Ali Waiss Cibuti , Naomi Mugo Kenya . 
     Milli atlet, cuma günü TSİ 22.30'da yarı finalde mücadele edecek. 
     
</TEXT>
</DOC>
