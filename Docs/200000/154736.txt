<DOC>
<DOCNO> 154736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/spor/spo04.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'e sert tepki 
</HEADLINE>
<TEXT>

     BORDO - Mavili Yönetim Kurulu, Ekrem İmamoğlu imzasıyla bir bildiri yayınlayarak Fatih Terim'i kınadı. Bildiride, medyanın maç yerine, Terim'in alnındaki yara izinin ön plana çıktığına dikkat çekildi ve "Fatih Terim'in misyonuna yakışan davranışlarıyla örnek olmasını isterdik. Zira, herkese ağıza alınmayacak küfürler etmesini misyonuna yakıştıramadık." denildi. 
     YÖNETİM bildirisinde, "Terim'in davranışı, Türk futboluna mal olmuş bir teknik adama yakışmadığı gibi Galatasaray camiası için de uygun değildir. Bu küfürler Türk futboluna hakarettir. Fatih Terim'i kınıyoruz" görüşlerine de yer verildi. Bu arada Genel Sekreter Yusuf Ziya Yılmaz da, "Tutumlarında bu kadar yanlı, kararlarında bu derece yanlış bir hakemle bir maç, ancak bu kadar rezil edilebilirdi" dedi. 
     
Aybaba çelişkisi      TRABZONSPOR Başkanı Özkan Sümer'in, "Anlaştık" dediği Samet Aybaba'nın yakın çevresi, " 80 bırakacak. Çünkü bazı koşullarının hayata geçemeyeceğinden endişe duyuyor" açıklamasını yaptılar. Aybaba'nın çevresi, "Taraftar ve yönetim bölünmesinin yanında yaşanan ekonomik sorunların da takımı olumsuz etkileyeceğini düşünüyor" saptamasında da bulundular. Bu arada yönetim, Fenerbahçeli Serhat'ı listeye aldığı, Sümer'in ise Belçika'nın Lockeren ekibinde oynayan Mputu'nun peşine düştüğü bildirildi. 
     

</TEXT>
</DOC>
