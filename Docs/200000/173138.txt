<DOC>
<DOCNO> 173138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/yasam/ayas.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Robot resim' hayatını kararttı 
</HEADLINE>
<TEXT>

   Tek suçu, küçük çocuklara tecavüz eden sapığa 'benzemek'ti. Hapis yattı, işinden oldu, terk edildi. Ve bu k busun bedeli şuydu 147 milyon lira ... 
      ŞÜKRAN PAKKAN İstanbul 
   
   Ümraniye'de küçük yaşta birçok çocuğa tecavüz eden sapık zannedilerek geçen kasım ayında gözaltına alınan Bilal Akyıldız, bu k bustan bir türlü kurtulamıyor. 
   Akyıldız'ın hayatı, Ümraniye sapığının robot resmine benzetildiği için tutuklanmasıyla karardı. DNA testi sonucu masum olduğu anlaşıldı ama, Akyıldız 28 gün tutuklu kaldı. Gerçek sapık Yaman Özelik yakalandıktan sonra cezaevinden çıksa da, Akyıldız'ı çoktan tüm Türkiye tanımıştı. Yaşamı altüst oldu. Üç abisiyle inşaatlarda çalışırken, kimse onlara iş vermez oldu. Nişanlanmış, hatta evini döşemişti, terk edildi. Olayın etkisiyle annesi hastalandı. 10 ve 14 yaşındaki yeğenleri okullarında dövüldü, hakaret edildi. Çarşıya çıkamaz, iş arayamaz oldu. Oturduğu sokaktaki çocuklar h l arkasından 'Sapık Bilal' diye bağırıp kaçıyor, bindiği dolmuşlardan 'Sapık aramızda' haraketleriyle dövülerek indiriliyor. 
   
   'Gören benden kaçıyor' 
   İşte sırf bir sapığa benzediği için hayatı kararan Akyıldız'ın tek umudu, Kadıköy 1. Ağır Ceza Mahkemesi'nde açtığı tazminat davasıydı. 
   Ancak bu davanın bilirkişi heyeti, Akyıldız'a son darbeyi indirdi çünkü bilirkişi raporunda, 1 trilyon lira manevi, 250 milyar lira da maddi tazminat talebinde bulunan Akyıldız'a, sadece 147 milyon lira verilmesi uygun görüldü. 
   Bu haberle tam anlamıyla yıkılan Akyıldız, hayatının çekilmez hale geldiğini söyleyip, yaşadığı k busu şöyle anlatıyor 
   "Bir damga yedim, kurtulamıyorum. İnsan içine çıkamaz oldum. Gören 'sapık' diye kaçıyor. Gerçek sapıktan daha çok tanınıyorum. Çoğu zaman açlık eylemi yapmayı düşündüm. Bana bu çektiklerimi nasıl unutturacaklar Tüm aile düzenim bozuldu, arkadaşlarımı kaybettim. Evlenmeyi hayal bile edemiyorum. 147 milyon lira tazminata değer gördüler, çektiklerimin bedeli bu mu " 
   Akyıldız'ın Avukatı Mehmet Yavuz da, uygun görülen 147 milyon liraya itiraz edeceklerini, iç hukuk yolları kapanınca AİHM'de haklarını arayacaklarını söyledi. 
   
   Tam 30 hakkı ihlal edildi    Avukatı Mehmet Yavuz, Akyıldız'ın tutuklanma sürecinde 30'u aşkın konuda hak ihlali olduğu gerekçesiyle de Kadıköy Cumhuriyet Başsavcılığı'na suç duyurusunda bulundu. Bu hak ihlallerinden dokuzu şöyle Hiç sabıkası olmadığı halde sabıkalı gösterilmesi, yakınlarına haber verilmemesi, avukat hakkının hatırlatılmaması, kötü muamele, sürekli soyundurulup yeniden giyindirilmesi, 'Cinsel organını göster' gibi tacizler, aç susuz bırakılması, oturmasına izin verilmemesi, halka teşhir edilmesi... 
   
   
</TEXT>
</DOC>
