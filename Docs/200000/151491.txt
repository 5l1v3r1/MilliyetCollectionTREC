<DOC>
<DOCNO> 151491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/siyaset/asiy.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener, hükümetten taksit taksit gidiyor 
</HEADLINE>
<TEXT>

Bakanlar Kurulu'nun ardından "sözcüye vek leten" açıklama yapması beklenen Şener'in konuşmasına izin verilmedi. Kulislerde "Şener'in her an istifa edebileceği" konuşuluyor... 
     ELÇİN ERGÜN Ankara 

     Başbakan Recep Tayyip Erdoğan'la Başbakan Yardımcısı Abdüllatif Şener arasındaki savaş, dün bütün açıklığıyla gözler önüne serildi. Erdoğan, Özelleştirme İdaresi Başkanlığı'nı ÖİB Maliye Bakanlığı'na bağladıktan sonra Özelleştirme Yüksek Kurulu ÖYK üyeliğini de elinden aldığı Şener'in, dün Bakanlar Kurulu ile ilgili açıklama yapmasını istemedi. 
     Hükümet Sözcüsü Cemil Çiçek yurtdışında olduğu için Bakanlar Kurulu'nun dünkü toplantısıyla ilgili kimin açıklama yapacağı merak konusu oldu. Geçen hafta Çiçek'in yerine açıklama yapan Şener'in kameraların önüne geçeceği düşünülürken beklenen olmadı. 
     Başbakan Yardımcısı Mehmet Ali Şahin, Erdoğan'ın Şener'e toplantıya ilişkin açıklama yönünde bir talimat vermediğini, bu nedenle de Bakanlar Kurulu sonrasında resmi açıklama yapılmayacağını söyledi. Böylece hükümet kurulduğundan bu yana ilk kez bir Bakanlar Kurulu toplantısının ardından resmi açıklama yapılmadı. Bu gelişmenin ardından kulislerde "Şener taksit taksit gidiyor. Her an istifa edebilir" yorumları yapıldı. 
     


SİYASET 




















</TEXT>
</DOC>
