<DOC>
<DOCNO> 174666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sondun13.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hong Kong'ta Nazi modası hortladı... 
</HEADLINE>
<TEXT>

     Hong Kong'da bir moda firmasının gamalı haç ve diğer Nazi amblemlerini giysi ve dekorasyon malzemelerinde kullanması, Alman ve İsrailli diplomatların sert tepkisine yol açtı. 
     Kendisini http www.izzue.com. olarak adlandıran firma, Nazi sembolleri baskılı pantolon ve tişörtler üreterek, bu ürünleri firmanın 14 mağazasında satışa çıkardı. 
     Almanya'nın Hong Kong Başkonsolosluğu'ndan bir diplomat, insanlık suçu işleyen Nazi rejimine ait sembollerin kullanılmasının çok uygunsuz olduğunu söyledi. Diplomat, bu sembollerin yalnızca Avrupa'ya değil tüm dünyaya acı çektirdiğini hatırlatarak, halktan bu ürünleri satan dükkanları boykot etmesini istedi. 
     İsrail Başkonsolosu Eli Avidar da, yerel basına, son 2 günde bu konuda birçok şikayet aldıklarını, halkın şok olduğunu, incindiğini söyledi. 
     Firmanın pazarlama müdürü Deborah Cheng, Nazi temalı dekorasyon malzemeleriyle giysilere dair yalnızca birkaç eleştiri aldıklarını, ürünleri geri çekebileceklerini açıkladı. 
     
</TEXT>
</DOC>
