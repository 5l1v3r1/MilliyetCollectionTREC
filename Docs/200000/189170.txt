<DOC>
<DOCNO> 189170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/guncel/gun06.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yermez'in hapis cezasına onama 
</HEADLINE>
<TEXT>

ANKARA Milliyet 

   
   Yargıtay, işadamı Üzeyir Garih'i 25 Ağustos 2001'de Eyüp Sultan Mezarlığı'nda bıçaklayarak öldüren Yener Yermez'in müebbet ağır hapis cezasına çarptırılmasına ilişkin kararı onadı. 
   Eyüp 2. Ağır Ceza Mahkemesi ,Yermez'i "silahlı gasp suçunu gizlemek", "delil ve emareleri ortadan kaldırmak için adam öldürmek" suçlarından müebbet ağır hapse mahk m etti. Dava sırasında ölüm cezasının müebbet ağır hapse dönüştürülmesi nedeniyle Yermez hakkındaki hüküm de değiştirildi. Yermez silahlı gasp suçundan da 15 yıl 1 gün hapisle cezalandırıldı. Mahkeme, TCK'nın ceza indirimini öngören 59. maddesinin uygulanmasına yer olmadığına, Yermez'in üç ay süreyle geceli gündüzlü tecrit edilmesine de karar verdi. 
   Sanık avukatlarının temyiz istemini görüşen Yargıtay 1. Ceza Dairesi, kararı usul ve yasaya uygun bularak onadı. Yargıtay Başsavcılığı da daha önce cezanın onanması yönünde görüş bildirmişti. 
   
</TEXT>
</DOC>
