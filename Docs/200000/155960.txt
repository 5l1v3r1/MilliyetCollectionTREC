<DOC>
<DOCNO> 155960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sondun16.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
The Sunday Times Saddam'ın ajanları El Cezire'ye de sızdı... 
</HEADLINE>
<TEXT>

     İngiliz The Sunday Times gazetesi, Irak'ın devrik devlet başkanı Saddam Hüseyin'in ajanlarının, El Cezire televizyonuna da sızdığını öne sürdü. 
     Durumun, Bağdat'ta ele geçirilen belgelerde açıkça görüldüğünü savunan gazete, Irak istihbaratının 3 ajanının El Cezire'de olduğunu kaydetti. 
     Ajanlar tarafından televizyonun yönlendirildiğini belirten gazete, El Cezire yetkililerinin ise bunu reddettiklerini duyurdu. 
     Bağdat'ta yerel bir istihbarat bürosunda ele geçirilen belgelerde, 1999-2002 arasında El Cezire yöneticisi Muhammed El Ali ile kurulan irtibatın görüldüğünü savunan gazete, Halepçe katliamının delilleriyle ilgili olarak hazırlanan bir programın yayınlanmasının son anda ajanlarca engellendiğini de öne sürdü. 
     
</TEXT>
</DOC>
