<DOC>
<DOCNO> 188894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/guncel/agun.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanal 7'nin 'ALTIN MAKASI' 
</HEADLINE>
<TEXT>
   Öpüşeni, sevişeni, küfredeni keserim .. 
   Muhafazak r kanalın Katolik denetçisi Jan Brindizi'nin altın makasından sadece reklamlar kurtulabiliyor... 
      GÜLAY FIRAT 

   
   O, İslami kesime hitap eden Kanal 7'nin "altın makası"... Türk n Şoray kanunları onun denetimini üstlendiği kanalda kesinlikle geçerli. Yayın akışında yer alan tüm sinema, dizi film ya da çizgi filmde "öpüşmek", "sevişmek" ve "küfretmek" kesinlikle yasak. Jan Brindizi'nin tabiriyle "Öpüşeni, sevişeni ve küfredeni hemen keserim " Yine de onun altın makasından kurtulanlar var ama tamamen duygusal, tabii ki "reklamlar".. 
   Muhafazak r kanalın Hıristiyan denetçisi Jan Brindizi 52 , Kanal 7'deki görevinden memnun, "Ben Katoliğim. Katolikler de muhafazak r olur, o yüzden zorlanmıyorum. Hem rahmetli eşim de Müslümandı, ancak 11 yıllık evliliğimizde farklı dinlerimiz olması sorun çıkarmadı. İşimi seviyorum" diyor. 
   
   20 YIL SİNEMA 
   Atıf Yılmaz, Yavuz Turgul, Orhan Aksoy, Halit Refiğ, Sinan Çetin, Türker İnanoğlu, Ali Özgentürk gibi birçok önemli yönetmenin yardımcılığını üstlenen Jan Brindizi, 30 yıllık meslek hayatının 20 yılını Türk sinemasına hizmete adamış. Birçok ünlü filme imza atan Brindizi, İslami kesime hizmet amaçlı Kanal 7'nin kuruluşunda çekirdek kadroya transfer olana dek işini sürdürmüş. Brindizi, on yıl önce yönetim kadrosunda başlamış, son beş yıldır da Yayın Denetleme Müdürü olarak çalışıyor. 
   
   HAFTADA 20 FİLM, 8 DİZİ    Haftada 20 film, 5 yabancı ve 3 yerli diziyi izleyen Jan Brindizi, denetim ölçülerini RTÜK kurallarına uymak ve cinsellikle alakalı görüntüleri kesmek olarak açıklıyor. Brindizi, "Filmleri çok dikkatli izlemek zorundasınız, çünkü anlık, 10 saniyelik bir dalgınlık bir hata olabilir. Biz de filmin akışını bozacak bir denetimden yana değiliz zaten, onun yerine sorun çıkarmayacak filmi tercih ediyoruz. Yani yerli ya da yabancı yapımlar bir ön elemeden geçiyor, benim karşıma öyle çıkıyor. Şu sıralar Türk sinemasına ağırlık verildi. Kimi zaman benim de çalıştığım filmler karşıma çıkıyor. Benim için nostalji oluyor. Ama öyle bile olsa, ben yine de öpüşeni, sevişeni, küfredeni kesmekten kaçınmıyorum" diyor. Brindizi'nin altın makasından nasibini almayanlar da var elbet, canlı yayınlar ve haberlerden sorumlu değil. Bir de reklamlardan.. Ona Genel Müdür ile Genel Müdür Yardımcıları karar veriyor. 
   
   
</TEXT>
</DOC>
