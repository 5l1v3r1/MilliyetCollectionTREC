<DOC>
<DOCNO> 194951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/yasam/yas04.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı yayına baskın 
</HEADLINE>
<TEXT>

   Fransız devlet televizyonu France 2, önceki akşam canlı yayında ilginç bir eyleme sahne oldu. Stüdyoyu basan bir grup, sosyal haklarını geri istedi 
      
   Fransız devlet televizyonu France 2'nin önceki akşam yayımlanan ana haber bülteni, bir grubun stüdyoyu basması üzerine bir süre kesintiye uğradı. 
   
   Sözü eylemcilere bıraktı 
   Sosyal haklarını kaybettikleri gerekçesiyle stüdyoyu basan eylemciler, canlı yayın sırasında ana haber bülteni spikeri David Pujadas'tan kendilerine söz hakkı vermesini istemesi üzerine Pujadas, koltuğunu kısa süre için eylemcilerin sözcüsüne bırakmak zorunda kaldı. 
   Sözcünün taleplerini özetleyen bir bildiriyi ana haber bülteninde okumasından sonra eylemciler, stüdyoyu sessizce terk etti. 
   
   Grevler yazın daha sık 
   Fransa'da tiyatro, opera, sinema gibi gösteri sanatlarında oyuncu, dekorcu, makyajcı, kostümcü ve buna benzer kadrolarda çalışanlar, sağcı hükümetin kendilere daha önce tanınmış sosyal hakları geri almasına karşı çıkıyorlar. 
   Kültür işçilerinin, ülke genelinde özellikle yaz aylarında yaptıkları grevler sonucu birçok kentte sanat festivalleri ve kültürel şenlikler iptal edilmek zorunda kalmıştı. 
   
   
</TEXT>
</DOC>
