<DOC>
<DOCNO> 187085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur03.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Burgazada'da yaklaşık 40 hektar alan tahrip oldu... 
</HEADLINE>
<TEXT>

     İstanbul Orman Bölge Müdürü Faruk Çebi, Burgazada'da çıkan yangının söndürüldüğünü bildirdi. Çebi, yangın sonucu yaklaşık 40 hektar alanın tahrip olduğunu belirtti. 
     Faruk Çebi, Burgazada'da öğle saatlerinde çıkan yangının kontrol altına alınarak, tamamen söndürüldüğünü söyledi. 
     Soğutma çalışmalarının sürdürüldüğünü belirten Çebi, ''Yanmış alanda közler var. Zaman zaman parlamalar oluyor. Yanan saha içinde yeniden alevlenmeleri önlemek için çalışmalar sürüyor'' dedi. 
     Çebi, yaklaşık 40 hektarlık bir alanın tahrip olduğu yangında, 7-8 evin ve çamlık alandaki bazı yapıların yandığını bildirdi. 
     Adada, gece boyunca iş makinelerinin de yardımıyla soğutma çalışmaları sürdürüldü. 
     
</TEXT>
</DOC>
