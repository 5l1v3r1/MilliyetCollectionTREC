<DOC>
<DOCNO> 172454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/siyaset/siy03.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'CHP anayasal suç işliyor' 
</HEADLINE>
<TEXT>

      ÖNDER YILMAZ Ankara 

   
   Dünkü grup toplantısında ABD'nin asker talebine değinmeyen ve Yolsuzluk Komisyonu raporunun kamuoyunda tartışılacağını belirten Başbakan Erdoğan, "Herkes müsterih olsun. Bu meselenin peşini bırakmayacağız" dedi. Erdoğan şöyle konuştu "Siyasi mülahazalarla kimseyi töhmet altına almayız, mağdur etmeyiz. Kimi siyasilerin kurmuş oldukları yolsuzluk düzenini örtbas etmek için rejim bunalımı yaratma oyunlarının son kullanım tarihi artık geçmiştir. Milletin hukukunu 3.5 hortumcuya yedirtmeyeceğiz." Erdoğan, CHP'nin orman arazilerinin satışı ve seçilme yaşının 25'e indirilmesine ilişkin anayasa değişikliği oylamasındaki tavrını da eleştirdi. Erdoğan, CHP parti yönetiminin milletvekillerinin oy kullanmalarını engelleyerek anayasal suç işlediğini iddia etti. n ANKARA Milliyet 
   
   Unakıtan'ın arazisinin değeri 750 bin dolar 
   Orman Bakanı Osman Pepe, orman niteliğini kaybetmiş devlet arazilerinin satışına geçilmeden önce değer tespit komisyonlarının kurulacağını belirtti. Maliye Bakanı Kemal Unakıtan'ın İstanbul Çavuşlu'da işgal ettiği 50 dönümlük orman niteliğini kaybetmiş devlet arazisinin değer tespitinin yapıldığını kaydeden Pepe, "Bakanın 50 dönem arazisinin olduğu yere bizzat gittim, gördüm. En az 750 bin dolar tutar. Satış sırasında bu parayı vermezse araziyi unutsun. Kemal Abi ayrımı yok, babam da olsa söke söke alacağım" dedi. 
   
   
</TEXT>
</DOC>
