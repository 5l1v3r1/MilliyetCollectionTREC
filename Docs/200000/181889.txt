<DOC>
<DOCNO> 181889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sondun23.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ın sürgün edilmesine Annan da karşı... 
</HEADLINE>
<TEXT>

     BM Genel Sekreteri Kofi Annan, Filistin lideri Yaser Arafat'ın sürgüne gönderilmesinin ihtiyatsızlık olacağını söyledi. 
     İsrail güvenlik kabinesinin Arafat'ın sürgüne gönderilmesine ilişkin ilke kararını İsviçre'nin Cenevre kentinde gazetecilere değerlendiren Annan, ''Arafat'ı sürgüne göndermek ihtiyatsızlık olur'' ifadesini kullandı. 
     Annan başka yorumda bulunmadı. 
     Bu arada, ABD'nin İsrail'deki Büyükelçisi Dan Kurtzer, İsrail güvenlik kabinesinin sürgüne yönelik ilke kararının ardından bu sabah İsrail Savunma Bakanı Şaul Mofaz ile Tel Aviv'de görüştü. 
     ABD bu karardan önce sürgüne karşı olduğunu açıklamıştı. Mofaz ise Maariv gazetesine verdiği demeçte, ''Vatandaşlarımızın güvenliği için Arafat'ı sürgüne göndermemiz lazım. Bana sorarsanız bunu yapmalıyız. Ortadan kaldırılırsa bile bana göre hava hoş'' dedi. Bugün görüşü sorulan Mofaz, yorum yapmaktan kaçındı. 
     
</TEXT>
</DOC>
