<DOC>
<DOCNO> 158449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sondun36.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uday'ın aslanlarına Güney Afrika yolu gözüktü 
</HEADLINE>
<TEXT>

     Eski Irak lideri Saddam Hüseyin'in oğlu Uday'ın bir zamanlar elleriyle beslediği aslanların, yeni bir hayata başlamaları için Güney Afrika'ya geri götürüleceği bildirildi. 
     SanWild Vahşi Hayatı Koruma grubunun kurucularından Louise Joubert, biri dişi 3 aslan ve 6 yavrunun, Güney Afrika'da yeni bir hayata başlamaları umuduyla iki farklı doğal koruma alanına yerleştirileceğini söyledi. 
     Aslanların, en erken gelecek ay Güney Afrika'ya getirmesi bekleniyor. 
     Aslanların, avlanma içgüdülerini hiçbir zaman kaybetmediğini anlatan Joubert, ''Bağdat'ta olanlardan her hayvan etkilenebilirdi. Hayvanların bu travmadan kurtulmasının en iyi yolu, vahşi hayata geri bırakılmalarıdır'' dedi. 
     ABD birlikleri, 2 çita, bir kör ayı ve aslanları, Uday'ın Bağdat'taki saraylardan birine kurduğu özel hayvanat bahçesinden geçen Nisan'da kurtarmıştı. 
     Kör ayının, Yunanistan'daki bir parka gönderileceği, hemen hemen evcil olan 2 çitanın da Bağdat'ta kalacağı bildirildi. 
     
</TEXT>
</DOC>
