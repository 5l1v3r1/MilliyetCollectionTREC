<DOC>
<DOCNO> 155157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sonspo36.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de transfer konuşmak yasaklandı... 
</HEADLINE>
<TEXT>

     Göztepe Kulübü Başkanı İskender Tuğsuz, futbolcularına transfer hakkında konuşmalarını yasakladıklarını bildirdi. 
     Tuğsuz, yaptığı açıklamada, kümede kalma mücadelesi veren sarı-kırmızılı ekipte futbolcuların, transfer hakkında konuşmasını yasakladıklarını söyledi. 
     Göztepe'nin en önemli gündeminin, Gaziantepspor maçı olduğunu belirten Tuğsuz, şöyle dedi 
     ''Ligde kalma umudumuzu sürdürüyoruz. Sonuna kadar mücadele etmeyle kararlıyız. Her sezon sonunda olduğu gibi, futbolcularımıza transfer teklifleri geldiğini duyuyoruz. Futbolcularımızla bir toplantı yaptık. Bu toplantıda transfer konusunu sezon sonunda konuşmayı kararlaştırdık.'' Göztepe Kulübü Yönetim Kurulu olarak futbolculara yarın moral yemeği vereceklerini bildiren Tuğsuz, yönetim kurulu üyelerinin tamamının Gaziantepspor ile yapacakları karşılaşma için Gaziantep'e giderek, sarı-kırmızılı ekibe destek vereceğini bildirdi. 
     
</TEXT>
</DOC>
