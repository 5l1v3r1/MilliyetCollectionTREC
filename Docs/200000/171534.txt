<DOC>
<DOCNO> 171534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/yasam/ayas.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemleri Diyanet hutbesi kurtaracak 
</HEADLINE>
<TEXT>

   Diyanet, maçlardaki kötü tezahürata hutbeyle son vermeye çalışacak. Hutbenin ana fikri şöyle Toplu küfür, dini açıdan uygun değildir 
      SELMAN EKİCİ Ankara 
   
   Diyanet İşleri Başkanlığı, camilerde okunacak cuma hutbesinde, futbol başta olmak üzere spor karşılaşmalarında küfürlü tezahürat yapılmasının dini açıdan uygun olmadığını vurgulayacak. Eylülde okunacak 'söz söylemenin sorumluluğu' adlı hutbede, güzel konuşmanın önemine değinilecek. 
   
   Müslümana yakışmaz 
   Hutbede, "Spor karşılaşmalarında taraftarların toplu şekilde birbirlerine sövmeleri ne dini açıdan, ne de insani açıdan mazur görülecek bir davranış değildir. Ne yazık ki toplumumuzda sık sık gözlemlediğimiz bu durum sportif faaliyetin amaç ve ruhuna da aykırı düşmektedir" denilecek. 
   Hutbede halka Hz. Muhammed'in 'Bir Müslümana sövmek, fasıklıktır Allah'ın emir ve yasaklarına riayet etmeme ' sözü hatırlatılarak, bu davranışın İslam'ın temel ilkelerine aykırı olduğu kaydedilecek. 
   Bir kimsenin hangi sebeple olursa olsun sövmesinin çok çirkin bir davranış olduğunun anlatılacağı hutbede, "Allah'ın mükemmel varlığı ve aziz emaneti insana sövmek, insan onuruna indirilebilecek en ağır darbedir. Bu, her haluk rda insanı yüceltme ülküsünü getiren İslamın mensuplarına yakışacak bir davranış değildir" ifadesi kullanılacak. 
   
   
</TEXT>
</DOC>
