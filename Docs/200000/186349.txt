<DOC>
<DOCNO> 186349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/guncel/gun06.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççının sonu 
</HEADLINE>
<TEXT>

   Çalıntı otomobil ile 'işe çıkan' üç kapkaççı, polisten kaçarken kaza yaptı. İki kapkaççı teslim oldu, polise ateş açan üçüncü kapkaççı tek kurşunla öldürüldü 
      ŞAKİR AYDIN, İSMAİL POLAT İstanbul 

   
   Maltepe'de önceki gün 22.30 sıralarında bir kadının çantasını zorla alarak 34 NLY 16 plakalı otomobille kaçmaya başlayan üç kişi, polis ekiplerince takibe alındı. Çalıntı olduğu belirlenen otomobille Pendik Sahil Yolu'na kadar aşırı hız yaparak gelen kapkaççılar, burada polisin kendilerini durdurmak için yolu kesip havaya ateşe açması üzerine, kontrollerini kaybederek bariyere ardından da aydınlatma direğine çarptılar. Kaza sonucu kapkaççılardan Doğan Öztürk ve Yemlihan İspir hafif yaralı olarak yakalanırken, 23 yaşındaki Hüseyin Yaman kaçmaya devam etti. Yaman, 'dur' ihtarında bulunan polise üç el ateş etti. Polisin karşılık vermesi üzerine çıkan çatışmada, Yaman başına isabet tek kurşunla öldü. 
   Hastaneye kaldıran İspir ve Öztürk yapılan ilk müdahalenin ardından gözaltına alındı. İki kapkaççı Pendik İlçe Emniyet Müdürlüğü Araştırma Büro Amirliği'ne götürülerek sorguya alınırken, ölen Yaman cesedi ise hastanenin morguna kaldırıldı. 
   
   Dosyaları kabarık 
   Kapkaççılardan Yaman'ın kapkaç suçlarından 10 ayrı sabıkası, İspir'in bıçaklama ve hırsızlık, Öztürk'ün ise yine otomobil hırsızlığı ve kapkaç suçlarından sabıkası olduğu ortaya çıktı. Ayrıca Yaman'ın ağabeyi izzet Yaman'ın da bankaden çıkanlara kapkaç yapmak suçundan cezaevinde bulunduğu belirtildi. 
   
   
</TEXT>
</DOC>
