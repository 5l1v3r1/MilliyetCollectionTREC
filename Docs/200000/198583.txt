<DOC>
<DOCNO> 198583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/yasam/yas06.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sisi hafife alınca... 
</HEADLINE>
<TEXT>

   Yoğun sise rağmen İstanbul-Ankara seferini yapmak üzere yola çıkan ancak şoförün önünü bile göremediği otobüs devrildi 25 yaralıdan biri kolunu kaybetti 
      MUSTAFA KURTARAN İstanbul 
   
   İstanbul Gaziosmanpaşa'da, yoğun siste yola çıkan otobüs devrildi 25 kişi yaralandı. Kazada, küçük bir bebek burnu bile kanamadan kurtuldu, bir yolcu ise kolunu kaybetti. 
   Saat 02.00'de Eserler Otogarı'ndan, Ankara'ya gitmek üzere hareket eden Nilüfer Turizm'e ait Turgut Başeğen idaresindeki otobüs, yoğun sis nedeniyle yanlışlıkla Edirne istikametine yöneldi. Görüş mesafesinin bir metrenin altına düştüğü yolda virajı göremeyen Başeğen'in kullandığı otobüs şarampole yuvarlanarak yan yattı. 
   
   Korkulu anlar 
   Koltukların arasına kol ve ayakları sıkışan Sabri Aybar 27 ve Göker Akçınar 24 , sıkıştıkları yerde yardım beklerken diğer yaralılar, ambulanslarla çevredeki hastanelere kaldırıldı. Akçınar, kendisini 10 dakika önce uğurlayan ailesinin korku dolu bakışları arasında kurtarıldı. Kolu sıkışan ve Cerrahpaşa Tıp Fakültesi'ne kaldırılan Aybar'ın kolu kesildi. 
   
   "Yolu göremiyorduk" 
   Yolculardan Aytaç ve Arzu Günaydın çifti de yaralanırken bir yaşındaki kızları Sadenaz ve oğulları Nihatcan 7 kazayı burunları kanamadan atlattı. 
   Üniversite öğrencisi Songül Akgöz 24 ise kazayı şöyle anlattı "Sisten otobüsün nereye gittiğini bile göremiyorduk. Neye uğradığımızı anlamadan, otobüs devrildi. O an çığlıklar koptu. Kırılan ön camdan dışarı çıktım." 
   
   
</TEXT>
</DOC>
