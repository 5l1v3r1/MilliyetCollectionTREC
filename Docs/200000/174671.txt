<DOC>
<DOCNO> 174671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sondun18.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak eski İçişleri Bakanı gözaltında... 
</HEADLINE>
<TEXT>

     ABD ordusu, Irak'ın eski İçişleri Bakanı Mahmud Diab El Ahmed'in yakalandığını ikinci kez açıkladı. 
     ABD Komuta Merkezi'nden yapılan açıklamada, en çok aranan 55 Iraklı yetkili listesinde 29. sırada bulunan Mahmud Diab El Ahmed'in ittifak güçlerine dün teslim olduğu ve gözaltına alındığı belirtildi. 
     ABD ordusu, temmuz ayında eski bakanın yakalandığını açıklamıştı. Ancak temmuz ayında yakalandığı belirtilen bu kişinin dün teslim olan kişiyle aynı kişi olup olmadığı netlik kazanmadı. 
     ABD ordu sözcüsü, Mahmud Diab El Ahmed'in yakalanışının neden ikinci kez açıklandığını izah edemeyeceğini kaydetti. 
     
</TEXT>
</DOC>
