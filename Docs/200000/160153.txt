<DOC>
<DOCNO> 160153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun09.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Nazi ölüm kamplarında 
</HEADLINE>
<TEXT>

     ABD Başkanı George Bush, dün geldiği Polonya'da, eski Nazi ölüm kamplarını gezdi. 
     Bush, bir hafta sürecek Avrupa ve Ortadoğu turu çerçevesinde geldiği Polonya'da, İkinci Dünya Savaşı'nda 1.5 milyon Yahudinin ile diğer onbinlerce kurbanın öldürüldüğü Auschwitz ve Birkenau kamplarını eşi Laura'yla gezdi. 
     Auschwitz'deki gaz odalarını ve krematoryumu eşiyle gezen Laura Bush, cesetleri fırınlara atmak için kullanılan bir demir yatağın üzerine uzun saplı bir gül bıraktı. 
     Gerald Ford'dan sonra Auschwitz'i ziyaret eden ikinci ABD başkanı olan Bush, binlerce mahkumun idam edildiği cezaevlerinde tuğladan yapılmış bir duvara çelenk bıraktı. 
     Çıktığı gezinin ilk durağı Polonya'ya dün gece gelen Bush'un, bugün Devlet Başkanı Aleksander Kwasniewski ile görüşmesi bekleniyor. 
     
</TEXT>
</DOC>
