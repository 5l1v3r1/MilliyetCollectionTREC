<DOC>
<DOCNO> 182956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sonspo16.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
La Gazzetta Dello Sport Terim'in koltuğu tehlikede... 
</HEADLINE>
<TEXT>

     İtalya'nın en yüksek tirajlı spor gazetesi La Gazzetta dello Sport, Galatasaray'ın bu akşam FC Juventus'a yitirmesi durumunda teknik direktör Fatih Terim'in koltuğunun riske gireceğini savundu. 
     2 yıl önce Delle Alpi Stadı'nda AC Milan'ın Torino'ya karşı 1-0 yenildiği maçın ardından Fatih Terim'in AC Milan'daki görevine son verildiğini ''İmparator, tacını Delle Alpi'de yitirdi'' başlığıyla hatırlatan La Gazzetta dello Sport, tarihin tekerrür edebileceğini ima etti. 
     Bu arada La Repubblica Gazetesi ise, ''Juventus, Manchester United'ı unutuyor, Galatasaray ile dalga geçilebilir'' başlığını atarak, Konyaspor yenilgisi sonrası krizde olduğunu ileri sürdüğü sarı-kırmızılı ekibin FC Juventus karşısında pek şansı olmadığını savundu. 
     Teknik direktör Fatih Terim'in, AC Milan, AC Fiorentina ve Galatasaray'da görev yaptığı dönemlerde FC Juventus'a karşı olan tüm maçlarından beraberlikle ayrılması da ilginç bir istatistik olarak göze çarpıyor. 
     
</TEXT>
</DOC>
