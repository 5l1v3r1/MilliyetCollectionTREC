<DOC>
<DOCNO> 180789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/ekonomi/eko10.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredilerinde patlama 
</HEADLINE>
<TEXT>

   
   Faiz oranlarındaki düşüş eğilimiyle birlikte tüketici kredi kullanımında da patlama yaşanmaya başlandı. Bu yılın ilk altı ayında bir milyona yakın kişi bankalardan 2.8 katrilyon liralık tüketici kredisi kullandı. 
   Bankalar Birliğinin araştırmasına göre, nisan - haziran döneminde 517 bin 690 kişi, 1 katrilyon 654 trilyon lira tutarında tüketici kredisi kullandı. Kredi kullanan kişi sayısı hem geçen yılın aynı dönemine hem de bir önceki üç aylık döneme göre yüzde 28 oranında arttı. 
   
   Krediler ikiye katladı 
   Yılın ilk altı ayında ise 921 bin 678 kişi, 2 katrilyon 854 trilyon lira tüketici kredisi kullandı. Geçen yılın ilk altı aylık dönemine göre tüketici kredisi kullananların sayısı yüzde 41.3 artarken, kullanılan kredi miktarındaki artış yüzde 118.5'i buldu. 
   Geçen yıl aynı dönemde 652 kişi toplam 1.3 katrilyon lira kredi kullanmıştı. Bu yılın ilk altı ayında kullanılan kredi miktarı geçen yılın son altı aylık dönemine göre yüzde 42, kredi kullanan sayısı ise yüzde 48.1 büyüme kaydetti. 
   İlk yarıda, kullandırılan kredilerin 1.6 katrilyon lira ile büyük bölümü dayanıklı tüketim malları, mesleki amaç, eğitim, tatil, gıda, giyim ve benzeri harcamalara gitti. 
   
   
</TEXT>
</DOC>
