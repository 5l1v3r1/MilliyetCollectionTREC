<DOC>
<DOCNO> 197115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur37.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda hava nasıl olacak .. 
</HEADLINE>
<TEXT>

     Bayram süresince, mevsime göre nispeten ılık havanın etkili olacağı bildirildi. Hafta sonu ve arife gününde yağış beklenmediği, bütün bölgelerde havanın az bulutlu ve açık geçeceği kaydedildi. 
     Devlet Meteoroloji İşleri Genel Müdürlüğü'nden yapılan ''meteorolojik değerlendirme''ye göre, bayramda Doğu Akdeniz, Doğu ve Güneydoğu Anadolu bölgeleri dışında yurtta yağış beklenmiyor. 
     Hafta sonu ve arife günü yurtta yağış görülmeyecek, bütün bölgeler az bulutlu ve açık geçecek. Özellikle gündüz sıcaklıkları batı bölgelerinden itibaren artmaya başlayacak ve hafta sonunda tüm yurtta mevsim normallerinin üzerine çıkacak. Ancak, gece sıcaklıklarının düşük olması nedeniyle, Marmara ile yurdun iç ve doğu bölgelerinde sabah saatlerinde yer yer yoğun olmak üzere sis görülecek. 
     Mevsime göre nispeten ılık havanın bayram süresince etkisini sürdüreceği tahmin ediliyor. Bayramda Doğu Akdeniz, Doğu ve Güneydoğu Anadolu bölgeleri dışında yurtta yağış beklenmiyor. Hava sıcaklığı, Ege ve Akdeniz'de 23-25, Marmara, Karadeniz ve Güneydoğu Anadolu'da 16-18, İç ve Doğu Anadolu'da 13-16 dereceye kadar çıkacak. 
     
     GÜNLÜK HAVA DURUMU 
     Bu değerlendirmelere göre, günlük hava durumu tahmini de şöyle 
     Arife Pazartesi günü Yurdun kuzey kesimleri ile Doğu Akdeniz ve Güneydoğu Anadolu bölgeleri parçalı bulutlu, diğer yerler az bulutlu geçecek. 
     Bayramın birinci günü Yurdun kuzey doğu kesimleri parçalı bulutlu, Doğu Akdeniz ile Güneydoğu Anadolu Bölgesi yağmur, yer yer sağanak yağışlı, diğer yerler az bulutlu ve açık geçecek. 
     Bayramın ikinci günü Yurdun kuzey ve doğu kesimleri parçalı bulutlu, Doğu Akdeniz, Güneydoğu Anadolu Bölgesi ile Doğu Anadolu'nun güneyi yağmur, yer yer sağanak yağışlı, diğer yerler az bulutlu ve açık olacak. 
     Bayramın üçüncü günü Yurdun kuzey ve Doğu kesimleri parçalı bulutlu, Güneydoğu Anadolu'nun doğusu ile Doğu Anadolu'nun güneydoğusu yağmur, yer yer sağanak yağışlı, diğer yerler az bulutlu ve açık geçek. 
     Sabah saatlerinde görülecek sisin neden olacağı olumsuz şartlara karşı vatandaşların ve özellikle sürücülerin dikkatli olmaları istendi. 
     
</TEXT>
</DOC>
