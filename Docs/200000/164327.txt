<DOC>
<DOCNO> 164327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun01.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de beyin iltihabı salgını 18 ölü... 
</HEADLINE>
<TEXT>

     Akut solunum yetmezliği sendromunun SARS ardından Çin'de şimdi de beyin iltihabından 18 çocuğun öldüğü bildirildi. 
     Sağlık yetkilileri, SARS salgınının ortaya çıktığı güney eyaleti Guangdong'da beyin iltihabı hastalığına yakalanan 211 çocuktan 18'inin öldüğünü bildirdiler. 
     Yetkililer, hastalığa yakalananların çoğunun göçmen çocukları olduğunu ve daha önce aşılanmadıklarını ifade ettiler. 
     Dünya Sağlık Örgütü'yse DSÖ ''Japon encephalitisi'' olarak bilinen hastalığın seyrinin izlendiğini, Guangdong'daki sağlık yetkililerinden daha fazla bilgi istendiğini, ancak şu aşamada korkulacak durum olmadığını bildirdi. 
     Bu arada Guangdong'dan bir sağlık yetkilisi, eyalette 25 şüpheli SARS vakası olduğunu söyledi. Aynı yetkili, beyin iltihabı vakalarıyla ilgili olarak, sivrisineklerden yayılan salgının aşıyla kontrol altına alınabileceğini, hastalığa yakalanan çocukların yaşlarınınsa 2 ila 10 arasında değiştiğini belirtti. 
     Asya ülkelerinde geçen yıl 30 ila 50 bin arasındaki kişinin beyin iltihabına yakalandığı bildiriliyor. Hastalık bulaştığı kişilerin yüzde 30'unu öldürüyor. 
     
</TEXT>
</DOC>
