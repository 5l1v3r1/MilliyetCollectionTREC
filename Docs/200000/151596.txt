<DOC>
<DOCNO> 151596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/soneko01.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik'in ihracatı yüzde 121 büyüdü... 
</HEADLINE>
<TEXT>

     Arçelik, yılın ilk çeyreğinde yurtdışı satışlarını yüzde 121 oranında artırdı. 
     Borsa'ya gönderilen bağımsız denetimden geçmemiş mali tablolara göre, Arçelik'in Ocak-Mart dönemindeki toplam brüt satışı, geçen yılın aynı dönemine oranla yüzde 79 artışla, 560 trilyon 65 milyar 146 milyon lira olarak gerçekleşti. 
     Şirketin toplam satışlarının 206 trilyon 322 milyar 464 milyon lirasını yurtdışı satışlar oluşturdu. 3 aylık yurtdışı satışlardaki artış oranı yüzde 121 olurken, yurtdışı satışların toplam brüt satışlara oranı yüzde 36.84'ü buldu. 
     Şirketin net satışları 291 trilyon 642 milyar 386 milyon liradan 1 trilyon 202 milyar 678 milyon liraya yükseldi. 
     Arçelik'in brüt satış karı 103 trilyon 829 milyar 890 milyon liradan 169 trilyon 331 milyar 9 milyon liraya, net karı 25 trilyon 126 milyar 206 milyon liradan 47 trilyon 374 milyar 931 milyon liraya yükseldi. Net kardaki artış oranı yüzde 89 olarak hesaplandı. 
     





</TEXT>
</DOC>
