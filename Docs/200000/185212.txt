<DOC>
<DOCNO> 185212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/siyaset/asiy.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın konuğu, TEMA Vakfı Onursal Başkanı Hayrettin Karaca 
</HEADLINE>
<TEXT>

   Referandum olursa Anadolu'ya çıkarız 
      Sohbet Odası 
Derya SAZAK 

   
   Karaca, Hükümet'in 2 B için referanduma gitmesi halinde yapacaklarını şöyle özetliyor 'Türkiye satılmaz' diye çıkacağız Anadolu'ya. Türkiye'yi ayağa kaldırırız 
   
   
   Meclis, ekim ayında yeni yasama yılına başlayacak. Geçen dönemden kalan konulardan biri de 2 B diye bilinen orman arazilerinin satışına ilişkin Anayasa değişikliği. TEMA olarak bu düzenlemeye karşısınız. Aynı direnç sürecek mi 
   - Elbette... Anayasa'nın 2'nci maddesi, Türkiye Cumhuriyeti sosyal bir hukuk devleti der. Acaba, bir hukuk devleti olmadan ormanlardaki tahribatı önleyebilir misin Ormanları kim açmış Eğer Anayasamızın emri gibi sosyal devlet olamamışsan ve gelir dağılımındaki adaleti sağlayamamışsan bugünkü tahribatı nasıl önleyeceksin Türkiye'de orman köylüleri çok güç şartlar altında yaşıyor. Çok güzel kalkınma örnekleri var. TEMA'nın desteklediği Kozyaka projesi başarılı bir kırsal gelişme uygulaması. Bolu'nun Seben ilçesi Kozyaka köylüleri 1997'de kooperatif türü örgütlenmeyle, toprağı ve suyu daha doğru ve sorumlu kullanmaya başladılar. 2001 sonbaharından itibaren modern hayvan besiciliği yapılıyor. Bunu yapan orman köylüsü. Köye 420 milyar lira girdi, devlete 108 milyar lira vergi ödediler. Devlete kaynak sağlamanın tek yolu ormanları ve üzerindeki gecekonduları satmak değil. Kozyaka köyüne gidin, erkekleri kahvede göremezsiniz, kim yaptı bunu, toprak... Ben 1940'lı yıllardan beri duyarım, 'kalkınma köyden başlar' diye... Niye başlatmadılar Yasak mıydı, ayıp mıydı, günah mıydı 
   
   2B KANGREN OLMUŞ BİR OLAY 
   Orman köylüsü 2 B'yi istiyor mu 
   - İsteyen de var, istemeyen de... Bir kısmı fiilen zaten kullanıyor, niye para versin 2 B artık kangren olmuş bir olay, bir yasa çıkması gerekiyor ama böyle değil. 
   
   Çözüm nasıl olmalı Yasa bu haliyle ülke ormancılığı için cinayettir diyorsunuz, ormanlarımıza nasıl sahip çıkacağız 
   - Evvela satılmaz. Vatan toprağını nasıl satacaksın, mümkün mü Ben şahsen vatan toprağının satılmasına taraf değilim. Avrupa'ya bakın, İtalya ve Finlandiya ormanları devletleştiriyor. Finlandiya her yıl külliyetli miktarda bütçeden para ayırıyor ormanlarına sahip çıkmak için. 1950 yılından bu yana Türkiye'de ormanlar için 22 yasa çıkmış, bir teki ormanların lehine değil. AKP hükümetinin düşündüğü Anayasa değişikliğiyle işgale davetiye çıkarılıyor. Gelir beklentisiyle ormanların tahribatına göz yummak yerine Orman Yasası'ndaki 'ecri misil' hukukunun uygulanmasına ilişkin değişikliği yapmak yeterli olur. Böylece haksız işgal yapanlar her yıl bir bedel karşılığı kira öderler. Orman arazilerine asla sahip olunamayacağı inancı yerleşir. 
   
   Orman yangınlarının da bir kısmının önü alınır. Bu yaz çıkan orman yangınlarıyla 2 B arasında ilişki var mı 
   - Olabilir, çünkü aynı anda 3 - 4 yerde çıkabiliyor yangınlar, bu kuşku verici. 
   
   Asıl ihanet bu değil mi Yasa değişecek diye ormanların yakılması, arazi açılması felaket. 
   - Felaket ama İspanya, Fransa, İtalya ve Yunanistan'daki orman yangınları Türkiye'de çıkan yangınların çok üzerindedir. Fransa'da turist ölür, bizde orman işçisi, işletme müdürü kendini feda eder. Kuzey Akdeniz ülkelerinde orman yangınlarıyla mücadelede en başarılı ülkeyiz. Toplumun duyarlılığı sayesinde bu noktaya geldik. 
   
   Ormancı, canı pahasına ormanı koruyor... Kahramanlık iyi de müdahalede biraz geç kalmıyor muyuz Her yıl, yangın uçakları, helikopterleri sipariş edilir, ihale sonuçlanmadan yangınlar başlar. 'Orman yanar, Türk bakar ' Marmaris - Orhaniye yangınında bunu gözlemledik. 
   - Yine de çok mesafe aldık. 2 B mücadelesinde oluşan sivil toplum bilinci çok önemli. Yeni bir kurtuluş savaşında muharebe kazanmak gibi oldu. 
   
   Hükümet referanduma gitmeyi göze alacak mı 
   - Referanduma gitmesi riskli olur. Kaybederse ne olacak, hükümet düşer. Bugün nispeten sağlanmış istikrar biter, bunun maliyeti 25 milyar doların üzerine çıkar. Referanduma gidilmeden çözüm bulunmalı. Orman Bakanlığı ile bir diyalog başladı. 70'e yakın kuruluş, Anayasa'nın 169 ve 170'inci madde değişiklikleri konusunda öneriler getirdiler. Ormanlarımızı korumak zorundayız. Hükümete, gelin inatlaşmayın, satışı kaldırın, kiralayın diyoruz. Geriye dönük 5 yıl üzerinden kira alsınlar. Böylece sürekli gelir sağlanır. 
   
   İstanbul'da Sultanbeyli'yi Çavuşbaşı'nı işgal etmiş gecekondu halkı araziye kira öder mi 
   - Gerçek orman köylüsüyle devletin arazisini işgal edenleri ayırmak gerekir. İşgalciyi nasıl ödüllendirirsiniz 
   
   Referandum olursa ne tür kampanya yapacaksınız 
   - 'Türkiye satılmaz' diye çıkacağız Anadolu'ya. Bizi durduramazlar. Türkiye'yi ayağa kaldırırız. 
   
   2.5 milyar dolar zor toplanır       TEMA olarak yıllarca 'Türkiye çöl olmasın' diye mücadele verdikten sonra ormanların yok edilmesi ağırınıza gidiyor. 
   - Yalnız TEMA değil, 70 dolayında kuruluş ortak hareket ediyoruz. Ormancılar, dernekler, sendikalar, odalar, çevreci örgütler 'Ormanlarımıza sahip çıkalım' diyoruz. 1976'dan bu yana TEMA ile köy köy geziyoruz. Türkiye gerçekten çölleşme tehdidi altında. 
   
   Erozyonla mücadele iyi gitmiyor mu 
   - Sadece orman alanlarındaki erozyonla mücadeleyi bugünkü seviyede sürdürürsek Köy Hizmetleri Araştırma Enstitüsü'nün yapmış olduğu hesaba göre 860 yıla ihtiyacımız var. 
   
   Hayli zaman alacak .. 
   - 860 yıl sonra bu işi bitiririz, eğer toprak kalırsa. Yılda 1 milyar 200 milyon ton toprak kaybediyoruz. Erozyon verimli toprakları da örtüyor. 
   
   Türkiye, 'sarı çöl kuşağı' denilen Afrika'nın üstünde çölleşme riski bulunan bir coğrafyada yer alıyor, doğal risk var. Ağaçlandırma çalışmaları bu açıdan da önem taşıyor. 
   - 1950'lerden bu yana 2 milyon 700 bin hektar ağaçlandırılmış. 
   
   SATILACAK YER 500 BİN HEKTAR 
   
   2 B tanımına giren, orman vasfını kaybetti diye satılacak alan ne kadar 
   - 500 bin hektar. Sultanbeyli gibi yerler bu alanın içinde 3 bin hektarı bulmuyor. Geri kalan satın alma gücü olmayan köylülere satılacak. Satılmazsa ne yapılacaktı biliyor musunuz, terk edilecekti Devredeceklerdi. 
   Kabinede üye olan bir bakanın elinde 50 dönüm arazi varsa kim bilir daha kimlerde neler var, bunları nasıl devredersiniz Yasaya öyle bir şey koyalım ki bir daha kimse devlet malına el uzatamasın, kimseye peşkeş çekemesin. Benim aklıma bir şey geldi ama arkadaşlar, 'sen hayal kuruyorsun' dediler, madem Türkiye'nin ormanlarını, doğasını gelmiş geçmiş iktidarlar, siyasi kadrolar oy hesabıyla peşkeş çekmişler o halde bu yasalara oy verenlerin maaşlarından kesinti yapalım. Bakalım o zaman devletin malını satabilirler mi Benim önerim biraz radikal ama ormanlarımıza belki o zaman sahip çıkabiliriz. Zaten söyledikleri 25 milyar dolar abartılı. 2.5 milyar doları zor toplarlar. 
   
   Tarımdaki gelişmeler bir ihtilaldir    
   Türkiye tarımı yeniden keşfediyor. Bolu Kozyaka örneğini verdiniz, Kelkit vadisinde organik tarıma geçiliyor, seracılıkta ihracat artıyor. Nitelikli işgücü tarımda çalışmaya başladı. 
   - Bunlar birer ihtilaldir Türkiye için. Eskişehir'in Aslanbeyli köyünde Hüseyin Çoban diye bir köylü var. 'TEMA geldi benim aile saadetimi bozdu' diyor. Niye bozmuş Evin oğlu geçen sene üniversite sınavını kazanamamış, köyde besiciliğe başlamış, günde 20 kilo hayvan başına süt almaya başlamış. 'Baba daha fazla niye okuyayım, bak zengin olduk, traktörümüzü yeniledik, kuyularımızda su yükseldi' diyormuş. Köyler kalkınıyor. Samsun Bafra'da Karabuz köyünde şimdi tenis kortu var, sahada nineler tenis oynuyor, gidin görün. 
   
   Çetin Altan'ın ütopyası gerçekleşiyor. 
   - Bunlar birer ihtilal. Köylü kendi parasıyla 20 milyara okuma odası kuruyor, veterinere, ziraat mühendisine para ödeyerek ürün geliştiriyor, markayla sebze meyve satıyor. Trakya köylerini gidip görün. Atatürk diyor ki 'Türk toprağı, sen seni seven Türk ulusunun mezarı değilsin. Türk ulusunu sonsuzluğa kadar yaşatmak için verimli kalacaksın.' Toprak verimli kalırsa IMF mi kalır Beni tarım desteğinden mahrum edenler geldiği gibi giderler. 
</TEXT>
</DOC>
