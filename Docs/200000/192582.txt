<DOC>
<DOCNO> 192582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/guncel/gun02.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollar yine kan gölü 
</HEADLINE>
<TEXT>

   Düzce'de kayan araç şarampole yuvarlandı. Çankırı'da 2 araç birbirine girdi. Şanlıurfa'da da otobüs tankerle çarpıştı. Toplam bilanço 7 ölü, 22 yaralı 
      DOĞAN HABER AJANSI 
   
   Düzce'de kontrolden çıkarak şarampole yuvarlanan otomobilde sıkışan üç kişi, 1 saat süren çalışma sonunda kurtarıldı. Abant İzzet Baysal Üniversitesi'ne kayıt için babası Seyit Varan 46 ve Mehmet Özbek 45 ile birlikte Bolu'ya gelen Mehmet Varan 24 , Gölyaka mevkiinde yağış sonucu kayganlaşan yolda direksiyon h kimiyetini yitirdi. 
   Şarampole yuvarlanan otomobilde sıkışan üç kişiye polis ve 112 Acil Servis ekibi müdahale etti. Mehmet Varan'dan bir saat sonra Seyit Varan ile Özbek de otomobilden çıkarıldı. 
   
   ŞERİT İHLALİ 6 ÖLÜ 
   Çankırı'da da şerit ihlali nedeniyle çarpışan 2 otomobildeki 6 kişi yaşamını yitirdi. Çorum Kavşut Belediyesi'ne ait Ahmet Uzunoğlu'nun kullandığı otomobil, Yaşar Babacan yönetimindeki otomobille çarpıştı. Kazada Uzunoğlu, Kavşut Belediye Meclisi üyeleri Haşim Özçalık, Satılmış İnaltun, Zafire İnaltun, Babacan ve Ersoy Doğan öldü. 
   Şanlıurfa'dan Mardin yönüne giden Dilmenler Mardin Seyahat'e ait Şemsettin Gümüş yönetimindeki yolcu otobüsü de, hatalı sollama yapan tankerle çarpıştı. Kazada otobüste bulunan Abdulhamit Tay ölürken 19 kişi yaralandı. 
   
   Araçlar hurdaya döndü 
   Çankırı'da şerit ihlali nedeniyle meydana gelen kazada Kavşut Belediye Meclisi üyelerinin hayatını kaybettiği otomobil hurda yığınına döndü. üstte 
   Şanlıurfa'da da hatalı sollama yapan otobüs şoförü tankerle çarpıştı. Kazada otobüste yolculardan biri öldü, 19'u yaralandı. 
   
   
   
</TEXT>
</DOC>
