<DOC>
<DOCNO> 152107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/soneko32.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan İlaçtaki KDV oranını yüzde 8'e indireceğiz... 
</HEADLINE>
<TEXT>

     Başbakan Tayyip Erdoğan, ilaçtaki KDV oranlarının yüzde 8'e ineceğini bildirdi. 
     Ankara Ticaret Odası ATO Genişletilmiş Meclis Toplantısı'nda konuşan Başbakan Erdoğan, bir ekonomik kriz devraldıklarını, Irak'taki savaşı da asla görmemezlikten gelemeyeceklerini belirtti. 
     Konuşmasında ek taşıt vergisine değinen Erdoğan, ''biz ek vergi koymayacağız dedik, doğru mu Bu bir daimi vergi değil'' dedi. 
     Ek taşıt vergisi konmasının nedenini açıklarken, Irak savaşının Türkiye'de meydana getirdiği olumsuz etkiye karşı bir tedbir olarak almak durumunda olduklarını anlatan Erdoğan, bu olumsuz etkinin meydana getirdiği bu tedbirle taşıtı olan vatandaşın, bir kereye mahsus olarak bir depo benzin fazla olarak devletine vermiş olduğunu kaydederek, şöyle konuştu 
     ''Fakat Sinan ATO Başkanı kardeşim diyor ki vergi barışından bu kadar imkan elde ettin. Gelin bundan vazgeçin, burayla bu işi çözeriz. Ee, o zaman faizleri nasıl halledeceğiz Şimdi o faizler var, bunları bizim başarmamız lazım. 
     Aynı şekilde emlaktaki olay ve bu konuda ben çok daha hassasım ve biran önce biz vergide de bu işin belini kıracağız. Bakın şimdi biz ilaçta KDV'yi yüzde 8'e indiyoruz. Şu anda arkadaşlarımız hazırlıklar içersinde. Önümüzdeki haftalar içerisinde onu da duyacaksınız ve ilaçtaki kdv yüzde 8'e inecek.'' 
     
     ''ÇALIŞMALAR YOĞUN ŞEKİLDE SÜRÜYOR'' 
     Erdoğan, çalışmaların yoğun bir şekilde sürdüğünü belirtirken, ''Her hafta yeni yeni kanunları, yeni yeni bu konudaki hamleleri duyacaksınız, göreceksiniz'' diye konuştu. 
     Sıkıntıların da var olduğunu kaydeden Erdoğan, kurumlar arasındaki ilişkilerde sağlıksızlık yaşandığını ve kurumların sağlıklı çalışmadığını söyledi. 
     Orman vasfını kaybetmiş olan yerleri Hazine'ye gelir olarak kaydettiklerini de hatırlatan Erdoğan, şöyle devam etti 
     ''Sadece imar reformu, o da var zaten bizim paketimizin içersinde. Onun çalışmaları sürüyor. Hazine arazilerinin bu noktada işgal altında olanların değerlendirilmesi var. Orman arazileri ile alakalı işgal altında olan orman vasfını kaybetmiş olanların değerlendirilmesi var. 
     Ne kadar bu 5 milyar metrekare. Ne kadar bunun üzerinde yapı var Yaklaşık 400 bin ve bundan bizim beklediğimiz gelir 5 milyar dolar. Ama dikkat edin Meclis'te muhalefet bulunduğu halde, oy dahi kullandırtmadı. Neden Çünki eğer CHP kalkarda orada oy kullanırsa, olurda CHP'li milletvekillerinin içinde olumlu oy kullananlar çıkabilir.'' 
     





</TEXT>
</DOC>
