<DOC>
<DOCNO> 152750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/yazar/bila.html </URL>
<DATE> 2003/04/27/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
'Hani bu topraklar işgal altındaydı ' 
</HEADLINE>
<TEXT>

Kıbrıs'taki durumdan çok memnun olan Denktaş, "Sınır açılınca söylenen her şeyin propaganda olduğu ortaya çıktı. Hepsinin ezberi şaştı. Şoktalar " diyor 
     
BEKLEDİKLERİ OLMADI      Bu hesabı yapanlara göre, KKTC'de Türkler aç, sefil, işsiz, geleceksiz, eğitimsizdi. Haliyle Denktaş imzayı atmazsa, sınırı geçer, kendilerini Rum tarafına atarlardı. Ancak, dünyanın en deneyimli, en mücadeleci siyaset ve devlet adamlarından biri olan Rauf Denktaş'ı hafife alanlar bir kez daha yanıldılar. KKTC Cumhurbaşkanı Denktaş kimsenin hesaplayamadığı bir adımı, kimsenin beklemediği bir anda attı. Sınırı açtı. Ortaya çıkan manzara hiç de Denktaş'ı her şeye engel görenlerin düşündüğü gibi olmadı. 
     
DENKTAŞ ÇOK NEŞELİYDİ      Aksine, KKTC'ye binlerce Rum geçti. KKTC'den Güney Kıbrıs'a geçenlerin sayısı ise çok daha az oldu. Ayrıca sanıldığı gibi hiçbir Türk de Rum tarafına geçip sığınmaya çalışmadı. KKTC'ye geçen Rumlar da gördüler ki, açlık ve sefalet yok. Modern kentler, çağdaş, eğitimli bir toplum var. Denktaş'la dün görüştük. Gayet moralli. 
     "Dünya gördü, KKTC'nin ne olduğunu. Öyle propaganda yaptıkları gibi açlık içinde değil. İnsanları da Rum tarafına geçmek için birbirini yemiyor. Tam aksine Rumlar, Türk tarafına geçmek için izdiham yaratıyorlar" diyor. Denktaş'a sorduk 
     
'BÜTÜN HESAPLARI YAPTIK' Sınırı açma kararınız nasıl karşılandı 
     Bir kere Rum tarafının ezberini bozduk. Ne yapacaklarını şaşırdılar. Şoktalar. Şimdi bu şoku atlatmaya çalışıyorlar. Bizi azınlık durumuna sokmak istiyorlardı. Şimdi Rumlar akın akın bu tarafa geçiyor. Bizim tarafta yemek yemek için lokantalarda yer bulamıyorum. 
     
Bunu daha önce planlamış mıydınız 
     Biz her türlü seçeneğe göre hazırlıklarımızı yapmıştık. Biliyorsunuz ben bir süre önce güven artıcı önlemler önerisinde bulundum. Maraş'ı teklif ettim, buna karşılık geçiş kolaylıkları önerdim. Ama tartışmadan reddettiler. Böyle olunca da bu kararı yürürlüğe soktuk. Bu defa hem serbest dolaşımı sağlamış olduk, hem de Maraş'ı vermedik. 
     
Kararı Ankara'yla birlikte mi verdiniz 
     Bütün hesapları yaptık. Tabii Ankara'yla, Dışişleri'yle de temas ettik. Onlar da destek oldular. 
     
'GELENLER GERÇEĞİ GÖRDÜ' Böyle bir sonuç bekliyor muydunuz 
     Görüşmeler boyunca halkıma olan güvenimi hiç yitirmedim. Bana imza için yapılan baskıları propagandaya dayandırıyorlardı. Sınır açılınca söylenen her şeyin propaganda olduğu ortaya çıktı. Şimdi sesleri çıkmıyor. Ağızlarını açamıyorlar. 
     
Rum tarafının hesabı neydi 
     Onlar KKTC'yi işgal toprağı gibi göstermeye çalışıyorlardı. Bunun propagandasını yapacaklardı. Nitekim de yapmaya başladılar. Ama biz sınırı açtığımızda on binlerce Rum bu tarafa akın edince bu propagandaları havada kaldı. Pasaport olmaz diyorlardı. Pasaportlarıyla geldiler. Vize işlemi yaptırdılar. Pasaportlarına damga vurmadık ama ayrı k ğıtla vize işlemi yaptık. Hani KKTC'de insanlar işgal altında inliyorlardı Rumlar niye bu tarafa akın ettiler Gelen Rumlar gerçeği gördüler. Hem Rum yönetiminin, hem muhaliflerin ezberini bozmuş olduk. 
     
     







</TEXT>
</DOC>
