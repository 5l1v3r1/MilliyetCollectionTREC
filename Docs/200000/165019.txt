<DOC>
<DOCNO> 165019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur29.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Topunu vermeyen çocuğu bıçakladı... 
</HEADLINE>
<TEXT>

     Eskişehir'de, uçucu madde bağımlısı bir genç, çocuk parkında top istediği 10 yaşındaki çocuğu, olumsuz yanıt alınca sırtından bıçakladı. 
     Alınan bilgiye göre, Necatibey Çocuk ve Dinlenme Parkı'ndaki banklarda oturan ve uçucu madde bağımlısı olduğu belirtilen Savaş Alper Ö. 18 , ilköğretim okulu öğrencisi Mehmethan Oğuzman'dan topunu istedi. 
     Savaş Alper Ö, isteğine olumsuz yanıt alınca, üzerindeki bıçağı çekerek Mehmethan Oğuzman'a saldırdı. Sırtına aldığı 2 bıçak darbesiyle ağır yaralanan Oğuzman, çevredeki vatandaşların yardımıyla Hava Hastanesi'ne kaldırıldı. 
     Oğuzman, buradaki ilk müdahalenin ardından Osmangazi Üniversitesi Tıp Fakültesi Hastanesi Yoğun Bakım Ünitesi'nde tedavi altına alındı. 
     İstanbul'da tedavi gördüğü ve sabıkalı olduğu bildirilen Savaş Alper Ö, olaydan sonra yakalandı. 
     Gözaltına alınan sanığın sorgulamasının sürdürüldüğü bildirildi. 
     
</TEXT>
</DOC>
