<DOC>
<DOCNO> 188053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/guncel/agun.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler, 'evlenmeden sekse hayır' diyor 
</HEADLINE>
<TEXT>

   AB'nin 13 aday ülkede yaptığı araştırmaya göre, Türk gençlerinin yüzde 26'sı evlilik öncesi ilişkiye evet derken, bu oran AB ülkelerinde yüzde 88'i buluyor 
      GÜVEN ÖZALP 

   
   Avrupa Birliği'nin AB kamuoyu araştırma birimi Eurobarometre'nin araştırması, Türk gençlerinin evlilik öncesi cinsel ilişkiye olumlu bakma konusunda diğer Avrupa ülkelerinin çok gerisinde kaldığını ortaya koydu. 
   Eurobarometre'nin AB'ye aday 13 ülkedeki 15 - 24 yaş grubu gençler arasında gerçekleştirdiği çalışmada, "Evlilik öncesi cinsel ilişki, Türkler dışında herkesin ilgisini çekiyor" yorumu yapıldı. 
   
   SADECE YÜZDE 26 EVET DEDİ 
   Türk gençlerinin sadece yüzde 26'sı evlilik öncesi cinsel ilişkiye onay veriyor. AB'de evlilik öncesi cinsel ilişkiye "evet" diyenlerin yüzde 88 olarak belirlenen ortalaması, aday ülkelerde ise yüzde 56'da kalıyor. Adaylar arasında evlilik öncesi cinsel ilişkinin en çok onay gördüğü ülkeler Çek Cumhuriyeti 88 , Macaristan 88 ve Slovenya 85 oldu. En az onay veren ülkeler sıralarında Türkiye'yi Bulgaristan 68 , Litvanya 68 ve Romanya 63 izledi. 
   Araştırma Avrupa'da da tartışma konusu olan eşcinsel evlilikler konusunda Türk gençlerin muhafazak r çizgilerini koruduklarını ortaya koyuyor. Türk gençlerinin yüzde 15'i eşcinsel evliliklere onay veriyor. Bu oran AB ortalamasında yüzde 59'a ulaşırken, aday ülkelerde yüzde 27'de kalıyor. Yüzde 59'la eşcinsel evliliğe en fazla onay verenler Çek Cumhuriyeti gençliği oldu. 
   
   EŞCİNSEL, EVLAT EDİNEBİLİR 
   Eşcinsel evliliğe en az onay veren ülke Türkiye olmasına karşın, eşcinsel çiftlerin çocuk evlat edinebilmelerine daha olumlu bakılıyor. Türkiye de yüzde 16'yla Polonya 13 ve Litvanya'yı 12 geride bıraktı. Bu konudaki AB ortalaması ise yüzde 41. 
   Çalışmaya göre Türk gençlerinin yüzde 19'u ötanaziye onay veriyor. Son sırada yüzde 13'le Romanya yer alıyor. Bu konuda aday ülkeler ortalaması yüzde 27, AB ortalaması da yüzde 54'e ulaşıyor. 
   
   
   
</TEXT>
</DOC>
