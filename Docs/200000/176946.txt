<DOC>
<DOCNO> 176946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun22.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulak ağrısı ile gittiği hastanede hadım edildi.. 
</HEADLINE>
<TEXT>

     Brezilya'da kulak ağrısından şikayetçi olduğu için hastaneye giden bir kişi, yanlışlıkla sterilize edildi. 
     Brezilya'nın güneydoğusunda bulunan Monta Claros Hastanesi Başhekimi Vanessa Godinho, 39 yaşındaki Waldemar Lopes'in, önce hastanenin kulak-burun-boğaz hekimi tarafından muayene edildiğini, daha sonra da ameliyat odasının önünde beklediğini söyledi. 
     Lopes'in, Aldemar soyadlı bir hastanın ameliyathaneye çağrılması üzerine ameliyathaneye girdiğini ve bir ürolog tarafından sterilize edildiğini kaydeden Godinho, Lopes'in ameliyathanede soru sormadığını ve yapılan işleme şaşırmadığını söyledi. 
     Lopes, kabakulak olduğunu ve hastalığın yayıldığını sandığı için soru sormadığını ifade etti. 
     Hastanenin, hatayı yeni bir ameliyatla düzeltme önerisiyse 2 çocuk babası Lopes tarafından geri çevrildi. 
     
</TEXT>
</DOC>
