<DOC>
<DOCNO> 186262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sonspo05.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hooijdonk'a baraj yok 
</HEADLINE>
<TEXT>

     Fenerbahçe bu akşam geçen sezon Türkiye Kupası'nda büyük şok yaşayıp elendiği Konya deplasmanına çıkıyor. Sarı-lacivertlilerin eski, Konyaspor'un yeni kaptanı Ogün Temizkanoğlu, frikiklerde Hollandalı golcü Hooijdonk'un önüne baraj kurmayacaklarını açıkladı. 
     Fenerbahçe'nin maçın favorisi olduğunu kaydeden Ogün, "İşimiz çok zor. Çünkü Fenerbahçe Daum'la çok farklı bir oyun oynuyor. Hooijdonk'a dikkat edeceğiz. Ancak frikiklerde baraj yapmayacağız, önünü açık bırakacağız" dedi. Konyaspor'un kaptanı, bir yıl sonra futbolu bırakacağını belirtti. 
     
     ESKİ DEFTERLER... 

     Sezon başında Fenerbahçe defterini kapatarak Konyaspor'a transfer olan Ogün Temizkanoğlu bugünkü maç öncesi ilginç açıklamalar yaptı. Tecrübeli oyuncu, "Fenerbahçe'den gönderilmem yanlıştı. Böyle olmamalıydı. Arkadaşlarımı ezmedim. Onlara arkadaşça yaklaştım ama beni anlamadılar. Sonunda fatura bana kesildi. Oysa hayallerim büyüktü" diye konuştu. 
     
</TEXT>
</DOC>
