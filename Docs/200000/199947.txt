<DOC>
<DOCNO> 199947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/yazar/pulur.html </URL>
<DATE> 2003/12/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Cennetin Gemileri..." 
</HEADLINE>
<TEXT>

   
   O H çok şükür "Haslet'in Sergisi"ni açtık... Diyeceksiniz ki "açtık" demek de ne oluyor 
   Eğer siz de Haslet Soyöz'ün arkadaşı ve dostu olsaydınız "Çok şükür sergiyi açtık " demek hakkını kazanırdınız. 
   Çünkü, aylardır, sergiyle yattık, sergiyle kalktık 
   "Abi, Yavuz'un dumanını biraz açtım " 
   "Hamidiye'nin dalgalarını yumuşattım " 
   "Abi Cahit Bey, eski yazıyla okunaklı Bandırma yazar mı " 
   "Acele işim var, albaya gidiyorum " 
   "Necdet Usta'nın yaptığı çerçeveleri bir görsen " 
   Hele Erkan Özdilek'le "atölye maceraları"nın günlükleri... 
   
   HASLET'in sergisinin adı "Cennetin Gemileri" yani gemi portreleri. 
   Hangi gemilerdir, bu "Cennetin Gemileri " 
   Mustafa Aydemir, "Cennetin Gemileri"ni şöyle anlatır 
   "Özlemleri tutuşturmuş, sevenleri kavuşturmuş, yolcu gemilerimizdi onlar şimdi yoklar." 
   Düşmanlarla vuruşmuş, yurdumuzu korumuş, savaş gemilerimizdi onlar artık onlar da yoklar." 
   
   EVET, o gemiler artık yoklar. 
   Çocukluk ve gençlik yıllarımız, o gemilerin yaşanmış hikayelerini dinleyerek, ya da kendi yaşadığımız anılarla geçti. 
   Kimi tek bacalı, kimi çift bacalı, kimi yandan çarklı... 
   Yavuz'dan Hamidiye'ye, Gülcemal'den Sahilbent'e, Ankara'dan Tarsus'a kadar 30 geminin tuval üzerine yağlıboya resimleri... 
   
   BİLDİĞİMİZ, bindiğimiz ve tanıdığımız gemilerin, insanda yaptığı çağrışımlar vardır. 
   Hangisi olduğunu tam bilmiyoruz ama, "Karadeniz" olabilir, babamızla birlikte bir yolcu gemisine binmiştik, ya ilkokulu bitirmemiştik, ya da o yıl bitirmiştik. Biz kamarada kalırken, geminin ambarında insanlar vardı, kim bilir kaç gün, geceli gündüzlü, çoluk çocuk orada yaşayacaklardı Güverteden aşağıya, ambarlara bakarken, rahmetli hiç unutamayacağımız bir şey söyledi 
   "Bak oğlum, onlar da insan, biz de insanız, onlar da bu memleketin evladı belki, bizden daha fazla bu memlekete hizmet etmişlerdir. Oku, çalış, ambara tıkılanlardan olma... Ama daha önemlisi nedir bilir misin İnsanları ambara tıkmamak..." 
   
   "BANDIRMA" gemisi, Atatürk'ü İstanbul'dan Samsun'a götüren gemi... 
   Bir zamanlar kötüleme karalama yarışı başlamıştı, "resmi tarihi yalanlamak" bahanesiyle, kuyruklu yalanlar peş peşe sıralanıyordu... 
   "Vahdettin, Atatürk'e 40 bin Reşat altını verdi, o da kırmızı kadife kaplı kutuya altınları koyarak Anadolu'ya geçti." 
   40 bin Reşat altın kaç kilo ederdi 
   Sanırız 280 kilo filan gelirdi, yazdık sorduk "Atatürk Zaloğlu Rüstem miydi ki, 280 kilo altını cebine koyup çıksın " 
   Sustular 
   
   ARKADAN "Bandırma" gemisi çıktı 
   "İstanbul'dan Samsun'a giden gemi, köhne bir gemi değil, neredeyse 300 metre boyunda adeta bir transatlantikti " 
   Londra'dan geminin künyesini getirdiler, boyu 50 metre bile yoktu, iki kere de batıp, yüzdürülmüştü. 
   "Bandırma"nın tablosuna bakıp bunları hatırlamaz mısınız, hele bu yalanlara alet olanları, akşamları televizyonda görünce acımaz mısınız 
   
   BEDRİ Rahmi Eyüboğlu demiş ki 
   "K ğıttan bir gemi yaptım küçücük 
   Ya 5 öpücük sığar içine 
   Ya 10 öpücük." 
   Hasköy'de Rahmi Koç Sanayi Müzesi'nde açılan sergiye, 13 Aralık'a kadar giderseniz, bakın bakalım, kaç tabloya, kaç öpücük sığdıracaksınız 
   
      
   
   
</TEXT>
</DOC>
