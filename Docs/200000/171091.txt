<DOC>
<DOCNO> 171091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yasam/yas04.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatı film gibi 
</HEADLINE>
<TEXT>

   Oyuncu Fatoş Sezer, iki evlilik, iki aşk yaşadı. 9 yıldır birlikte olduğu Atatürk'ün arkadaşının oğlu Selçuk Gerede ölünce evden çıkarıldı. Sezer, şimdi tek başına... 
      SEMRA KARDEŞOĞLU İstanbul 
   
   Atatürk'ün silah arkadaşı Hüsrev Gerede'nin oğlu Dr. Selçuk Gerede ile yaşadığı dokuz yıllık beraberliğin ardından bir başına kalan oyuncu Fatoş Sezer 45 , "Onun yokluğuna alışmak çok zor. Cenaze töreninden bir gece önce yanında yattım" dedi. 
   Gerede'nin ölümünün ardından yaşadığı evden ayrılmak zorunda kalan ve şimdi Kabataş'ta küçük bir dairede yaşayan Sezer'in hayatı da oynadığı filmleri aratmayacak cinsten. "Hayatım 'valiz topla, koca boşa, ev döşe' şeklinde geçti" diyen Sezer, ilginç hayat hik yesini anlattı "Annem babam Polonyalı. Hitler'in kamplarından kaçıp Türkiye'ye gelmişler. Üç kardeşin en küçüğüyüm. 6 yaşımda babamı, 10 yaşımda annemi kaybettim. Kaldığım okul arkadaşımın evinde, 13 yaşımdayken bir misafirin tecavüzüne uğradım. Lise ikiye kadar okudum. 17 yaşımda Nakipoğlu Ailesi'nin oğluyla evlendim." 
   Sezer'in ilk evliliği kendisinden 25 yaş büyük tiyatrocu Beklan Algan'a şık olmasıyla bitmiş. Sezer şöyle devam ediyor "Bende sanırım baba sevgisi vardı. Hep kendimden büyük adamlara şık oldum. Algan'la olan aşkımız 5 yıl sürdü. Sonra Paris'te yaşayan tiyatrocu Mehmet Ulusoy'la evlendim. 1994'te her şey değişti. Bir akşam evin kapısı çalındı. Kapıda Selçuk. Çekim oluştu. Önce telefonlaştık, sonra buluştuk. O eşinden ayrı yaşıyordu. Ben de boşandım." 
   
   'Çekemediler' 
   Sezer, son gelişmeleri şöyle anlattı "Gerede, kalp krizi geçirdi, doktor çağırdım, ama kurtulamadı. Eşi Canan'ın isteğiyle cenazesi üç gün evde kaldı. Toprağa verilmeden önceki gece yanında yattım. Cenaze sonrası Gerede ailesi evi boşaltmamı istedi. Bana verilmeyen papağanımı da üç gün önce kapıcının dairesine bıraktılar. O aşkımdan geriye kalan tek hatıra. Bana gösterdiği sevgiyi çekemediler. Hakkımda akli dengesi bozuk demişler. Evet psikiyatrik tedavi gördüm ama deli değilim." 
   
   
</TEXT>
</DOC>
