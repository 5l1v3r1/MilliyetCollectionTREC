<DOC>
<DOCNO> 187199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/yazar/asik.html </URL>
<DATE> 2003/10/08/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Deniz gezgin.. 
</HEADLINE>
<TEXT>

   
   Irak'a asker tezkeresi TBMM'de perşembe günü görüşülecekti. 
   Böylece milletvekillerine halkla iletişim kurmak, danışmak, düşünmek için 3 gün süre kalacaktı. Bu da kısa bir süreydi ama... Yine de hiç yoktan iyiydi... 
   Görüşme günü perşembeden salıya alındı. 
   Cumhuriyet tarihinin bu en önemli kararı için Meclis'e düşünme vakti kalmadı. 
   Neden mi 
   Efendim Deniz Baykal 'ın perşembe günü Almanya'nın Bremen üniversitesinde konferansı varmış. CHP Grup Başkanvekilleri AKP'ye rica ederek tezkerenin görüşülmesini perşembeden salıya aldırmışlar. 
   Deniz Baykal Bremen'de konuşmasa ne olur Hiçbir şey... 
   Meclis'in tezkereyi aceleye getirip getirmemesi ise hayati bir konu.... 
   Baykal Bremen gezisini aksatmamayı yeğledi. 
   Bu kadar sorumsuzluk olur mu 
   
   Bu ayın 23 ve 24'ünde CHP'nin kurultayı var. Kurultay perşembe ve cuma günlerinde denk geliyor. Yani mesai günlerine... Son yarım yüzyılda ilk kez bir kurultay hafta arası yapılıyor. Neden Soruya CHP Genel Sekreter Yardımcısı Bülent Baratalı' nın yanıtı 
   -Genel Başkan'ın o tarihlerde Brezilya'daki bir toplantıya katılması gerekiyor... 
   Bahaneler müthiş Deniz bey'in gezi keyfi çok önemli. Gerisi teferruat... 
   
   Burgazada'da üç karışlık alandaki yangını söndüremedik, Irak'a yangın söndürmeye gidiyoruz. Tanrı akıl fikir versin... 
   
   
   Türk Milli Futbol Takımımız slogan arıyormuş. Yardım edelim "Başarıya susamışlara suuu..." 
   Haldun Ertem 
   
   Bush ihbar etti...    ABD Başkanı Bush iki ay önce bir demecinde dedi ki 
   - Irak'a kimi dost ülkeler asker gönderecek ve bazı geri hizmetleri bu askerler üstlenecek. Böylece Amerikan askeri birlikleri silahlı direniş hareketleriyle daha rahat mücadele edecek. 
   Özetle... Yabancı askerlerin Irak'ta, barışçı hizmetlerden başka bir şeye ellerini sürmeseler dahi Irak halkının değil Amerikan ordusunun mücadelesine katkı yapacağını Bush önceden açıkladı. Gerisi kendimizi aldatmaktır. 
   
   Burgaz yangını    Adalar SHP İlçe Başkanı Behlül Ablak yazıyor 
   "Adaların en büyük tehdidi çöpler. Büyükada ve Heybeliada'nın çöpleri 2 yıldır Anadolu yakasına taşınıyor. Ancak Burgazada ve Kınalıada için herhangi bir tedbir alınmadı. Burgazada çöplüğü iki gündür yanmaktaydı. İtfaiye zaman zaman çöplüğe gidip toprak atmakla yetiniyordu. Sonunda şiddetli lodos ateşi adaya sıçrattı, olan oldu. Vali ve Belediye Başkanı inceleme yapmaya gelmişler. Nedense incelemeler hep iş işten geçince yapılır, zamanında yapılsa Ada yanmazdı. 
   
   Ateşe balıklama    Mehmetçiği Irak serüvenine çıkarmak için dün TBMM'ye gönderilen tezkereye konulan gerekçelerin bir tanesi bile inandırıcı değildi... 
   Irak halkına destek... Altyapı hizmetleri götürmek... Kalıcı bir istikrar ortamı yaratmak... Irak'ın toprak bütünlüğünü sağlamak... Kamu düzenini kurmak... 
   Amerika'nın 160 bin askerle yapamadığını ABD ordusunun emrine vereceğimiz 10 bin asker mi yapacak Ayrıca bu yetkiyi nereden alıyoruz 
   Irak Geçici Konseyi açıklama yaptı. Türk askerini istemiyor.... 
   Şiiler istemiyor, Sünniler istemiyor, Kürtler istemiyor, hiç kimse istemiyor. 
   İstenmediğiniz yerdeki sıfatınız "İşgalci"den başka ne olabilir 
   Adalet Bakanı Cemil Çiçek dün Milliyet'in manşetinde diyordu ki 
   "Komşuyuz ve hedefteyiz" 
   Komşuyuz evet ama önceki güne kadar hedefte değildik... 
   Önceki gün asker gönderme kararı Bakanlar Kurulu'nda görüşülürken ilk acı haber geldi... Kamyonlarımız saldırıya uğradı, şoförlerimiz öldürüldü... 
   Irak'a asker gönderme kararıyla birlikte evet artık hedefteyiz. 
   Birkaç gün önce gazetelerimizde haber vardı... TCDD İran ve Irak'a mal götürecek vagon bulamıyordu. Bölgeye ihracatımız müthiş artmıştı... 
   Irak'taki ihracat ve nakliye kazancımız bundan sonra sabotajlarla gerisin geri gidebilir. 
   Tezkereyi reddedince bu yıl hiç değilse sezon sonunda turizm canlandı. Ekonomi kurtuldu. Ancak önümüzdeki yıl bu vakitler askerimiz Irak'ta savaşta olacağı için turizm yerlerde sürünebilir. 
   Tabii ki en acısı Irak'ta vereceğimiz kayıplar... Amerikalı askerlerin hayatını kurtarmak için Türk çocuklarının ateşe atılması... 
   Günahsız çocukların iktidardakilerin koltuk hesaplarına feda edilmesi. 
   İktidardakiler, Washington'dan aferin almak uğruna 70 milyonun bugünü ve yarınını tehlikeye atıyorlar. Göz göre göre yangına gidiyoruz. 
   
   Bayan pedi üreten bir firmanın sponsor olduğu Bayanlar Voleybol Milli Takımımız Avrupa 2.si oldu Erkek Milli Futbol Takımımıza da bir prezervatif firması sponsor olsun, belki Avrupa Kupa'sındaki şansımız artar. 
   Arif Ayhan 
   
      
   
</TEXT>
</DOC>
