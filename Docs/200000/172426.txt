<DOC>
<DOCNO> 172426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/ekonomi/eko04.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DEVİR OYUNU 
</HEADLINE>
<TEXT>

   Uzanlar, ihtiyati tedbir kararı bulunan Edirne Lalapaşa Çimento Fabrikası'nda Maden Çimento Sanayi adlı yedek şirketi devreye soktu 
      ABDURRAHMAN CENGİZ Edirne DHA 
   
   Tasarruf Mevduatı Sigorta Fonu'nun talebi üzerine Kemal Uzan, Cem Cengiz Uzan, Murat Hakan Uzan, Ayşegül Akay, Melahat Uzan, Yavuz Uzan'a ait mallara ve şirketlere Ankara 1. Asliye Ticaret Mahkemesi tarafından ihtiyati tedbir kararı konuldu. Tedbir konulan şirketlerin arasında Edirne Lalapaşa Çimento Fabrikası da bulunuyor. 
   Tedbir kararı üzerine Uzan Grubu'nun hemen yedek şirketleri devreye soktuğu ileri sürüldü. 
   
   Yeni yöneticiler 
   Uzan Grubu'nun yedek şirketi olduğu ileri sürülen Maden Çimento'nun yöneticileri 16 Haziran'da Edirne Lalapaşa Çimento Fabrikası'nda şube açmaya karar verdi. Şirketin Yönetim Kurulu Başkanı Ethem Alev, Başkan Vekili Ahmet Özen ve üye Pınar Kalaycı, Edirne Lalapaşa Şubesi'ne yetkili olarak Uzan Grubu'na ait Edirne Lalapaşa Çimento Fabrikası Genel Müdürü Selim Kaya, Genel Müdür Yardımcısı Yusuf Çelik ile Muhasebe Şefi Mustafa Pektaş'ı gösterdi. 
   Tescil işlemlerinin tamamlanmasıyla Uzan Grubu'na ait Edirne Lalapaşa Çimento Fabrikası'nın ürettiği çimentonun Maden Çimento Lalapaşa şubesince irsaliye kesilip sevkedildiği ileri sürüldü. Edirne Lalapaşa Çimento Fabrikası'nda ise tabela değişikliği henüz olmadı, Rumeli Holding amblemi indirilmedi. 
   
   Star Grubu TV'lerinin kapalılığı kesinleşti    Kırıkkale Bölge İdare Mahkemesi, Star TV, Star Max, Kanal 6 Anadolu TV, Star 6 ve Star 8 TV'lerinin, RTÜK tarafından bir ay süreyle yayınlarının durdurulmasıyla ilgili "yürütmenin durdurulması" istemini reddetti. Böylece, önceki gün kapatılan televizyonların ceza süresince kapalı kalması kesinleşti. Mahkeme, Teleon Reklamcılık avukatı Süheyla Şen'in "yürütmenin durdurulmasına" ilişkin başvurusunu, oy çokluğu ile reddetti. n ANKARA Milliyet 
   
   Star Grubu TV'lerinin kapalılığı kesinleşti    Kırıkkale Bölge İdare Mahkemesi, Star TV, Star Max, Kanal 6 Anadolu TV, Star 6 ve Star 8 TV'lerinin, RTÜK tarafından bir ay süreyle yayınlarının durdurulmasıyla ilgili "yürütmenin durdurulması" istemini reddetti. Böylece, önceki gün kapatılan televizyonların ceza süresince kapalı kalması kesinleşti. Mahkeme, Teleon Reklamcılık avukatı Süheyla Şen'in "yürütmenin durdurulmasına" ilişkin başvurusunu, oy çokluğu ile reddetti. n ANKARA Milliyet 
   
   
</TEXT>
</DOC>
