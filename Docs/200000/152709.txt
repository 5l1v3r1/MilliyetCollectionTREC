<DOC>
<DOCNO> 152709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/magazin/amag.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Manken şov 2003 
</HEADLINE>
<TEXT>

"Mankenler şahane, arabalar bahane" diyeceğiz ama öyle de değil Birbirinden güzel modellerin tanıtıldığı Auto Show'da otomobiller kadar mankenler ile onların çarpıcı açıklamaları da dikkat çekiyordu 
Hem alışveriş, hem iş      Hyundai standında tanıtıma katılan Aysun Kayacı, sarı renk, coupe model bir spor araba aldığını söyledi. Fuara sevgilisi Emre Aşık ile geldiğini söyleyen Kayacı, "Emre'nin araba aldığımdan haberi yok. O bana 'Çok dikkat çekici araba alma falan' diyecektir. Ama ben fırsatı kaçırmayacağım" diye konuştu. Kriz nedeniyle el becerilerini geliştirdiğini de belirten Kayacı, şunları söyledi "Krizde işler azdı, ben de evde kolye ve küpe yapmaya başladım. Bu becerilerimi arkadaş ve komşularıma öğrettim. Allah boş oturanı sevmez. Bakın küpelerimi kendim yaptım." 
     
'Aman gazeteciler görmesin'      Fuarda Chrysler, yeni modelini Cansu Dere, Tuğçe Kazaz, Sinem Güven, Yüksel Ak ve Pınar Tezcan'ın katılımıyla tanıttı. Otomobil içinde frikik vermemek için çok uğraşan Kazaz, inerken stand görevlilerini paravan olarak kullandı. 
     
Büyük oynuyor      Tanıtımlarda yer alan ve şu sıralar Mehmet Barlas ile 'Başka Yerde Yok' isimli programı sunan Çağla Kubat, şimdiye kadar gelen tüm oyunculuk tekliflerini reddettiğini söyledi. Kubat, "Ancak büyük oyuncularla küçük rollerde oynarım. Başrolde oynamak içime sinmez" dedi. 
     
Kaset çıkardı      Fuarda tanıtım yapan Ebru Destan, çok fazla iş teklifi alıp da görüşmeye gidememekten yakındı "Gün içinde yaptıklarımı içeren bir kaset hazırladım. Tanıtım kasetlerim sayesinde görüşmelere gitmeme gerek kalmayacak.." 
     
Gamze'ye nispet      Fuarda tanıtım yapan sevgilisi Çağla Şıkel ile yan yana gelmemeye çalışan Mehmet Aslan, eski sevgilisi Gamze Özçelik'in tanıtım yaptığı standın önünden neredeyse 10 kez geçti. Gamze ise görmezden geldi 
     


MAGAZİN 












</TEXT>
</DOC>
