<DOC>
<DOCNO> 196202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur44.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Dışişleri Bakanı, üzüntülerini bildirdi... 
</HEADLINE>
<TEXT>

     Filistin Dışişleri Bakanı Nebil Şaat, Dışişleri Bakanı ve Başbakan Yardımcısı Abdullah Gül'ü telefonla arayarak, İstanbul'daki iki sinagogu hedef alan saldırıların ardından duyduğu üzüntüyü dile getirdi. 
     Edinilen bilgiye göre, Şaat, telefon görüşmesinde, Gül'e yardım önerisinde bulundu, Gül de bu öneri için teşekkür etti. 
     Filistin Yönetimi, saldırıların ardından hafta sonu yaptığı açıklamada, ''Filistin halkı, hükümeti ve Filistin lideri Yaser Arafat, Türkiye, Musevi cemaati ve kurbanların ailerinin acılarını paylaşıyor'' ifadesini kullanmıştı. Arafat'ın da Ankara'ya gönderdiği taziye mesajında, ''Tüm dini ve insani değerlere aykırı bu korkakça eylemi kınadığı'' kaydedilmişti. 
     
</TEXT>
</DOC>
