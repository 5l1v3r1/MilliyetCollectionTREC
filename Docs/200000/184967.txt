<DOC>
<DOCNO> 184967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sondun14.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD istinaf mahkemesi Uzanlar'ın talebini reddetti 
</HEADLINE>
<TEXT>

     ABD 2. bölge istinaf mahkemesi, Uzanların, New York güney bölge mahkemesinin aleyhlerinde verdiği 4.26 milyar dolarlık tazminat kararıyla ilgili olarak yaptıkları başvuruyu, ''kanun kaçağı oldukları'' gerekçesiyle reddetti. 
     Tazminat davası, Motorola ve Nokia firmaları tarafından New York'ta açılmış ve 31 Temmuz 2003 tarihinde karara bağlanmıştı. İstinaf mahkemesinin kararında, Uzanların bidayet mahkemesinin daha önce vermiş olduğu kararlara uymadıkları da hatırlatıldı. İstinaf mahkemesi, tazminatla ilgili yürütmenin durdurulması talebini de yerinde bulmadı. 
     Uzanları mahkemeye veren Amerikan Motorola cep telefonu şirketi de yaptığı açıklamada, ''Milyarlarca dolar alacağını tahsil edebilmek amacıyla Uzanların tüm dünyadaki malvarlıklarına karşı uygulama isteyeceğini'' duyurdu. 
     
</TEXT>
</DOC>
