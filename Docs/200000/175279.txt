<DOC>
<DOCNO> 175279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sonspo13.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-CSKA biletleri Ali Sami Yen'de satışa çıktı... 
</HEADLINE>
<TEXT>

     Galatasaray'ın, Avrupa Şampiyonlar Ligi 3. ön eleme turu ilk maçında yarın Bulgaristan'ın CSKA Sofya takımıyla yapacağı karşılaşmanın biletleri Ali Sami Yen Stadı'nda satışa sunuldu. 
     Bu sabah saat 10.00'dan itibaren Ali Sami Yen Stadı'nın önündeki gişede başlayan bilet satışının maç günü saat 17.30'a dek süreceği açıklandı. 
     
     GİŞELER SAAT 12.00'DE AÇILACAK 
     Saat 21.00'de başlayacak Galatasaray-CSKA Sofya maçı için Atatürk Olimpiyat Stadı'nın gişelerinin saat 12.00'de açılacağı bildirildi. 
     Sarı-kırmızılı kulüpten yapılan açıklamaya göre, taraftarların saat 12.00'den itibaren 4 gişede bulunan 2 ayrı pencereden bilet alabilecekleri, ayrıca maçın başlamasına 3 saat kala güney tarafındaki gişelerde de 3 pencereden satış yapılacağı duyuruldu. 
     
     BİLET FİYATLARI 
     Karşılaşmanın bilet fiyatları şöyle 
     VIP 1 160 milyon, VIP 2 110 milyon, VIP 3 82 milyon lira. 
     Numaralı Grup 1 67 milyon, Numaralı Grup 2 56 milyon, Numaralı Grup 3 45 milyon, Numaralı Alt 33.5 milyon lira. 
     Kapalı Alt ve Üst 8 milyon lira. 
     
     ULAŞIM ORGANİZASYONU 
     Bu arada, stada ulaşımı kolaylaştırmak amacıyla özel tur şirketleri organizasyonlar düzenliyor. 
     Pacha Tur organizasyonu ile yarın Atatürk Olimpiyat Stadı'na taraftarların ulaşabilmesi amacıyla otobüs kaldırılacağı duyuruldu. 
     Harbiye Açık Hava Tiyatrosu önünden saat 18.00 ve 19.00'da kalkacak otobüslerin ücretinin 10 milyon lira olduğu bildirildi. 
     
</TEXT>
</DOC>
