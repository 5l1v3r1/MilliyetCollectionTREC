<DOC>
<DOCNO> 167260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun17.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da Chirac ve Raffarin'in düşüşü sürüyor... 
</HEADLINE>
<TEXT>

     Fransa'da, Cumhurbaşkanı Jacques Chirac ve Başbakan Jean-Pierre Raffarin'e halkın desteği azalmaya devam ediyor. 
     Sofres kamuoyu araştırma merkezi tarafından yapılan ankete göre, halkın Chirac'a desteği son bir ay içinde yüzde 49'dan yüzde 47'ye düştü. 
     Halkın Raffarin'e desteği ise aynı dönemde yüzde 45'ten yüzde 43'e düştü. 
     Ankete göre, Fransız seçmenler, merkez sağda İçişleri Bakanı Nicolas Sarkozy'nin siyasette daha önemli rol oynamasını istiyor. 
     Seçmenler, solda ise Sosyalist Parti'nin eski Sağlık Bakanı Bernard Kouchner'in daha fazla ön plana çıkması gerektiğini düşünüyor. 
     Hükümetin meclise sunduğu emeklilik reformuyla ilgili yasa tasarısı ve bazı önemli devlet kuruluşlarının özelleştirilme girişiminin, Chirac ve Raffarin'in popülaritelerindeki düşüşte önemli rol oynadığı tahmin ediliyor. 
     
</TEXT>
</DOC>
