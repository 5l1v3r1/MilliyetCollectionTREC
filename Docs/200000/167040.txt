<DOC>
<DOCNO> 167040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yazar/uras.html </URL>
<DATE> 2003/07/03/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Çiftçinin alım gücü yüzde 26.7 azaldı 
</HEADLINE>
<TEXT>

     Çiftçinin üretim girdisi olarak kullandığı sanayi mallarının fiyatlarındaki artış ile çiftçinin elde ettiği ürünün satış fiyatındaki artış birbirine eşit ise, çiftçinin durumu değişmez. 
     Ama çiftçinin üretiminde kullandığı sanayi girdilerinin fiyatları, tarım ürünlerinin satış fiyatından daha fazla artar ise, çiftçi üretim yaptıkça fakirleşir. Tarım sektöründen sanayi sektörüne kaynak transferi başlar. Sanayi kesiminin büyümesini çiftçiler finanse etmeye başlar. 
     Acaba bizim çiftçilerimizin durumu nedir Acaba bizim çiftçimiz şimdilerde üretimde kullandığı sanayi girdilerine 100 öderken, elde ettiği tarım ürününü sebzeyi, buğdayı, eti, sütü kaça satabilmektedir 
     
     Ürün ucuzladı 
     İşte bunu belirlemek için İzmir Ticaret Odası bir araştırma yaptırdı. "Türkiye'de Tarım Sektörüne Yüklenen Fonksiyonlar ve İç Ticaret Hadlerinin Gelişimi" başlığını taşıyan araştırmada tarım üretiminde önem taşıyan 6 önemli sanayi ürünün ve asgari ücretin yıllar itibariyle değişimi belirlendi. Önemli girdiler şunlar Gübre DAP TL Kg , mazot TL lt , tohumluk 2. Grup ekmeklik buğday , ilaç Labaycid , traktör Massey Ferguson TL adet , sulama 3. Grup pamuk TL Da. ve asgari ücret Tarım işçisi TL Gün . Bunlar araştırmacılarca belirlenen sanayi girdisi fiyatları. Çiftçinin ürün satışı karşılığı eline geçen fiyatları ise DİE belirliyor. 
     Araştırmacılar girdi fiyatları ile çıktı fiyatlarını yıllar itibariyle sıraya dizerek çiftçinin girdiye 100 öderken, ürününü kaça sattığını belirledi. İşte netice Araştırmanın başlangıç yılı olan 1994 yılından 2000 yılına kadarki dönemde sanayi girdisi ile tarım çıktısı fiyatları arasında az - çok denge var... Ama 2000 yılından sonra çiftçi sanayi girdisine daha çok öderken tarım ürününü daha ucuza satıyor. Sanayie giderek daha fazla para aktarıyor. 
     
     Satınalma gücü düştü 
     1994 yılı esas alınarak yapılan değerlemeye göre, 2002 yılı sonunda çiftçinin satın alma gücü, tarla bitkileri üreticisi için yüzde 35, sebze üreticisi için yüzde 25, meyve üreticisi için yüzde 24, et hayvanı üreticisi için yüzde 26, süt hayvanı üreticisi için yüzde 43 oranında gerilemiş durumda. Buna göre çiftçilerin satın alma gücünün ortalama yüzde 26.7 oranında azaldığı görülüyor. 
     Araştırmayı yaptıran İzmir Ticaret Borsası Başkanı Tuğrul Yemişçi diyor ki "Tarım sektörü barındırdığı gizli işsizler sayesinde toplumsal patlamayı engelleyen bir sigorta niteliğine sahip... Ama bu sektör çöküyor. Giderek fakirleşiyor... Kimse olan biten ile ilgilenmiyor..." 
     
Çiftçi kullandığı sanayi girdisine 100 öderken ürettiği tarım çıktısını kaça satabiliyor 
Çiftçinin eline geçen fiyatların çiftçinin kullandığı sanayi ürünü fiyatları karşısındaki değişimi, 1994 100  Tarla ürünleri Sebze Meyve Süt hayvanları Et hayvanları 1994 100 100 100 100 100 1995 108 99 87 114 106 1996 105 79 117 103 102 1997 102 100 139 94 101 1998 119 133 151 113 102 1999 90 99 123 109 91 2000 87 97 124 104 100 2001 65 72 84 67 72 2002 65 75 76 57 74      
     Kaynak İzmir Ticaret Borsası 
     
     

</TEXT>
</DOC>
