<DOC>
<DOCNO> 161597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/spor/aspo.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZE DURMAK YAKIŞMAZ 
</HEADLINE>
<TEXT>

İngiltere yenilgisi sonrası liderlik koltuğunu bırakan A Milli Takım, bu akşam Slovakya ile deplasmanda karşılaşacak. Ay - Yıldızlı ekip gruptaki iddiasını sürdürmek için mutlak galibiyet kovalayacak 
     Zorlu sınav 
     2004 Avrupa Futbol Şampiyonası finallerine katılabilmek için mücadele veren A Milli Takım'ı bu gece zorlu bir sınav bekliyor. İngiltere yenilgisi ile tüm hesapları alt üst olan ve liderlik koltuğunu kaptıran Türkiye, grubun bir başka iddialı takımı Slovakya ile deplasmanda karşı karşıya gelecek. Ay - Yıldızlı ekip, puan kaybı halinde işini oldukça zora sokacak. 
     
     Hakem Norveçli 
     MİLLİ Takım'ın başında 17 galibiyeti bulunan Şenol Güneş, Slovakya'yı yenerse Fatih Terim'in rekorunu da kırmış olacak. Bratislava Slovan Stadı'nda oynanacak karşılaşmada Norveç Federasyonu'ndan Treje Hauge, Steinar Holvik ve Ole Herman Borgan hakem üçlüsü görev yapacak. TSİ ile 21.15'de başlayacak maç Show TV'den naklen yayınlanacak. Grubun diğer maçında Makedonya ile Liechtenstein karşılaşacak. 
     
     381. randevu 
     TÜRKİYE bugün tarihindeki 381. sınava çıkacak. Ay - Yıldızlı ekip bugüne dek yaptığı toplam 380 maçtan 125'ini kazanırken, 170'ini yitirdi, 85 maçta da eşitliği bozamadı. Milli Takım 463 gol atarken, kendi kalesinde 616 gol gördü. Türkiye, 16 Ekim 2002'de Liechtenstein'ı 5-0 yendiği maçın ardından yaptığı son 4 karşılaşmada da galip gelemedi. 
     
     Yenilgimiz yok 
     MİLLİ Takım, bugüne kadar Slovakya ile 3 maç yaptı. Rakibini 2 kez yenen, 1 maçta da berabere kalan Ay - Yıldızlı ekip, toplam 5 gol atıp, yalnızca tek gol yedi. Türkiye, en son 12. Avrupa Şampiyonası Eleme Grubu'nda 7 Eylül 2002'de İstanbul'da yaptığı maçı Arif Erdem 2 ve Serhat Akın'ın golleriyle 3-0 kazandı. 
     
Paniğe girmeyinGüneş, oyuncularına, "Tüm direncinizi kullanın, stres yapmayın" emrini verdi 
     BİLAL MEŞE 

     Son uyarılar 
     SLOVAKYA maçının son çalışmasını akşam tamamlayan A Milli Takım'da Teknik Direktör Şenol Güneş, futbolcularıyla yaptığı özel toplantıda, "Kazanmaktan başka çaremiz yok" dedi. Güneş, rakibin oyun stratejisini anlatırken, "Slovakya'nın direncini ilk yarım saatte kırmalıyız. Paniğe kapılmayın, birbirinizle sürekli yardımlaşın. Bütün gücünüzü kullanın" ifadesini kullandı. 
     
     'Zafer istiyorum' 
     GÜNEŞ, teknik kapasitelerinin rakibe oranla daha yüksek olduğunu hatırlattı, "Yerden, ayağa paslarla oynarsak, fizik güçlerini en aza indiririz. Bu maçtan zaferle çıkmalıyız" diye konuştu. Milli Takım'ın hocası bugüne kadar tüm zorlu virajları yüzlerinin akıyla geçtiklerini hatırlattı, "Misyonumuz daha bitmedi. Hedeflerimiz büyük. Bu engeli de aşacağınıza inanıyorum" dedi. 
     
Tugay sıkıntısıSağ arka adalesinde çekme olan tecrübeli oyuncunun durumu kritik 
     TEKNİK Direktör Şenol Güneş, Slovakya maçı öncesi Tugay'ın sakatlığı ile sarsıldı. Sağ arka adalesindeki çekme nedeniyle dünkü antrenmanı yarıda bırakan tecrübeli oyuncuya göre planlarını hazırlayan Güneş köşeye sıkıştı. Tugay'ın bu sabah kontrolden geçirileceği ve kesin kararın verileceği belirtildi. Bu futbolcunun oynamaması halinde Yıldıray'ın forma giymesi bekleniyor. 
     
Ümitler 90'da vurdu 0-1Ay-Yıldızlı ekibimiz Avrupa Şampiyonası Grup Elemeleri'nde Slovakya engelini son dakika golüyle geçti, puanını 13'e çıkararak liderliğini devam ettirdi 
     10 kişiyle yendik 
     2004 Avrupa Şampiyonası Grup Elemeleri'nde Ümit Milli Takımımız 42 dakika 10 kişi oynamasına rağmen Slovakya'yı deplasmanda tek golle geçmeyi başardı, puanını 13'e çıkararak liderliğini sürdürdü. Ay - Yıldızlı ekibimize galibiyeti getiren golü 90. dakikada İbrahim Toraman attı. Rakibe bir çok pozisyonda gol izni vermeyen kaleci Volkan ise 74. dakikada Kiska'nın penaltısını kurtardı ve galibiyetin baş mimarlarından oldu. Maçın 48. dakikasında Suat Usta kırmızı kartla oyun dışı kaldı. Bu arada gruptaki diğer maçta Portekiz deplasmanda karşılaştığı Makedonya'yı 4 - 1 mağlup etti. 
     
     Maçın karnesi 
     HAKEMLER Stefan Messner, Johann Hechtz, Norbert Hormaier Avusturya 
     SLOVAKYA Postrk 6 - Hricko 6 , Dolezej 6 , Demeter 6 - Cech 6 - Duris 5 Vavrik Dk.80 , Paulik 6 Sapara Dk.76 5 , Drzik 6 , Ancic 7 - Sestak 6 Gottwald Dk.46 6 , Kiska 6 
     YEDEKLER Mucha, Parmos, Svrcek, Gasparis 
     TÜRKİYE Volkan 8 - İbrahim Toraman 7 , Suat Usta 3 , Egemen 6 - Serkan 5 , Okan Koç 5 Hamit Dk.54 7 , Kemal 6 Halil Dk.86 , Selçuk 6 , İbrahim 6 - Hüseyin 5 İlhan Dk.54 5 , Tuncay 6 
     YEDEKLER Ramazan, Turan, Ali Şen, Beyhan 
     SARI KART İbrahim, Volkan 
     KIRMIZI KART Suat Usta Dk.48 
     GOL İbrahim Toroman Dk.90 
     
7. GRUP'TA SON DURUM TAKIMLAR O G B M A Y P TÜRKİYE 5 4 1 - 12 4 13 Portekiz 5 4 - 1 13 7 12 İngiltere 4 2 1 1 10 6 7 Slovakya 5 1 - 4 3 9 3 Makedonya 5 - - 5 2 14 0      
     

</TEXT>
</DOC>
