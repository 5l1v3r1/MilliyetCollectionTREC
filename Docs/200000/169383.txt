<DOC>
<DOCNO> 169383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur22.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli adama verilen 16 yaşındaki kız, site sakinlerine sığındı 
</HEADLINE>
<TEXT>

     Burdur'un Çavdır İlçesi'nde, kendisinden 19 yaş büyük, evli ve üç çocuk sahibi Ahmet Yıldıran'a verildiği bildirilen 16 yaşındaki H.S., ziyarete geldiği Antalya'da kaçarak, site sakinlerine sığındı. 
     Burdur'un Çavdır İlçesi'nde yaklaşık 9 yıldır dedesiyle birlikte yaşayan H.S. 16 , dedesi tarafından evli ve üç çocuk babası olduğu öğrenilen Ahmet Yıldıran'a 35 verildi. 
     Yıldıran ile birlikte, Antalya'nın Yeniköy Beldesi'ndeki Bahçeyaka Mahallesi'nde yaşayan Yıldıran'ın kardeşini ziyarete gelen H.S., evden kaçarak yakında bulunan bir siteye sığındı ve yardım istedi. 
     Site sakinlerinin durumu bildirmesi üzerine buraya gelen jandarma ekipleri, genç kızın şikayetçi olduğu Ahmet Yıldıran'ı gözaltına aldı. 
     Yıldıran, çıkarıldığı mahkemece, ''küçük yaşta kızı alıkoyma ve ırza geçme'' suçlarından tutuklandı. 
     
</TEXT>
</DOC>
