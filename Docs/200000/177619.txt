<DOC>
<DOCNO> 177619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yasam/yas07.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
UFO'cular pilot eğitecek 
</HEADLINE>
<TEXT>

   Antalya'da 160 pilot, UFO Avcıları Derneği uzmanlarından neyin tanımlanamayan gökcismi, neyin hava olayı olduğunu öğrenecek... 
      AHMET AY Antalya DHA 
   
   Türkiye Hava Yolu Pilotları Derneği ile UFO Avcıları Araştırma Ekibi, kaptan pilotlara tanımlanamayan gökcisimleri UFO hakkında konferans verecek. 
   Konferansta, uçuşlarda UFO yanılgısına düşmemeleri için pilotlara gökyüzünde görebilecekleri cisimler ve değişen hava şartları anlatılacak. Konferans, ilk olarak Antalya'da yaklaşık 160 pilota verilecek. 
   Türkiye Havayolu Pilotları Derneği Antalya Şube Başkanı Kazım Demirbağ, gece uçuşlarında, bilinmeyen cisimlerle karşılaştıklarını belirterek "Bu cisimleri tanımlayabilmek açısından, UFO araştırmacılarının bize vereceği bilgilerin büyük katkısı olacak" dedi. 
   UFO Avcıları Araştırma Ekibi Başkanı Süleyman Burak da pilotların uzay cisimlerini görme olasılıklarının daha fazla olduğunu kaydetti ve şunları söyledi "Uzman profesörlerin de katılacağı konferansta, NASA'nın kullandığı eğitim programlarıyla pilotlarımızı, gökyüzü konfigürasyonu hakkında bilgilendireceğiz." 
   
   
</TEXT>
</DOC>
