<DOC>
<DOCNO> 174068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur36.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluk Kupası'ndaki olayın faillerinden ikisi suçlarını kabul etti 
</HEADLINE>
<TEXT>

     TSYD İzmir Şubesi Dostluk Kupası'ndaki Karşıyaka-Göztepe maçında çıkan olaylarda bıçaklanarak ölen Murat Kongu'nun 23 cenazesi memleketi Kayseri'ye götürülecek. 
     Alınan bilgiye göre, Kongu'nun İzmir Adli Tıp Kurumu Morgu'nda yapılan otopsisinde, göğüs, sırt ve bacağında bıçak kesiği ve vücudunun çeşitli yerlerinde de darp ve yara izleri bulunduğu belirlendi. 
     Kongu'nun cenazesinin, ailesi tarafından morgdan alınarak Kayseri'ye götürüleceği belirtildi. 
     Anadolu Üniversitesi Açık Öğretim Fakültesi'nde okuyan Kongu'nun bu yıl ÖSS'ye girdiği öğrenildi. 
     Öte yandan, gözaltında bulunan 5 kişinin sorgulandığı, olayın failleri olduğu tespit edilen 2 kişinin suçlarını itiraf ettikleri bildirildi. Bu kişilerin sorguları tamamlandıktan sonra adliyeye sevk edilecekleri, kimliği belirlenen bir failin de yakalanmasına çalışıldığı belirtildi. 
     
</TEXT>
</DOC>
