<DOC>
<DOCNO> 189277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun41.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Raffarin Türban yasağı için kanun çıkarmak son çare .. 
</HEADLINE>
<TEXT>

     Fransa Başbakanı Jean Pierre Raffarin, okullarda türban yasağı için kanun çıkarılmasını en son çare olarak gördüğünü söyledi. 
     Raffarin, Paris Camisi'ni ziyareti sırasında basına yaptığı açıklamada, ''okullarda türbana karşı olduğunu'' belirtti ve ''bu konuda bir ara çözüm bulunmasından yana olduğunu'' ifade etti. 
     Fransa'da bir çeşit İslam aleyhtarlığının doğmasından endişe duyduğunu söyleyen Raffarin, hükümetinin Musevi aleyhtarlığı gibi bu tür zararlı hareketlerin yayılmasını engellemek için duyarlılıkla ve kararlılıkla hareket edeceğini bildirdi. 
     Raffarin'e Paris Camisi'ne yaptığı ziyarette, İçişleri Bakanı Nicolas Sarkozy de eşlik etti. 
     Fransa'da Cumhurbaşkanı Jacques Chirac tarafından kurulan laiklik komisyonu, okullarda türban yasağına ilişkin toplumun çeşitli kesimlerinin görüşlerini dinliyor. 
     Komisyon, hazırladığı raporu yılbaşından önce Chirac'a sunacak. 
     
</TEXT>
</DOC>
