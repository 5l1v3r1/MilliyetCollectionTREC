<DOC>
<DOCNO> 183015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/ekonomi/aeko.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cesur olun, haczedin' 
</HEADLINE>
<TEXT>

   Hortumcuların, kaçırma amacıyla devrettikleri servetlerine el konulması çağrısı yapan Adalet Bakanı Çiçek, h kim ve savcılara 'Cesur olun, arkanızdayız' dedi 
      SERPİL ÇEVİKCAN ANKARA 
   
   Adalet Bakanı Cemil Çiçek, başta banka batıranlar olmak üzere, devlete katrilyonlarca lira yolsuzluk faturası çıkaranların başkalarına devrederek kaçırdıkları malvarlıklarına el konulması için yargıyı "cesur olmaya" çağırdı. Çiçek, "Hakimlere sesleniyorum, yasalar müsait, gereğini yapın, onlar ispatlamak zorunda kalsınlar" dedi. 
   "Bugün hapiste bu işlerden dolayı kimse yok" diyen Çiçek, sorunun bugüne kadar çözülememesinin nedenlerini şöyle sıraladı 
   
   Bilirkişi kirliliği 
   "Mevzuat boşlukları birinci sebep. İkincisi bu soruşturmalar yapılırken dere geçilirken at değiştirildi ve davalar DGM'lerin görev alanından çıkarılıp ağır cezalara devredildi. DGM savcılarının yetkileri diğer savcılarda yok. Üçüncüsü bu türden dosyalarda esas olan bilirkişidir. Ancak bir bilirkişi kirliliği yaşadığımız gerçek." 
   Çiçek, banka batıranların malvarlıklarını kaçırmak için kurdukları düzeni eleştirirken şunları söyledi 
   
   'Bırakın, o ispat etsin' 
   "H kim sermayedarlarla ilgili çıkardığımız yasa var. Yeni yasa da çıkarabiliriz. Klasik uygulama ile bu sorunlar çözülmez. Hukuk muvazaayı danışıklılığı korumaz. Bankasını boşaltacak adam, üç ay önce tedbirini alıyor. Asgari ücretle yanında çalışanın üzerine yatını, katını geçiriyor. Ama firmanın bayrağı dalgalanıyor. Biraz cesaret. Kanunlarımız müsait. H kimler, savcılar bu mallara el koysun, tedbir koysun. Devletin bunları ispat etmesi yerine, o adam hesabını versin, asgari ücretle o malı nereden, nasıl almış Hukuk acizliği kabul etmez. Cesaretle bunlar uygulansın. Savcılar, işlerini yapmalarını engelleyenler varsa onlar hakkında soruşturma başlatmalı. Yönetmelikse yönetmelik, yasaysa yasa. Arkalarındayım." 
   Bu iktidarın "falancadan hırsı var" diyerek konunun saptırılmasına karşı olduğunu belirten Çiçek, intikam duygusuyla hareket etmediklerini söyledi. 
   Yolsuzlukla mücadeleye ilişkin yeni yasa hazırlığının gelecek hafta görüşüleceğini hatırlatan Adalet Bakanı Çiçek şunları kaydetti 
   "Zamanaşımı sürelerini 20 yıla kadar çıkarabiliriz. Yani takip, iktidarlar değişse de sürecek. Bu türden suçları af kapsamından çıkaracağız. İnfaz avantajlarından yararlanmalarını da engelleyeceğiz. Bu davalara bakan h kimlerin başka yere tayinini de yasayla engelleyeceğiz." 
   
   'Ben levazım çavuşu muyum '    Adalet Bakanı Cemil Çiçek, H kimler ve Savcılar Yüksek Kurulu'nda Adalet Bakanı'nın yer almasına ilişkin eleştiriler konusunda şunları söyledi 
   "Fransa dahil birçok ülke de bizim gibi. Adalet Bakanı çıkarsa yargı ile yürütmenin bütün bağlantısı kopar. Ben aslında bu konuda hamallık yapıyorum, ama şerefle yapıyorum. Lojmanının musluğu, arabalarının yakıtı beni niye ilgilendirsin Ben levazım çavuşu muyum Ama yargının çok ciddi sorunlarının olduğu bir dönemde yürütme ile yargı birbirine sırtını dönmüş hale gelirse tepetaklak gideriz." 
   
   Öcalan'ın durumu iyi 
   Adalet Bakanı Cemil Çiçek, avukatlarının bir süredir Abdullah Öcalan'ın sağlık koşullarının kötü olduğu yolundaki kampanyalarına ilişkin sorumuza, "Geçen hafta değişik branşlardan bir doktor heyeti muayene etti. Kulağında geçmişten kalan bir sorun dışında Abdullah Öcalan'ın sağlık durumu iyi. Yandaşlarının iddia ettiği gibi bir durum söz konusu değil" yanıtını verdi. 
   
   
</TEXT>
</DOC>
