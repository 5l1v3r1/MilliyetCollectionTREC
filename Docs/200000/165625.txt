<DOC>
<DOCNO> 165625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo05.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 'doğal ortamda' çalışıyor... 
</HEADLINE>
<TEXT>

     Trabzonspor, Gerede kampının 3. gününde yaylada, kondüsyon, düz koşu ve kros ağırlıklı antrenman yaptı. 
     Sabah saat 06.30'da kalkan bordo-mavili futbolcular, kamp yaptıkları Green Park Otel'e yaklaşık 3 kilometre mesafedeki yaylaya yürüyerek çıktı ve saat 07.00'den 09.00'a dek antrenman yaptı. İdmanda futbolcuların oldukça hırslı oldukları gözlendi. 
     Teknik direktör Samet Aybaba, antrenmana katılan oyuncularla tek tek ilgilendi. 
     
     YAYLA MANZARALARI 
     Antrenmanın yapıldığı yaylada hayvanlarını otlatan köylülerle futbolcular arasında ilginç diyaloglar yaşandı. Otlayan hayvanlarla futbolcuları idman sırasında görüntelemeye çalışan basın mensupları ilginç fotoğraflar çekti. 
     Samet Aybaba'nın, kampın ilk 3 gününü, yarın akşam antrenmanından önce değerlendireceği öğrenildi. 
     
</TEXT>
</DOC>
