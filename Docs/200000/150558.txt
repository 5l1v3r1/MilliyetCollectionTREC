<DOC>
<DOCNO> 150558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sontur32.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze uğrayan gençlerip polisteki şok ifadeleri... 
</HEADLINE>
<TEXT>

     İzmit'te daha önce benzer bir suçtan girdiği cezaevinden 15 gün önce tahliye edilen, çeşitli suçlardan 25 sabıkası olduğu belirlenen 40 yaşındaki Osman Döken'in, evine çağırıp 3 gün boyunca tecavüz ettiği iki sevgili, yaşadıkları dehşeti anlattı. Polise ifadelerini, sapığın kendilerine içirdiği hapın etkisi geçtikten sonra verebilen 20 yaşındaki C.Ç. ve aynı yaştaki sevgilisi S.Ş., Sapık bize hap içirip tecavüz ediyordu. Bunu hissediyorduk ama bitkin olduğumuz için ona müdahale edemiyorduk'' dediler. 
     İzmit'in Karabaş Mahallesi'nde meydana gelen olayda, Osman Döken'in elinden, kendilerini arayan ailelerinin eve yaptığı baskınla önceki zsabah kurtarılan C.Ç. ile sevgilisi S.Ş., gün boyu kendilerine gelemedi. 
     
     ÖNCE ERKEĞE TECAVÜZ ETMİŞ 

     Akşam saatlerinde uyuşturucunun etkisinden kurtulan gençlerden C.Ç., 14 Nisan Pazartesi günü saat 20.00'de kız arkadaşı S.Ş. ile buluştuğunu belirterek polise şu ifadeyi verdi 
     Kız arkadaşım, bana ailesiyle sorunu olduğunu ve evine gidemeyeceğini söyledi. Ben de daha önceden tanıdığım ancak evine hiç gitmediğim Osman Döken'in evinde kalabileceğimizi söyledim. Evine gidip sohbet ettik. Aradan biraz zaman geçti. Osman Döken bize, Belim çok ağrıyor. Bana para verin de krem alıp geleyim. Ben size daha sonra parayı geri veririm' dedi. Ben de kendisine 5 milyon lira verdim. Krem almak için dışarı çıktı. 20 dakika sonra eve geldi. Krem bulamadığını fakat ağrı kesici bulduğunu söyleyerek, Sizin de eğer bir yeriniz ağrıyorsa bunlardan hemen alın. Hemen ağrınızı keser' dedi. Biz de rahat uyumak için S. ile birer tane aldık. Ben daha sonra kötü oldum. Kendimi iyi hissetmediğim için bana bir ilaç daha verdi. Arkadaşım da diğer odaydı. Beni yatağa yatırdı. Daha sonra çırılçıplak soydu. Tecavüz ettiğini hatırlıyorum. Ancak müdahele etmek istedim ama kendimde güç bulamadım. Gerisini hatırlamıyorum. Gözümü hastanede açtım.'' 
     
     S.Ş. DE KARŞI KOYAMAMIŞ 

     Kabus dolu 3 gün geçiren S.Ş. de ifadesinde, C.Ç. ile buluştuktan sonra Osman Döken'in evine gittiklerini belirterek şu ifadeyi verdi 
     C. ile buluştuğumuzda ona eve gidemeyeceğimi söyledim. O da bana Osman isimli arkadaşının olduğunu oraya gidebileceğimizi söyledi. Biz de gittik. Dışardan aldığı ağrı kesici olduğunu söylediği haptan ben de içtim. İlacı aldıktan sonra kendimi kötü hissettim. Beni yatağa yatırdı. Üstümdeki herşeyi çıkardı. Ama ona müdahale edecek güç bulamadım kendimde. Bana defalarca tecavüz ettiğini hatırlıyorum. Ama ilacın etkisiyle güçsüz olduğumu için müdahale edemiyordum.'' S.Ş. ifadesinde Osman Döken'in kendisiyle ters ilişki de kurduğunu söylerken, bu ifadeler doktor raporuyla da doğrulandı. 
     Gençlerin yakınları tarafından hastanelik edilinceye kadar dövülerek polise teslim edilen tecavüz sanığı Osman Döken ise ifadesinde bu iddiaları yalanlarken, Ben onlara yatak açtım ve misafir ettim. Sonra birileri gelip beni dövdü'' dedi. 
     Osman Döken tutuklanarak cezaevine gönderilirken, hala şokta olan gençler ise aileleri tarafından bilinmeyen bir yere götürüldü. Osman Döken'in gençlere verdiği hapın belirlenmesi için tahlil sonuçları bekleniyor. 
     





</TEXT>
</DOC>
