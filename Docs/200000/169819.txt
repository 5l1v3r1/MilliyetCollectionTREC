<DOC>
<DOCNO> 169819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sonspo14.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
73 yaşında Ağrı Dağı'na çıktı... 
</HEADLINE>
<TEXT>

     İran Tahran Arash Dağcılık Kulübü üyesi 9 kişi, 12 Temmuz'da Ağrı Dağı'na başlattıkları tırmanışı tamamladılar. Dağcılar arasında bulunan 73 yaşındaki Gulam Rıza Kebiri'nin ilerleyen yaşına rağmen dağa zirve gerçekleştirmesi dikkat çekti. 
     12 Temmuz'da Iğdır'dan Ağrı Dağı'na tırmanış başlatan Rıza Muhmudi liderliğindeki İranlı 9 dağcı, bugün zirve tırmanışlarını tamamlayarak, Iğdır'a döndüler. 
     Tırmanışları esnasında herhangi olumsuzluk yaşamadıklarını anlatan Mahmudi, zirveyi Ağrı Dağı'nın en zor kısmı olan kuzey bölümünden gerçekleştirdiklerini anlattı. 
     Bu arada, grupla birlikte zirve tırmanışı gerçekleştiren 73 yaşındaki Gulam Rıza Kebiri'nin, ilerleyen yaşına rağmen birçok genç dağcının tırmanmaya cesaret edemediği Ağrı Dağı'na zirve yapması dikkat çekti. 
     Kebiri, tırmanmanın yaşının olmadığını belirterek, vücudun zinde tutulması halinde sporun her türünün ilerleyen yaşlarda da yapılabileceğini kaydetti. 
     
</TEXT>
</DOC>
