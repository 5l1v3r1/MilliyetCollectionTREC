<DOC>
<DOCNO> 198274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/magazin/amag.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar nerede korumalar orada 
</HEADLINE>
<TEXT>

   Eşi Çilingiroğlu'nun vurulması sonrası Hülya Avşar, artık sahneye, çocuklara bile 'acımayan' korumalarla çıkıyor... 
      İBRAHİM LALELİ, GÖKHAN ÇALBAY Antalya, DHA 
   
   Hülya Avşar, eşi Kaya Çilingiroğlu'nun silahlı saldırıda yaralanmasının ardından verdiği ilk konserde sahneye iki yakın korumayla çıktı. Eşinin yaşadığı olayın şokunu üzerinden atamadığı gözlenen Avşar'ın Antalya Kremlin Palace Otel'deki konserini 2 bin kişi izledi. Avşar, zoraki gülümsemesi ve esprileriyle neşe saçsa da, yakın korumaları daha görev aldıkları ilk konserde tatsız olayların yaşanmasına yol açtılar. 
   
   Tatilcilerle de tartıştılar 
   Avşar kendisine sarılarak hatıra fotoğrafı çektirmek isteyen izleyicilere korumaların sert tepki göstermesini görmezden gelirken, bazı tatilciler korumalarla tartışıp salonu terk etti. Birlikte fotoğraf çektirmek isterken korumaların bağırdığı bir çocuk da, ailesinin yanına kaçtı. Yaklaşık iki saat süren konser sonrası gazetecilerle görüşmek istemeyen Avşar, korumaları eşliğinde apar topar asansöre binerek odasına çıktı. 
   
   
</TEXT>
</DOC>
