<DOC>
<DOCNO> 180337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur20.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
250 bin kişiye bir ambulans... 
</HEADLINE>
<TEXT>

     Şanlıurfa'nın Siverek İlçesi'nde, Devlet Hastanesi'ndeki bir ambulansın yetersiz kaldığını belirten vatandaşlar, kaymakamlığa ve belediyeye dilekçe verip Sağlık Bakanlığı'na da faks gönderdiler. 
     Vatandaşlar, nüfusu 250 bini bulan ilçede, ambulans yetersizliği sonucu hastaların zamanında hastaneye ulaştırılamadığı için ölümlerin yaşandığını belirterek, mağduriyetin giderilmesini istediler. 
     Siverek Belediye Başkan Yardımcısı Ahmet Ersin Bucak, vatandaşların verdiği dilekçeyi inceleyerek, hastanede 2 ambulans bulunduğunu, bir tanesinin ise sürekli arızalı olduğu için hizmet veremediğini söyledi. Diğer ambulansın ise bazen amaç dışı kullanıldığını iddia eden Bucak, vatandaşlara yardım edip sorunun çözümü için çalışacağını belirtti. 
     Siverek Devlet Hastanesi Başhekimi Dr. Kadir Ersöz de, hastanenin ambulans sıkıntısının İl Sağlık Müdürlüğü'ne iletildiğini ve cevap beklediklerini bildirerek, bir ambulansın bazen 5-6 hastayı bindirilerek kullanıldığını kaydetti. 
     
</TEXT>
</DOC>
