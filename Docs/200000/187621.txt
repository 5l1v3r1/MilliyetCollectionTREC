<DOC>
<DOCNO> 187621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sontur34.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da sahte döviz operasyonu... 
</HEADLINE>
<TEXT>

     Esenler ve Bağcılar'da piyasaya sahte döviz sürmek istedikleri iddia edilen 6 kişi gözaltına alındı. 
     Alınan bilgiye göre, Bağcılar ve Esenler'de piyasaya sahte euro ve dolar sürmek isteyen kişiler bulunduğu yönünde ihbar alan polis, müşteri gibi davranarak bu kişilerle irtibata geçti. 
     Pazarlıkta anlaşma sağlanması üzerine sahte euro ve dolarları teslim etmek üzere Bağcılar'da belirlenen buluşma noktasına gelen 6 kişi gözaltına alındı. 
     Bu kişilerin üzerlerinde ve kaldıkları yerlerde yapılan aramalarda, yaklaşık 450 bin sahte euro ile 240 bin sahte dolar ve bazı belgelerin yanı sıra, sahte döviz satışından elde edilen bir miktar para ele geçirildi. 
     Polisin olayla ilgili başlattığı soruşturma sürüyor. 
     
</TEXT>
</DOC>
