<DOC>
<DOCNO> 187615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sontur28.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya Dışişleri Bakanı'ndan asker gönderme kararına övgü 
</HEADLINE>
<TEXT>

     İspanya Dışişleri Bakanı Ana Palacio, Türkiye'nin Irak'a asker gönderme kararı alarak, aynı kararı alan çok sayıda AB ülkesinin yanında yer aldığını söyledi. 
     Palacio, Akdeniz Forumu FOROMED 10. Dışişleri Bakanları toplantısının yapılacağı Sheraton Oteli'nde, gazetecilerin Türkiye'nin Irak'a asker gönderme konusundaki kararına ilişkin sorusuna, Türkiye'nin bu kararla BM'nin Irak'ın güvenlik ve istikrarına katkı yapılması çağrısına uyarak, İtalya'dan Danimarka'ya aynı çağrıya uyan çok sayıda AB ülkesi arasına katıldığını belirtti. 
     Palacio, Irak'ta hayatını kaybeden İspanyol diplomatla ilgili soru üzerine, başsağlığı dileklerini ifade ederek, ''Eşi ve küçük bir kızı vardı. Tüm ölümler gibi bu da bir trajedidir'' dedi. 
     Olayın terörist saldırı olup olmadığının sorulması üzerine Palacio, olayın araştırıldığını ve değerlendirmelerin devam ettiğini söyledi. 
     
</TEXT>
</DOC>
