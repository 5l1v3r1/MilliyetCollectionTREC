<DOC>
<DOCNO> 151664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo25.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor-Kocaelispor maçına giriş ücretsiz... 
</HEADLINE>
<TEXT>

     Denizlispor Kulübü Başkanı Mustafa Baysal, kenetlenerek, yalnızca Kocaelispor maçını düşünmeleri gerektiğini söyledi. 
     Fenerbahçe ve Bursaspor karşılaşmalarında iyi futbol sergilediklerini, ancak toplam 1 puan alabildiklerini belirten Baysal, düzenlediği basın toplantısında, taraftarları, Kocaelispor karşılaşmasında takımı desteklemeye çağırdı. 
     Baysal, Bursaspor deplasmanında kırmızı kart gören Mustafa Özkan'ın bunu hak etmediğini savunarak, şöyle konuştu 
     ''Her iki sarı kartı da Mustafa Özkan hak etmemişti. Biz deplasmanda İzmir ekipleri için de mücadele verdik ama İzmirli hakem Çetin Sarıgül'ü geçemedik. Şimdi artık kenetlenme zamanı. Kocaelispor'u yenerek 35 puana ulaşmalıyız. Denizlispor'u seven herkesi maça bekliyoruz.'' Beşiktaşlı Nouma'nın tepkilere yol açan davranışına da değinen Baysal, ''Biz olsak para cezası verir ve bu oyuncuyu kadro harici bırakırdık'' dedi. 
     Bu arada, Denizlispor-Kocaelispor maçında kale arkası ve maraton tribününün ücretsiz olacağı açıklandı. Kapalı tribün bilet fiyatı ise 5 milyon lira olarak belirlendi. 
     





</TEXT>
</DOC>
