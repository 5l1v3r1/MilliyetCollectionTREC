<DOC>
<DOCNO> 178511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur08.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurt ücretlerine yüzde 25 zam 
</HEADLINE>
<TEXT>

     Üniversite öğrencilerinin barındığı devlet yurtlarının ücretlerine yüzde 25-30 oranlarında zam yapıldı. 
     Alınan bilgiye göre, Yükseköğretim Kredi ve Yurtlar Kurumu Genel Müdürlüğü YURTKUR , 2003-2004 öğretim yılında yurtlarda barınan öğrencilerden alınacak ücretleri belirledi. 
     Geçen öğretim yılında aylık ücreti 30 milyon lira olan yurtların ücretleri 39 milyon liraya yükseltildi. Depozito ücreti de 90 milyon liradan 120 milyon liraya çıkarıldı. 
     Olanakları diğerlerine göre daha fazla olduğu için ücretleri yüksek olan devlet yurtlarına yapılan zamların oranları da yüzde 25-30 arasında değişti. Bu yurtların bulundukları iller ve ücretleri şöyle 

-Ankara Başkent Yurdu A Blok 57 milyon lira, 
-Ankara Halide Edip Adıvar Yurdu B Blok 57 milyon lira, 
-Ankara Yuvaş Yurdu 1-2 kişilik odalar 180 milyon lira, 4 kişilik odalar 150 milyon lira, 
-İstanbul Avcılar Atatürk Kız Yurdu 57 milyon lira, 
-İstanbul Avcılar Erkek Yurdu 45 milyon lira, 
-Denizli Pamukkale Yurdu A, B, C, D ve E Blok 45 milyon lira, 
-Samsun İlkyardım Yurdu C ve D Blok 57 milyon lira, -Antalya Akdeniz Yurdu Rasim Aktaş Bloğu 57 milyon lira, 
-Aydın Yurdu 45 milyon lira, 
-Muğla Milli Piyango Kız Yurdu A, B, D, E ve Ş. Baydur Blokları 57 milyon lira, 
-Muğla Prof. DR. Ethem Ruhi Fığlalı Erkek Bloğu 57 milyon lira, 
-Kayseri Erciyes Yurdu D Blok 57 milyon lira, 
-Sinop Yurdu B Blok 75 milyon lira, 
-Isparta Yurdu 10. Kız Bloğu 75 milyon lira. 

Aylık ücreti 45 milyon lira olan yurtların depozitoları 135 milyon lira, 57 milyon lira olan yurtların depozitoları 170 milyon lira, 75 milyon lira olan yurtların depozitoları 225 milyon lira, 180-150 milyon lira olan yurtların depozitoları da 400 milyon lira olarak belirlendi. 
     
     ÖDEME ŞEKLİ 

     Yurt ücretleri, yurt müdürlüklerince öğrencilerin barındığı yurtlarda tahsil ediliyor. Ücretler, üçer aylık dönemler halinde Ocak-Şubat-Mart, Nisan-Mayıs-Haziran, Temmuz-Ağustos-Eylül, Ekim-Kasım-Aralık , o döneme ait ilk ayın son iş günü saat 14.00'e kadar alınıyor. Farklı ücret uygulaması yapılan yurtlarda ise ödemelerin aylık olarak yine ayın son iş günü saat 14.00'e kadar yapılması gerekiyor. 1 yıllık peşin ödemelerde indirim uygulanıyor. 
     
     YURTLAR 8 EYLÜL'DE AÇILACAK 

     Yurtlar 8 Eylül 2003 tarihinde açılacak. Yeni başvuran ve asıl listeden yurtta barınmaya hak kazanan öğrenciler 8-19 Eylül 2003 tarihleri arasında kayıt yaptırabilecekler. 
     Kayıt sırasında öğrencilerden müracaat bilgi formundaki beyanları gereği istenecek belgeler dışında öğrenci durum belgesi, aile durum belgesi vukuatlı nüfus kayıt örneği , 12 adet cepheden çekilmiş vesikalık fotoğraf kız öğrencilerin fotoğraflarının güneş gözlüksüz, düzgün kıyafetli, başı açık erkek öğrencilerin güneş gözlüksüz ve sakalsız olması gerekiyor , savcılık belgesi veya adli sicil raporu, ikametgah belgesi ve 18 yaşını doldurmamış olanlar için veli izin belgesi gerekiyor. 
     YURTKUR, 2003-2004 eğitim-öğretim yılında toplam 5 bin yatak kapasiteli yeni yurtları hizmete açacak. Bu yıl açılacak yurtlarla yatak kapasitesi toplam 186 bine yükseldi. 

     
</TEXT>
</DOC>
