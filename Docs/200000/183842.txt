<DOC>
<DOCNO> 183842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/spor/ydilmen.html </URL>
<DATE> 2003/09/22/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Acayip bir maç 
</HEADLINE>
<TEXT>

   
   Maçın skorunu oyuncuların form durumundan çok, rüzg r belirleyecekti. Bir bakıma da öyle oldu. Fenerbahçe alışa gelmiş Van Hooijdonk tek forvet, sol ve sağ çizgide iki oyunculu sistem yerine bu kez klasik 4-4-2 ile oyuna başladı. Yani Teknik Direktör Daum, Serhat'ı Van Hooijdonk'un yanına aldı. Arkadaki Ümit Özat'ın yerine Tomas'ı koydu. Çift ön libero Ümit ve Selçuk, bunların biraz sağında Aurelio, biraz solunda Kemal ile öncelikle marsı kesmek istiyordu. "Bir puan iyi, sıkıştırırsam da üç puan şahane" diye düşünüyordu. 
   Buna karşılık Galatasaray'da Fatih Terim, dörtlü savunmanın önünde Volkan ve Batista, sağ çizgide Prates önünde Sabri, sol çizgide Ergün önünde Baliç, ileri de de Hakan - Arif düzenini uyguladı. Hücumda 4-2-4, top rakibe geçince 4-4-2'ye dönüyordu. Yani "illaki üç puan" diyordu. 
   Fenerbahçe ilk yarıda rüzg rı arkasına almasına rağmen ilk 15 dakika Galatasaray'ın üstünlüğü ile geçti. 15. dakikadan sonra biraz Fenerbahçe ağırlıklı ortada bir maç geçti. Sonlara doğru da Prates'in kademe hatasından Fenerbahçe, Kemal ile öne geçti. 30 saniye sonra da beraberlik golünü yedi. 
   İkinci yarıda rüzg r avantajıyla Galatasaray'ın daha hücum oynayacağını beklerken, oyun rölanti gitti. Yine bir kademe hatasında Kemal'in kafayla indirdiği topta Van Hooijdonk dengeleri değiştirdi, ancak daha sevinemeden bu kez Prates'in auta giden şutu Hakan'ın kafasına çarptı ve doksana takıldı. Toplam 2.5 dakikada dört gol. Amma enteresan. 
   Oyunun geri kalan bölümünde Fenerbahçe kalabalık orta sahası ile kontrolü elinde tuttu. Fatih Terim bunu engellemek için uzun süredir oynamadığı için yorulan Volkan'ın yerine Cihan'ı koydu. Baliç'in yerine Hakan'ı alıp, Ergün'ü ortaya sahaya kaydırdı ve oyunu dengeledi. Rüzgar, taktiksel savaş derken, Fenerbahçe, Van Hooijdonk ile yakaladığı öne geçme fırsatını değerlendiremedi. Son dakikada Hakan'ın kafa vuruşunu elle kesen Luciano'nun yaptığı penaltıyı çalmayan Muhittin Boşat maçın berabere bitmesini sağladı. Boşat harika götürdüğü maçı bu yanlışı ile kötü bitirdi. 
   
      
   
   
</TEXT>
</DOC>
