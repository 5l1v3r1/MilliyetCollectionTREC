<DOC>
<DOCNO> 156732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/guncel/gun01.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardım sözü havada kaldı 
</HEADLINE>
<TEXT>

     SERHAT OĞUZ İstanbul 

     Bingöl depreminin simgelerinden biri haline gelen Figen Öğretmen'in dramı Milliyet'te yer alınca Milli Eğitim Vakfı, talihsiz öğretmene sahip çıkacağını açıklamıştı. Ancak depremin üzerinden iki hafta geçmesine rağmen, Figen Öğretmen, zorlukla aldığı bir çadır ve iki battaniyeden başka hiçbir yardım görmedi. Arkadaşının tek katlı evinin bahçesine çadır kurarak eşi ve ameliyat olmayı bekleyen bebeğiyle soğuk geceleri atlatmaya çalışan Figen Öğretmen, çocuğunun ameliyatı için önümüzdeki günlerde Ankara'ya gitmek zorunda... 
     Bir yandan oğlu Umut'un geciktirilmeden yapılması gereken ayak ameliyatı, bir yandan evinin hasar tespitinin yapılması ve tayin işlemleri nedeniyle ne yapacağını şaşıran Figen Öğretmen, verilen sözler tutulmadığı için perişan. 
     
     ÇADIR ALAMADI 
     10 gün çadır bile alamayan Figen Öğretmen, sonunda önceki gün Kriz Merkezi'nden bir çadır ve iki battaniye aldı. Bingöl'deki sorunları çözemediği için oğlunun ameliyatını geciktiren Figen Öğretmen, h l Milli Eğitim Vakfı'ndan haber bekliyor. 
</TEXT>
</DOC>
