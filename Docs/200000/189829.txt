<DOC>
<DOCNO> 189829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sondun08.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızlara Türk halk masalları 
</HEADLINE>
<TEXT>

     Fransa'nın Strasbourg kentinde yaşayan yazar Ali Ekber Başaran, Türk halk masallarını Fransızca ve Türkçe olarak derlediği kitabını, imza töreniyle edebiyat severlere tanıttı. 
     Fransız Harmattan yayınevi tarafından iki dilde basılan masal kitabı, ''Le Padichah et ses fils'' Padişah ve Oğulları , adını taşıyor. 
     Kitap tanıtım töreninde konuşan Başaran, ''Bu kitapta hem Türk kültürünü Fransa'da daha iyi tanıtmak, hem de Fransa'da yaşayan yeni nesil Türklere zengin Anadolu kültürünü unutturmamayı hedeflediğini'' söyledi. 
     Uzun yıllardır göçmenlerin uyum sorununa ilişkin çalışmalarda bulunduğunu hatırlatan Başaran, bundan sonra ''Keloğlan'' ve ''Nasrettin Hoca'' öykü ve fıkralarını yine Fransızca ve Türkçe iki ayrı kitapta derleme çalışmalarını sürdürdüğünü kaydetti. 
     Başaran, kitabından pasajlar okuduğu tanıtım gecesine, Fransa'nın doğusunda yer alan Alsace bölgesinde yaşayan entegrasyon uzmanı Fransız sosyolog ve psikologlar özellikle büyük ilgili gösterdi. 
     Bu arada, Strasbourg'daki yerel basının, kültür ve edebiyat sayfalarında, Başaran'ın yeni kitabıyla ilgili olumlu övgüler yer alan yorumlar yayınlandı. 
     
</TEXT>
</DOC>
