<DOC>
<DOCNO> 161803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/yasam/ayas.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uykuyla gelen facia 
</HEADLINE>
<TEXT>

Ankara'dan Ağrı'ya giderken uyuyan otobüs sürücüsü, katliama yol açtı. Hiç fren yapmadan köprü duvarına çakılan otobüste çoğu çocuk tam 27 kişi can verdi... 
     RECEP DEMİRCİ Erzincan DHA 

     Mustafa Yılmaz Ergül 40 yönetimindeki Lüks Ağrı Dağı Seyahat'a ait yolcu otobüsü, önceki gün 15.00'te Ağrı'ya gitmek üzere Ankara'dan hareket etti. 
     Ergül, 01.15'te Sakaltutan Geçidi'nden Erzincan Ovası'na doğru inerken uyuya kaldı. Ve hızla seyreden koca otobüs, toprak kaymalarına karşı yapılan minik bir köprünün duvarlarına füze gibi çarptı. Otobüsün ilk beş sırası akordion gibi ezilirken, arka sıralar mermi gibi ön tarafa fırladı. Kaza anında çoğu uykuda 27 yolcu feci şekilde can verirken 33'ü de yaralandı. 
     
     İki morg cenazelere yetmedi 
     Kaza yerindeki dehşete ve feryatlara yoldan geçen diğer sürüceler yetişti. 
     Ambülansların biri gidip diğeri gelirken, etrafa dağılan cesetler ve yaralılar bir bir toplandı. Bir hemşire annesinin kucağından savrulan kundaklı bebeğe hemen serum taktı. Torba torba ceset taşınan Devlet Hastanesi morgu yetmeyince bir morg daha açıldı. Burası da yetersiz kalınca imdada SSK Hastanesi yetişti. Tanınmayacak haldeki cesetlerden çoğunun kimlik tesbiti yapılamadı. 
     
     Bir ay önce radara yakalandı 
     Kaza yerinde fren izine rastlamayan yetkililer, "Şoför uyumuş. Başka izahı yok" derken, seyahat firmasının sahibi Hamza Karadağ da, "Şoför uyumuş olmalı. Aklıma başka bir neden gelmiyor" dedi. 
     Kendisi de feci şekilde can veren sürücü Ergül'ün, 8 Mayıs'ta, Erzincan - Sivas karayolunda aşırı hızdan radara yakalandığı ve 64 milyon 700 bin lira ceza ödediği belirlendi. 60 kişinin seyahat ettiği otobüste 45 yolcu ve bir hostes koltuğu vardı. Yolcu sayısı, ailelerin çocuklu olması nedeniyle fazla çıktı. 
     
Kurtulanlar Füze attılar sandık      Toprak kaymalarına karşı yapılan küçük bir köprüye ok gibi saplanan cehennem otobüsünden yaralı kurtulan Yakup Sarı, Erzincan Ovası'na doğru yol alırken uykuya daldığını belirterek "Birden sanki bomba patladı. Füze attılar sandım. Üzerimde 3 - 4 kişi vardı. Kanları üzerime akıyordu. Herkes ağlıyor, inliyordu" dedi. Akif Sıddıkoğlu da, "Herkes uyuyordu. Kaza ile kendimi koltuklar arasına sıkışmış buldum. Herkes can derdine düşmüştü. Nasıl kurtuldum bana sorun" diye konuştu. 
     
Kaderin böylesi...      Katliam gibi kazada hayatını kaybeden amcasının oğlu İbrahim Öncel'in cenazesini Ağrı'dan teslim almak üzere yola çıkan Abubekir Vural, geçirdiği trafik kazası sonucu hayatını kaybetti. Vural, kullandığı otomobille yol kenarında park halinde bulunan traktöre arkadan çarptı. Olay yerinde yaşamını yitiren Vural'ın cesedi Ağrı Devlet Hastanesi Morgu'na kaldırılırken, traktör sürücüsü, polis tarafından gözaltına alındı. 
     
Sezer'den sitem dolu başsağlığı      ANKARA Milliyet 

     Kaza hakkında bir açıklama yapan Cumhurbaşkanı Ahmet Necdet Sezer, şunları kaydetti "Çok sayıda yurttaşımızın yaşamını yitirmesi ve yaralanmasından büyük üzüntü duydum. Trafik kazalarının önlenebilmesi için her yurttaşımız üzerine düşen görev ve sorumlulukları yerine getirmeli, kurallara uymalı, başkalarını da bu doğrultuda yönlendirmelidir. İnsan yaşamının, bir anlık dikkatsizlik ve kural tanımazlık sonucu yitirilemeyecek kadar değerli olduğunu tüm yurttaşlarımıza bir kez daha anımsatmak istiyorum." Başbakan Recep Tayyip Erdoğan'ın da başsağlığı mesajı yayımladığı kazada ölenlerden kimlikleri belirlenen 15 kişi şöyle Cem Aslan 25 , İbrahim Öncel 45 , İsmail Akdeniz 33 , Halis Yeşil 58 , Mustafa Yılmaz Ergül şoför 40 , Metin Güneş 27 , Olgun Sarı 9 , Ahmet Yasin Şimşek 1 , Ercan Karakol, Mustafa Karakuş, Osman Topal, Mehmet Zeki Kaya, Ahmet Şimşek, Saliha Şimşek 65 ile soyadı tespit edilemeyen Abdullah 3 . 
     

</TEXT>
</DOC>
