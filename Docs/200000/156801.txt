<DOC>
<DOCNO> 156801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun06.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıplak gemi turlarına ilgi giderek artıyor... 
</HEADLINE>
<TEXT>

     Aşk gemileriyle yapılan çıplak turların giderek daha fazla rağbet gördüğü ve bu tür seyahatlerin yıllık hacminin 15000 kişiye ulaştığı bildirildi. 
     Konuyla ilgili çevreler, turlara ilgi gösterenlerin yüzde 70'inin hep aynı kişiler olduğunu belirtiyorlar. Aynı kaynaklar, çıplak gemi turlarının savaş ve terör gibi olaylardan etkilenmediğine de dikkati çektiler. 
     Çıplak gemi turlarının parasal hacmi ise son 10 yılda, 120 milyon dolardan 400 milyon dolara yükseldi. Turlara katılanlar, ''çıplaklığın kişiler arasında dostluk kurulmasını şaşılacak derecede kolaylaştırdığını'' ifade ediyorlar. Kısa adı ''AANR'' olan Kuzey Amerika Çıplaklar Derneği icra direktörü Erich Schuttauf, ''insan çıplak olunca tüm gardını indiriyor. Karşınızdakinin bir banka müdürü mü yoksa otobüs şöförü mu olduğunu anlayamazsınız'' diye konuştu. 
     Bu arada çıplaklar derneklerinin üye sayısı da son 10 yıl içinde yüzde 75 artarak 50 bine ulaştı. Kulüp üyeleri arasında üst düzey yöneticilerinin de bulundugu bildirildi. 
     Amerikalı çıplaklar özellikle Disney World yakınlarındaki Cypress Cove ile Fiji ve Cayman adalarındaki lüks tesislere rağbet ediyorlar. 
     
</TEXT>
</DOC>
