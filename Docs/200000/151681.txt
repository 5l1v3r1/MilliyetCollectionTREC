<DOC>
<DOCNO> 151681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo42.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirsad ödüle doymuyor... Yine en değerli oyuncu... 
</HEADLINE>
<TEXT>

     Spor yaşamını sezon başından bu yana Ergin Ataman'ın çalıştırdığı İtalya'nın Montepaschi takımında sürdüren milli basketbolcu Mirsad Türkcan, ligi izleyen spor yazarları ve basketbol otoriteleri arasında yapılan ankette, 28 oy alarak 2. tur maçlarının ''en değerli oyuncusu'' MVP seçildi. 
     Takımının bu sezon Avrupa Ligi'nde gösterdiği başarılı performans ve tarihinde ilk kez ''Dörtü Final''e kalmasında büyük pay sahibi olan Mirsad Türkcan, ''Euroleague'' İstatistik Komitesi'nce yapılan sayısal değerlendirmelerde de 6 maçta 162 puan toplayarak, maç başına 27 puan ile 2. turda ''en değerli oyuncu'' ilan edilmişti. 6 haftanın 2'sinde en yüksek puanı alan oyuncu olan Türkcan ayrıca, 2. turda toplam ve savunma ribaundu kategorilerinde ilk, sayı krallığında da 9. sırada yer alma başarısını gösterdi. 
     Ankette, 2. turda mücadele eden takımların yalnızca 9 sporcusuna oy çıkarken, geçen yılın ''en değerli oyuncusu'' Sırp forvet Dejan Bodiroga FC Barcelona , bu sezon 15 oyla 2., ABD'li oyunculardan Tyus Edney UC Benetton Basket Treviso 8 oyla 3., Alphonso Ford Montepaschi Siena 3 oyla 4. ve Victor Alexander da USH CSKA Moskova 2 oyla 5. oldu. 
     Ankette, Efes Pilsenli Marcus Brown, USH CSKA Moskova'dan J.R.Holden, Maccabi Elite Tel Aviv'den Nikola Vujciç ve UC Benetton Basket Treviso'dan Dennis Marconato'ya da 1'er oy çıktı. 
     





</TEXT>
</DOC>
