<DOC>
<DOCNO> 188938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/spor/spo11.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dublör takibi 
</HEADLINE>
<TEXT>

   Vücut Geliştirme Milli Takımı'nın sporcularının doping kontrolüne başkasını soktuğu iddiası araştırılmaya başlandı 
   
   VÜCUT geliştirmede, milli sporcu Hakan İnan'ın kendisi dahil tüm milli takımın doping kontrolüne dublör soktuğu iddiasıyla ilgili soruşturma başlatıldı. Dosyanın Teftiş Kurulu'na sevk edildiğini ve soruşturma açıldığını ifade eden spor teşkilatı yetkilileri, müfettişlerin incelemesinden sonra verilecek rapor doğrultusunda işlem yapılacağını açıkladı. 
   KASIM ayında Hindistan'da organize edilecek Dünya Şampiyonası'na katılınıp katılınmayacağının da teftiş raporundan sonra belirleneceği ifade edilirken, Hakan İnan'ın söylediklerinin doğrulanması durumunda milli sporcuların ceza kuruluna sevk edileceği bildirildi. İddialar doğrulanırsa sporcular doping kullananlarla aynı cezaya çarptırılacak. 
   
   
</TEXT>
</DOC>
