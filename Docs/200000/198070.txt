<DOC>
<DOCNO> 198070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/ekonomi/eko05.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ticari araca mazot indirimi 
</HEADLINE>
<TEXT>

   Enerji ve Tabii Kaynaklar Bakanı Güler, ticari taşıtlar için 1 Ocak tarihinden itibaren mazot fiyatında indirim yapılacağını açıkladı 
      
   Enerji ve Tabii Kaynaklar Bakanı Hilmi Güler, ticari taşıtlar için 1 Ocak'tan itibaren mazotta indirim yapılacağını söyledi. 
   Ramazan Bayramı nedeniyle Ordu'da bulunan Bakan Güler, partisinin Perşembe teşkilatında yaptığı konuşmada, "Başbakanımız 'Üç yıl bizden bir şey istemeyin' demişti. Biz ilk senede delikleri kapatmaya başladık bile. Ticari taşıtlar için 1 Ocak'tan itibaren mazotta indirim yapılacak. Önümüzdeki günler çok daha iyi olacak" dedi. 
   Güler, ÇEAŞ ile Kepez'e el konulmasıyla ilgili olarak da, "Bu kanunsuzluğa Dur' dedik. O televizyonlarda bahsedilen Onları bize verin de biz şu borcu ödeyelim' meselesi de aldatmadır. Bunlar zaten devletindir. Onların değildir. Yani devletin, milletin malını alıp da, Borcu ödeyelim' denilerek elma ile armutun karıştırılması yapılıyor" diye konuştu. 
   
   
</TEXT>
</DOC>
