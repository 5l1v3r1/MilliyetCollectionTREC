<DOC>
<DOCNO> 153645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/siyaset/siy04.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'daki Gülen okulları tehlikede 
</HEADLINE>
<TEXT>

     CENK BAŞLAMIŞ Moskova 

     Rusya'nın Başkurdistan Cumhuriyeti, Pantürkist ve Panislamist propaganda yaptıkları gerekçesiyle, Türk okullarını işleten Serhat adlı şirketle işbirliğine son verdi. Rosbalt Ajansı, Başkurdistan Eğitim Bakanlığı'nın, Türk okullarını işleten Serhat Eğitim Şirketi ile işbirliği anlaşmasını tek taraflı feshettiğini bildirdi. Bakanlık, kararına gerekçe olarak, şirketin Türkiye'deki Nurcular tarikatıyla yakın ilişki içinde bulunmasını gösterdi. Başkurdistan Federal Güvenlik Servisi FSB-eski KGB yetkilileri de soruşturma sonucunda, "Cumhuriyetteki Ufa, Sterlitamek, Neftekamsk ve Sibay kentlerinde eğitim veren Türk okullarının Pantürkist ve Panislamist çizgideki Nurcular tarikatı ile ideolojik yakınlık içinde bulunduğunu belirlediklerini" açıkladı. Türk okullarının eğitimle ilgili yasaları çiğnediği de belirtildi. 
     


SİYASET 













</TEXT>
</DOC>
