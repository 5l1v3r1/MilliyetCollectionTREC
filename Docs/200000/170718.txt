<DOC>
<DOCNO> 170718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/soneko09.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış... 
</HEADLINE>
<TEXT>

     Piyasalar, bu hafta 7. uyum paketi çalışmaları ile Irak'ta Türk askeri görevlendirmeye yönelik girişimleri yakından takip edecekler. 
     Şeker Yatırım Menkul Değerler Kurumsal Finansman ve Araştırma Müdürü Edmon Nergizyan, Süleymaniye'deki gözaltı sorunu yüzünden önceki hafta 10,180 seviyesine kadar gerileyen endeksin, geçen hafta varılan uzlaşmayla bu baskıyı atlattığını kaydetti. 
     Hafta içinde genel olarak yükseliş eğiliminde kalan endeksin 11,000 seviyesindeki direnci test ettiğini, ancak bu seviyeyi aşamadığını belirten Nergizyan, ''Bu hafta 7. uyum paketinin MGK ile ilgili düzenlemeleri kamuoyunu meşgul edecek. Diğer yandan ABD'nin Irak'ta Türk askeri görevlendirmeye yönelik girişimleri de gündeme gelebilir'' dedi. 
     10,900 seviyesinin aşılmasının endeksin orta vadeli güç kazanmasını sağlayabileceğini vurgulayan Nergizyan, şu görüşleri dile getirdi 
     ''10,900 puan aşılamazsa 10,180-10,900 aralığında sıkışık hareket sürebilir. İMKB Haziran ayında piyasaya 48 milyon dolarlık yabancı girişi olduğunu açıklamıştı. Bizim hesaplarımıza göre Temmuz ayında da para girişi devam ediyor.'' 
     
</TEXT>
</DOC>
