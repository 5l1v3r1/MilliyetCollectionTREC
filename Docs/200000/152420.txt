<DOC>
<DOCNO> 152420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sontur02.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Peker, hastaneye kaldırıldı... 
</HEADLINE>
<TEXT>

     ''Çıkar amaçlı suç örgütü kurmak ve yönetmek'' ile ''Hürriyeti tahdit'' suçlarından tutuksuz yargılanmak üzere tahliye edilen Sedat Peker, getirildiği Tekirdağ F Tipi Cezaevi'nde tahliye işlemleri sürerken, bel fıtığı rahatsızlığı nedeniyle Devlet Hastanesi'ne kaldırıldı. 
     Alınan bilgiye göre, İstanbul 1 No'lu DGM tarafından tahliye edilerek Tekirdağ F tipi Cezaevi'ne getirilen Peker'in, buradaki işlemlerinin tamamlanmasından sonra İstanbul Emniyet Müdürlüğü'ne gönderilmesi bekleniyordu. Ancak, F Tipi Cezaevi'ne getirildikten bir süre sonra Peker'in rahatsızlanması üzerine, özel doktoru da cezaevine geldi. 
     Peker, cezaevine gelen Hızır 112 Acil Servis ambulansına konularak, İstanbul Emniyet Müdürlüğü Kaçakçılık ve Organize Suçlarla Mücadele Şubesi ekipleri nezaretinde Tekirdağ Devlet Hastanesi'ne kaldırıldı. Peker'in, hastanede müşahede altına alındığı bildirildi. 
     Sedat Peker'in, hastaneye girişinde yürümekte güçlük çektiği, yanında bulunanların desteği ile yürümeye çalıştığı gözlendi. 
     





</TEXT>
</DOC>
