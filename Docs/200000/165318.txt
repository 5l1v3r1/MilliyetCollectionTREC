<DOC>
<DOCNO> 165318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/yazar/gureli.html </URL>
<DATE> 2003/06/25/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
"Ayağını denk al " 
</HEADLINE>
<TEXT>

     Asparagas haberler bir yana, gene de yazdıklarıyla, çizdikleriyle tarihe tanıklık eden gazetecilerimiz var. 
     Şimdi yolsuzluklar bir kez daha vitrinlenmişken, 14 yıl öncesine bir göz atmak istemez misiniz Buyurun, ünlü ve de "önemli" kişilere pervasız sorular sormakla tanınan Musa Ağacık'ın "Musa'dan Beri" kitabından Çınar Yayınları 2003 okuyalım. 
     Kasım 89'da kurulan Yıldırım Akbulut hükümetinde Devlet Bakanı olan ANAP'lı Mustafa Taşar'ı bakanlığının "ilk dakikasında" kutlayan Musa Ağacık meşhur sorularını sıralamaya başlar 
     "Artık Devlet Bakanı olduğunuza göre, devletin güçleri emrinizde değil mi 
     "Öyle sayılır." 
     "Bu arada suçluların yakalanması için gereken emri verirsiniz her halde " 
     "Olabilir." 
     "Suçluları yakalarken devleti beş milyar lira dolandıran biraderiniz Faruk Taşar'ı da unutmazsınız dilerim " 
     "Ben bu soruya cevap veremem " 
     "Neden " 
     "Çünkü sen ortalığı karıştırmak istiyorsun." 
     "İnsaf edin Sayın Taşar, devletin beş milyarını götürdüğü mahkeme kararıyla tespit edilen sevgili biraderiniz Faruk Taşar mı ortalığı karıştırmak istiyor, yoksa benim masum sorum mu " 
     "Çok ileri gidiyorsun, ayağını denk al " 
     "Hangisini " 
     Eee, gün gelir, keser döner sap döner kimin kime "Ayağını denk al " diyeceği belli olmaz. 
     
     Tarih yalnızca yazıyla değil, çizgiyle de yazılır. Çizer Emre Ulaş'ın "Cilalı Taş Devri" albümü Komer Kültür Sanat Yayınları, Nisan 2003 bunun başarılı bir örneğini ortaya koyuyor. 
     Özgün çizgileriyle ve mizah gücüyle kişiliğini kanıtlayan Emre Ulaş, Radikal gazetesinde yayımlanan Cilalı Taş Devri bant karikatürlerinden son iki yılı kapsayan derlemesiyle, bir dönemin tarihini belgelemiş. 
     Örneğin dört karelik bir bandında "Bizim memleketin doğal afetleri"ni sergiliyor "Deprem, toprak kayması, sel, hortum." 
     Örneğin, sosyal patlama olasılığına karşı üçlü koalisyon liderlerinin aldığı önlem Birer çift tıkaçla kulaklarını tıkamak 
     Tarihe çizgili ve güler yüzlü notlar düşen Emre Ulaş'ın eline ve beynine sağlık. 
     
Şiir      Bu hafta M. Mazhar Alphan'ın dostluğuna ve hoşgörüsüne sığınarak, Yaşam Yankılandığı Yerden Sürer kitabındaki iki şiirinden kısa bir karma sunuyoruz 
     "martılar bulut çizer üzerine konarlar sesleri çok uzaktan duyulur, çığlık çığlığa vücudumun dip vurgunundan anlarım bir kocaman fırtına yaklaşır, kum yüklü suskunluğumun üzerine boşalır gece zifiri karanlık, ay bulutlarda n'olur gözlerini arala ışığına susadım seni bende sınadım, beni sende" 
     
     

</TEXT>
</DOC>
