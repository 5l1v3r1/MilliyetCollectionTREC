<DOC>
<DOCNO> 179329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sondun21.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail de iskambil destesi hazırladı.. 
</HEADLINE>
<TEXT>

     ABD ve İsrail basınından sonra şimdi de Filistinli militanlar hedefteki düşmanlarının resimlerini iskambil kartlarına bastılar. 
     Sık sık Hamas'ın bildirilerini yayınlayan Filistin Enformasyon Merkezi adlı internet sitesi, her birinin üzerinde ''aranan'' bir İsrail liderinin resiminin bulunduğu 16 kart yayınladı. 
     Joker kartında, Başbakan Ariel Şaron, silahlarını kafasına yöneltmiş iki maskeli militanın arasında bulunuyor. Ekim 2001'de vurularak öldürülen Turizm Bakanı Rehavam Zevi'nin kupa papazı olarak hazırlanan resmi üzerinde ise kırmızı renkte ''X'' işareti bulunuyor. 
     ABD, Irak savaşında, aranan Iraklı yetkililerin resimlerini 55 iskambil kağıdı üzerine basmıştı. 
     İsrail gazetesi Maariv de 22 Ağustos'ta, 34 üst düzey Filistinliden oluşan bir iskambil destesi hazırlamıştı. Bu destede joker, Filistin lideri Yaser Arafat, kupa ası da Hamas'ın ruhani lideri Şeyh Ahmet Yasin idi. 
     İsrailli yetkililer, geçen hafta, desteyi iç güvenlik servisi Şin Bet'in dağıttığını yalanlamışlardı. 
     
</TEXT>
</DOC>
