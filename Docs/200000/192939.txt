<DOC>
<DOCNO> 192939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/spor/spo05.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Timsah'a ziyafet 6-0 
</HEADLINE>
<TEXT>

   Haftalardır galibiyete hasret kalan Bursaspor, Adanaspor'a gol yağdırdı. Üstün bir oyun ortaya koyan Yeşil-Beyazlı ekip Ganea 3 , Okan ve Mehmet Al ile üç puanı fazla zorlanmadan kaptı 
      
   LİGDE sıkıntılı günler yaşayan Bursa, Adanaspor'a patladı, üç puanı altı golle aldı. İlk 10 haftada sadece bir galibiyet elde edebilen Yeşil-Beyazlılar, yine son sıralardan kurtulmaya çalışan rakibi karşısında sonuca kolay gitti. Ev sahibi takımda gol perdesini 14'de Ganea açtı. 
   RUMEN futbolcu 18. dakikada farkı ikiye çıkararak takımını rahatlatırken, Okan'ın 29'da attığı gol ilk yarının skorunu belirledi. İkinci 45 dakikada da kontrolü elinde tutan Bursa 47'de Okan, 59'da Ganea ve 84'te Mehmet Al ile farka gitti. Ev sahibi takımda Egemen kırmızı kart gördü. 
   
   Maçın karnesi 
   HAKEMLER Orhan Erdemir, Binali Kartal, Kemal Yılmaz 
   BURSASPOR Serdar 6 - Tamer 8 , Miu 6 Egemen Dk.73 5 , Junior 6 - Orhan 6 , Yakup 5 Hüseyin Dk.52 6 , Mustafa 7 , Frasineanu 7 , Serkan 7 - Ganea 9 Mehmet Al Dk.63 6 , Okan 8 
   YEDEKLER Vintila, Sertan, Ömer, Fatih 
   ADANASPOR Murat Şahin 2 - Hayati 3 , Timur 2 , Ercan 2 , Güngör 2 Mehmet Dk.27 5 - İbrahim 3 Meszaros Dk.55 4 , Murat Özatak 4 , Lalik 3 , Volkan Bekiroğlu 4 Umut Salkımoğlu Dk.74 3 - Ergin 4 , Necati 4 
   YEDEKLER Atilla, İlker, Umut Korkut, Volkan Öztürk 
   GOLLER Ganea Dk. 14, 18 ve 59 , Okan Dk. 29 ve 47 , M. Al Dk. 84 
   SARI KARTLAR Egemen, M.Al, M.Er, Junior Bursaspor , V.Bekiroğlu, Timur Adanaspor 
   KIRMIZI KART Egemen Dk.80 Bursaspor 
   
   Taraftara mesaj    BURSASPOR Teknik Direktörü Gheorghe Hagi, zor geçen bir haftanın ardından 6-0 kazandıkları Adanaspor maçında kendileri için çok önemli bir galibiyet aldıklarını söyledi. Hagi, taraftarların maçın ilk dakikalarında bazı oyuncuları protesto etmesine anlam veremediğini belirterek, "Taraftarlardan, sahada oynayan ve kulübede duran tüm futbolculara sonsuz sevgi göstermelerini istiyorum. Taş atmak kolaydır. Oyuncularımızın bir çoğu genç ve hata yapabilirler. Desteğe ihtiyacımız var" dedi. 
   
   
</TEXT>
</DOC>
