<DOC>
<DOCNO> 156803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun08.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri Gazze'de... 
</HEADLINE>
<TEXT>

     İsrail askerlerinin, tanklar ve zırhlı araçlar desteğinde Gazze kentine girdikleri bildirildi. 
     Görgü tanıkları, İsrail askerlerinin Beyt Hanoun kentinin bulunduğu bölgeden 70 kadar tank ve zırhlı araç desteğinde Gazze kentine girdiklerini belirttiler. İsrail askerlerinin hoparlörlerle kullanarak Filistinlilerden evlerinden dışarı çıkmamalarını istediklerini kaydeden görgü tanıkları, bazı küçük çaplı çatışmaların meydana geldiğini ancak çatışmalarda ölen yada yaralanan olmadığını ifade ettiler. İsrail askerlerinin Gazze'nin kuzeydoğusunun kontrolünü elinde tuttuğunu belirten görgü tanıkları, keskin nişancıların evlerin çatılarına çıktıklarını ve askerlerin evlerde aramalar yapmaya başladıklarını kaydettiler. 
     İsrail tanklarının ayrıca Beyt Lahiye köyüyle Cebaliye mülteci kampını kuşatmak amacıyla harekete geçtiklerini belirten görgü tanıkları, askelerin bölgedeki elektriği de kestiklerini kaydettiler. 
     İsrail ordusundan yapılan açıklamada, bölgede bir operasyon yapılmakta olduğunun dışında bir bilgi verilmeyeceği belirtilirken, kimlikleri gizli kalmak koşuluyla açıklamada bulunan askeri kaynaklar, operasyonun, ev yapımı füzelerin bölgeden fırlatılmasına engel olmaya yönelik olduğu ifade edildi. 
     
</TEXT>
</DOC>
