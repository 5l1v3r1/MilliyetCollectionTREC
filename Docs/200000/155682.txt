<DOC>
<DOCNO> 155682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sontur22.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayak yüzünden kocasını öldürdü... 
</HEADLINE>
<TEXT>

     Balıkesir'in Edremit İlçesi'nde, dayak yüzünden evi terk eden kadın, baba evinden bıçak tehdidiyle kendisini almaya gelen kocasını av tüfeğiyle öldürdü. 
     Edremit'e bağlı Zeytinli Beldesi'nde, 15 yaşında evlendiği eşi Sedat Ayan'ı 27 terk eden Hürsün Ayan 23 , Çay Mahallesi Değirmen Sokak'taki babasının evine gitti. 
     Eşinin evi terk etmesine sinirlenen Sedat Ayan, yanına bıçak alarak kayınpederinin evine gitti. Bıçak tehdidiyle eşini almak isteyen Sedat Ayan, av tüfeğiyle karşısına çıkan Hürsün Ayan'ın kurşunlarına hedef oldu. 
     Sedat Ayan, eşinin av tüfeğiyle 2 el ateş etmesi sonucu olay yerinde ölürken, koca katili olan genç kadın jandarma tarafından gözaltına alındı. 
     İfadesinde, 8 yıllık evliliği boyunca eşinden sürekli dayak yediğini anlatan Hürsün Ayan, ''3.5 yıl önce boşanmak için dava açtım. Ancak, beni ikna edip davadan vazgeçirdi. Dün yine dayak atınca, dayanamayıp evi terk ettim. Eğer onu vurmasaydım, o beni ve ailemi bıçaklayarak öldürecekti'' dedi. 
     Genç kadın, çıkarıldığı nöbetçi mahkemece tutuklanarak Burhaniye Kapalı Cezaevi'ne konuldu. 
     
</TEXT>
</DOC>
