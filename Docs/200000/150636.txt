<DOC>
<DOCNO> 150636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/yasam/ayas.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldükleri için suçlu çıktılar 
</HEADLINE>
<TEXT>

İki otomobilin ezdiği Şenol Toksoy ve 5 aylık hamile eşi 8'de 5, onları öldüren aracı kullanan 8'de 3 kusurlu bulundu 
     SEMRA PELEK İstanbul 

     Bilirkişi, 4. Levent'te karşıdan karşıya geçerken art arta iki otomobilin çarpması sonucu hayatını kaybeden Şenol Toksoy ile beş aylık hamile eşi Şeniz Toksoy'u 'sağa bakmadıkları' için 8'de 5 kusurlu buldu. Tedbirsizlik sonucu adam öldürmek suçundan 4 - 10 yıl hapis istemiyle yargılanan tutuklu Fermani Özgür Altun ise 8'de 3 hatalı bulundu. 
     
     'Altun dikkatli olmalıydı' 
     Şenol Toksoy ile eşi Çırağan Otel'deki personel gecesine 03 Şubat katıldıktan sonra evlerine dönmek üzere bindikleri taksiden saat 24.00'de 4. Levent Metro durağında inmişti. 
     Metro alt geçidi kapalı olduğu için caddeden geçen çifti önce Volvo marka bir araç sonra da arkadan gelen bir başka otomobil ezmişti. Volvo sürücüsü Altun, arabasının çalındığını iddia etmişti. Milliyet, 22 Nisan'da yapılacak duruşma öncesi, Şişli 9. Asliye Ceza Mahkemesi'ne ulaşan, İTÜ Makina Fakültesi Öğretim Üyesi Prof. Dr. Turgut Özaktaş'ın hazırladığı 14 Nisan 2003 tarihli kaza raporunu ele geçirdi. Raporda, özetle şöyle deniyor 
     "Dellilerden Altun yönetimindeki Volvo'nun süratli seyrettiği, sanığın yolda gerekli dikkat ve özeni göstermediği, orta refüjden inen yayaları zamanında fark etmediği ve kazayı önlemek için hiçbir tedbir almadığı anlaşılmaktadır. Bu nedenle 3 8 kusurlu olduğu görülmüştür." 
     
     'Altgeçitten geçselerdi' 
     Rapor, şöyle devam ediyor 
     "Birinci çarpmanın şiddeti dikkate alındığında ölümün bu çarpma sonucu meydana geldiği anlaşılmış, ikinci sanık Faruk Ürge, ikinci çapmayı önlemek için alabileceği tedbir olmadığından kusursuz bulunmuştur. Yayalar can güvenliği için Metro alt geçidini kullanmalıydı. Bu tedbiri almadan yolu geçerken, orta refüjde duramayacak kadar yaklaşmış araçları fark ederek tedbirli davranıp bu araçların geçişlerini beklemelilerdi. Bu nedenle birinci derecede 5 8 kusurludurlar." 
     Raporda, "Altun, aracın çalındığını beyan etmiştir. Bu beyanın doğruluğu mahkemenin takdirine kalmıştır" görüşüne de yer verildi. 
     
'Kusur derecesine göre ceza verilir'      Bilirkişi raporuyla ilgili bilgi aldığımız Doç. Dr. Fatih Mahmutoğlu, şu bilgileri verdi "Kusurla ilgili TCK'nın 459. maddesinde yapılan düzenlemede 'kusurun derecesine göre sekizde bir oranında ceza indirilir' deniyor. Daha az kusurlu olması daha az yatacağı anlamına gelir. Sanığın tahliye edilmesi de kusur derecesinden bağımsız bir durumdur ama tabii verilecek olası cezaya göre içeride kaldığı süre mahkemece hesap edilir." 
     


YAŞAM 






















</TEXT>
</DOC>
