<DOC>
<DOCNO> 156640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo01.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi'nde ilk finalist Milan oldu... 
</HEADLINE>
<TEXT>

     Futbol'da Avrupa Şampiyonlar Ligi'nde ilk finalist takım İtalya'nın Milan ekibi oldu. 
     Ligin ilk yarı final rövanş maçında İtalya'nın AC Milan takımı, kupadaki diğer İtalyan temsilcisi FC İnter takımı ile 1-1 berabere kaldı. 
     Milano'nun San Siro Stadı'nda yapılan maçın gollerini İnter adına 84. dakikada Martins atarken, Milan'ın golü ise 45. dakikada Shevchenko'dan geldi. 
     İki takım arasındaki ilk maç golsüz sonuçlanmıştı. 
     Ligde 2. finalist takım ise, yarın İtalya'nın Torino kentinde Juventus ile Real Madrid arasında yapılacak rövanş maçı ile belli olacak. 
     Şampiyonlar Ligi'nin final maçı ise 28 Mayıs Çarşamba günü İngiltere'nin Manchester Kenti'ndeki Old Trafford Stadı'nda yapılacak. 

     
</TEXT>
</DOC>
