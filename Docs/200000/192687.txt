<DOC>
<DOCNO> 192687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/soneko10.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avon, bir kozmetik ürününü piyasadan topluyor .. 
</HEADLINE>
<TEXT>

     Türkiye'de doğrudan satış sistemi sektöründe çalışan Avon kozmetik kuruluşu bir ürününü standartlarına uymama olasılığı bulunduğu gerekçesiyle piyasadan topluyor. 
     Avon'un, satış temsilcilerine gönderdiği yazıda, Avon'un üstün ürün kalitesini garantilemek için, üretimde kaliteli bileşenleri kullandığı ve sıkı kalite kontrol prosedürlerini uyguladığı belirtilerek, son dönemde bazı ülkelerde yapılan kontrollerde, ''Besleyici Göz Makyaj Temizleyicisi'' ürününün bazı üretim partilerinin bu kalite standartlarına uymamama olasılığının söz konusu olduğu bildirildi. 
     Yazıda şu ifadelere yer verildi 
     ''Türkiye'de bugüne kadar herhangi bir memnuniyetsizlikle karşılaşılmamasına rağmen Avon'un global kalite güven politikası gereği, kullanıcılarımızın bu ürünü kullanmamaları ve iade etmeleri istenmektedir. Sizin ya da müşterinizin elinde bu üründen bulunuyorsa lütfen satış sorumlunuza ulaştırınız.'' 
     
</TEXT>
</DOC>
