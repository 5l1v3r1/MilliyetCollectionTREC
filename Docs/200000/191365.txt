<DOC>
<DOCNO> 191365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sondun11.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Bu film çarpıyor .. 
</HEADLINE>
<TEXT>

     Mel Gibson'ın yönettiği 'olaylı' 'The Passion of Christ' filminde, Hz. İsa rolünü üstlenen Jim Caviezel'e yıldırım çarptı. Settekiler Caviezel'in kulaklarından dumanlar çıktığını gördüklerini söylese de oyuncunun sağlık durumunda endişe edici bir şey olmadığı açıklandı. 
     Bu, çekimlerine başlandığı ilk günden beri dini çevrelerde tartışma yaratan filmin setindeki ilk yıldırım vakası değil. Yönetmen yardımcılarından Jan Michelini de son iki ayda iki kez çarpıldı. İlkinde bir tepede şemsiyesine yıldırım düşen yönetmen yardımcısının parmak uçları yandı. Michelini ikinci kez çarpıldığında yine elinde şemsiye ve yanında Caviezel olduğu belirtildi. Gibson, Hz. İsa'nın son saatlerini anlatan filmi dönemin ruhunu yansıtmak için gişe şansını boşvererek Latince ve Aramca çekiyor. 
     
</TEXT>
</DOC>
