<DOC>
<DOCNO> 167016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yasam/yas09.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedri Baykam Paris-Match'ta 
</HEADLINE>
<TEXT>

     İSTANBUL Milliyet 

     Le Monde gazetesinde daha önce tam sayfa söyleşisi yayımlanan sanatçı Bedri Baykam'a, bu kez Paris-Match dergisi son sayısında yer verdi. Tanınmış sanat eleştirmeni Elisabeth Couturier tarafından Paris'te yapılan söyleşi "Sanat Batı'nın tekeli altında değildir" başlığıyla yayımlandı. 
     
     Hep Batı, hep Batı 
     Tam sayfalık haberde Batı'nın ırkçılığını eleştiren Baykam, söyleşide şu görüşlerini dile getirdi "Büyük sergilerde gelişmekte olan ülkelerin sanatçıları, domates salçası ve maydanoz gibi kullanılıp ana yemeğe tat ve hava vermeye yarıyor. Buna karşın ... Batılı ülkelerdeki kitap, dergi, büyük retrospektif sergiler ve müze koleksiyonları, hep Batı'nın güçlü 5 ülkesi yani Amerika, Fransa, Almanya, İtalya ve İngiltere'den seçiliyor." 
     

</TEXT>
</DOC>
