<DOC>
<DOCNO> 167638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sondun25.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri heyeti basılan büroyu inceledi 
</HEADLINE>
<TEXT>

     Dışişleri Bakanlığı'ndan bir heyet, Irak'ın Süleymaniye kentinde Türk askerlerinin gözaltına alındığı büroda incelemelerde bulundu. 
     Heyetin başkanlığını yapan Dışişleri Bakanlığı Silopi İrtibat Bürosu temsilcisi Hidayet Eriş, büroda askeri uydu sisteminin tamamen tahrip olduğunu, 30'a yakın M-16 ve AK-47 tipi silah, bilgisayar, harita, uydu fotoğrafları, çelik kasadaki 106 bin dolar ve telsizlerin kaybolduğunu söyledi. 
     Eriş ayrıca, bir cip, 2 kamyonet ve bir otomobilin kayıp olduğunu, bürodaki ekipmanların tamamen kullanılmaz hale geldiğini belirtti. 
     Hidayet Eriş, bu sabah görüştükleri Irak Kürdistan Demokrat Partisi IKDP yetkililerinin, olaya ilişkin olarak, ''Siz bizim misafirimizsiniz. Bu bizim için küçük düşürücü bir hareket'' dediklerini belirtti. 
     Dışişleri Bakanlığı Silopi İrtibat Bürosu temsilcisi Hidayet Eriş ve beraberindekiler, bu akşam Kerkük'te Amerikalı yetkililerle görüşücek. 
     
</TEXT>
</DOC>
