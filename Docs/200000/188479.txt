<DOC>
<DOCNO> 188479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/yasam/yas10.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>

   
   'Hırsızlar Kralı' cinayet kurbanı    DIŞ HABERLER SERVİSİ 
   İngiltere veliaht prensi Charles'ın Londra'daki sarayından çaldığı mücevherlerle ünlenen İtalyan 'Hırsızlar Kralı' Renato Rinino, evinde öldürüldü. Geçtiğimiz pazar, İtalya'daki evine gelen bir kişi, önce kapıyı açan kardeşi Paolo'ya ateş ettikten sonra, Rinino'yu 41 da başından vurdu. Rinino, hastanede öldü. Polis, cinayetin neden ve kim tarafından işlendiğini henüz bilmediklerini açıkladı. Rinino, 1994'te Prens Charles'ın St. James Sarayı'ndan, birçok mücevher çalmıştı. Mücevherler, 1998'de evine yapılan bir polis baskınında bulunarak Prens Charles'a iade edilmişti. 
   
   Hastasının karnında Rolex saatini unuttu    Günler sonra anladı 
   ABD'NİN Teksas eyaletinde, ameliyat ettiği hastanın karnında 21 bin dolar değerindeki Rolex marka saatini unutan cerrah, saatin parasını hastasına fatura etti. Dr. Frank Gifling 39 , safra kesesi ameliyatı yaptığı Harriet Reinski'nin 66 karnında saatini unuttuğunu günler sonra anlayınca, saati çıkarmak için yeniden ameliyat parası istedi. Parayı vermeyen Reinski'ye birkaç hafta sonra 21 bin dolarlık fatura geldi. 
   
   Bana faydası olmaz 
   DR. Gifling ayrıca hastasını telefonla arayarak parayı ödememesi durumunda yasal yollara başvurma tehdidinde bulundu. Gifling, "Saat çıkarılınca kimse bu saati yeniden takmamı bekleyemez" derken, Reinski'nin sigorta şirketi 21 bin doları ve ikinci ameliyatın ücretini ödemeyi de kabul etmedi. Şimdi Harriet Reinski, kara kara ne yapacağını düşünüyor. 
   
   Saç kurutma makinesi uyku kaçırıyor    GAZİ Üniversitesi Biyofizik Anabilim Dalı web sitesinde verilen bilgilere göre elektrikli aletlerin yarattığı elektromanyetik alan, sağlığı tehdit ediyor. "Elektromanyetik kirlilik boğazda kuruluk, gözde problemler, baş ağrısı, alerji, uykusuzluk, işitme zorluğu ve yorgunluk yapar" diyen uzmanlar, özellikle saç kurutma makinesi, mikrodalga fırın, floresan lambaları, elektrikli battaniye ve elektrikli tıraş makinesinden uzak durulmasını, kısa süreli kullanılmasını öneriyor. 
   
   Doku nakliyle doğum    ABD'Lİ bilim adamları, yumurtalık dokusu nakliyle kısır bir maymunun anne olmasını sağladı. Bir rhesus maymunundan alınan yumurtalık dokusu, vücudunun başka yerine yerleştirildi. Nakledilen dokuda oluşan yumurtalar laboratuvar ortamında döllendi. Döllenme sonucu gelişen embriyolar hayvanın rahmine yerleştirildi. İlk denemede kısır maymunun sağlıklı yavrusu oldu. Oregon Üniversitesi'nde görevli Nancy Klein, "Bu yöntem kısır kadınlarda da uygulanabilir" dedi. 
   
   Eşi geç gelen kadın 'bunalıyor'    MURAT SANDIKÇI DHA 
   SAKARYA Üniversitesi Eğitim Fakültesi Eğitim Bilimleri Bölüm Başkanı Prof. Ramazan Abacı, işi gereği eşleri eve geç gelen kadınların bunalıma girdiğini söyledi. Abacı, "Bu kadınlar baskılı, titiz ve sabırsız oluyor, depresif bir ruh hali alıyor, bunu da çocuklarına yansıtıyor. Ev işlerinden çok çocuklarına vakit ayırmalılar" dedi. 
   
   
</TEXT>
</DOC>
