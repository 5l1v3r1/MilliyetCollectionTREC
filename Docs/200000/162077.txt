<DOC>
<DOCNO> 162077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur01.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar'da trafik kazası 3 yaralı... 
</HEADLINE>
<TEXT>

     Üsküdar'da, askeri araç ile minibüsün çarpışması sonucunda 2'si asker 3 kişi yaralandı. 
     Metin İşlerer'in 25 kullandığı 34 MIK 38 plakalı minibüs, Paşalimanı Caddesi'nde karşı şeride geçerek, bu yönden gelen bir askeri araçla çarpıştı. 
     Kazada, askeri araçta bulunan ve isimleri açıklanmayan 2 asker ile minibüs sürücüsü İşlerer yaralandı. 
     Olay yerine gelen polis ekiplerince GATA Haydarpaşa Eğitim Hastanesi'ne kaldırılmaları sağlanan askerlerin, sağlık durumlarının ciddi olduğu bildirildi. 
     Haydarpaşa Numune Hastanesi'ne kaldırılan ve aşırı derecede alkollü olduğu belirtilen Metin İşlerer'in sağlık durumunun ise iyi olduğu öğrenildi. 
     Bu arada, kaza nedeniyle bir süre aksayan trafik, araçların yoldan çekilmesinin ardından normale döndü. 
     
</TEXT>
</DOC>
