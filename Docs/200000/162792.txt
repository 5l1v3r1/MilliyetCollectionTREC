<DOC>
<DOCNO> 162792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sontur13.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük kızıyla birlikte Başbakan'ın aracının önüne atlamak istedi 
</HEADLINE>
<TEXT>

     Bir kişi, kendisini, beraberindeki küçük bir kız çocuğuyla birlikte Başbakan Recep Tayyip Erdoğan'ın makam aracının önüne atmak istedi. 
     İsminin Dursun Baran olduğunu söyleyen vatandaş, yanında küçük bir kız çocuğuyla birlikte sabah saatlerinde Başbakanlık ile Bayındırlık ve İskan Bakanlığı arasındaki Vekaletler Caddesi'ne geldi. 
     Baran, beraberindeki çocukla birlikte, Başbakanlık merkez binasına girişi sırasında Erdoğan'ın makam aracının önüne atmak istedi. Makam aracının durması üzerine Baran ve kız çocuğu, korumalar tarafından kaldırıma alınarak, Çankaya Merkez Karakolu'na götürülmek üzere polis aracına bindirildi. Baran, bu sırada işsiz olduğunu ifade etti. 
     Bu olayın hemen ardından ise yine aynı yerde bir vatandaş, jiletle vücudunun bazı yerlerini kesti. Polisler tarafından engellenen vatandaş, yine aynı karakola gönderildi. 
     
</TEXT>
</DOC>
