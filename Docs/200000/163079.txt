<DOC>
<DOCNO> 163079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/ekonomi/eko07a.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Tarih için erken 
</HEADLINE>
<TEXT>

IMF Dış İlişkiler Direktörü Tom Dawson, Türkiye'yle ilgili toplantının tarihinin henüz kesinleşmediğini söyledi 
     Uluslararası Para Fonu'nun IMF Dış İlişkiler Direktörü Tom Dawson, IMF İcra Direktörleri'nin Türkiye'yle ilgili toplantısının tarihine ilişkin soru üzerine "Niyet mektubu henüz tamamlanmadı. Dolayısıyla şu anda bir tarih veremiyorum" dedi. Dawson, "Toplantı bu ay sonundan önce olabilir mi" sorusuna da "Bilemiyorum" yanıtını verdi. 
     
     TL güven göstergesi 
     Türk hükümetinin IMF programını uygulamaya kararlı olup olmadığı sorusu üzerine "Anladığım, hükümetin bizimle birlikte çalışma konusunda kararlı olduğu" diyen Dawson, Türk Lirası'nın dolar karşısında değerlenmesini de, "piyasa güveninin bir işareti olarak" değerlendirdi. 
     
IMF'ye blokaj başvurusu      Maliye Bakanı Kemal Unakıtan, Irak savaşı sırasında hükümetin sıkı nakit yönetimi çerçevesinde bütçeye konulan 4 katrilyon lira civarındaki blokajın kaldırılması için IMF ile bir plan hazırlanacağını söyledi. Unakıtan hazırlanacak planda blokajdan serbest bırakılacak tutarların dönemler itibariyle belirleneceğini belirtti. Unakıtan, "Faiz dışı fazla hedefinde hiçbir problem yok. Sıkı mali disiplin uygulamamız devam ederse yıl sonu hedefini tuttururuz" dedi. 
     

</TEXT>
</DOC>
