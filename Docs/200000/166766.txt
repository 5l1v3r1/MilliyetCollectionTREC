<DOC>
<DOCNO> 166766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/yasam/ayas.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2 milyonluk soruya 250 milyarlık tartışma 
</HEADLINE>
<TEXT>

'Kim 500 Milyar İster'in 2 milyon liraya satın alınan sorusunun yarattığı tartışma devam ediyor. Yarışmacı Fırat Zengin dava açmaya hazırlanıyor ama, programın yapımcısı 'Sorumuz doğru' diyor 
     BİRSEN ALTUNTAŞ 

     Kanal D'nin reyting rekortmeni yarışması "Kim 500 Milyar İster"de verdiği "Gramofon" yanıtı ile 250 milyarı kaçıran Fırat Zengin'le ilgili tartışmalar sürüyor. 
     Köşesinde Zengin'in yarışmanın sunucusu Kenan Işık tarafından yanlış yönlendirildiğini iddia ederek Kanal D'ye ve Işık'a dava açması gerektiğini savunan Hıncal Uluç, bu kez de sorunun yanlış olduğunu yazdı. Zengin de, tartışmaların büyümesi üzerine hakkını aramak için mahkemeye başvurmayı düşündüğünü açıkladı. 
     Zengin ve Uluç'un iddialarına göre yarışmada sorulan "ABD Başkanı Hayes'in 1877'de, 'Şaşırtıcı bir buluş ama kim niye kullansın ki ' dediği buluş aşağıdakilerden hangisidir " şeklindeki sorunun tarihi internetteki kayıtlara göre 1876 olmalı. 
     Zengin'e sorulan sorunun doğru olduğunda ısrar eden yarışmanın Genel Yönetmeni ve yapımcısı Fatih Aksoy sorularımızı yanıtladı... 
     
Fırat Zengin sorunun yanlış olduğunu belirterek dava açmaya hazırlandığını açıkladı, ne diyorsunuz 
     Telefonun mucidi Aleksandr Graham Bell, icadını Beyaz Saray'a götürmüş. İlk telefon görüşmesi de Beyaz Saray ile Philadelphia arasında yapılmış. Bundan sonra da Rutherford B. Hayes, oradakilerin ve Graham Bell'in huzurunda o sözü söylemiş. Hayes'in, Beyaz Saray'ın sitesinde 1877'de başkan olduğu yazıyor. Bir yıl önce yani başkan olmadan böyle bir sözü söylemesi mümkün değil. Ayrıca internete girdiğinizde mesela Yahoo'da Rutherford Hayes'in bu sözünü yazdığınızda 37 bin göndermeyle karşılaşıyorsunuz. Bu göndermelerden içinde çok az sayıda o sözü 1876'da söylediğine dair bilgi var. Hıncal Bey'in bunlardan birini alıp o yargıya varması bir miktar kötü niyetin göstergesi. 
     
Soruları kimler, nasıl hazırlıyor 
     Bizim kendilerinden soru istediğimiz ve birbirini tanımayan, ki bunların arasında üniversitelerden insanlar da var, 100'er soru gönderiyor. Karşılığında da parasını alıyor. Bir soru karşılığı ödenen para 2 milyon. Soruyu yollayan kişi bize kaynak gösteriyor, biz bu sorunun doğru olduğunu başka kaynaklardan da kontrol ediyoruz. 
     
Mahkemeyi kazan yarışmaya devamŞimdiye kadar yarışmada sorduğunuz ve yanlış olduğu ispatlanan sorular çıktı mı 
     Bugüne kadar yarışmalarda 5 bin soru soruldu. Üç kez eksik ya da yoruma açık olduğu ispatlanan sorumuz oldu. Bazı sorular yoruma açık olduğu için mahkemeye gidip kazananlar oldu. 5 bin soru içerisinde de bir kaç tane eksik ya da yoruma açık soru olabilir, üniversite sınavlarında bile aynı şey yaşanıyor. 
     
Yani Fırat Zengin de açacağı davayı kazanırsa gelip tekrar 250 milyar için yarışabilir ... 
     Elbette, yarışmacı 1876 yılı konusunda ısrar edip mahkemeye başvurursa, biz kanıtlarımızı sunarız, o da kendi kanıtlarını ve mahkeme yarışmacıyı haklı bulursa gelip 125 milyardan tekrar yarışmaya devam edebilir. Ama benim kişisel görüşüm bu soru doğru. 
     

</TEXT>
</DOC>
