<DOC>
<DOCNO> 168089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sontur05.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba-oğulun düellosu... Silahları çekip aynı anda tetiklediler.. 
</HEADLINE>
<TEXT>

     Maltepe'deki bir restoranda baba-oğul arasında çıkan silahlı kavgada emekli başkomiser olan baba öldü, oğlu ile bir restoran çalışanı yaralandı. 
     Maltepe Minibüs Yolu Koruma Durağı'ndaki ''Beyzade Restoran''ın işletmeciliğini yapan Kartal İlçe Emniyet Müdürlüğü Araştırma Büro Amirliği'nden emekli Başkomiser Pirağa Birici 49 ile oğlu Mesut Birici 22 arasında tartışma çıktı. 
     Tartışma sırasında tabancasını çeken Mesut Birici babasına ateş açarken, Pirağa Birici de silahıyla karşılık verdi. 
     Olaydan sonra Dr. Lütfi Kırdar Kartal Eğitim ve Araştırma Hastanesi'ne kaldırılan yaralılardan Pirağa Birici hayatını kaybederken, oğlu Mesut Birici ise aynı hastanede tedavi altına alındı. 
     Silahlı kavgada seken bir kurşunla omuzundan yaralanan restoran çalışanlarından Aydın Güzel de, Özel Göksoy Hastanesi'ne kaldırıldı. 
     Pirağa Birici'nin bir süre önce oğlunu restorandan kovduğu öğrenilirken, olaya ilişkin başlatılan soruşturma sürüyor. 
     
</TEXT>
</DOC>
