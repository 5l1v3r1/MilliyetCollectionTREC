<DOC>
<DOCNO> 154094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur25.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Takip etmesin diye eşinin pantolonlarını da götürdü 
</HEADLINE>
<TEXT>

     ANtalya'da iki kızını da yanına alıp, sabaha karşı evi terkeden oryantal Hatice Topçu, eşi Celil Topçu'nun kendisini takip etmemesi için evdeki bütün pantolonlarını da yanında götürdü. 
     Pantolonsuz ve parasız kalan Celil Topçu, evde bulabildiği tek eşofmanı ile 27 gündür eşini ve iki kızını arıyor. 
     Su İşleri Mahallesi nde oturan Celil Topçu inşaatlarda çalışırken, 17 yıllık eşi Hatice de bir oryantalin evinde temizlik işleri yapıyordu. İki kız annesi Hatice Topçu, 7 yıl önce Ben de oryantal olmak istiyorum'' diye diretince Celil Topçu önce şaşırdı, sonra kabul etmek zorunda kaldı. 
     6 Nisan Pazar akşamı küçük kızı 13 yaşındaki H.'yi bir gazinoda şarkıcı yapmak isteyen eşi Hatice'yle tartışan Celil Topçu, kavganın ardından uykuya daldı. Sabah uyandığında evde eşi Hatice yi kızları 15 yaşındaki L.'yi ve 13 yaşındaki H.'yi bulamayan Celil Topçu, bütün pantolonlarının yanı sıra cebindeki kimlik ve paraların da götürüldüğünü görünce büyük şaşkınlık yaşadı. 
     Eşinin, takip edilmemek için tüm pantolonlarını yanında götürdüğünü söyleyen Topçu, Benim korkum, eşimin 2 kızımı da kendisi gibi oryantal yapması'' dedi. Eşi Hatice'nin, 15 yaşındaki kızı L.'yi zaman zaman gazinolarda çalıştırdığını iddia eden Topçu, 13 yaşındaki kızı H.'yi de aynı mekanlarda şarkıcı yapmak istediğini söyledi. Eşini ve kızlarını bulabilmek için Antalya'yı yaya olarak karış karış dolaştığını belirten Topçu, şöyle konuştu 
     Eşim 7 yıldır oryantallik yapıyor. Büyük kızımı da ilköğretim okulundan mezun olduğu günden itibaren yanında götürmeye başladı. Bana arkadaş olsun diye götürüyorum' diyordu. Meğer, ona da oryantallik yaptırıyormuş. Kavga ettiğimiz gün, bu kez küçük kızımı şarkıcı yapmak istediğini söyledi. Karşı çıkınca bana kızdı. Aşırı derecede alkol almaya başladı. Sonunda kavga ettik. Sabah uyandığımda evde kimse yoktu. Peşinden gitmemem için 6- 7 tane pantolonumu, telefonumun şarj makinesini, aletini kimliklerimi ve cebimdeki 180 milyon lirayı da almış. Evde bulabildiğim tek eşofmanımla onları aramaya çıktım. 
     




</TEXT>
</DOC>
