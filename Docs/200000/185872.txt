<DOC>
<DOCNO> 185872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/ekonomi/eko03.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim'in borçlarını vatandaşa yükletmem 
</HEADLINE>
<TEXT>

   Telekomünikasyon Kurulu Başkanı Arasıl, Telsim yönetimine kayyum sıfatıyla el konulması halinde borçlarının da vatandaşın sırtına yükletilmemiş olacağını söyledi 
      AHMET ERHAN ÇELİK 
   
   Telekomünikasyon Kurulu TK , hakkında adli kovuşturma başlatılan Uzan Grubu'na ait Telsim'in akıbetini belirlemek için çalışmalarını hızlandırdı. Ağır basan formülün, TK'nın Telsim yönetimine kayyum sıfatıyla el koyması olduğu öğrenildi. 
   Telsim'in gündeme alınmasından sonra sessiz kalmayı tercih eden TK Başkanı Ömer Arasıl, "Büyük bir Telsim dosyamız var. Kayyum formülü benim arzuma daha uygun. Telsim'in borçlarını vatandaşa yükletmem" dedi. Arasıl, Telsim'le ilgili karar seçeneklerinin "İdam ya da beraat" arasında oluşacağını belirtirken, Motorola - Nokia davasının kararda belirleyici olacağına dikkat çekti. Arasıl'a yönelttiğimiz sorular ve yanıtları şöyle 
   
   Telsim incelemesinde hangi aşamadasınız    Telsim'in varlığını devam ettirmek görevimiz. Şirket 25 yıllığına birilerine verilmiş bile olsa Türkiye Cumhuriyeti'nin şirketidir. O zaman soru şu Bu şirketi sağlıklı şekilde - bizim kişilerle ilişkimiz olamaz - ya da eski sağlığına kavuşturarak nasıl devamını sağlarız 
   
   'Lisansa bile haciz koydurdum' 
   Karar seçenekleriniz nasıl    Seçeneklerimizi beraatla idam ya da müebbet arasında değerlendirebilirsiniz. 
   
   İşletme lisansını feshetme yetkinizi kullanacak mısınız    Karşı tarafın iflas veya konkordatosunu isteyerek sözleşmesini size devretmesi şeklinde bir süreç işletilebilir. Bu arzu edilen bir durum değil. Malum şeyin Uzan ailesini kastediyor bilinen 4 milyar dolar küsur borcu olduğu bir tabloda - bankacılık sektöründeki gibi - vatandaşın sırtına bir de o borçları yükletemem. 
   
   Telsim dürüst biçimde yönetiliyor mu    Ben Kurul üyeleri adına değil Kurul Başkanı olarak konuşuyorum. Bu şirketin yönetiminde bazı aksaklıklar yaşandığını ister sezgisel ister görevim gereği deyin ben biliyorum. Bu şirket iyi yönetildiğinde eskisi gibi iyi kazanmaya devam eder. 
   
   Şirketin düzgün biçimde yönetilmediğine ilişkin tespitiniz var mı    Bu hadiseler patlamadan önce göreve gelir gelmez başlattığım soruşturmalar var. Her şeye haciz koydurdum. Benim olan mala bile yani lisansa bile haciz koydurdum. Korkudan birileri daha önce gelmesin diye. 
   
   'Bankacılık gibi değil, kimse hortumlayamaz'    Uzan ailesinin Telsim hisselerini kimlere devrettiğini tespit edebildiniz mi    Yüzde 76'lık bölüm Standart Telekom'a ait. Standart Telekom'un hisseleri ismini cismini bilmediğimiz birçok vatandaşa ait. Bunların kim olduğunu öğrenmeye çalışıyoruz. Grup şirketleri arasındaki hisse alışverişini bilemiyorsunuz. 
   
   Telsim'den Uzan Grubu'nun diğer şirketlerine para aktarıldığını tespit ettiniz mi    Edebilsem zaten ben meseleyi çoktan bitirirdim. Bu tamamen imtiyaz sözleşmesine aykırıdır. 
   
   Kayyum gibi mi davranacaksınız    Aynen öyle. Paris Klübü'nü düşünün. Alacaklılarla oturuyorsunuz. Bu şirket ayda ortalama şu kadar para getirir yaşamam için gereken parayı bırakın... Geri kalanı "Ahmetçiğim sana 10 trilyon, Ömerciğim sana 5 trilyon ödeyeyim" diye takvime bağlıyor, sonra çekip gidiyorsunuz. 
   
   TMSF gibi bir organ olmadan bunu nasıl yaparsınız    Düzenleyici otoriteyim. Yönetimi niye istiyorum Mali külfetin milletin sırtına yükletilmemesi, üzerinde en fazla durduğum konu. Bankacılık sektörü gibi değilim, kimse hortumlayamaz. 
   
   Lisansı iptal ederseniz ne olur    Yeniden ihaleye çıkarsınız. 
   
   '4 milyar dolarlık faturayı asla kabul etmem'    Telsim'in borçları ne olacak    Şirketin net borçlarının bilinmesi lazım. Bildiğim nedir Şirketin eski sahipleri Uzan Grubu'na karşı dolandırıcılık davası var. Motorola Nokia davası. Kaybederse 4 küsur milyar dolarlık bir külfeti var. Motorola ve Nokia'nın davayı kazanması demek şirketin uzun yıllar alacaklarına el konulması demek. Eğer borç yükümlülüğü Türkiye dolayısıyla bizim sırtımıza yüklenecekse bunu asla kabul etmem. 
   
   Telsim'e ilişkin muhtemel tasarrufunuzla ilgili hukuki zemini araştırdınız mı    ABD'nin Harvard Fakültesi'nden bile görüş aldım. Elimde en az 7 tane farklı hukuk görüşü var. Bir de kendi resmi hukuk görüşümüz var. 
   
   En aykırı görüş nasıl    Biri sözleşmeyi rahatlıkla feshedebileceğimizi söylüyor. Hiçbir şey yapamayacağımız görüşü de var. 
   
   
</TEXT>
</DOC>
