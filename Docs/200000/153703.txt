<DOC>
<DOCNO> 153703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun13.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ressam Yaşar Çallı'nın 3 tablosu Saddam'ın sarayında bulundu 
</HEADLINE>
<TEXT>

     ünlü Türk ressamı Yaşar Çallı'nın tablolarından 3'ü Saddam Hüseyin'in saraylarından birinde bulundu. 
     Saddam Hüseyin'in damadı ve eski yaverlerinden General Erşet Yasin'in kaldığı sarayda bulunan tablolar, dün meydana gelen yağmalama sırasında ortaya çıktı. 
     General Yasin, Irak'taki tablo kaçakçılığı ve ticaretinin en önemli ismi olarak biliniyor. 
     Saddam Hüseyin'in akrabası olmasının getirdiği dokunulmazlıktan faydalanan Yasin, Saddam Hüseyin döneminde en değerli tabloların Irak'tan Avrupa'ya kaçırılmasına yardım ediyordu. 
     Türk resminin sembol isimlerinden İbrahim Çallı'nın torunu olan Yaşar Çallı, 15 yıl önce Bağdat'a gelerek, Saddam Hüseyin'in tablosunu yapmıştı. 
     Çallı ayrıca, Yasin'in karısı olan Saddam Hüseyin'in kız kardeşinin portresini yapmıştı. 
     Çallı'ya çalışmaları karşılığında para ve ödüller verilmişti. 
     




</TEXT>
</DOC>
