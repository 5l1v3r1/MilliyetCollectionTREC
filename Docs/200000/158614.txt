<DOC>
<DOCNO> 158614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/spor/bbas.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜLKER ÇELME YEDİ 82-81 
</HEADLINE>
<TEXT>

Turuncu-Yeşilli takım yarı finalin ikinci randevusunda bitime üç saniye kala Türk Telekom’a teslim oldu, Başkent ekibi final kapısından dönen rakibi karşısında durumu 2-1 yaptı 
     NECMİ KEPÇETUTAN 

     TÜRK Telekom, Play-Off yarı finali ikinci maçında Ülkerspor’u çekişmeli geçen bir mücadele sonunda yenerek seride durumu 2-1 yaptı. İlk periyodu Ülkerspor’un üstünlüğü ile geçen maçın ikinci çeyreğinde Şemsettin ve Carr ile etkili olan başkent ekibi devreyi 36-34 önde kapadı. 57-57 biten üçüncü çeyreğin ardından son periyodda da büyük çekişme devam etti. Bitime üç saniye kala Şemsettin faul atışlarını sayıya çevirdi ve galibiyeti Telekom’a getirdi. İki takım pazar günü 16.15’de Ahmet Cömert Spor Salonu’nda tekrar karşılaşacak. 
     
İstatistik TÜRK TELEKOM OYUNCU TS 2S 3S SA R Şemsettin 15 5 10 - 5 6 6 Bekir 13 1 3 2 6 5 5 6 Jurkoviç 8 1 2 2 3 - 5 Carr 25 6 8 2 4 7 8 4 Ellis 2 1 4 - - 1 Can 3 0 2 1 2 - - Umut 11 4 8 0 1 3 3 5 Thomas 5 1 2 1 1 - 3 TOPLAM 82 19 39 8 17 20 22 30      
     
ÜLKERSPOR OYUNCU TS 2S 3S SA R Booker 14 5 6 0 3 4 4 2 Haluk 4 2 6 0 2 - 3 Harun 18 5 10 2 7 2 3 3 Blair 18 7 9 - 4 6 11 Praskevicius 17 5 7 2 2 1 1 3 Serkan 5 1 2 1 4 - - Zaza 2 1 2 - - 3 Goljoviç 1 - 0 2 1 2 1 Tutku - 0 1 0 2 - - Kerem 2 1 2 - - 2 TOPLAM 81 27 45 5 22 12 16 28      
     1.PERİYOT 22 - 14 Ülker , 2.PERİYOT 36 - 34 T.Telekom , 3.PERİYOT 57 - 57, MAÇ SKORU 82 - 81 T.Telekom 
     BEŞ FAUL Jurkoviç 38.08 , Booker 39.54 
     HAKEMLER Memduh Öget, İsmail Aydın 
     
Basketbolda kritik gün      BASKETBOL Ligi’nde Play - Off yarı final serisinin ikinci maçında bugün Galatasaray ile Efes Pilsen karşı karşıya gelecek. 1 - 0 önde başladığı serinin ilk maçında Galatasaray’ı 95 - 83 yenerek iki farklı üstünlük sağlayan Efes Pilsen, Abdi İpekçi Salonu’nda saat 16.15’te başlayacak bugünkü karşılaşmadan da galip ayrıldığı taktirde, finale adını yazdıracak. Galatasaray kazanırsa, üçüncü maç 26 Mayıs’ta yine aynı salonda oynanacak. 
     
Nevriye Yılmaz heyecan kurbanı      NBA’İN bayan basketbolundaki karşılığı olan WNBA’deki tek Türk olan Nevriye Yılmaz, takımı Phoenix Mercury’nin, sahasında Sacramento Monarch’a 65 - 56 yenildiği ilk maçında sadece bir dakika sahada kaldı. İlk beşte sahaya çıkmasına rağmen heyecanının kurbanı olan 23 yaşında ve 1.93 boyundaki basketbolcumuz, ilk dakika içinde iki top kaybı yapınca, kenara alındı. 
     
     

</TEXT>
</DOC>
