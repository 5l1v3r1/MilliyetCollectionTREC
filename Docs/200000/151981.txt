<DOC>
<DOCNO> 151981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/siyaset/siy01.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
GECEDEN NOTLAR 
</HEADLINE>
<TEXT>
Arınç, eşine el salladı 
     Resepsiyonda basının ilgi odağı olan Arınç, canlı yayın yapıldığının söylenmesi üzerine "El sallasam evden görünür mü" dedi. "Evet" yanıtını alan Arınç, eşine "Hanım ben buradayım sen neredesin" diye seslendi. Arınç, "İsmet Özel'in güzel bir kitabı vardı. Oradan aklıma geldi" dedi. 
     
     Parlamento Muhabirleri Derneği Başkanı Kemal Saydamer'i yanına çağıran Arınç, "Sana ne ikram edeyim, beyaz şarap, kırmızı şarap, konyak..." diye sordu. Saydamer'in viski içtiğini söylemesi üzerine Arınç, garsonlardan viski getirmelerini isteyerek Saydamer'e "Sen ne içersen helal olsun" dedi. Arınç, Beşiktaşlı futbolcu Nouma'nın gidişini de "Aslan Beşiktaş. İyi ki bu adamı gönderdiler" diye değerlendirdi. 
     
     Resepsiyonda her zamanki gibi içki, döner pilav ve ara sıcak servisi yapılırken, tatlı verilmedi. Arınç, sadece portakal suyu içti. 
     


SİYASET 
















</TEXT>
</DOC>
