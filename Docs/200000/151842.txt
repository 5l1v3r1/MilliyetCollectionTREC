<DOC>
<DOCNO> 151842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun28.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, ABD'nin karşılık verme tehditlerini küçümsüyor 
</HEADLINE>
<TEXT>

     Irak savaşına muhalefet eden Fransa, ABD'nin karşılık verme tehditlerini küçümsüyor. 
     Fransız hükümet sözcüsü Jean-François Cope, ABD Dışişleri Bakanı Colin Powell'ın, ''Fransa'nın Irak konusunda ABD'ye muhalefet etmesinin sonuçlarına katlanacağı'' yönündeki sözlerini değerlendirdiği konuşmasında, bu tehditlerin iki ülke arasındaki ilişkilerin gerçeğine uymadığını söyledi. 
     Cope, Bakanlar Kurulu'ndaki konuşmasında, ''Bunlar hiçbir şekilde ABD ile aramızda şu an mevcut ilişkilerin gerçeğine uymuyor'' dedi ve kısa süre önce Fransa Cumhurbaşkanı Jacques Chirac ile ABD Başkanı George Bush'un yaptığı telefon görüşmesini hatırlattı. 
     Liderlerin savaştan sonra Irak'ı ele aldıkları telefon görüşmesi Fransa Cumhurbaşkanlığı tarafından ''olumlu'', Beyaz Saray tarafından ise ''profesyonelce'' olarak nitelendirilmişti. 
     





</TEXT>
</DOC>
