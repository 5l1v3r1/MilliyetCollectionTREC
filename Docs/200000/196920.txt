<DOC>
<DOCNO> 196920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur51.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Dışişleri Bakanı Straw, İstanbul'da... 
</HEADLINE>
<TEXT>

     İngiltere Dışişleri Bakanı Jack Straw, saat 21.45'te İstanbul'a geldi. 
     Straw'ı, Atatürk Havalimanı Devlet Konukevi'nde, İngiltere'nin Ankara Büyükelçisi Peter Westmacott, Dışişleri Bakanlığı İstanbul Temsilcisi Fazlı Keşmir ve öteki ilgililer karşıladı. 
     Jack Straw, İstanbul'daki bombalı saldırılara ilişkin, ''Bütün medeniyetimize yönelik bir saldırıdır bu'' dedi. 
     Straw, Atatürk Havalimanı'nda yaptığı açıklamada, daha önce İngiltere'nin İstanbul Başkonsolosu Roger Guy Short ile yemek için İstanbul'da bulunduğunu belirterek, ''Şimdi de İngilizlerin ve Türklerin yasını tutmak için buradayım. HSBC'deki ve konsolosluktakilerin yasını tutmak için İstanbul'dayım'' dedi. 
     İngiltere Başbakanı Tony Blair ve ABD Dışişleri Bakanı Colin Powell ile görüşmeleri olduğunu belirten Straw, şunları kaydetti 
     ''Başkan Bush ve Başbakan Blair, ben buraya gelirken uçağı yakaladılar ve buraya gelir gelmez başsağlığı dileklerini iletmemi ve saldırıları kınamamı, derin sempatilerimizi sizlere iletmemi istediler, Türk insanlarına yönelik bu saldırılara ilişkin olarak. Bu saldırılarda İngiliz vatandaşlar da öldü, Türkler de öldü ve diğer pek çok kişi daha öldü. Bütün medeniyetimize yönelik bir saldırıdır bu.'' Straw, İngiltere'nin İstanbul Başkonsolosluğu'na gideceğini ve yarın da Dışişleri Bakanı ve Başbakan Yardımcısı Abdullah Gül ile görüşerek, olaylar hakkında bilgi edineceğini, HSBC Genel Müdürlüğü binasını da görmeyi düşündüğünü sözlerine ekledi. 
     
</TEXT>
</DOC>
