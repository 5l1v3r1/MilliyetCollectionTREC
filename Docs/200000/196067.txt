<DOC>
<DOCNO> 196067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun10.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Halle Berry'nin kırılan kolu iyileşti, evlilik acısı bitti... 
</HEADLINE>
<TEXT>

     Oscar ödüllü Amerikalı aktris Halle Berry 37 , ''Gothika'' filminin çekimlerinde kırılan kolunun iyileştiğini, bir süre önce yıkılan evliliğinin acısının da geçtiğini söyledi. 
     Berry, hatırlayamadığı bir cinayetle suçlanan psikiyatrı canlandırdığı filmin çekimlerinde bir dövüş sahnesinde kırdığı kolunun iyileştiğini, kazanın çekimlere 6 hafta ara verilmesine neden olduğunu belirtti. 
     İkinci eşi Eric Benet ile evliliğinin sona ermesine ilişkin olarak da, ''Buna alıştım'' diyen Amerikalı aktris, gelecekte gerçek aşkı bulma konusunda olumlu düşüncelere sahip olduğunu kaydetti. Berry, ''Bu konuda bazı yanlış seçimler yaptım. Doğru kişiyi bulacağım'' diye konuştu. 
     
</TEXT>
</DOC>
