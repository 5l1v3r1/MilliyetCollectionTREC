<DOC>
<DOCNO> 160705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/yasam/yas04b.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli genç sahili kana buladı 
</HEADLINE>
<TEXT>

Suadiye'de BMW'siyle aşırı hız yapan Fethi Kaleli, kırmızı ışıkta duramayınca kaldırıma çıktı, biri 9 aylık bebek 4 kişi yaralandı 
     İSMAİL POLAT İstanbul 

     Suadiye'de ışıklara aşırı süratli giren gencin ani fren yapması sonucu BMW marka otomobil kaldırıma çıkarak yayaların arasına girdi. Otomobilin çarpması sonucu aralarında dokuz aylık bir bebeğinde bulunduğu dört kişi yaralandı. Maltepe Üniversitesi Mimarlık Fakültesi 3.sınıf öğrencisi Muzaffer Fethi Kaleli, yanına nişanlısını da alarak dün akşam saatlerinde son model BMW marka otomobiliyle gezintiye çıktı. Sahil yolunun Suadiye mevkiinde aşırı sürat yaptığı belirtilen Kaleli, ışıklara geldiğinde "kırmızı" yanması üzerine aniden fren yaptı. 
     
     Alkollü olabilir 
     Kaleli'nin direksiyon h kimiyetini kaybetmesi sonucu hızını alamayan otomobil kaldırımdaki yayalara çarptı. Otomobilin çarpması sonucu Nezihe Ardahan, çocuk arabasında gezdirdiği kızı 9 aylık Zeynep, Emine Aydın ve Şeyma Nazikoğlu 8 yaralandı. Vatandaşlar, olayın ardından uzaklaşmaya çalışan gence tepki göstererek polise teslim etti. Haydarpaşa Numune Hastanesi ve Özel Acıbadem Hastanesi'ne kaldırılan yaralılardan Zeynep'in durumunun ağır olduğu bildirildi. Alkollü olduğu öne sürülen Kaleli'nin işadamı babası Mustafa Fatih Kaleli ve okul arkadaşları da olayı duyunca Göztepe Polis Merkezi'ne geldi. 
     

</TEXT>
</DOC>
