<DOC>
<DOCNO> 185738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sondun06.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de Türk kızına polis tecavüzü.. 
</HEADLINE>
<TEXT>

     ABD'nin Arkansas eyaletinde tutuklu bir Türk kızına, Göçmenlik Bürosu'nda görevli bir polisin tecavüz ettiği bildirildi. 
     Yerel basındaki haberlere göre, eyaletin Washington bölgesinde geçen hafta tecavüze uğrayan 21 yaşındaki Türk kızının şikayeti üzerine yakalanan Curtis Hall adlı polis memuru tutuklanarak cezaevine kondu. 
     Göçmenlik Bürosu'nda görevli polis Hall, Türk uyruklu genç kızı, sınır dışı edilmek üzere tutuklu bulunduğu cezaevinden doktora götürmek üzere görevlendirildi. Ancak, Hall, genç kızı geçici olarak kaldığı motele götürerek tecavüz etti. 
     Kurbanın şikayeti üzerine sorgulanan polis memuru, önce suçlamayı reddetti, sonra genç kızla cinsel ilişkiye girdiğini itiraf etti. Polis memuru Hall, bunun üzerine tutuklandı. 
     Kimliği açıklanmayan genç kız iki aydır tutuklu bulunduğu Arkansas Cezaevi'nde sınır dışı edilmeyi bekliyordu. Tecavüz üzerine genç Türk kızı, avukatının ödediği 5000 dolar kefalet ücretiyle serbest bırakıldı. 
     
</TEXT>
</DOC>
