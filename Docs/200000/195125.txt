<DOC>
<DOCNO> 195125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sontur36.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaya Çilingiroğlu'nu yaraladığı öne sürülen bir kişi yakalandı 
</HEADLINE>
<TEXT>

     Ünlü sanatçı Hülya Avşar'ın eşi işadamı Kaya Çilingiroğlu'na dün düzenlenen silahlı saldırıyla ilgili bir şüpheli yakalandı. 
     A.A muhabirinin aldığı bilgiye göre, Çilingiroğlu'nun, 34 UB 7884 plakalı cipinden indiği Etiler Hareket Sitesi Otlukbeli sokakta uğradığı silahlı saldırıda yaralanmasına ilişkin çalışma başlatan Organize Suçlar Şube Müdürlüğü, olayın faili olduğu gerekçesiyle Şükrü Hacısüleymanoğlu'nu Sirkeci'de gözaltına aldı. 
     Bir arkadaşıyla yakalanan Hacısüleymanoğlu'nun üzerinde bulunan ruhsatsız bir adet tabanca da ele geçirildi. 
     Hacısüleymanoğlu ve arkadaşı, şubeye getirilerek sorguya alındı. 
     
     Zanlı ve arkadaşı sağlık kontrolünden geçirildi 

     Gözaltına alındıktan sonra getirildikleri İstanbul Organize Suçlar Şube Müdürlüğü'nden elleri kelepçeli halde çıkarılan Şükrü Hacısüleymanoğlu ve arkadaşı İsmail Tabaklar, Haseki Hastanesi'ne götürüldü. 
     Sağlık kontrolünden geçirilen Hacısüleymanoğlu ve Tabaklar, yeniden sorguya alındı. 
     Bu arada, Çilingiroğlu'nu yaralayan ''tetikçi'' olduğu belirtilen Şükrü Hacısüleymanoğlu'nun, ''Oflu İsmail'' olarak tanınan İsmail Hacısüleymanoğlu'nun yeğeni olduğu öğrenildi. 
     
</TEXT>
</DOC>
