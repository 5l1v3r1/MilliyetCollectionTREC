<DOC>
<DOCNO> 180273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/soneko18.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sars ve Irak Savaşı, Asya ekonomilerini durdurmadı... 
</HEADLINE>
<TEXT>

     Yıl içinde patlak veren Irak Savaşı ve Akut Solunum Yetmezliği Sendromu SARS salgını, güney Asya ekonomilerinin büyüme hızını kesmedi. 
     Dünya Bankası'nca hazırlanan ''Küresel Ekonomik Beklentiler'' raporunda, salgın ve savaşın Hong Kong ve Singapur'un büyüme hızını yavaşlatmış olabileceği, bölge genelinde ise etkili olmadığı belirtildi. Raporda, Japonya dışında, güney ve güneydoğu Asya bölgesinin bu yıl yüzde 5.9, gelecek yıl ise yüzde 6.3'lük bir büyüme oranı tutturacağı tahmin edildi. 
     Bu oranlar, gelecek yıla ilişkin ABD için yüzde 3.4, Avrupa Birliği için Yüzde 1.7'lik bir ekonomik büyüme beklendiği göz önünde tutulduğunda, güney-güneydoğu Asya'nın başarılı bir performans gösterdiğini ortaya koyuyor. 
     Asya'nın büyümesinin, hem iç talebin hem ihracat olanaklarının yüksek oluşundan kaynaklandığı kaydediliyor. 
     
</TEXT>
</DOC>
