<DOC>
<DOCNO> 154694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/ekonomi/eko08.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinç Bilgin'in hacizli malına alıcı çıkmadı 
</HEADLINE>
<TEXT>

     İSTANBUL Milliyet 

     Dinç Bilgin'in, Halk Bankası tarafından haczedilerek satışa çıkarılan eşyalarına alıcı çıkmadı. Bankanın, 40 trilyon 25 milyar lira olan kredi alacağı için başlattığı icra takibi üzerine İstanbul 2. İcra Tetkik Merci Hakimliği'nin, talimat yazısıyla Sarıyer İcra Müdürlüğü'nün 20 Ocak 2003'te Bilgin'in Alsit Villası'ndaki evinde haciz konulan eşyalar dün satışa çıkarıldı. Satış işlemi, Son Saat Gazetesi'nde 15 Nisan 2003'de Sarıyer İcra Dairesi Menkulün Açık Artırma İlanı başlığıyla duyuruldu. Bir borçtan dolayı hacizli malların satışa çıkarıldığı belirtilen ilanda, adres ve eşyaların cinsi, miktarı ve fiyatlarına da yer verildi. 
     
     Bugüne ertelendi 
     Dün sabah saat 09.45'de Kazımkarabekir Mahallesi Çuvalçı Sokak 81 numarada yeddiemine bırakılan eşyalar için alıcı bekleyen görevliler, kimse çıkmaması üzerine buradan ayrıldı. Görevliler, satış işlemini bir sonraki güne bugüne erteledi. Bugün de alıcı çıkmaması halinde satış işleminin düşeceği belirten yetkililer, daha sonra yeniden satışa çıkarılacağını söylediler. 
     

</TEXT>
</DOC>
