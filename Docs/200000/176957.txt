<DOC>
<DOCNO> 176957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun33.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık taksiciler... Para yerine cinsel ilişki istiyorlar... 
</HEADLINE>
<TEXT>

     Hollanda'nın başkenti Amsterdam'da, arabalarına binen kadın müşterilerine cinsel tacizde bulunduğu bildirilen taksi şoförleri hakkında geniş çaplı araştırma başlatıldı. 
     Polisten yapılan açıklamada, şu ana kadar 10 kadının cinsel tacize uğradıkları gerekçesiyle taksiciler hakkında şikayette bulunduğu belirtildi. 
     Verilen bilgiye göre, bazı taksi şoförleri, akşamları arabalarına tek başlarına binen kadınlara elle sarkıntılık yapıyorlar ve kadın müşterilerinden para yerine cinsel ilişki talebinde bulunuyor. Bazı şoförlerinse çoğu zaman cinsel ilişkiyi zorla kabul ettirme yolunu seçtiği belirtiliyor. 
     Polis sözcüsü, kadınların verdikleri bilgiler çerçevesinde bazı taksicilerin sorgulandığını, ancak sanık ya da sanıkların bulunamadığını bildirdi. 
     Sözcü, sanık ya da sanıkların yakalanabilmesi için kadınların mutlaka taksi numarasını bildirmeleri gerektiğini ve ayrıca diğer taksicilerin de, adlarını kötüye çıkaran bu tür meslektaşlarına karşı mesafeli durmaları ve yakalanmaları konusunda polise yardımcı olmaları gerektiğini kaydetti. 
     
</TEXT>
</DOC>
