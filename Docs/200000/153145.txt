<DOC>
<DOCNO> 153145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/spor/spo00.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER LİG PANORAMA 
</HEADLINE>
<TEXT>
DİKKAT HAKEM VAR 
Ligin sonu yaklaştıkça hem zirvede hem dipteki oyunlara 'kader maçı' gözüyle bakılır oldu. En güvenilir olmaları, yere en sağlam basmaları gereken hakemler yine hatalarıyla konuşuldu 
     TAMER BAĞLAN 

     Peşin kazananları vardı, geride bıraktığımız haftanın. Salı günü Beşiktaş, nasıl Beşiktaş olduğunu kanıtlarcasına Nouma'yı gönderirken, taraflı tarafsız, spora gönül veren herkesin takdirini kazandı öncelikle. Geçen hafta bu sayfada belirttiğimiz ve beklentimiz de buydu zaten 100 yıllık Kartal'dan. Varsın kötü futbol oynasın ve ligin en altındakilere karşı bile zorlansın bundan böyle kazanırken. Üç cephede birden savaşan Kartal, şimdilerde mumla aransın. Son yaklaştıkça artan baskı, Beşiktaş'ı lig başındaki keyif veren kimliğinden uzaklaştırsın... Uzun lafın kısası sezonun ilk ve en anlamlı ödülüne hak kazanan Beşiktaşlı, lig sonunu beklemeden kulübüyle gururlansın... 
     Çarşamba akşamı, altıncı kez Türkiye Kupası'nı müzesine götürmeye hak kazanan Trabzonspor ikinci peşin kazananıydı haftanın. Erdinç, Ali Şen, Tayfun, Mehmet Yılmaz gibi gençlerle uzun soluklu bir yolculuğu hedefleyen Bordo - Mavililer, henüz ilk sezonunda meyvesini topladı ilkeli ve programlı tavrının. Bu nedenle hafta sonundaki golsüz rehavet mazur görülmeli. Yüksek müsadelerinizle tadını çıkarsınlar, yedi yıl sonra kupa kazanmanın... 
     Beş takım mutlu ayrılırken sahadan, hiç şüphe yok Beşiktaş'tan sonra en çok kazanan Kocaelispor'du. Aşağıda hesaplar baştan yapılacak mecburen. Düştü gözüyle bakılan Körfez, şimdi yeniden umut dolu. Bol gollü az tartışmalı maçlardan karlı çıkanlarsa, UEFA Kupası takipçileri Malatyaspor ve Ankaragücü oldu. Şu anda dört puan gerisindeler sadece, kendine ait tüm kötü rekorları kırarak ilerleyen Fenerbahçe'nin. Durum öyle gösteriyor ki, altıncılık bile çok büyük bir hedef bu sezon Sarı - Lacivertliler için... 
     Aykut Kocaman da başladıysa eğer hakemlere sitem etmeye, varın gerisini siz düşünün. "Önemli olan penaltı, ofsayt ya da gole neden veya engel olan hatalı bir karar değil" diyor, Türk futbolunun doğru sözlü hocası. "Maçı bir tarafın üzerine yıkacak olan takdir hakkı ve faul kararlarıdır" diye ekliyor ardından. Bu futbol oynayan, futbolun direkt içinde olanların bilebileceği, en önemli şikayet olmuştur hep. Özellikle üç büyüklerin rakipleri mağdur olsa da bu durumdan, başkaları da zaman zaman nasiplenmiştir Tıpkı, bu hafta İstanbul'daki Adanaspor, İzmir'deki Gençlerbirliği, Gaziantep'teki İstanbulspor gibi... 
     Öyleyse önce Galatasaray'ı 2-1 öne geçirebilecek buz gibi bir golün, ardından Adanaspor'u aynı skora taşıyabilecek bal gibi bir penaltının es geçilmesi, Erhan Sönmez sayesinde Ümit'in vuruşunun 'Tanrı'nın eli' muamelesi görmemesi, Gençlerbirliği aleyhine verilen hatalı penaltı ve son dakikada gole dönüşen yanlış faul kararı o kadar önemli değil bu açıdan bakılınca... 
     
     HAFTANIN 11'İ 
     Murat Adana 
     Şenol Göztepe 
     Hakkı Samsun 
     Zago Beşiktaş 
     İbrahim Adana 
     Ergün G.Saray 
     A.Hassan G.Birliği 
     Simao A.Gücü 
     Sinan Altay 
     Blatsis Kocaeli 
     Mithat Malatya 
     
     HAFTANIN TAKIMI 
     KOCAELİSPOR Denizli deplasmanı son şansıydı. Kaybedeceği puanlarla belki de birinci lige mendil sallayacaktı. Ancak Körfez ekibi zoru başardı, kritik bir galibiyetle umutlarını son haftalara taşıdı. 
     
     HAFTANIN TEKNİK DİREKTÖRÜ 
     TEVFİK LAV Ankaragücü'nü hızla ligin üst sıralarına taşıyor. UEFA Kupası'nı hedefleyen başkent ekibi Diyarbakır engelini de geçerken, tecrübeli hocanın üç puanda büyük emeği vardı. 
     
     HAFTANIN FUTBOLCUSU 
     MURAT Adana Galatasaray maçının son yarım saatinde adeta devleşti. Kalesindeki sayısız tehlikeyi inanılmaz kurtarışlarla önledi. Zamanlaması, yer tutuşu, yan toplardaki dikkati mükemmeldi. Alınan tek puanda büyük pay sahibiydi. 
     
     HAFTANIN HAKEMİ 
     CÜNEYT ÇAKIR Hakem hatalarının facia boyutuna ulaştığı bir haftada Trabzon-Göztepe maçını hatasız tamamladı. Otoritesi, üst düzeydeki fizik kondisyonu ile olumlu not aldı. Oyunun hızını kesmemek için büyük çaba harcadı. 
     
GOL KRALLIĞI Futbolcu Takım Maç Gol Okan Bursaspor 29 17 Necati Adanaspor 28 16 Augustine Ankaragücü 28 15 Fatih Trabzonspor 27 14      
     
ASİST KRALLIĞI Futbolcu Takım Maç Gol Pası Timuçin Malatya 23 13 Gökdeniz Trabzon 26 10 Murat Diyarbakır 26 9 Ortega Fenerbahçe 14 8      
     
     KART CEZALILAR 
     Kırmızı kart Yok 
     Sarı kart İlker Adanaspor , Fatih Altay , Hakan Kutlu Ankaragücü , İsmet, Ersen, Kabat Denizlispor , Muharrem Malatyaspor , El Saka Gençlerbirliği , Musa İstanbulspor 
     
     Haftanın maçları 
     Elazığ - Beşiktaş 0-1 Zago Dk. 47 
     Galatasaray - Adana 2-2 Cafer Dk 22, 
     Lukunku DK. 24 ve 51, Volkan Dk. 45 
     Altay - G.Birliği 3-3 Ahmet Hassan Dk. 14 ve 18, 
     Sinan Dk. 27 pen, 77, 90 2, Flip Dk. 47 
     Fenerbahçe-Samsun 1-1 Oktay Dk. 1, 
     Johnson Dk. 85 
     Trabzon - Göztepe 0-0 
     Malatya - Bursa 4-2 Fazlı Dk. 37, Junior Dk. 54, 
     Mithat Dk. 59, Mert Dk. 61, Emre Dk. 66, Sertan Dk. 73 
     Gaziantep - İst.Spor 4-3 Cenk Dk. 2, Petkov Dk. 3, 
     Bouazizi Dk. 13, Erdal Dk. 27, Viola Dk. 30, Maxim Dk. 72, Gürkan Dk. 88 
     A.Gücü - D.Bakır 3-1 Yılmaz Dk. 18, Celalettin Dk. 37, Agustine Dk. 72, Adem Dursun Dk. 78 
     Denizli - Kocaeli 1-2 İsmet Dk. 23, 
     Hüseyin Dk. 34, Lazarov Dk. 58 
     


SPOR 


























</TEXT>
</DOC>
