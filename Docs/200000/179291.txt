<DOC>
<DOCNO> 179291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/yasam/yas08.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
39 kilometre su altında yüzdü 
</HEADLINE>
<TEXT>

      HALUK ATALAY İstanbul 
   
   Omurilik felçlilerine yardım ve tekerlekli sandalyeler almak için rekor denemesi yapan eski SAT komandosu dalgıç 61 yaşındaki Namık Ekin, Karadeniz'den başlayıp yaklaşık 39 km. su altından yüzerek İstanbul Boğazı'nı geçti. Ekin, Sarayburnu açıklarından alınarak hastaneye götürüldü.Ekin, Karadeniz'den başlayıp yaklaşık 41.5 mil sualtından yüzerek İstanbul Boğazı'nı geçmek amacıyla Rumeli Feneri açıklarından 06.30 sıraları denize girdi. Rekor denemesinde, antrenörü ve Sualtı Sporları Federasyonu Teknik Kurul üyesi Levent Karataş ve bir noter de hazır bulundu. Ekin, yaptığı açıklamada, "2.5 yıldır çalışıyorum ama son üç aydır çok çalışıyoruz. Her gün 4-5 saat yüzüyoruz" dedi. 
   
   14 saatte tamamladı 
   Saat 20.10'da Sarayburnu açıklarından botla karaya çıkarılan ve yorgun olduğu görülen Ekin, kusmaya başladı. Bunun üzerine, ambulansla Özel Çamlıca Hayat Hastanesi'ne götürüldü. Ekin, yaklaşık 14 saat süren rekor denemesi süresince 39 kilometre su altında yüzdü. Karataş, yaptığı açıklamada, her şeyin yolunda olduğunu, Ekin'in uzun süre su altında kaldığı için vücut ısısının düştüğünü kaydetti. 
   
   
</TEXT>
</DOC>
