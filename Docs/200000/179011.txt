<DOC>
<DOCNO> 179011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur19.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hani kayıt parası alınmayacaktı Anne, valiye şikayet etti... 
</HEADLINE>
<TEXT>

     Bursa Valiliği'nce düzenlenen halk gününe katılan çaresiz anne, kayıt parası isteyen okul yöneticilerini vali yardımcısına şikayet etti. 
     Vali Yardımcısı Özay Peker başkanlığında İl Özel İdare Binası'nda yapılan halk gününe katılan Latife Kasım 38 adlı veli, maddi durumlarının iyi olmadığını, eşinin daha 3 gün önce işe girdiğini ve kirada oturduklarını söyledi. 
     Yasemin 17 , İbrahim 16 , Erhan 14 , Nermin 10 , Orhan 5 ve Mehmet 7 adında 6 çocuğu olduğunu kaydeden Kasım, ''Paramız olmadığı için 2 aydır elektriklerimiz kesik. Akşamları ev sahibinin verdiği gaz lambasının ışığında oturuyoruz. Mehmet'i okula yazdırmak için Dr. Necla Yazıcıoğlu İlköğretim Okulu'na gittim. Ancak kayıt için benden 100 milyon lira istediler. Bütün bu sıkıntılardan sonra bir de 100 milyon lira kayıt parası istenmesi bizi çileden çıkardı'' dedi. 
     Kasım, 4 çocuğunun okul masraflarını komşularının karşıladığını, okul yönetiminin durumlarını bilmesine rağmen, ısrarla 100 milyon lira istediğini ifade ederek, ''Fakir olanın çocuğu bu ülkede okuyamayacak mı '' derken göz yaşlarını tutamadı. 
     Vali Yardımcısı Özay Peker ise Milli Eğitim Bakanı Hüseyin Çelik'in kayıt parası alan idarecilerin cezalandırılacağını açıklamasına rağmen, okul yöneticilerinin bu konuda ısrarını sürdüğünü belirterek, İl Milli Eğitim Müdürlüğü'nden okul yönetimi hakkında gereğinin yapılmasını istedi. 
     
</TEXT>
</DOC>
