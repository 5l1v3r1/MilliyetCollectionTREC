<DOC>
<DOCNO> 182104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sondun10.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay adam Albay Anderson "Saddam'ı ölü görmek isterim" 
</HEADLINE>
<TEXT>

     Irak'ın Musul kentinde 22 Temmuz'da devrik Devlet Başkanı Saddam Hüseyin'in oğulları Uday ile Kusay'ın öldürüldüğü operasyona komuta eden Amerikalı Albay Joe Anderson, ''Saddam Hüseyin'i ölü görmeyi tercih edeceğini'' söyledi. 
     101. Hava İndirme Birliği 2. Tugayı Komutanı Anderson, Saddam'a, bulunması halinde teslim olma şansı verileceğini ve seçimin Saddam'a ait olacağını belirtti. 
     Saddam'a, çevresindeki muhtemel korumalar askerlere saldırmadığı sürece ateş açılmayacağını kaydeden Albay Anderson, ''Her zaman teslim olma şansı olacak. Nitekim ben, onun ölü olması halinde dünyanın daha iyi olacağını düşünüyorum'' dedi. 
     İnsan hakları örgütleri ve birçok Iraklı, Saddam'ın canlı ele geçirilmesini ve Baas Partisi'nin 34 yıllık yönetimi sırasında öldürüldüğü düşünülen 4 milyon insanın hesabını vermesini istiyor. 
     Saddam'ın mahkemede yargılanmasına gerek olmadığını düşünen Anderson, eski Yugoslavya Devlet Başkanı Slobodan Miloşeviç örneğini göstererek, ''Miloşeviç'in yargılanması neye yarar Bu bir sirk. Sonunda ne kanıtlanacak Dünyada bu adamın yaptıklarından kuşku duyan olduğunu sanmıyorum'' diye konuştu. 
     Saddam'ın nerede saklandığını ortaya çıkarmanın zor olduğunu belirten Anderson, devrik Devlet Başkanı'nın devamlı yer değiştirdiğini belirtti. 
     
</TEXT>
</DOC>
