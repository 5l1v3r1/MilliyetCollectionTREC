<DOC>
<DOCNO> 162461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/soneko24.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD YİK toplantısında ilk kez siyaset konuşmadı 
</HEADLINE>
<TEXT>

     Türk Sanayicileri ve İşadamları Derneği TÜSİAD Yüksek İstişare Konseyi YİK toplantısında ilk kez siyaset konuşulmadı. 
     TÜSİAD International Başkanı Aldo Kaslowski, toplantının yaklaşık 1.5 saat süren basına kapalı bölümünün ardından basın mensuplarının sorusu üzerine, ''İlk defa olarak siyaset konuşulmadı, hükümetimiz tenkit edilmedi, iş konuştuk, eleştiri yapmadan iş konuştuk'' dedi. 
     Kaslowski toplantıda özelleştirme ve Irak'ın yeniden yapılandırılması konularının da gündeme geldiğini ifade ederek, ''AB konusunda 2004 yılı sonuna kadar müzakerelerin başlaması ağırlıklı olarak konuşuldu'' dedi. 
     
     BOYNER'DEN ÖZİLHAN'A SÜRE UZATIMI ÖNERİSİ 
     Bu arada, Boyner Holding Yönetim Kurulu Murahhas Azası Cem Boyner'in Tuncay Özilhan'ın başkanlık süresini uzatmasını istediği ve diğer üyelerin de buna olumlu baktığı öğrenildi. 
     Son Genel Kurul'da ricaları kırmayarak bir yıl daha görevde kalan Özilhan'ın da, bu öneriye gülerek karşılık verdiği belirtildi. 
     Toplantıda, Başbakan Recep Tayyip Erdoğan'ın bürokrasi konusundaki şikayetine de destek verildiği bildirildi. 
     
</TEXT>
</DOC>
