<DOC>
<DOCNO> 171732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/siyaset/siy03.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tesadüfün böylesi 
</HEADLINE>
<TEXT>

   Neşter Operasyonu davasında tanıklık yapan eski Çalışma Bakanı Okuyan, SSK'nın nasıl dolandırıldığını, bir gün uçakta yanına gelen bir firma yetkilisinden öğrendiğini söyledi 
      ANKARA Milliyet 

   
   SSK'da yapılan yolsuzluklara ilişkin düzenlenen Neşter Operasyonu'nun dün geç saatlere kadar süren ikinci duruşması, Ankara 2 No'lu DGM'de elektriklerin kesik olması nedeniyle, CNN Türk'ün canlı yayın aracının jeneratörleri sayesinde tamamlanabildi. Duruşmada tanık olarak dinlenen eski Çalışma Bakanı Yaşar Okuyan, SSK'ya fahiş fiyatla sarf malzemeleri satıldığını uçakta olduğu bir sırada öğrendiğini söyledi. Kimsesiz hastalar üzerinde bilimsel çalışmalar yapmakla suçlanan Doç. Dr. Barbaros Dokumacı ise, "Ben bilimsel çalışmalar yaptım" dedi. 
   
   Uçakta öğrendim 
   Okuyan, uçakta bir firma temsilcisinin yanına gelerek, iyileştirici sarf malzemelerinin fahiş fiyatla SSK'ya satıldığını kendisine söylediğini anlattı. Firma temsilcisinin, "Şayet ortopedi veya kardiyoloji malzemelerinde tek taraflı bir indirim yaparsanız hiçbir firma şik yetçi olmaz" dediğini belirten Okuyan, "Ben de bunu SSK'daki dönemin Protokol Komisyon Başkanı Demirhan Atasoy'a söyledim. Yüzde 30'luk indirim yapıldı. Fakat 10 gün sonra indirim geri alındı" dedi. Tıbbi malzeme satan firmalardan tehdit alıp almadığı sorusuna, "Allah'a çok şükür dağa kaldıracak halleri yok" yanıtını veren Okuyan, suç duyurusunda bulunduğu için pişman olmadığını söyledi. 
   
   'Bilimsel çalışmalar yaptım' 
   Eskişehir'de, kimsesiz hastalar üzerinde izinsiz bilimsel çalışmalar yaparak, ölümlerine neden olduğu iddia edilen Dokumacı da, çalışmaların Osmangazi Üniversitesi'nde yapıldığını iddia etti. Kendilerinin de Anadolu Üniversitesi'nde bilimsel çalışmalar yaptıklarını, bu çalışmaların da Etik Kurul kararıyla yapıldığını ve SSK'ya k r ettirdiğini savunan Dokumacı, çalışmaların izinli yapılıp yapılmadığını ise açıklamadı. Savcı Ömer Süha Aldan'ın delillerin karartılma riskine karşı 100'er bin dolar kefaletle tahliye edilen 8 sanığın tutuklanması istemini reddeden DGM Başkanı Yunus Karabıyıkoğlu, eski SSK Genel Müdürü ile CHP'li Kemal Kılıçdaroğlu'nun tanık olarak dinlenmesine karar vererek, duruşmayı erteledi. 
   
   Yaşar Okuyan'ı h kim savundu    ALTAN BURGUCU Ankara 

   Neşter operasyonu davasında tanık olarak dinlenen eski Çalışma ve Sosyal Güvenlik Bakanı Yaşar Okuyan'a sanık avukatlarının sorgular gibi soru sormalarına Mahkeme Başkanı Yunus Karabıyıkoğlu tepki gösterdi. Sanık avukatlarının yolsuzluklarda ne gibi sorumlulukları bulunduğu sorusu üzerine Okuyan, SSK gibi kurumlarda alınması gereken önlemlerin bu kurumların yönetim kurullarınca belirlenmesi gerektiğini, kendisinin doğrudan sorumluluğu bulunmadığını söyledi. Sanık avukatlarının sorularının sürmesi üzerine Karabıyıkoğlu, "Tanığa, sorgular gibi soru sormayın. Sanık muamelesi yapmayın" dedi. 
   
   
</TEXT>
</DOC>
