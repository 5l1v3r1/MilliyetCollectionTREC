<DOC>
<DOCNO> 174112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/guncel/gun03.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
20 bin öğretmen için başvurular başlıyor 
</HEADLINE>
<TEXT>

   ANKARA Milliyet 

   
   Milli Eğitim Bakanlığı'nın MEB atayacağı 20 bin öğretmen için başvurular bugün başlıyor. MEB'in, "http atama.meb.gov.tr" adresindeki 2003 Yılı İlk Atama Elektronik Başvuru Formu'nu dolduran öğretmen adayları, en yakın başvuru bürolarından birine giderek başvurularını resmi hale getirecek. 22 Ağustos'a kadar sürecek başvurular için adayların Devlet Memurluğu Sınavı DMS , 2002-Kamu Personeli Seçme Sınavı KPSS ve 2003 KPSS - Öğretmenlik sınavlarından en az birine girmiş ve atanmak için yeterli puanı almış olması şartı aranacak. İlk defa atanacakların 1 Ocak 1964 ve sonraki tarihte doğmuş olmaları istenirken, askerliğini yapmamış olanların atamanın yapılacağı tarihi takip eden celp dönemine kadar memuriyete atanmasında askerliği bakımından herhangi bir sakınca bulunmadığını belgelemeleri gerekecek. İngilizce, Rehber Öğretmenliği alanları ile Arapça dersi öğretmenliği başvurularında ise, bakanlık başarı ölçüsüne göre yapılan atanmalardan sonra, adaylar kontenjan sınırlılığında KPSS'den aldıkları puan üstünlüğüne göre değerlendirilecek. 
   
   
</TEXT>
</DOC>
