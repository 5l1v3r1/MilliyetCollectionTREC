<DOC>
<DOCNO> 161502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo04.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milliler başta ve sonda atıyor... 
</HEADLINE>
<TEXT>

     12. Avrupa Şampiyonası 7. Eleme Grubu'ndaki 5. maçında yarın Slovakya ile karşılaşacak A Milli Futbol Takımı, Milli Takımlar Teknik Direktörü Şenol Güneş döneminde yaptığı 36 maçta, gol yollarında ilk yarılarda daha etkili oldu. 
     Ay-yıldızlı ekip, Şenol Güneş döneminde filelere gönderdiği toplam 51 golden 26'sını ilk, 24'ünü ikinci yarılarda, 1'ini de 17. Dünya Kupası'nda Senegal maçının uzatma bölümünde kaydetti. 
     Son 3 maçında gol atamayan Türkiye'nin, gol yollarındaki en etkili olduğu bölüm maçların ilk ve son 15 dakikaları. Milliler ilk çeyrekte 11, son çeyrekte ise 10 gol kaydetti. 
     
     İKİNCİ YARIDA DAHA ÇOK GOL YİYOR 

     A Milli Futbol Takımı, yedikleri gollerin büyük bölümünü maçların 2. yarılarında kalesinde görüyor. 
     Şenol Güneş döneminde yaptığı 36 maçta kalesinde 34 gol gören Türkiye, bunlardan 14'ünü ilk yarılarda, 20'sini ise 2. yarılarda yedi. 
     Milliler, kalesinde gördükleri gollerin büyük bölümünü son yarım saatte yiyor. Bu bölümde rakipler toplam 16 kez Türkiye filelerine gol attı. 
     
     GOL ATMA VE YEME DAKİKALARI 

     A Milli Futbol Takımı'nın, Şenol Güneş yönetiminde yaptığı 36 resmi ve özel maçta gol atma ve yeme dakikaları şöyle 
     

Süre Dk Attığı Yediği 01-15 11 5 16-30 7 5 31-45 8 4 46-60 7 4 61-75 7 8 76-90 10 8      Milliler, uzatma bölümünde de 1 gol attı. 
     
</TEXT>
</DOC>
