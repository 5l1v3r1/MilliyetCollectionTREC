<DOC>
<DOCNO> 150586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/ekonomi/eko12.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Enka, Irak'ta altyapı işi alabilir 
</HEADLINE>
<TEXT>

     EKONOMİ SERVİSİ 

     Financial Times'ın haberine göre Türkiye, Irak'taki inşaat kontratları için bastırıyor, 600 milyon dolarlık ilk önemli kontratını da imzalamış durumda. Gazetenin konu ile ilgili haberinde, Türkiye'nin Irak'a ambargo sonucu 30 milyar doları aşan kayıpları olduğu hatırlatılarak, Türk şirketlerinin şimdi Irak'ın yeniden yapılanmasından pay almaya çalıştıkları belirtildi. 
     Türkiye'nin taşeron olarak Irak'ın 600 milyon dolar değerinde altyapı işini alabileceği kaydedilerek, "Bu iş için iki finalist olan ABD'li Parsons ve Bechtel firmalarının Türk Enka ile iyi ilişkileri bulunuyor" denildi. 
     Bu arada Bayındırlık Bakanı Zeki Ergezen, Irak'taki yeniden yapılandırmadan pay almayı bekleyen Türk firmalarını uyardı. Ergezen, ABD'nin kendi çıkarları gereği Türk firmalarının Irak'ta iş almasını istemeyebileceğini belirtti. 
     


SİYASET 




























</TEXT>
</DOC>
