<DOC>
<DOCNO> 197523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/guncel/gun10.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçileri rehin alan 3 terörist yakalandı 
</HEADLINE>
<TEXT>

   Ordu DHA 
   
   Gölköy'de, 3 PKK KADEK'li odun kesmeye giden 21 orman işçisini rehin aldı. Jandarma teröristleri ölü ele geçirirken, işçileri de kurtardı. İşçiler, dün sabah iki kamyonla Emirler Köyü Derealan Yaylası'na gitti. Saat 07.30'de odun kesmeye başlayan işçilere havaya ateş ederek yaklaşan 3 terörist, "Sizleri rehin alıyoruz" diyerek bir araya topladı. Bu sırada teröristlere görünmeden kaçmayı başaran Necdet Çıtak 63 , Soner Çıtak 22 ve Muhlis Yiğit 55 durumu Gölköy İlçe Jandarma Komutanlığı'na bildirdi. Operasyon başlatan jandarma, 21 işçiyi olay yerinden 5 kilometre uzaklıktaki Kabaalan mevkiine götüren teröristlere "Teslim ol" çağrısında bulundu. Uyarılara ateşle karşılık veren 3 terörist yaklaşık yarım saat süren çatışmada öldürüldü. İşçiler çatışmadan yara almadan kurtuldu. Ordu Valisi Kemal Yazıcıoğlu, "Teröristlerin üzerinden 2 Kalaşnikof ve bir M -16 tüfekle çok sayıda mermi, örgütsel dokümanlar çıktı" dedi. 
   
   
   
</TEXT>
</DOC>
