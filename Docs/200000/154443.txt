<DOC>
<DOCNO> 154443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sonspo07.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım, eski futbolcularla fikir alışverişi yaptı 
</HEADLINE>
<TEXT>

     Fenerbahçe Kulubü Başkanı Aziz Yıldırım, eski futbolcularla biraraya gelerek, futbol takımıyla ilgili fikir alışverişinde bulundu. 
     Aziz Yıldırım'ın Kalamış'ta bir restoranda verdiği öğle yemeğine, asbaşkan ve kulüp sözcüsü Atilla Kıyat, genel sekreter Vedat Olcay ve eski futbolculardan Cemil Turan, Can Bartu, Abdullah Çevrim, Engin Verel, Ercan Aktuna, Nedim Doğan, Ziya Şengül, Fikret Kırcan, Burhan Sargın, Selçuk Yula, Melih Ilgaz, Şükrü Ersoy, Halit Deringör ve Fuat Selen katıldı. 
     Yemekten önce bir açıklama yapan Atilla Kıyat, kulübe emeği geçmiş herkesin düşüncesini almak istediklerini belirterek, eski futbolcularla gelecek sezon futbol takımı için neler yapılabileceği konusunda fikir alışverişinde bulunacaklarını söyledi. 
     Gazetecilere toplantının başında görüntü için izin verilirken, daha sonra yemek basına kapatıldı. 
     
</TEXT>
</DOC>
