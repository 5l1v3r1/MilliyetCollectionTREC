<DOC>
<DOCNO> 168618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/guncel/agun.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir çivi bile çakılmadan 5 trilyonluk fatura çıkarıldı 
</HEADLINE>
<TEXT>
Formula bizim neyimize 
Türkiye'nin tanıtımı için büyük önem taşıyan yarışların yapılacağı alanın altyapı ve tesis inşaatı çalışmaları bürokrasiye takıldı 
     AYDIN HASAN Ankara 

     Formula 1 F1 otomobil yarışlarının yapılacağı İstanbul'daki alanın altyapı ve tesis inşaatı çalışmaları bürokrasi engeline takıldı. Alanın turizm bölgesi ilan edilmesinin beklendiği proje çerçevesinde, sadece bürokratik işlemler için 5 trilyon liranın üzerinde masraf yapıldı. 
     
     RUHSAT SORUNU 
     İstanbul Ticaret Odası İTO 2005 İstanbul Grand Prix'sinin pist inşaatı için Vakıflar Genel Müdürlüğü'nden 2 bin 250 dönümlük araziyi 20 yıllığına kiraladı. Pendik, Kartal, Tuzla, Akfırat ve Orhanlı belediyeleri sınırları içinde kalan arazide, ruhsat sorunu ortaya çıkınca imar planı yapılamadı. Bunun üzerine alanın turizm bölgesi ilan edilmesi için girişimlerde bulunuldu. 
     İTO Başkanı Mehmet Yıldırım, ortaya çıkan bürokratik engellerle ilgili Başbakan Yardımcısı Mehmet Ali Şahin'e şik yette bulundu. Şahin, yaptığı değerlendirmede, "Bu Türkiye için çok güzel bir proje. Ancak girişimciler, bürokrasi engeline takılmış. Bir çivi bile çakılmadan 5 trilyonun üzerinde masraf yapılmış. Böyle şey olmaz" dedi. 
     Yıldırım ise F1'in İstanbul'da yapılmasının Türkiye'nin tanıtımı açısından büyük önem taşıdığını belirterek, sorunlarını Avusturya gezisi sırasında Başbakan Recep Tayyip Erdoğan'a da aktaracağını kaydetti. Yıldırım şunları söyledi 
     "Türkiye'de niye yatırım yapılmıyor Bu sorunun cevabının en güzel örneklerinden birini biz yaşıyoruz. Araziyi yılda 360 bin dolara kiraladık. Beş belediyenin hudutları içinde olduğu için Bayındırlık Müdürlüğü imar planı yapamadı. Bu yolla ruhsat alma imk nımız olmadığı için Turizm bölgesi ilan edilmesi girişiminde bulunduk. Bu olduğu zaman imar planı yapılacak. Bunun için de dokuz yerden istenen görüşleri bekliyoruz. 
     
     AMA KARARLIYIZ 
     Daha işe başlamadan işlemler için 5 trilyonun üzerinde masraf yaptık. Sadece imza tasdikleri için 675 milyar lira noter masrafımız olmuş. İşe başladığımızda 60 milyon dolarlık yatırım için devlete 10 milyon dolar civarında harç ödemiş olacağız. Ama kararlıyız, 2004'ün aralık ayında tesislerin teslimini yapacağız." 
     
     

</TEXT>
</DOC>
