<DOC>
<DOCNO> 183031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/guncel/gun04.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçak parası tutuklattı 
</HEADLINE>
<TEXT>

   Böbrek ameliyatı için 500 milyon lira aldığı iddia edilen Adana Devlet Hastanesi'nde görevli Op. Dr. Hakan Burak Güzel, cezavine gönderildi 
      FATİH KARAÇALI Adana DHA 

   
   Cumhurbaşkanı Ahmet Necdet Sezer'in doktoru Hacettepe Üniversitesi Kalp Damar Cerrahisi Anabilim Dalı Başkanı Prof. Dr. İlhan Paşaoğlu'nun bıçak parası istediği gerekçesiyle görevinden uzaklaştırılmasının ardından, böbrek ameliyatı için 500 milyon lira aldığı iddia edilen Adana Devlet Hastanesi'nde görevli Op. Dr. Hakan Burak Güzel de tutuklandı. 
   Kahveci Mehmet Çelik 34 , böbreklerindeki taşı düşürmek için Güzel'le özel muayenehanesinde görüştü. İddiaya göre, Güzel hastadan 500 milyon lira bıçak parası istedi. Çelik'in şik yeti üzerine polis önceden seri numaraları alınan banknotları muayenehanedeki bir çekmecede ele geçirdi. Gözaltına alınan Güzel, çıkarıldığı nöbetçi mahkemece tutuklandı. 
   
   'Sekreterim almış' 
   Polisteki ifadesinde parayı sekreterinin aldığını öne süren Güzel, nöbetçi mahkemede, "Hasta muayehaneme geldi. Ağrısı vardı, iğne yaptım. Filmlerini getirmesini söyledim. İkinci gelişinde filmlerine baktım, hastaneye yatması gerektiğini söyledim. Giderken sekreterime bir şeyler bırakmış. Kendisinden ben bir şey almadım" dedi. 
   Savcılıkça serbest bırakılan sekreter Türkan Ünlükayaoğlu ise "Ben doktorun talimatı olmadan böyle bir yapamam. Doktor bana 'Parayı al' dediği için aldım" diye konuştu. Sekreterin, parayı aldıktan sonra Çelik'e üzerinde doktorun kaşesi bulunan "Devlet Hastanesi'ne yatırılması" yazılı bir not k ğıdını hastaya verdiği belirlendi. 
   Adana Devlet Hastanesi Başhekimi Dr. Mehmet Yağcı, idari soruşturma açtıklarını belirterek, "Çirkin bir hadise. Şik yet halinde gereğini yaparız. Sürgünden, meslekten mene kadar her şey olabilir" dedi. 
   
   
</TEXT>
</DOC>
