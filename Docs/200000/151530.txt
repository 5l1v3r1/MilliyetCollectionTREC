<DOC>
<DOCNO> 151530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/yasam/yas08.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cambaz, ip üstünde ölüyor 
</HEADLINE>
<TEXT>

     İHSAN DÖRTKARDEŞ DHA 

     Almanya'nın Bremen kentinde bir sirkte tel üzerinde bisikletle gösteri yapan iki cambazdan biri dengesini kaybedince, 12 metreden yere çakıldı. İki direk arasında gerilen teli bisikletle geçmek isteyen cambazın omzuna diğer arkadaşı çıktı. Elindeki denge sopası ile gösterisine başlayan cambaz, kısa süre sonra dengesini yitirdi. Salonu dolduranlar, bu nefes kesen gösteriyi izlerken, cambazın yere çakılışını dehşet içinde seyretti. Bisikletli cambazın omuzlarında gösteri yapan diğer cambaz ise tele son anda tutunarak kurtulmayı başardı. Başının üzerine beton zemine çakılan cambaz, çağrılan ambulansla hastaneye kaldırılmak istenirken hayatını kaybetti. Amatör bir kameramanın saniye saniye kaydettiği kanlı biten gösterinin ardından izleyiciler salondan çıkarıldı. 
     


YAŞAM 























</TEXT>
</DOC>
