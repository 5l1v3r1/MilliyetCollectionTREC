<DOC>
<DOCNO> 166794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sondun02.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"ABD askerleri gelecek 10 yılda Irak'ta kalmak zorunda kalabilir" 
</HEADLINE>
<TEXT>

     Amerikalı 4 yıldızlı emekli general Barry McCaffrey Amerikan askerlerinin gelecek on yıl boyunca Irak'ta kalmak zorunda kalabileceğini söyledi. 
     Irak tarafından işgal edilen Kuveyt'in kurtarılması için 1991'de yapılan 1. Körfez Savaşı'nda 24. mekanize piyade tümenine komuta ettikten sonra 1996'de ordudan emekli olan MacCaffrey, BBC televizyonun Newsnight Haberakşamı programına yaptığı açıklamada gelecek 12 ayın ABD için çok zorlu geçebileceği uyarısında bulundu. 
     McCaffrey, ''Önümüzde çok karışık, tehlikeli ve şiddet dolu bir ortam ile uğraşmak zounda kalacağımız bir yıl var. Irak'ta Kürtler, Şiiler ve Sünnilerden oluşan ve birbirleriyle savaşan fraksiyonlar mevcut'' dedi. 
     ABD güçlerinin uluslararası takviyelerle kısa dönemde durumla başa çıkabileceğini belirten McCaffrey ancak güçlerinin üçte ikisini Irak, Afganistan ve Güney Kore'de konuşlandırmış durumdaki ABD ordusunun bu durumu uzun dönemde sürdüremyeceğini savundu. 
     McCaffrey, ''Irak'taki ittifak güçleri, güvenlik ve istikrarı yaratmaya yönelik operasyonları tek başlarına yürütemezler. Irak'ın kendi güvenliğini sağlayacak yetenekteki Irak polis gücünü ve yeni Irak ordusunu kurmak zorundasınız'' diye konuştu. 
     Amerikan halkına gerçeğin anlatılmasının hayati önem taşıdığını vurgulayan McCaffrey ''Amerikan halkına yardımcı olmayan bir dille konuşulduğu kanısındayım. Amerikan halkına ve ABD silahlı kuvvetlerine karşı açık sözlü olmak zorundayız'' dedi. 
     
</TEXT>
</DOC>
