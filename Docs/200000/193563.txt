<DOC>
<DOCNO> 193563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sonspo24.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Letonya'da Pahars Türkiye maçında şüpheli 
</HEADLINE>
<TEXT>

     Letonya Milli Takımı'nın forveti Mairan Pahars'ın, 12. Avrupa Futbol Şampiyonası play-off ilk maçında Türkiye karşısında forma giyme şansının az olduğu bildirildi. 
     Letonya Milli Takımı Teknik Direktörü Aleksandr Starkovs, yaptığı açıklamada, Mairan Pahars'ın, takımı Southampton ile yaptığı antrenman sırasında sol ayak bileğinden sakatlandığını belirterek, ''Bu oyuncu, takımla birlikte antrenmanlara çıkacak ancak oynayıp oynamayacağından emin değiliz'' dedi. 
     Elemelerde 4. grupta mücadele eden Letonya, grupta 2. olarak play-off oynama şansını yakalamıştı. 
     Letonya ile Türkiye arasındaki ilk maç 15 Kasım'da Letonya'da, rövanşı, 19 Kasım'da İstanbul'da yapılacak. 
     Letonya'nın açıklanan aday kadrosu şöyle 
     Kaleciler Aleksandrs Kolinko Rostov , Andrejs Piedels Skonto Riga , Andris Vanins Torpedo Metallurg 
     Savunma Igors Stephanovs Beveren , Mihails Zemlinskis, Olegs Blagonadezdins, Aleksandrs Isakovs, Valentins Lobanovs Skonto Riga , Dzintars Zirnis Liepajas Metalurgs , Maris Smirnovs, Igors Koroblovs FK Ventspils 
     Orta alan Vitalijs Astafjevs Admira Wacker , Juris Laizans ÇSKA Moskova , Imants Bleidelis Viborg , Andrejs Rubins Shinnik , Vladimirs Kolesnicenko Torpedo Metallurg , Igors Semjonovs, Jurgis Pucinsks Skonto Riga 
     Forvet Maris Verpakovskis, Mihails Miholaps Skonto Riga , Andrejs Stolcers Fulham , Vits Rimkus FK Ventspils , Marian Pahars Southampton , Viktors Dobrecovs Liepajas Metalurgs . 
     
</TEXT>
</DOC>
