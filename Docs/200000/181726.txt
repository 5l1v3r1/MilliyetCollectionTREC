<DOC>
<DOCNO> 181726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sonspo15.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal, Malatyaspor karşısına 12. galibiyet için çıkacak... 
</HEADLINE>
<TEXT>

     Birinci Süper Futbol Ligi'nde 2003-2004 sezonuna iyi bir başlangıç yaparak ilk 4 maçını da kazanan Beşiktaş, rakiplerine puan kaptırmıyor. 
     Ligin son şampiyonu siyah-beyazlılar ayrıca, geçen sezondan itibaren yaptığı son 11 lig maçını da kazanarak, muhteşem bir grafik sergiliyor. 
     Geçen sezon 16 Nisan Çarşamba günü erteleme maçında Diyarbakırspor ile deplasmanda karşılaşan ve 1-0 yenilen Beşiktaş, o tarihten itibaren ligde yaptığı son 11 lig maçını da kazanmayı başardı. ''Kara Kartallar'', tam 158 gündür rakiplerine puan yüzü göstermiyor. 
     Beşiktaş, 5. haftanın açılış maçında yarın evinde Malatyaspor engelini de aşarak, seriyi 12 maça çıkarmayı amaçlıyor. 
     
     GÖZÜNÜ REKORA DİKTİ 
     Seri galibiyetlerle taraftarlarını sevindiren Beşiktaş, aynı zamanda gözünü kendisine ait olan üst üste galibiyet rekoruna dikti. 
     ''Kara Kartallar'', şampiyonluğa ulaştığı 1959-60 sezonunda ligde üstüste 13 maç galip gelerek, 45 yılı geride kalan ligde bu alanda rekoru halen elinde bulunduruyor. 
     Beşiktaş, yarın sahasında Malatyaspor, 6. haftada Güngören Mimar Yahya Baş Stadı'nda İstanbulspor ile yapacağı maçları da kazanırsa, bu rekoru egale edip, 7. haftada Trabzonspor önünde BJK İnönü Stadı'nda rekorunu geliştirmek için sahaya çıkacak. 
     
     11 MAÇLIK SERİ 
     Beşiktaş'ın geçen sezondan başlayan 11 maçlık galibiyet serisinde elde ettiği sonuçlar şöyle 
     
     
2002-2003 Sezonu Beşiktaş-Fenerbahçe 2-0 Elazığspor-Beşiktaş 0-1 Beşiktaş-Altay 2-0 Adanaspor-Beşiktaş 0-1 Gençlerbirliği-Beşiktaş 1-2 Beşiktaş-Galatasaray 1-0 Samsunspor-Beşiktaş 3-4 2003-2004 Sezonu Samsunspor-Beşiktaş 1-3 Beşiktaş-Bursaspor 1-0 Beşiktaş-Ankaragücü 3-0 Denizlispor-Beşiktaş 2-3 
     
     REKOR SERİ 
     Beşiktaş'ın, 1959-60 sezonunda 10. ile 22. haftaları arasında tam 13 lig maçını üstüste kazanarak, şimdiye dek hiçbir takımın erişemediği dönemde aldığı sonuçlar şöyle 
     
     
Ankara Demirspor-Beşiktaş 0 - 1 Altay-Beşiktaş 0-3 Beşiktaş-İzmirspor 1-0 Beşiktaş-Karşıyaka 6-0 Galatasaray-Beşiktaş 0-1 Beşiktaş-Şekerhilal 1-0 Beşiktaş-Ankaragücü 2-0 Gençlerbirliği-Beşiktaş 0-1 Hacettepe-Beşiktaş 1-2 Beşiktaş-Fenerbahçe 1-0 Beşiktaş-Vefa 2-1 Beşiktaş-Beykoz 3-0 Beşiktaş-Altay 1-0 
     
</TEXT>
</DOC>
