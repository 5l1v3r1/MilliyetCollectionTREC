<DOC>
<DOCNO> 152962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sondun28.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarık Aziz son noktayı koydu ''Saddam yaşıyor'' 
</HEADLINE>
<TEXT>

     Irak'ın eski Başbakan Yardımcısı Tarık Aziz'in, sorgulaması sırasında, Saddam Hüseyin'in yaşadığını söylediği bildirildi. 
     USA Today gazetesinin üst düzey bir savunma yetkilisine dayanarak verdiği habere göre, açıklanmayan bir yerde sorgulanan Aziz, 20 Mart ve 7 Nisan'da, Irak'ın başkenti Bağdat'ta Irak lideri ve iki oğlunu hedef alan hava saldırısından sonra Saddam'ı gördüğünü söyledi. 
     Yetkili, ancak sorgulamayı yapanların Aziz'in diğer konularda yalan söylediği kanısında olduklarını belirtti. 
     Irak savaşının komutanı General Tommy Franks, dün Aziz'in sorgulaması sırasında pek çok bilgi verdiğini belirtmiş, ancak bunları açıklamamıştı. 
     Franks, ''Bilmediğimiz şey, bu bilgilerin doğru olup olmadığı. Bunu belirlemek zaman alacak'' demişti. 
     ABD'nin hazırladığı en çok arananlar listesinde 43. sırada bulunan Tarık Aziz, geçen Perşembe günü teslim olmuştu. 
     




</TEXT>
</DOC>
