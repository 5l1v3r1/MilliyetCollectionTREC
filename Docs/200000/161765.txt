<DOC>
<DOCNO> 161765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/guncel/gun05.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nüfus memurunun gazabına uğradılar 
</HEADLINE>
<TEXT>
Sözlüğe bakıp soyadı dağıtmış 
Hilvan'da dönemin nüfus memurunun sözlükten bakarak 'salak', 'satan', 'sağır' gibi soyadları verdiği köylüler, birbiri ardına dava açıyor 
     Şanlıurfa'nın Hilvan ilçesine bağlı köylerde yaşayan vatandaşlar, Soyadı Kanunu çıktığı dönemde görev yapan nüfus memurunun inanılmaz uygulamasının cezasını çekiyor. Memurun sözlükten aynı harflerle başlayan "salak", "satan", "sağır", "tavuk", "tarak" gibi soyadları verdiği köylüler, birbiri ardına açtıkları davalarla Hilvan'a "Türkiye'nin en çok soyadı teşhisi davası açılan ilçesi" unvanını kazandırdı. 
     Avukat Müslüm Akalın, baro dergisinde yayımlanan "Nüfus Memurunun Hilvan'a Yaptığı" başlıklı yazısında, dönemin nüfus memurunun, her köye, alfabenin bir harfiyle başlayan kelimeleri soyadı olarak verdiğinin, bir harfin yetmediği köylerde ikinci, üçüncü harflerle devam ettiğinin belirlendiğini kaydetti. 
     
     Sözlük yüzlerce soyadı demek 
     Yazıya göre, 1935'te nüfus memuru Mahmut Nedim Efendi, kaymakamın, soyisimlerini vatandaşın seçeceğini belirtmesine rağmen muhtarların işi kendisine bırakacaklarından emindi. Mahmut Nedim Efendi, kaymakamlıkta bulduğu sözlüğü görünce beyninde bir kıvılcım çaktı Sözlükte yüzlerce kelime vardı ve bu yüzlerce soyadı demekti İşte bazı örnekler 
     B - Uluyazı, Faik, Estağfurullah, Bahçecik köylerine Balık, Benzemiş, Bekarciğeri, Biyer, Benzin, Beyinsiz, Binek, Balçık, Burun, Büdük, C - Karacurun, Konaç, Çakmak, Kavalık köylerine Cami, Cahil, Ceran, Cıtma, Canbaz, Cetiz, Cer, Cins, Caz, Cici, Culamak, Cular, Cıtır, 
     S - Arıncak ve Karun köylerine Salak, Satan, Sağır, Saçması, Sakıt, Saklama, Saklantı. 
     

</TEXT>
</DOC>
