<DOC>
<DOCNO> 154823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/soneko14.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara Kurumlar Vergisi rekortmeni Türk Telekom 
</HEADLINE>
<TEXT>

     Türk Telekom, 6 trilyon 376 milyar liralık vergiyle, Ankara'nın kurumlar vergisi rekortmeni oldu. 
     Ankara Defterdar Vekili Cemal Boyalı, 2002 yılı Nisan ayında bin 182 kurumlar vergisi beyannamesi verilen Ankara'da, bu yıl Nisan ayında verilen beyanname sayısının 59 bin 229 olarak gerçekleştiğini bildirdi. Boyalı, böylece beyanname sayısında yüzde 11'lik bir artış sağlandığini ifade etti. 
     2002 yılı Nisan ayında kurumlar vergisi mükellefleri 12 katrilyon 178 trilyon 757 milyar 126 milyon lira gelir beyan ederken, söz konusu tutarın bu yıl 7 katrilyon 444 trilyon 264 milyar 680 milyon liraya düştüğünü kaydeden Boyalı, tahakkuk eden verginin de 2002 yılında 3 katrilyon 258 trilyon 860 milyar 698 milyon lira, bu yıl ise 1 katrilyon 821 trilyon 601 milyar 831 milyon lira olarak gerçekleştiğini vurguladı. 
     Ankara Defterdar Vekili, bu şekilde bir önceki yıla göre beyan edilen gelirde yüzde 39, tahakkuk eden vergide ise yüzde 44'lük bir azalma meydana geldiğini ifade etti. 
     
     TELEKOM LİDER 

     Boyalı'nın verdiği bilgiye göre, kurumlar vergisi beyan döneminde Türk Telekom, 2002 yılı için 1 katrilyon 787 trilyon 920 milyar 706 milyon lira gelir bildiriminde bulundu. 
     Geçen yılın vergide Ankara ve Türkiye ikincisi olan Türk Telekom, bu yıl tahakkuk eden 6 trilyon 376 milyar 211 milyon liralık vergiyle, Başkentin kurumlar vergisi rekortmenleri listesinde ilk sıraya çıktı. 
     Ziraat Bankası, 415 trilyon 765 milyar 272 milyon liralık vergi ile ikinci sırada yer alırken, Türkiye Petrolleri Anonim Ortaklığı da TPAO 127 trilyon 829 milyar 215 milyon liralık vergi Ankara üçüncüsü oldu. 
     İlk 10'a kamu 9, özel sektör ise 1 kuruluşunu soktu. 
     Özel sektörden ilk 10 arasına, sadece 34 trilyon 956 milyar lira kurumlar vergisi ile listede 9. sırada yer alan FNSS Savunma Sis. A.Ş girebildi. 
     Ankara'nın kurumlar vergisi rekortmenler listesinin ilk sıralarında bulunan kuruluşların önemli bölümünün kamu kuruluşu olması da dikkati çekti. 
     Bu arada 1 katrilyon 463 trilyon liralık kurumlar vergisi ile geçen yılın Ankara ve Türkiye birincisi Merkez Bankası, bu yıl 26 trilyon 636 milyar liralık vergi ile 12. sıraya indi. 
     Ankara'nın kurumlar vergisi rekortmenleri listesindeki ilk 25'in 18'ini kamu, 7'sini ise biri adı açıklanmayan özel sektör kuruluşları oluşturdu. 
     Ankara Defterdar Vekili Cemal Boyalı'nın açıkladığı kurumlar vergisi rekortmenleri listesinde yer alan firmalar ile beyan ettikleri gelir ve tahakkuk eden vergi tutarları şöyle 


     

Unvanı Gelir Vergi Milyon TL Milyon TL Türk Telekom telekomün. 1.787.920.705 536.376.211 Ziraat Bankası bankacılık 1.385.884.243 415.765.272 TPAO ham petrol tic. 483.965.273 127.829.215 Halk Bankası bankacılık 422.494.485 126.748.345 Şeker Fabrikaları 357.177.380 107.153.214 DHMİ hava kontrolü 279.074.252 83.722.275 İller Bankası yat.kal.ban. 263.992.292 79.197.687 T.M.O hububat 138.603.127 41.580.938 FNSS Zırhlı araç iml. 116.520.299 34.956.089 TKİ kömür satışı 97.502.808 29.250.842 Aselsan elekt.mak.iml. 89.030.608 26.709.182 Merkez Bankası bankacılık 88.789.981 26.636.994 inşaat taahhüt 80.990.827 24.297.248 TEDAŞ elektrik dağıtım 73.213.756 21.964.126 TUSAŞ uçak imalatı 69.303.465 20.791.039 N.V Türkse P.A.Ş petr.arama 106.491.117 16.916.435 Havelsan elekt. mak. parçası 49.221.687 14.766.506 DMO Gen. im. san 39.497.202 11.849.160 T.Kalkınma Bankası bankacılık 34.727.240 10.418.172 Orman G.M Dön. Ser. Merkez Ş.M 33.753.519 10.126.055 Park Termik El.San. elekt. ür. 30.008.401 9.002.520 OHS İş Ortaklığı yol İnşaatı 26.214.128 7.864.238 Eti Holding madencilik 25.142.405 7.542.721 Man Türkiye A.Ş kamyon oto im. 22.027.912 6.608.373 Güriş İnşaat inşaat-taahhüt 20.677.325 6.200.197      Adının açıklanmasını istemiyor. 
     
</TEXT>
</DOC>
