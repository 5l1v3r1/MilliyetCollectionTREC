<DOC>
<DOCNO> 163582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/ekonomi/eko07.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'IMF'ye ihtiyaç kalmaz' 
</HEADLINE>
<TEXT>

     PINAR AKTAŞ İstanbul 

     Başbakan Vekili ve Dışişleri Bakanı Abdullah Gül, Türkiye'nin 2004'ten sonra IMF'ye ihtiyacı kalmamasını umduklarını söyledi. Gül, dün Conrad Otel'de BM Uluslararası Çocuklara Acil Yardım Fonu UNICEF Genel Direktörü Carol Bellamy'yi kabulünden sonra bir gazetecinin "Başbakan'ın Malezya'da yaptığı açıklamalar 2004 sonunda Türkiye'nin IMF'siz yoluna devam edeceği şeklinde yorumlanıyor" diye hatırlatması üzerine şöyle dedi 
     "Bu bir arzudur. Şüphesiz 2003 sonu göstergeleri, 2004'ün uygulamaları ortaya çıktığında bu arzumuzu gerçekleştirip, gerçekleştiremeyeceğimizi göreceğiz. Ama hükümetimizin de Başbakan Erdoğan'ın kanaati de başarılı olacağımız yönündedir." 
     
     Ortadoğu uyarısı 
     Daha sonra İktisadi Araştırmalar Vakfı'nca düzenlenen toplantıda bir konuşma yapan Gül, savaşı sonrasında Ortadoğu'da yeni bir durumun ve imk nların ortaya çıktığının görüldüğünü ifade etti. Dış politikada Ortadoğu'nun ihmal edilmemesi gerektiğini vurgulayan Gül, "Ortadoğu'nun geleceğine yapılacak yatırım aynı zamanda ülkemizin de geleceğine yapılacaktır" dedi. 
     

</TEXT>
</DOC>
