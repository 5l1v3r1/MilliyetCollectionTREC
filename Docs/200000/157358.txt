<DOC>
<DOCNO> 157358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sontur37.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Matrix Reloaded, Vizontele'nin rekorunu geçti... 
</HEADLINE>
<TEXT>

     Tüm dünyada aynı anda gösterime giren ''Matrix-Reloaded'', Türkiye'de de izlenme rekoru kırdı. 
     Warner Bross Türkiye temsilciliğinden edinilen bilgiye göre, 136 kopya ile 264 salonda gösterime giren ''Matrix-Reloaded'', Türkiye tarihindeki en geniş gösterimi gerçekleştirdi. 
     Wachowski kardeşlerin devrim yaratan Matrix üçlemesinin ikinci bölümü olan ''Matrix-Reloaded'' filmini, ilk gün 144 bin 601 kişi izleyerek, tüm zamanların en yüksek ilk gün açılış rakamını elde etti. 
     Türkiye'de bundan önceki ilk gün açılış rekoru, 106 bin 310 kişi ile ''Vizontele''ye aitti. ''Vizontele''yi, 97 bin 244 kişi ile geçtiğimiz aralık ayında gösterime giren ''Yüzüklerin Efendisi İki Kule'' takip etmişti. 
     Eylül 1999'da gösterime giren Matrix üçlemesinin ilk filmi ise Türkiye'de 59 hafta boyunca sinemalarda gösterimde kalmış ve toplam 1 milyon 354 bin 812 kişi tarafından izlenmişti. 
     
</TEXT>
</DOC>
