<DOC>
<DOCNO> 188842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sonspo22.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham, SFX Spor Grubu'ndan ayrıldı.. 
</HEADLINE>
<TEXT>

     İngiltere Milli Takımı Kaptanı David Beckham, kendisini dünyanın en çok bilinen futbol yıldızı yapan spor şirketinden ayrıldığını söyledi. 
     Real Madrid'in yıldız oyuncusu Beckham, SFX Spor Grubu'nu bıraktığını ve şu an için yeni bir ticari anlaşmayı düşünmediğini, sadece futbola konsantre olmak istediğini bildirdi. 
     Beckham, futbol ile ilgili işlerinden ise SFX vekili Tony Stephens'ın sorumlu olmaya devam edeceğini kaydetti. 
     SFX ile sözleşmesinin bitmesine daha 2 yılı olan Beckham, şu anki sponsorlarıyla çalışmaya devam edeceğini söyledi. 
     SFX, Beckham ile aralarında ünlü markaların da bulunduğu birçok sponsorluk anlaşmasını da kapsayan yıllık 10 milyon paund'dan fazla bir miktara sözleşme imzalamıştı. 
     Stephens, Real Madrid ile Beckham'ın Manchester United'dan transferi için 25 milyon paund'a anlaşmasının ardından 4.2 ile 5.7 milyon paund arasında da yıllık ücret için sözleşme imzalamıştı. 
     Yıldız futbolcunun net servetinin 50 milyon paund'dan fazla olduğu tahmin ediliyor. 
     
</TEXT>
</DOC>
