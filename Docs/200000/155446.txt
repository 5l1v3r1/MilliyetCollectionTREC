<DOC>
<DOCNO> 155446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sontur20.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, yıllardır düşman saydığı Halkın Mücahitleri ile dost oldu... 
</HEADLINE>
<TEXT>

     ABD yıllarca terörist olarak nitelendirdiği Irak topraklarında üslenen Halkın Mücahitleri Örgütü ile işbirliği yaparken bu ülkedeki faaliyetlerine izin verdi. 
     
     SAVAŞ İLE LİSTE DEĞİŞTİ 

     ABD'nin yıllarca Terörist Örgütler Listesi'nden eksik etmediği Halkın Mücahitleri'nin Irak topraklarındaki faaliyetleri yeni boyut kazandı. ABD'nin Irak topraklarında, İran sınır bölgesine yakın kesimdeki karargahlarında kalmasına izin verdiği Halkın Mücahitleri' kampına giren Alman ARD Televizyonu, askeri faaliyetlerin tüm hızıyla devam ettiğini belirledi. Üniformaya benzer tek tip kıyafet giyen kadın militanlar tanklarla ve silahla atış talimleri yaparken, ABD yönetimi bir süre önce bu örgütün faaliyetlerine izin verildiğini açıkladı. 
     
     İRAN TEPKİSİ 

     İran Radyosu, ABD yönetiminin Halkın Mücahitleri' örgütü ile işbirliğine gitmesine tepki gösterdi. Radyo, İran topraklarında yıllardan bu yana kanlı eylem yapan Halkın Münafıkları' olarak nitelendirdiği örgüte destek çıkan ABD'nin bu tutumu ile Terörist yüzünü' ortaya koyduğunu savundu. 
     İran'ın "Münafıklar Ordusu" olarak nitelendirdiği, silahlı gücü Irak topraklarında bulunan Halkın Mücahitleri, 1979 İslam Devrimi'nden sonra 1981 yılının sonlarında Paris'te kuruldu. 
     
</TEXT>
</DOC>
