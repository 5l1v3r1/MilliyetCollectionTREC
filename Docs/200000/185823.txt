<DOC>
<DOCNO> 185823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sonspo23.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom Eylül ayında yerlebir.. 
</HEADLINE>
<TEXT>

     Birinci Süper Futbol Ligi'nde şampiyonluk, Avrupa Şampiyonlar Ligi'nde öncelikle gruptan çıkmayı hedefleyen Galatasaray, geride kalan Eylül ayı içinde yaptığı maçlarda istediği saha sonuçlarını alamadı. 
     Sarı-kırmızılılar, geçen ay, 2'si Avrupa Şampiyonlar Ligi'nde, 3'ü de Birinci Süper Lig'de olmak üzere oynadığı toplam 5 resmi maçta sadece 1 galibiyet elde edebildi. 
     Galatasaray, bu dönem içinde, sadece zor günler yaşayan Adanaspor'u deplasmanda 2-0 yenmeyi başarırken, Birinci Süper Lig'de Konyaspor'a 1-0, Avrupa Şampiyonlar Ligi'nde Juventus ve Real Sociedad'a aynı skorlarla 2-1 yenildi. 
     ''Cim Bom'', kendi sahasındaki Fenerbahçe derbisinde de 2-2'lik skorla beraberliğe razı oldu. 
     
     5 MAÇTA 5 GOL ATABİLDİLER 
     Galatasaray, eylül ayında oynadığı 5 resmi maçta toplam 5 gol atabildi. 
     Sarı-kırmızılıların maç başına gol oranı oldukça düşük kalırken, bu karşılamalarda kalesinde ise 6 gol gördü. 
     Galatasaray, eylül ayını, Birinci Süper Lig puan cetvelinde Beşiktaş, Fenerbahçe ve İstanbulspor'un ardından dördüncü, Avrupa Şampiyonlar Ligi'nde ise 0 puanla, Juventus, Real Sociedad'ın ardından, sadece 1 golü bulunan Olympiakos'u averajla geçerek 3. sırada tamamladı. 
     
</TEXT>
</DOC>
