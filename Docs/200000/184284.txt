<DOC>
<DOCNO> 184284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun04.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Schwarzennegger'in çıplak fotoğrafları ortaya çıktı 
</HEADLINE>
<TEXT>

     ABD'nin California eyaletinde daha önce ertelenen valilik seçimlerine üst mahkeme yeşil ışık yakarken, Cumhuriyetçilerin dünyaca ünlü adayı aktör Arnold Schwarzennegger'in çıplak fotoğrafları ortaya çıktı. 
     Sivil Özgürlükler Birliği'nin American Civil Liberties Union-ACLU , oy kullanma makinelerinin eski olmasını gerekçe göstererek yaptığı şikayet üzerine Amerikan Federal Yüksek Mahkemesi'nin seçimleri erteleme kararını, Temyiz Mahkemesi bozdu. 
     ACLU'nun Avusturyalı Schwarzennegger karşısında, şu anki California Valisi, Demokrat Gray Davis'e destek verdiği seçimler, öngörüldüğü gibi 7 Ekim'de yapılacak. 
     
     ARNOLD'UN ÇIPLAK FOTOĞRAFLARI 

     Bu arada, yakından takip edilen California valilik seçimleri heyecanla beklenirken, eski aktör ve vücut şampiyonu Schwarzennegger'in çıplak fotoğrafları ortaya çıktı. 
     ''www.drudgereport.com'' adlı internet sitesi, eski dünya vücut şampiyonunun şimdiye kadar varlığı bilinmeyen ve sansasyonel fotoğrafçı Robert Mapplethorpe tarafından çekilmiş çıplak fotoğraflarını ele geçirdiğini bildirdi. 
     İnternet sitesinde, Cumhuriyetçi adayın arkadan çekilmiş çıplak bir fotoğrafı yayınlanırken, çıplak fotoğrafların Mapplethorpe'un New York'taki evinde kilitli kasada saklandığı belirtildi. 
     Eşcinsel ilişkileri fotoğraflarında kullanmasıyla tanınan Mapplethorpe'un resimlerini sergilediği ''www.mapplethorpe.org'' internet sitesinde yer alan çıplak fotoğraflardan, isimsiz untitled olan ve 1981'de çekilen bir çıplak fotonun da Schwarzennegger'e ait olduğu iddia edildi. 
     
</TEXT>
</DOC>
