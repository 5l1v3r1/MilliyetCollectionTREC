<DOC>
<DOCNO> 167956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/yasam/yas01.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ormanlar yine cayır cayır 
</HEADLINE>
<TEXT>

Bodrum ve Marmaris’in ormanlık alanlarında art arda çıkan yangınlarda toplam 290 hektarlık alan tahrip oldu 
     YAŞAR ANTER, MUSTAFA SARIİPEK Muğla DHA 

     Bodrum’un Göl - Türkbükü, Ortakent - Yahşi beldeleri ile Yokuşbaşı Mevki’nde ve Marmaris’in ormanlık alanlarında dün art arda yangın çıktı. Toplam 290 hektarlık alanda etkili olan yangınların kontrol altına alınması için çevre sakinleri ve ekipler seferber oldu. Göl - Türkbükü’ne bağlı Eski Gölköy’de, rüzg rdan birbirine çarpan elektrik tellerinden çıkan kıvılcım otları tutuşturdu. Ormanlık alana yayılan yangında 250 haneli köydeki üç ev kül oldu. 90 hektar alan yandı. 
     Ortakent - Yahşi beldesi yakınlarındaki makilik alanda da aynı sebeple başlayan yangında 2 hektar alan tahrip oldu. Torba Mahallesi’ndeki Yokuşbaşı Mevki’ndeki çöplük alanında yangın çıktı. Alevler, çam alanlarının bulunduğu ormanlık alana sıçradı. 
     
     Valilik’te kriz masası 
     Marmaris’in Orhaniye beldesi yakınlarındaki Kızkumu mevkiinde 16.15’te bilinmeyen bir nedenle çıkan yangın kısa sürede 200 hektarlık alana yayıldı. Orhaniye ve Keçibükü köylerinin bir kısmı tahliye edildi. Yangına 3 uçak, 8 helikopter, 150 orman işçisi, 150 asker ve 5 arazözle müdahale ediliyor. Muğla Valiliği’nde yangınlarla ilgili Kriz Masası oluşturuldu. 
     

</TEXT>
</DOC>
