<DOC>
<DOCNO> 166167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yazar/pulur.html </URL>
<DATE> 2003/06/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Ah şu futbolcular " 
</HEADLINE>
<TEXT>

     Nedense maç, antrenman, transfer dışında bizde futbolcularla ilgili başka şeyler yazılmaz, eğer biraz çapkınsa, at yarışlarına ya da oyuna düşkünse... 
     Zaman zaman eski futbolcularla birlikte oluruz, kendi dönemlerinde geçen öyle ilginç olayları anlatırlar ki, niye bunlar o zaman duyulup yazılmamış, deriz. 
     Meslektaşımız Atilla Türker "yeşil sahalardan komik anılar"ı "Ah şu futbolcularöda bir araya getirmiş... x 
     
     MESELA Beşiktaşlı Ali Gültiken’den... 
     Sovyetler Birliği maçına çıkılacak, milli kadroyu Tınaz Titiz açıklamış, 11 oyuncu sahaya çıkmış, yedekler daha soyunma odasında, masada bir tabak meyve var, Hasan Vezir bir elmayı dişlerken, hoca içeriye girmiş, kızmış 
     "Millet şeyinden soluyor, sen elma yiyorsun " 
     Hasan Vezir gayet sakin 
     "Bizi de oynat da, biz de şeyimizden soluyalım " 
     
     SARIYER - Fenerbahçe maçı, Rıdvan, Sarıyer’de oynuyor, Fenerbahçe’nin sağında ve solunda Erdoğan Arıca ile Cem Pamiroğlu var... 
     Cem Pamiroğlu bir ara Rıdvan’a kızıyor 
     "Git oğlum, öbür kanatta oyna " 
     Rıdvan boynunu büküyor 
     "İyi ama, Erdoğan abi de beni buraya yolladı, ben şimdi nerede oynayayım " 
     
     MİLLİ lig kurulmadan, İstanbul’un önemli takımları İzmir, Adana, Ankara gibi şehirlere gider özel maçlar yaparlardı. 
     Böyle bir Fenerbahçe - Karşıyaka maçı, hakem, belli ki otoritesini gösterecek Lefter’e takıyor 
     "Sert oynuyorsun, atarım " 
     Biraz sonra aynı uyarı 
     "Sert oynuyorsun, atarım " 
     Lefter’in de tepesi atıyor 
     "Atarsan at " 
     Dütt, Lefter dışarı... 
     Lefter koşup soyunma odasına gidiyor, tribünler başlıyor 
     "Lefter içeri, hakem dışarı " 
     Gürültüden maç oynanamıyor, sonunda başka bir hakem bulunuyor, yan hakem yapılıyor, yan hakem de orta hakem oluyor, asıl hakem çıkıyor, Lefter geliyor maç başlıyor. 
     
     BİR hakem daha... 
     Hilmi Ok, Bursa’da Trabzon maçını yönetiyor, az bir seyirci var, tribündeki bir adam durmadan Trabzon takımına taktik yağdırıyor 
     "Ali Kemal orta yap, Necmi boş " 
     "Şenol, kaleyi terk etme, Turgay kademeye gir, Necati adamını tut, Kadir faul yapma " 
     Adam sadece Trabzon’a talimat yağdırsa neyse, Hilmi Ok’un da işine karışıyor 
     "Hoca faul var " 
     "Hocam bu ofsayt " 
     Üstelik her dediği de doğru, Hilmi Ok, o bağırdıktan sonra düdük çalmak zorunda kalmış gibi oluyor. 
     Sonunda maçı durduruyor, tribüne doğru gidiyor, polislere "Şu seyirciyi dışarı çıkarın " diyecek, adam başına geleceği anlıyor 
     "Hakemmm, hakemmm Ben çişe gidiyorum, maçı, beş dakika, sen idare et " 
     
     OYUNCUSUYLA, hakemiyle, seyircisiyle futbol bir başka alemdir, Atilla Türker, bu kapıyı biraz aralayıp hoş, güzel şeyler gösteriyor. 
     - 
     x Ümit Yayıncılık 
     
     

</TEXT>
</DOC>
