<DOC>
<DOCNO> 197966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sondun24.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin Terörist saldırı uyarısı aldık 
</HEADLINE>
<TEXT>

     Güney Amerika ülkesi Arjantin, istihbarat servislerinden terörist saldırı uyarısı aldığını açıkladı. 
     Arjantin Savunma Bakanı Jose Pampuro, yerel bir radyoya yaptığı açıklamada, ''Dün, Arjantin'in terörist saldırıyla karşı karşıya kalabileceği yönünde iki yabancı istihbarat servisiyle ulusal istihbarat servislerinden bilgi aldık'' dedi. 
     Pampuro, konuyla ilgili ayrıntılı açıklama yapmazken, ülkenin önde gelen gazetelerinden Clarin, adının açıklanmasını istemeyen bir hükümet yetkilisine dayandırdığı haberinde, uyarıda saldırının Arjantin'deki Amerikan, İngiliz, İtalyan ve İsrail çıkarlarına yönelik olabileceğinin belirtildiğini bildirdi. 
     Arjantin'de 1990'lı yıllarda Yahudi ve İsrail hedeflerine yönelik kanlı bombalı saldırılar düzenlenmişti. 
     
</TEXT>
</DOC>
