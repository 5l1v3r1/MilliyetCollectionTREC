<DOC>
<DOCNO> 167704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/dunya/adun.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Conilerin morali sıfır 
</HEADLINE>
<TEXT>

Irak'ta pusular, keskin nişancılar, sabotajlar, alışamadıkları yabancı kültür ve sıcaktan bezen Amerikan askerleri 'Eve dönmek istiyoruz' diyor 
     DIŞ HABERLER SERVİSİ 

     Gece gündüz etkisini kaybetmeyen kavurucu sıcaklar, hiç alışamadığı tamamen yabancı bir kültür, son günlerde iyice can sıkıcı bir hal alan silahlı saldırılar ve yalnızlık duygusu Irak'taki Amerikan askerinin moralini alabildiğine bozdu. 
     Bu gözlem İngiliz yayın kuruluşu BBC'ye ait. Bağdat muhabiri Keith Adams'ın izlenimlerini aktardığı BBC'nin internet sitesindeki habere göre, Irak'ta ne için bulunduğunu ve ne kadar süre daha kalacağını merak eden Amerikalı askerin tek özlemi var Bir an önce eve dönmek. 
     Irak'ta geniş bir bölgeyi gezerek Amerikalı askerlerle konuştuğunu aktaran Adams, nöbet tutan, devriye gezen veya kontrol noktalarında görev yapan askerlerin öncelikle kendilerini h l işgal gücü olarak görmediklerini ve bu yüzden de kendilerine yapılan saldırıları bir türlü anlayamadıklarını belirtti. 
     Habere göre, medya ile konuşmaları yasak olmasına karşın kimliğini gizli tuturak Adams'a içini döken bir asker, "Buraya onlara yardım etmek için geldik. Bize şükran duymaları gerekirken ateş açıyorlar. Anlayamıyorum" diye konuştu. 21 yaşındaki Oklahomalı yeni evli kadın asker ise açıkça korktuğunu söyledi, "Korkuyorum çünkü her sabah uyandığımda 'Acaba bugünü de çıkarabilecek miyim ' diye kendime soruyorum. Bu belirsizlikten kendimi Tanrı'ya sığınarak korumaya çalışıyorum. O isterse yaşarım diyorum" dedi. 
     Irak'ta her yerde hazır ve nazır olan Humvee cipi içindeki bir başka asker, bir taraftan etrafı kolaçan ederken bir taraftan tedirgin bir biçimde şöyle konuştu 
     "Bu insanlar hakkında kötü şeyler söylemek istemiyorum fakat bize çok sinsice saldırıyorlar. Karşımıza dikilip savaşmalarını tercih ederdim." 
     Bir başkası sokakta oynayan çocukları göstererek, "fedailer"in bunları nasıl bir tuzak haline dönüştürdüğünü tarif etti. Aynı asker Irak'ta Amerikan işgal gücü olarak değil, uluslararası bir güce bağlı olarak görev yapmasını tercih edeceğini vurguladı. Adams'a göre, fiziki koşullar da Amerikan askerini canından bezdiriyor. Tam teçhizat içinde stres ve kan ter içinde geçen günler, gece aynı bunaltıcı sıcaklık, yetersiz su ikmali, pislik moralleri her saat kemirip duruyor. 
     
DİKEN ÜSTÜNDE      Dün Bağdat Üniversitesi kampusunda bir ABD askerinin, meşrubat kuyruğunda beklerken arkasından yaklaşan bir saldırgan tarafından tabancayla başından vurulup öldürülmesi, kentte görev yapan silah arkadaşlarının sinirlerini iyice gerdi. Olayın ardından üniversite yakınlarında yol güvenliğini sağlayan bu Amerikan askerinin caddede seyretmekte olan araca tabancasını doğrultmasının nedeni, sürücünün hızlı seyretmesiydi. 
     
     

</TEXT>
</DOC>
