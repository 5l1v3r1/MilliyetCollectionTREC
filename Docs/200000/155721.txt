<DOC>
<DOCNO> 155721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/ekonomi/eko11.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik’e 25 milyon euroluk IFC kredisi 
</HEADLINE>
<TEXT>

     EKONOMİ SERVİSİ 

     Arçelik, IFC ile Romanya’daki firması Arctic’in yeni yatırımlarında kullanılmak üzere 25 milyon euroluk kredi anlaşması imzaladı. 
     İmza törenine Dünya Bankası İkinci Başkanı ve IFC Başkanı Peter Woike, IFC Güney Avrupa ve Orta Asya Direktörü Khosrow Zamani ve IFC Türkiye Ülke Müdürü Sujata N. Lamba ve Arçelik Genel Müdürü Nedim Esgin katıldı. Esgin, "Bu bizim IFC ile yapmış olduğumuz altıncı anlaşma. Şu ana kadar toplamda 240 milyon dolarlık anlaşma imzalamışız. Bu anlaşma, miktar olarak bizim daha önce imzaladığımız miktarlardan çok düşük ancak bizim için önemi şu İlk defa olarak yurtdışında aldığımız bir şirket için kredi alıyoruz" dedi. 
     Şu anda Arctic’in yüzde 91’ine sahip olduklarını kaydeden Esgin bu ay tüm hisseleri alıp tamamıyla Arçelik bünyesine katacaklarını söyledi. 
     

</TEXT>
</DOC>
