<DOC>
<DOCNO> 187102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur20.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz davasında tahliye... 
</HEADLINE>
<TEXT>

     İzmir'de tanıştığı 15 yaşından küçük bir kızı kaçırarak, tecavüz ettiği gerekçesiyle 10 yıla kadar ağır hapis cezası istemiyle yargılanan sanık, tahliye edildi. 
     Sivas 2. Ağır Ceza Mahkemesi'ndeki duruşmaya, tutuklu sanık Yusuf S. 24 katılırken, tutuksuz yargılanan babası Tamer ve üvey annesi Aynur S. ile mağdura B.Ö 14 katılmadı. 
     Sanık avukatı Murat Güler, müvekkilinin tahliyesini isterken, Cumhuriyet Savcısı da esas hakkındaki mütalaasında suçun vasıf ve mahiyetinin değişme ihtimali olduğundan tutuklu sanığın tahliye edilmesini talep etti. 
     Mahkeme heyeti, mağdura B.Ö'nün hamilelik durumunun son bulduğuna dair raporun geldiğini, ancak ''bakireliğinin bozulup bozulmadığına'' dair raporun henüz mahkemeye ulaşmadığını belirtti. 
     Mahkeme, Yusuf S'nin tutuksuz yargılanmak üzere serbest bırakılmasına karar vererek, duruşmayı erteledi. 
     İddianamede, Yusuf S. ile babası ve üvey annesi hakkında TCK'nın 430 1 maddesi gereğince 10 yıla kadar ağır hapis cezası isteniyor. 
     Sanık avukatı Güler, daha önceki açıklamalarında, anatomik yapısı nedeniyle kızlık zarı bozulmadan hamile kalan mağdure B.Ö'nün, yargılama sona ermeden, doğum sırasında kızlık zarının bozulması halinde, sanık hakkında TCK'nın cezayı artıran 418 2 maddesinin uygulanacağını ifade etmişti. 
     
</TEXT>
</DOC>
