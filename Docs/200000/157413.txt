<DOC>
<DOCNO> 157413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/spor/spo06.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NEFES NEFESE 
</HEADLINE>
<TEXT>

32. Tofaş Rallisi'nin ikinci gününde yine Bruno Thiry ile Serkan Yazıcı'nın çekişmesi vardı. Yazıcı, bir dakika gerisindeki rakibini bugün yakalamak için mücadele verecek 
     FUAT ERCAN - MURAT AĞCA 

     Yarış kızıştı 
     32. Tofaş Rallisi, Peugeot 206'nın Belçikalı pilotu Bruno Thiry ile Ford'un sürücüsü Serkan Yazıcı'nın nefes kesen mücadelesine sahne oluyor. Şampiyonadaki iki WRC'nin, iki usta pilotundan biri, ilk gün ele geçirdiği liderliği ikinci gün de korurken, Yazıcı bir dakikalık bir farkla rakibinin ensesine yapıştı. Süper 1600 kategorisinin iddialı isimlerinden Volkan Işık üçüncü, Ercan Kazaz dördüncü, İtalyan pilot Paolo Andreucci de beşinci durumda bulunuyor. 
     
     Yaprak dökümü 
     BUGÜN koşulacak dört etapla sona erecek olan rallide ikinci gün tam bir yaprak dökümü yaşandı ve start alan 48 araçtan ancak 36'sı finişi görebildi. Ender Alkoçlar, Osman Tüter, Mustafa Bayraktar, Beyler etabında takla atarken, Hakan Dinç, Güven Bostancı, Ahmet Hasbay, Mehmet Besler, Murat Ersönmez, Yağız Avcı, Sinan Pulat, Fatih Kara ve Nejat Avcı, vites kutusuyla lastiklerinde meydana gelen problemler nedeniyle yarış dışı kaldı. 
     
Lastik savaşları      RALLİDE büyük çekişme yaşanan Süper 1600 Kategorisi'ndeErcan Kazaz'ın dün yaptığı itirazla karıştı. Citroen pilotu Kazaz, rakibi Fiat Abarth ekibinin yarışlarda standart dışı lastik kullandığını ileri sürerek Hakemler Kurulu'na itirazda bulundu. Kurul, inceleme sonunda başvuruyu reddetti. Kazaz'a bu sonuçsuz itirazı 600 Euro'ya patladı. 
     
Şölen bugün sona eriyor      İZMİR'DE yapılan 32. Tofaş Rallisi, bugün koşulacak dört etap sonrasında saat 16.00'da Fuar Alanı'nda sona erecek. Sürücüler bugün, Efe, Gödence, Beyler B1 ve B2 etaplarını katederek finişe girecek. 
     
Tahincioğlu memnun      OTOMOBİL ve Motor Sporları Başkanı Mümtaz Tahincioğlu, Avrupa Ralli Şampiyonası ayağını oluşturan Tofaş Rallisi'nin, Türkiye'nin yüzakı olduğunu söyledi. Tahincioğlu, "Organizasyonda hiçbir aksaklık yaşanmıyor. Bu ralli Avrupa'nın en iyisi olmaya aday" dedi. 
     
Seyirciye özel şov      TOFAŞ Rallisi'nde dün seyirciler için iki özel etap koşuldu. Pınarbaşı Pisti'ndeki seyirci etabındaki çift kalkışta ralliseverler, hoşça vakit geçirdi. Özellikle yarışın WRC'deki iki önemli ismi ve favorisi Bruno Thiry ile Serkan Yazıcı şovları ilgiyle izlendi. 
     
İkinci gün sıralaması 1. Bruno Thiry Belçika Peugeot 1 55 47.5 2. Serkan Yazıcı Türkiye Ford 1 56 48.9 3. Volkan Işık Türkiye Fiat Punto 2 01 45.7 4. Ercan Kazaz Türkiye Citroen 2 02 25.4 5. Paolo Andreucci İtalya Fiat Palio 2 02 30.0 6. Ethem Genin Türkiye Renault 2 04 43.4 7. Murat Akdilek Subaro 2 05 45.9 8. Celal Gülerhan Mitsubishi 2 06 09.4 9. Burak Çukurova Ford 2 08 15.1 10. Taner Şengezener Fiat 2 10 17.4      
     

</TEXT>
</DOC>
