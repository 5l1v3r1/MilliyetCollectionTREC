<DOC>
<DOCNO> 177735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/siyaset/asiy.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözleri DEHAP kararında 
</HEADLINE>
<TEXT>
   66 DYP'linin Meclis hayali 
   Yüksek Seçim Kurulu DEHAP'ın oylarını iptal ederse DYP 66 milletvekiliyle Meclis'te temsil edilecek. Buna karşılık AKP'den 41, CHP'den 24 kişinin milletvekilliği düşecek 
      AYDIN HASAN ANKARA 

   
   DYP yönetimi, Yüksek Seçim Kurulu'nun YSK kararını beklemeden olası Meclis Grubu'nun listesini çıkardı. YSK'nın DEHAP'ın genel seçimde aldığı oyları iptal etmesi durumunda, DYP, 66 milletvekiliyle Meclis'te temsil edilen parti haline gelecek. Eski başbakanlardan Tansu Çiller ile Yıldırım Akbulut da milletvekili olacak. 
   Ankara 2. Ağır Ceza Mahkemesi, parti örgütlerini tammış gibi göstererek evrakta sahtecilik yaptıkları gerekçesiyle DEHAP yöneticilerini mahk m etti. Mahkemenin kararının temyiz duruşması, 11 Eylül'de Yargıtay'da yapılacak. Mahkeme kararının Yargıtay'da onanması durumunda, DEHAP'ın oylarının iptaline ilişkin kararı YSK verecek. YSK'nın DEHAP'ın aldığı oyları yok sayması durumunda, yüzde 10'luk ülke barajının belirlenmesinde baz alınan oy sayısı yeniden tespit edilecek. Bu durumda, DYP yüzde 10 barajını aşacak. DYP yönetimi, YSK'nın DEHAP'ın oylarını yok sayma yönünde karar aldığı varsayımına dayalı olarak, olası Meclis Grubu ile milletvekiliğini kaybedeceklerin listesini oluşturdu. Listeye göre, DYP listesinden seçime giren 66 aday milletvekili seçilecek. Buna karşılık AKP'den 41, CHP'den 24 kişinin milletvekilliği düşecek. Bağımsız olarak seçildikten sonra DYP'ye geçen Iğdır milletvekili Dursun Akdemir de, milletvekilliğini kaybedecek. Bağımsız olarak seçilen DYP Genel Başkanı Mehmet Ağar Elazığ ve Mehmet Tatar Şırnak nedeniyle 68'e çıkan sayı, Ufuk Söylemez ve Aydın Menderes'in DYP'den istifası nedeniyle yeniden 66'ya inecek. 
   
   İşte 66 isimden birkaçı 
   DYP listesinden seçime giren ve milletvekili olabilecek 66 kişiden bazıları şöyle Halit Dağlı, Kazım Barışık, İsmet Atilla, Musa Konyar, Turhan Güven, Ömer Barutçu, Orhan Keçeli, Yıldırım Akbulut, Mehmet Ali Bayar, Mehmet Sağlam, Ayfer Yılmaz, Tansu Çiller, Sedat Bucak, Eyüp Aşık, Kamer Genç. 
   
   Her DEHAP'lı AİHM'ye gidecek    GÖKÇER TAHİNCİOĞLU Ankara 

   Yargıtay'ın, DEHAP'ın 3 Kasım seçimlerine evrakta sahtecilik yaparak katıldığı yönünde karar vermesi, YSK'nın da bu karara dayanarak DEHAP'ın oylarını iptal etmesi halinde, seçimde DEHAP'a oy veren 1 milyon 900 bin 660 kişiye Avrupa İnsan Hakları Mahkemesi'ne AİHM başvuru yolu açılacak. 
   AİHM, DEHAP seçmenlerinin, seçme haklarının elinden alındığı yönünde karar verirse Türkiye, her seçmen için ayrı ayrı tazminat ödemek yükümlülüğüyle karşı karşıya kalacak. 3 Kasım seçimleri öncesi Yargıtay Başsavcılığı, YSK'ya DEHAP'ın da seçime katılabileceğini bildirdi. Başsavcılık, sonra DEHAP'ın alınmamasını istedi. YSK, bu talebi reddetti. DEHAP yöneticileri hakkında dava açıldı ve 4 yönetici hapse mahk m edildi. Yargıtay, DEHAP'ın temyizini eylül ayında karara bağlayacak. Yargıtay'ın cezayı onaması durumunda DYP, DEHAP'ın oylarının iptalini isteyecek. YSK, oyları iptal ederse bu partiye oy verenlerin oyları yok sayılacak. 
   
   
</TEXT>
</DOC>
