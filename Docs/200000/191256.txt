<DOC>
<DOCNO> 191256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur37.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtman Ersanlı "Şu anda millet can çekişiyor" 
</HEADLINE>
<TEXT>

     Genç Parti Genel Başkan Yardımcısı Kurtman Ersanlı, ''Şu anda millet can çekişiyor'' dedi. 
     Ersanlı, partisinin İl Divan Toplantısı'na katılmak için geldiği Sinop'ta, Genç Parti'nin emin adımlarla iktidara ilerlediğini, halkın tek umudunun partileri olduğunu savundu. 
     Hükümeti eleştiren Ersanlı, ''Şu an millet can çekişiyor. Çok sinsi planlarla Türkiye Cumhuriyeti Devleti çökertilmeye çalışılıyor. Gelin geleceğimize sahip çıkalım. Bu ülkenin makus kaderini birlikte yıkacağız'' diye konuştu. 
     Genç Parti'nin ülke sorunlarını bölgesel halde masaya yatırdığını belirten Ersanlı, ekipler halinde bölgelerde sorunları tartışıp, ortaya çıkan görüşleri bir tutanak halinde genel merkeze sunduklarını bildirdi. 
     
</TEXT>
</DOC>
