<DOC>
<DOCNO> 161593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/siyaset/siy03.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nas, Özdemir'le yollarını ayırdı 
</HEADLINE>
<TEXT>

     ANAP il başkanlarının Genel Başkan Ali Talip Özdemir'e "ayak uydurmakla" suçladığı Genel Başkan Yardımcısı Nesrin Nas, partisinin Özdemir döneminde "özgürlükçü çizgisinden sapma eğilimine girdiğini" öne sürerek, görevinden istifa etti. Ocaktaki kongrede en yüksek oyu alarak MKYK'ya giren Nas, geçen sürede Özdemir'le görüş ayrılıkları yaşadı. Nas, birkaç kez istifa girişiminde bulundu. Hafta başında il başkanları toplantısında "Yardımcıları Genel Başkana ayak uyduramıyor" eleştirisine uğrayan Nas, dün istifa etti. Parti yönetimi istifayla ilgili, "Nas, İstanbul'da yaşıyor. Ankara'ya gelip gitmekte zorlanıyor. Bu nedenle istifa etmiş olabilir" yorumunu yaptı. Eski Manisa milletvekili Abdullah Akarsu da parti yönetimine istifasını sundu. 
     

</TEXT>
</DOC>
