<DOC>
<DOCNO> 198388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sondun43.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı'ya bombalı saldırı 
</HEADLINE>
<TEXT>

     Ukrayna'nın Kırım Özerk Cumhuriyeti'nde, kızına tecavüz edilmesi davasından çıkan karardan memnun olmayan bir kişi, savcının bürosunda el bombası patlatarak, hem kendini, hem savcıyı öldürdü. 
     Kırım'ın başkenti Simferopol'un Başsavcısı Gennadi Vassiliyev, İnterfaks'a yaptığı açıklamada, patlamada iki kolunu kaybeden savcı Vassil Romanyuk'un, kaldırıldığı hastanede öldüğünü söyledi. 
     Olayı ''korkunç trajedi'' olarak nitelendiren Başsavcı, Volodimir Şapovalov adlı saldırganın, ruhsal sorunları bulunduğu gerekçesiyle 4 yıl önce ordudan atıldığını kaydetti. 
     Şapovalov'un 2 yıl önce kızına tecavüz edilmesi üzerine açılan davada, Savcı Romanyuk'u ''aşırı hoşgörü göstermekle'' suçladığı ve ''havaya uçurmakla'' tehdit ettiği belirtildi. 
     
</TEXT>
</DOC>
