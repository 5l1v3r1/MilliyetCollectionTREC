<DOC>
<DOCNO> 171018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sontur32.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Polisim" dedi, diş hekiminin para ve telefonunu alıp kaçtı... 
</HEADLINE>
<TEXT>

     Kendisini polis olarak tanıtan bir kişi diş hekimini silah zoruyla gasbetti. 
     Emniyet yetkililerinden alınan bilgiye göre, Cemal Gürsel Caddesi'nde muayenehanesi bulunan Diş Hekimi Gözde Ersan'ın bürosuna gelen bir kişi polis memuru olduğunu söyledi. ''Sizin büronuza elinde paket bulunan bir şüpheli girdi, arama yapacağım'' diyen kimliği belirsiz kişi diş hekiminin kimlik sorması üzerine, silahını çıkararak, ''Çok konuşuyorsun gir buraya'' diye Gözde Ersan'ı tuvalete kilitledi. 
     Diş hekimini tartaklayan kimliği belirsiz kişi daha sonra büroda bulunan cep telefonu ile 50 milyon lirayı alarak kaçtı. 
     Olayı soruşturan Gasp Bürosu ekipleri eşkali belirlenen gaspçıyı yakalamak için çalışma başlattılar. 
     
</TEXT>
</DOC>
