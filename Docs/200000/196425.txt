<DOC>
<DOCNO> 196425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sontur24.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgada korkutmak için tabanca çekti, yoldan geçen genci vurdu 
</HEADLINE>
<TEXT>

     Eskişehir'de, kavga ettiği kişileri tabancayla ateş ederek korkutmak isteyen genç, yoldan geçen bedensel engelli çocuğun yaralanmasına neden oldu. 
     Alınan bilgiye göre, nişanlısıyla tartıştıktan sonra çalıştığı restoranda içki içen Beyti K. 21 , ağabeyi Mustafa K'nın evinden bulundurma ruhsatlı tabancayı alarak dışarı çıktı. 
     Beyti K, Fatih Mahallesi Uygun Sokak'tan geçerken, burada sohbet eden üç kişiyle küfür etme meselesi yüzünden kavga etmeye başladı. 
     Kavga ettiği kişileri korkutmak isteyen Beyti K'nın ateş ettiği tabancadan çıkan mermi, bu sırada tekerlekli sandalyeyle yoldan geçmekte olan bedensel engelli H.Y'nin 17 eline isabet etti. 
     Hafif yaralanan H.Y. Devlet Hastanesi'ne kaldırılırken, 100 promil alkollü olduğu belirlenen Beyti K, emniyet güçlerince gözaltına alındı. 
     Olayla ilgili soruşturma sürdürülüyor. 
     
</TEXT>
</DOC>
