<DOC>
<DOCNO> 199799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo14.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo rekoru yarın kırıyor... 
</HEADLINE>
<TEXT>

     Beşiktaş'ın Brezilyalı futbolcusu Ronaldo Guiaro, yarınki Adanaspor maçında siyah-beyazlı kulübün tarihine geçmeye hazırlanıyor. 
     Beşiktaş'ta 3. sezonunu geçiren ve sözleşmesini 3 yıl daha uzatan Brezilyalı savunma oyuncu, yarınki maçta da forma giyerek, 77 kezle Nijeryalı Daniel Amokachi'yle ortak olduğu siyah-beyazlı takımda lig maçlarında en çok oynayan yabancı futbolcu rekorunu eline geçirecek. 
     
     TARİHE GEÇEN YABANCILAR 

     Beşiktaş Kulübü'nde futbol takımında en uzun süre görev yapan yabancı futbolcuların lig maçlarındaki performansları şöyle 
     

Oyuncu Ülkesi Sezon Mevki Maç Gol Ronaldo Guiaro Brezilya 2001-.. Savunma 77 8 Daniel Amokachi Nijerya 1996-99 Forvet 77 19 Fani Madida G.Afrika 1992-95 Orta Saha 76 16 Rade Zalad Yugoslavya 1987-89 Kaleci 73 - Mirsad Kovaçeviç Yugoslavya 1984-86 Forvet 70 34      
     ''DALYA'' DİYECEK 

     İstikrarlı futboluyla dikkat çeken Ronaldo, aynı zamanda yarın siyah-beyazlı forma altında 100. resmi maçına çıkacak. 
     29 yaşındaki Ronaldo, siyah-beyazlı formayla şimdiye dek 99 resmi maçta sahaya çıktı ve 8'i ligde olmak üzere toplam 11 gol attı. 
     Ronaldo, Beşiktaş'ın son 3 sezonda şimdiye dek oynadığı 82 lig maçından 77'sinde forma giyerek, takımının vazgeçilmez isimlerinin başında geldi. 
     
</TEXT>
</DOC>
