<DOC>
<DOCNO> 169566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/soneko33.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, Euro'nun sıkı bütçe kurallarına 2004'te de uyamayacak 
</HEADLINE>
<TEXT>

     Avrupa Birliği AB üyesi Fransa, ortak para birimi euro kullanımının dayattığı sıkı bütçe kurallarına son iki yılda olduğu gibi 2004'de de uyamayacak. 
     Durgun ekonomisini yeniden canlandırmakla cebelleşen Fransız hükümeti, euro bütçe kurallarına yeni yılda da uyamayacağının sinyalini verdi. 
     Fransa Cumhurbaşkanı Jacques Chirac'ın bu kuralların gevşetilmesi çağrısı, bütçeleri daha sıkıntılı küçük AB üyelerini isyan ettirirken, Fransa Maliye Bakanı Francis Mer, muhataplarıyla Brüksel'deki toplantısında, euro bütçe kurallarına uyamayacaklarını bildirdi. 
     Euro kuralları, AB üyesi ülkelerinin bütçe açıklarının gayrisafi yurtiçi hasılasının yüzde 3'ünün altında tutulmasını gerektirse de, AB'nin en büyük ve halen en zayıf durumdaki iki ekonomisi Almanya ve Fransa ve kuralları 2002 ve 2003'de birlikte kırdı. 
     AB dönem başkanı İtalya'ya göre euro paktı yeterince esnek ve değişimler gerekmiyor. 
     Bu arada, Fransız ekonomisi yılın ilk çeyreğinde yıllık bazda ancak binde 1, ikinci çeyrekte binde 3 büyüyebildi, üçüncü çeyrekte binde 4 büyüme bekleniyor. 
     
</TEXT>
</DOC>
