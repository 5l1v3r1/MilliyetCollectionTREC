<DOC>
<DOCNO> 183129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun31.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Torununa tacevüz eden dedeye 15 yıl hapis.. 
</HEADLINE>
<TEXT>

     Fransa'nın Tours kentinde, 11 yaşındaki kız torununa tecavüz eden emekli, 15 yıl hapis cezasına çarptırıldı. 
     67 yaşındaki Marcel Ecolasse, 2000 yılında aynı torununa cinsel taciz suçundan psikolojik tedavi görmek koşuluyla, bir yılı tecilli 2 yıl hapis cezasına mahkum edilmişti. 
     Hapisten 2001'de çıkan Ecolasse, mahkemenin psikolojik tedavi koşulunu hiçe sayarak, doktorlarla görüşmeyi reddetmişti. 
     Ecolasse, cezaevinden çıktıktan sonra torununa bu sefer tecavüz etti ve 15 yıl ağır hapis cezasına çarptırıldı. 
     Tours Mahkemesi'nde yapılan duruşmada, mağdurun avukatı, ''yaşlı adamın daha önce de yargılandığını'' hatırlattı ve ''bu davanın Fransız adalet mekanizmasındaki yanlış işleyişi bir kez daha ortaya koyduğunu''söyledi. 
     Fransız avukat, ''Suçlu, cezaevinden çıkar çıkmaz, adli takip altına alınması gerekirdi'' diye konuştu. 
     
</TEXT>
</DOC>
