<DOC>
<DOCNO> 166880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sonspo09.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen yılın gelir şampiyonu Juventus... 
</HEADLINE>
<TEXT>

     Futbolda 2002-2003 sezonunda Avrupa Şampiyonlar Ligi'nde finale dek yükselen İtalya'nın FC Juventus takımı, UEFA'dan geçen en fazla gelir elde eden takım oldu. 
     UEFA'dan 49.731 milyon İsviçre Frangı yaklaşık 32 milyon Euro gelir sağlayan FC Juventus, Avrupa Şampiyonlar Ligi Kupası'nı kazanan AC Milan'dan 45.791 milyon İsviçre Frangı daha fazla kazandı. Verilen bilgilerde, FC Juventus'un daha fazla kazanç elde etmesinin en önemli nedeni olarak Avrupa Şampiyonlar Ligi'ndeki yayın hakları ve sponsorlar olarak gösterildi. 
     FC Juventus, maç yayın hakları ve sponsorlardan 22.7 milyon İsviçre Frangı kasasına koyarken, AC Milan ise 14.29 milyon İsviçre Frangı'nda kaldı. 
     Avrupa Şampiyonlar Ligi'ne katılan 32 takımın UEFA'dan elde ettiği kazançla ilgili açıklanan listede, FC Juventus'un 49.731 milyon Frank ardından BV Borussia Dortmund 46.669 milyon Frank , AC Milan 45.79 milyon Frank , TSV Bayer 04 Leverkusen 40.591 milyon frank , Real Madrid 38.402 milyon Frank yer aldı. 
     UEFA'nın toplam 730 milyon İsviçre Frangı ödediği 32 takım arasında en az geliri ise 6 milyon 239 İsviçre Frangı ile Spartak Moskova elde etti. 
     
</TEXT>
</DOC>
