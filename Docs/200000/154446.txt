<DOC>
<DOCNO> 154446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sonspo10.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor 1 - Galatasaray 2 
</HEADLINE>
<TEXT>

     Birinci Süper Lig'de Galatasaray, deplasmanda Trabzonspor'u 2-1 yendi. 
     
     İlk yarı 

     4. dakikada Revivo'nun derinleme pasında, ceza alanı içinde topla buluşan Ümit Karan'ın rakibinin müdahalesine karşın vuruşunda, meşin yuvarlak üstten auta gitti. 
     8. dakikada Fatih'in kafa pasında, ceza alanı içinde topu önünde bulan Mehmet Yılmaz, Mehmet Polat'ın arkadan müdahalesiyle yerde kalınca maçın hakemi İsmet Arzuman penaltı noktasını gösterdi. 
     9. dakikada penaltı atışını kullanan Mehmet Yılmaz, kalecinin sağından topu filelere gönderdi ancak Arzuman penaltı atışını kurallara uygun almadığı için yineletti. İkinci kez penaltı atışını kullanan Mehmet Yılmaz, bu kez kalecinin solundan meşin yuvarlağı filelere göndererek takımını 1-0 öne geçirdi. 
     15. dakikada Gökdeniz'in sağdan ortasında, yakın mesafeden Fatih topa istediği gibi dokunamayınca, takımını mutlak bir golden etti. 
     28. dakikada Hüseyin, ceza alanı içinde Baliç'i yere düşürünce maçın hakemi, 2. kez penaltı noktasını gösterdi. Atışı kullanan Arif, topu yerden filelere göndererek 1-1'lik eşitliği sağladı. 
     30. dakikada Lee Yong'un soldan ortasında, ceza alanı içinde iyi yükselen Mehmet Yılmaz'ın kafa vuruşunda, meşin yuvarlak yandan auta gitti. 
     37. dakikada Hüseyin'in pasında, ceza alanı dışındaki Aurelio'nun şutunda, top kaleci Mondragon'da kaldı. 
     45. dakikada Erdinç'ten sıyrılarak ceza alanına giren Ümit Karan'ın sert şutunda, kaleci Petkoviç topu çelmeyi başardı. 
     Uzatma dakikalarında başka gol olmadı ve ilk yarı golsüz eşitlikle sona erdi. 
     
     İkinci yarı 

     Galatasaray, ikinci yarıya Revivo'nun yerine Ayhan'ı xx oyuna alarak başladı. 
     50. dakikada gelişen Galatasaray atağında, ceza alanı sağ çaprazı içindeki Baliç'in yerden vuruşunda, top yandan auta gitti. 
     52. dakikada Trabzonspor'da, Somers'in yerine Hasan x oyuna dahil oldu. 
     53. dakikada Volkan'ın derinlemesine pasında, kaleci Petkoviç'in Ümit Karan'dan önce davranarak uzaklaştırmak istediği top Arif'in önüne düştü. Ancak bu futbolcunun vuruşunda, top yan ağlarda kaldı. 
     56. dakikada Ergün'ün arapasıyla kaleci Petkoviç ile karşı karşıya kalan Arif'in şutunda, top Petkoviç'in dizlerinden döndü. 
     59. dakikada Trabzonspor'da, takım kaptanı Fatih'in yerine Erman Özgür x oyuna dahil oldu. 
     65. dakikada Baliç'in soldan ortasında, ceza alanı içinde uygun durumda iyi yükselen Ümit Karan, kafayla topu filelere gönderdi ve takımını 2-1 öne geçirdi. 
     80. dakikada Trabzonspor'da, Gökdeniz'in yerine Selahattin , 86. dakikada Galatasaray'da Baliç'in yerine Emre Aşık , 89. dakikada da yine sarı-kırmızılı takımda Ümit Karan'ın yerine Sabri oyuna girdi. 
     Galatasaray, bulduğu galibiyet golünden sonra oyunu iyice ağırlaştırdı ve Trabzonspor'a gol izni vermeyerek karşılaşmadan 2-1'lik galibiyetle ayrılmayı başardı. 
     
</TEXT>
</DOC>
