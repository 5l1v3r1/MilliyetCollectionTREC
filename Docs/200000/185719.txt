<DOC>
<DOCNO> 185719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/yazar/asik.html </URL>
<DATE> 2003/10/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Satrançta hamle 
</HEADLINE>
<TEXT>

   
   Neden birkaç tanesi hariç okullarda satranç yok, neden öğrenciler ders aralarını satranç oynayarak değerlendirmiyor, neden okullarımızda satranç seçmeli ders olarak okutulmuyor, sorularıyla çıkmıştık yola. Şimdi güzel bir hamleyi duyuralım... İstanbul Kantinciler Odası konuyu sahiplendi. Başkan Vahap Osmanoğlu, salonu bulunan yaklaşık 300 ilköğretim okulu kantinine 3'er satranç takımı koydurmak için kolları sıvadı. İlk hamle olarak İl Milli Eğitim Müdürlüğü'ne bir izin yazısı yazdı. Onay alınca diğer hamleleri yapacak. Tüm öğrenciler adına Sayın Osmanoğlu'na teşekkür ediyor, devamını bekliyoruz... 
   
   Amerikan Büyükelçisi Edelman, "Ermenistan sınırını açın" demiş. Sen karşısında "emir eri" gibi davranırsan eloğlu da böyle emreder... 
   
   CIA, dolgun maaşlı Türkçe öğretmeni arıyormuş... 
   "Ajan arıyoruz" diye ilan verecek halleri yok tabii... 
   
   Irak'taki kaosun faturası ABD Savunma Bakanı Rumsfeld'e çıkarılmış. 
   O da faturayı bize ödetmeye çalışıyor. 
   Haldun Ertem 
   
   YSK'nın yetkisi sona erdi    YSK'nın yetkisi sona erdi. En güzel başlığı Radikal atmıştı dün 
   "Ankara'ya meşgale çıktı" 
   Yeniden seçim mi yapalım, Meclis'i bozup yeniden mi düzelim, yoksa hiçbir şey olmamış gibi devam mı edelim... Tartış dur... 
   Boğaziçi Üniversitesi'nden Prof. Zafer Üskül der ki 
   - Zamanında DEHAP konusunda itiraz yapıldı, reddedildi. Vatandaş 3 Kasım'da kurallara uygun olarak yapıldığını düşündüğü bir seçimde oy kullandı ve irade böyle ortaya çıktı. YSK'nın bugün vatandaşın hukuka uygun olarak verdiği oyu iptal etme yetkisi yok... 
   Ayrıca seçim başlayıp bittiği için de YSK'nın artık iptal ve karar yetkisi yoktur. Yüksek Seçim Kurulu seçimin başlamasından bitmesine kadar yetkilidir. 
   İtirazları "Benim yapabileceğim bir şey yoktur" deyip reddeder. 
   Ama bence TBMM seçimlerin yenilenmesine karar vermelidir. 
   Her şeye rağmen insanların kafası karışmıştır. Bir tartışma doğacaktır. 
   Siyasi iktidar, bütün bunlara fırsat vermeden hatta YSK bir karar vermeden dahi "Seçimin yenilenmesi yoluna gideceğiz" şeklinde bir açıklama yaparsa yerinde olur. Şunu da ekleyeyim, yapılacak bir seçimi de yine AKP farklı kazanır. 
   - Peki ya DEHAP Meclis'e milletvekili sokmuş olsaydı 
   - O zaman haksız elde edilmiş milletvekilliği olacağından seçimin iptali daha çok zorunluluk kazanacaktı... Şu anda öyle bir durum yok. 
   - CHP'nin tavrına ne diyorsun hocam 
   - İnsan sırf kabadayalık olsun diye seçimin yenilenmesini ister. CHP o kadarına bile cesaret edemedi. Deniz Baykal bir şeyler söyledi. Ne dedi ben anlamadım 
   
   Menderes ve Özal'ın anıtmezarları devlet mezarı statüsünde olmadığı için bakımsız kalmış... 
   Menderes ve Özal'ın isimleriyle oy avcılığı yapanlar mezarlarıyla da ilgilenseler ya. 
   Arif Ayhan 
   
      
   
</TEXT>
</DOC>
