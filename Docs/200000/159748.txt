<DOC>
<DOCNO> 159748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/soneko44.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Merkez Bankası bağımsızdır para politikasını kendisi belirler 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, IMF Türkiye Masası Şefi Juha Kahkonen'in bugün kendisine bir veda ziyaretinde bulunduğunu belirtirken, ''Kahkonen her şey iyi gidiyor, memnun oldum dedi. Ben de yeni hayatında başarılar diledim'' diye konuştu. 
     Şener, TBMM'den ayrılırken, gazetecilerin çeşitli konulardaki sorularını yanıtladı. 
     Bir gazetecinin, Merkez Bankası Başkanı Süreyya Serdengeçti'nin, CHP brifinginden yansıyan ''siyasilerin isteği üzerine faiz indirilmez'' şeklindeki sözlerinin hatırlatılması üzerine, şunları söyledi 
     ''Doğru söylemiş, çünkü bağımsız bir kuruluştur. Para politikasını kendileri belirler. Merkez Bankası Yasası gereği fiyat istikrarından sorumludur. Fiyat istikrarı ile çelişmemek üzere büyüme ve istikrar politikalarını destekleyecek bir politika uygular. Yalnız belirli periyotlarla Bakanlar Kurulu'na ve TBMM'ne bilgi verir. 
     Dönem başında makro ekonomik hedefleri birlikte belirlemekle beraber kullanacağı araçları kendisi seçer. Piyasalardaki gelişmelere göre Merkez Bankası kararı kendisi verir.'' Şener, ''BDDK başkanının değiştirileceği söyleniyor'' şeklindeki soruya karşılık, ''benin bir bilgim yoktur'' yanıtını verdi. 
     
</TEXT>
</DOC>
