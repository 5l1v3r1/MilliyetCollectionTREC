<DOC>
<DOCNO> 192346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/guncel/gun06.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Turbo Baran'a yine hapis 
</HEADLINE>
<TEXT>

   Bağdat Caddesi'nde 3 yıl önce 2 kişinin ölümüne neden olan Baran Balcıoğlu, yeniden 6 ay hapis cezasına mahk m oldu 
      M. AKİF ERDEM İstanbul 
   
   Yargıtay'ın dosyayı usül yönünden bozmasından sonra, Bağdat Caddesi'nde üç yıl önce meydana gelen trafik kazasında Selin Uras ve Erden Celasun'un ölümüne neden olmakla tekrar yargılanan Baran Balcıoğlu, tekrar 6 yıl hapse mahk m edildi. 
   
   Tedbirsizlikten 
   Tedbirsizlik sonucu iki kişinin ölümüne neden olmak suçundan üç yıl önce aynı cezaya çarptırılan Balcıoğlu'nun dava dosyası, müdahil vekillerin ücretlerinin eksik hesaplanması nedeniyle usul yönünden bozulmuştu. Mahkeme heyeti, Balcıoğlu'nu eski kararında direnerek yine 6 yıl hapis cezasına çarptırdı. 
   Ayrıca Balcıoğlu'na yurtdışı yasağı getirilirken, 6 yıl süreyle de ehliyetine el konulmasına karar verildi. Söz alan Balcıoğlu'nun avukatı Ahmet Ünal Erman, ifadeleriyle verilen kararda etkili olduğunu söylediği tanık Tolga Atılgan hakkında Kadıköy 1. Ağır Ceza Mahkemesi'nde 'yalan şahitlik' suçundan dava açıldığını belirterek, yargılamanın baştan yeniden görülmesini istedi. 
   Mahkeme başkanı ise kararın tanık ifadesi ve bilirkişi raporlarına dayandığını ve yeniden yargılamaya gerek olmadığını belirtti. 
   Müdahil vekillerin ücret talep etmemesi üzerine Yargıtay'n bozma gerekçesi de ortadan kaldırıldı. 
   
   'Selin geri gelmeyecek' 
   Selin Uras'ın babası Boray Uras, cezanın az olduğunu savunarak, "Sonuçta iki yıl hapis yatıp çıkacak. Yavrumun bir daha yaşama şansı olmayacak. Baran için asıl büyük ceza, Celasun ailesinin kazandığı tazminat. Bu parayı ödemek için ömür boyu uğraşacak. Şimdi ben de benzer bir dava açacağım" dedi. Erdem Celasun'un annesi Zeynep Arzu Celasun ise "Ceza çok az ama yine de içimizi rahatlatıyor" diye konuştu. 
   
   
   
</TEXT>
</DOC>
