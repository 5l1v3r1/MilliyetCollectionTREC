<DOC>
<DOCNO> 154455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sontur09.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'e çadır satıcıları akın etti... 
</HEADLINE>
<TEXT>

     Bingöl'de başka illerden gelen satıcılar, vatandaşlara çadır satıyor. 
     Bingöl'de deprem sonrası vatandaşlara dağıtılan çadırların yeterli olup olmadığı tartışmaları sürerken, Adana ve Diyarbakır başta olmak üzere çeşitli illerden gelen satıcılar, vatandaşlara çadır satışına başladı. 
     Satıcı Murat Sümer, vatandaşların talebi üzerine Adana'dan Bingöl'e geldiklerini, amaçlarının deprem fırsatından para kazanmak olmadığını belirterek, ''Vatandaşı kazıklayarak para kazanma peşinde değiliz. Biz talebi karşılıyoruz. Vatandaşlar çadır alamadığı için bize geliyor. Çadırları 190 milyon lira peşin fiyata, taksitle ise 220 milyon liraya satıyoruz. Biz Adana'da da bu fiyata satıyoruz'' dedi. 
     Çadır alan vatandaşlar ise depremin ardından herkesin sokakta yattığını ifade ederek, ''Bizlere çadır dağıtılmayınca bizler de satın alıyoruz. Sokakta çocuklarımızın hastalanmasını bekleyeceğimize çadır almayı tercih ettik'' diye konuştular. 

     
</TEXT>
</DOC>
