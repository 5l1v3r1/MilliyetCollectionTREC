<DOC>
<DOCNO> 153952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sondun01.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
11 yaşındaki çocuk 18 tekerlekli kamyon kullandı 3 ölü 
</HEADLINE>
<TEXT>

     ABD'nin Texas eyaletine bağlı Howe kentinde 11 yaşında bir kız çocuğunun kullandığı 18 tekerlekli kamyonun, bir üstgeçit korkuluğuna çarpması ve alev alarak aşağıdaki yolun üzerine düşmesi sonucu araçta bulunan 3 kişi hayatını kaybetti. 
     Polis yetkilileri, aracı kullanan 11 yaşındaki Nicole Gonzales, babası 35 yaşındaki Luis ve 3 yaşındaki kardeşi Nicholas'ın yanarak öldüklerini belirttiler. Baba Luis'in araba yedek parçaları taşıyan kamyonuyla Michigan kentinden yola çıktığı ve kazadan bir gün önce Oklahoma eyaletine bağlı Muldrow kentindeki evine geldiğinin belirlendiği belirtildi. Luis'in evinde 5 saat kadar dinlendikten tekrar çocuklarıyla birlikte yola çıktığını kaydeden yetkililer, uzun süreden beri uyumayan babanın aracın kontrolünü 11 yaşındaki kızı Nicole'e bırakarak arka bölmede uykuya daldığının anlaşıldığını ifade ettiler. 
     Nicole'ün cesedinin elleri direksiyonun üzerine yapışmış halde bulunduğunu belirten yetkililer baba ile 3 yaşındaki oğlunun cesetlerinin ise sürücü koltuğunun arkasındaki bölmede olduğunu kaydettiler. 
     




</TEXT>
</DOC>
