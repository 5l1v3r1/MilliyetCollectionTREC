<DOC>
<DOCNO> 164279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/spor/aspo.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
HAYAT FUTBOL OLSA 2-1 
</HEADLINE>
<TEXT>

Dünya'ya hükmeden, tek tuşla tüm dengeleri değiştiren ABD'nin süper gücü, yeşil sahada Ay-Yıldız'a sökmedi, gençlerden kurulu Milli Takımımız, Okan Yılmaz ve Tuncay ile işi bitirdi 
     Umut aşıladı 
     A Milli Futbol Takımımız, Fransa'da düzenlenen Konfederasyon Kupası'na ABD galibiyeti ile başladı. Gençlerden kurulu bir kadro ile sahaya çıkan Ay - Yıldızlı ekibimiz, otoriteler tarafından turnuvanın iddialı ekipleri arasında gösterilen rakibi karşısında gözdoldurdu, heyecanı 2002 Dünya Kupası'ndan farksız olan bu organizasyonda gelecek yıllar için umut aşıladı. 
     
     Bu kez devirdik 
     BEASLEY'İN kafa vuruşuyla yenik duruma düşen Türkiye, Okan'ın penaltısıyla eşitliği sağladı. İkinci yarıda da etkili futbolunu sürdüren ve sayısız pozisyon yakalayan Milli Takımımız, Tuncay'ın nefis golü ile galibiyeti getirdi. Ahmet Yıldırım'ın bir şutu direkte patladı. Daha önce 1-1 berabere kaldığımız ABD'yi böylece ikinci maçımızda devirdik. 
     
Kumar oynamadımŞenol Güneş, ABD maçıyla gençleri kazandığını belirtti, "Değişik bir kadroyla sahaya çıktım ama kumar oynamadım" diye konuştu 
     "Farklı olabilirdi" 
     MİLLİ Takımlar Teknik Direktörü Şenol Güneş, Amerika karşısında sadece maçı değil, gençleri de kazandıklarını belirtti. İlk maçtan üç puan almak istediklerini ve bunu başardıklarını vurgulayan Güneş, "Oyuna hakimdik ve farklı kazanabilirdik. Değişik bir kadro ile sahaya çıktım ama kumar oynamadım. Futbol kumar değil, bir taktik oyunudur. Görevlerini yerine getiren oyuncularımla gurur duyuyorum" ifadesini kullandı. 
     
     Arena, Türkiye'yi övdü 
     TÜRKİYE karşısında öne geçmelerine rağmen mağlup olmaktan kurtulamayan ABD Teknik Direktörü Arena ise maçtan sonra son derece üzgündü. 90 dakikalık futbola bakıldığında, Türkiye'nin daha iyi oynadığını ve hak ederek kazandığını ifade eden Amerika'nın çalıştırıcısı, Özellikle Tuncay ve Gökdeniz'i çok beğendim. Ancak sahada, tecrübeleriyle bize hiç fırsat vermeyen Alpay ve Bülent maçın adamlarıydı" yorumunu yaptı. 
     
İlklerin maçı      ABD ile bundan önce bir defa oynayıp, berabere kalan A Millilerimiz, dün ilk galibiyetini elde etti. Maçın gollerini atan Okan Yılmaz ve Tuncay Şanlı da A Milli forma altında ilk defa fileleri havalandırmanın mutluluğunu yaşadı. Selçuk ve Hüseyin de ilk kez A Milli olarak, Ümit Milli Takımı'ndaki başarılarını burada da devam ettirdi. 
     
'Geleceğin Türkiyesi'      A Milli Takımımız'ın son Dünya Kupası'nda kazandığı üçüncülük, ekibimizin daha popüler hale gelmesine neden oldu. Konfederasyon Kupası karşılaşmasına geniş yer veren Fransızlar'ın ünlü spor gazetesi L'Equipe, Ay - Yıldızlı ekibimizin genç ağırlıklı olmasına rağmen hırsından birşey kaybetmediğini vurguladı. "Türkiye geleceği hazırlıyor" başlığıyla verilen haberde, "Türk Milli Takımı, yeni neslin oyuncularını deniyor" ifadesini kullandı. 
     
     Maçın adamı 
     Muhteşem Tuncay 
     İLK kez A Milli Takımımız'ın 11'inde yer alan Tuncay Şanlı, bu formaya layık olduğunu gösterdi. Sahanın her yerinde mücadele eden genç futbolcu, önce penaltı yaptırıp, beraberliğin bulunmasına katkı sağladı. Sonra da nefis bir gol atarak, Ay - Yıldızlı ekibimizin galibiyetine imzasını attı. Futbolu, seyredenlere, "Aman nazar değmesin" dedirtti. Ancak sol baldırından sakatlanarak oyundan çıktı. Tuncay'ın bu sakatlığının önemli olmadığı vurgulandı. 
     
     Maçtan notlar 
     Çobanoğlu çıldırdı 
     AY - Yıldızılılar dün organizasyon rezaletine çıldırdı. Dünkü maç için otobüsle stat önüne gelen milliler, yaklaşık 15 dakika ana kapıda bekledi. Menajer Can Çobanoğlu bu olaya sinirlenirken, yetkililer bekleme nedeni konusunda hiç bir açıklama yapmadı. 
     
     Milli marş öfkesi 
     FRANSA'DA milli marş skandalı da yaşandı. Fransız yetkililer, İstiklal Marşı'nın yarısını çaldı. Kaptan Bülent buna sert tepki gösterdi. Bu arada gurbetçi seyircilerimiz, ABD marşı okunurken Amerika'yı ıslıklarla protesto etti. 
     
     Sepp Blatter maçta 
     KONFEDERASYON Kupası'nın açılış maçını izleyen FIFA Başkanı Sepp Blatter dünkü karşılaşmayı tribünden seyretti. Blatter ile birlikte, bu turnuvanın Fransa'da yapılmasını sağlayan yine FIFA Yönetim Kurulu üyelerinden eski ünlü Fransız futbolcu Michel Platini de tribünde yer aldı. 
     
     Gurbetçi küstü 
     DÖRT gün boyunca Milli Takımımız'ın antrenmanlarına alınmayan gurbetçiler maça ilgi göstermedi. Yetkililer, Lyon - St Etienne bölgesinde yaşayan gurbetçilerden en az 15 binini tribünlerde beklerken, yaklaşık 3 bin seyirciyi tribünlerde görünce adeta şok oldu. 
     
     Paris'e gidiyorlar 
     A Milli Takımımız, Kamerun ile oynayacağı grubundaki ikinci maçı için bugün Paris'e gidecek. Ay - Yıldızlı ekibimiz akşam saatlerinde ise karşılaşmanın oynanacağı Stat De France'da bir antrenman yapacak. 
     
     Son maça Merk 
     23 Haziran'da oynayacağımız Brezilya maçının hakemi de belli oldu. Yine Saint Etienne'de oynanacak olan Brezilya - Türkiye maçını, tanıdık isim Alman Marcus Merk yönetecek. Bu arada 21 Haziran'da Paris'deki Kamerun - Türkiye karşılaşmasını ise Paraguay'dan Carlos Amarilla yönetecek. 
     
B GRUBU TAKIMLAR O G B M A Y P TÜRKİYE 1 1 0 0 2 1 3 Kamerun 1 1 0 0 1 0 3 Brezilya 1 0 0 1 0 1 0 ABD 1 0 0 1 1 2 0      
     21 HAZİRAN 20.00 Türkiye - Kamerun, 
     22.00 Brezilya - ABD 
     
A GRUBU TAKIMLAR O G B M A Y P Japonya 1 1 0 0 3 0 3 Fransa 1 1 0 0 1 0 3 Kolombiya 1 0 0 1 0 1 0 Y.Zelanda 1 0 0 1 0 3 0      
     20 HAZİRAN 20.00 Kolombiya - Y.Zelanda, 22.00 Fransa - Japonya 
     
Ümitler söndü 0-2      TOULON Turnuvası'na büyük ümitlerle katılan U 21 Milli Takımımız, dün Portekiz'e 2-0 mağlup olarak turnuvaya veda etti. Türkiye'nin grubunda, Arjantin birinci olarak finale kalırken, Ay - Yıldızlı ekibimizi yenen Portekiz ise ikinciliği elde ederek, Toulon Turnuvası'nın üçüncülük maçına çıkmaya hak kazandı. 
     

</TEXT>
</DOC>
