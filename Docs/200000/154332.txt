<DOC>
<DOCNO> 154332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/guncel/gun02.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Konteynerler hazır ama anahtar yok .. 
</HEADLINE>
<TEXT>

     MUSTAFA BAKACAK İstanbul 

     İstanbul'da, her mahalleye yerleştirilen deprem konteynerlerinin anahtarlarının teslim edilmediği ortaya çıktı. İstanbul Valiliği'nin öncülüğünde kurulan Afet Derneği'nce, Her Mahalleye Afet İstasyonu projesi kapsamında yerleştirilen konteynerlerin sayısı 250'yi buldu. Dernek ile Genç Ajans arasında Temmuz 2002'de imzalanan sözleşme uyarınca reklam panosu karşılığında ücretsiz konulan konteynerlerin anahtarları muhtarda olacaktı. Afet Yönetim Merkezi'nden Sorumlu Vali Yardımcısı Hayrettin Balcıoğlu, Büyükşehir Belediyesi ile firma arasında reklam panoları yüzünden çıkan anlaşmazlığın yargıya intikal ettiğini belirterek, "Bu sorun aşılmaya çalışılıyor" dedi. 
     
     REKLAM KRİZİ 
     Genç Ajans'ın sahibi Osman Nuri Yaman da belediyenin reklam panolarını kaldırmasını engellemek amacıyla yürütmeyi durdurma kararı aldırdıklarını belirterek, "Konteynerlerin içindeki jeneratör, yangın söndürme tüpü gibi malzemelere bakım yapılması gerekiyor ama yapılamıyor" dedi. 
     

</TEXT>
</DOC>
