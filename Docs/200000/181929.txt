<DOC>
<DOCNO> 181929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/soneko28.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 12 bin 715 puanda haftayı tamamladı... 
</HEADLINE>
<TEXT>

     İMKB Bileşik Endeksi 2. seansta 24.43 puan düşüşle, 12,715.18 puandan kapandı. 
     Hisse senetleri 2. seansta ortalama yüzde 0.19 oranında değer yitirdi. 
     İlk seanstaki 232.59 puanlık artış dikkate alındığında, Borsa endeksi günün tamamında 208.16 puan yükseldi. 
     Hisse senetlerindeki günlük değer artışı ise yüzde 1.66 oldu. 
     Endeks, 2. seansa 16.31 puanlık artışla 12,755.92 puan seviyesinde başladı. İlk yarıyı 12,788.79 puandan geçen endeks, seans içinde en düşük 12,664.39 puana kadar gerilerken, en yüksek olarak 12,805.58 puana ulaştı. 
     Endeksin kapanışta ulaştığı 12,715.18 puanlık seviye, endeksin yıl içinde ulaştığı en yüksek seviyeyi oluşturdu. 
     Kapanışta mali endeks 126.67 puan düşüşle 15,965.90 puana gerilerken, sanayi endeksi sadece 0.11 puan artışla 12,307.52 puana, hizmetler endeksi 77.84 puan artışla 7,574.33 puana yükseldi. 
     Böylece ilk seansa göre mali grup hisseler ortalama yüzde 0.79 oranında gerilerken, sanayi grubu hisselerinde kayde değer bir değişim olmadı, hizmetler grubu hisseler ise ortalama yüzde 1.04 oranında değer kazandı. 
     2. seansta işlem gören toplam 292 hisse senedinden 98'i değer kazandı, 130'u değer kaybetti, 64'ünün fiyatında değişiklik olmadı. 
     Seansta, 390 trilyon 272 milyar 438 milyon liralık işlem hacmi kaydedildi. İki seans toplamında ise 953 trilyon 465 milyar 916 milyon liralık işlem hacmi oluştu. 
     2. seansta İş Bankası C , Doğan Holding, Koç Holding, Sabancı Holding ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
