<DOC>
<DOCNO> 187503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko06.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Daha önce çalıştığım kurum ile ilgili iddialar asılsız 
</HEADLINE>
<TEXT>

     Maliye Bakanı Kemal Unakıtan, siyasete girmeden önce çalıştığı kuruma açılan davaların Vergi Barışı Kanunu'yla ortadan kaldırıldığı iddialarının gerçeği yansıtmadığını bildirdi. 
     Unakıtan, yaptığı yazılı açıklamada, son zamanlarda basındaki bazı haberlerde şahsını hedef alan bazı haksız ithamlarda bulunularak, Vergi Barışı Kanunu'ndan yararlandığının iddia edildiğini belirtti. 
     Açıklamada, daha sonra şu görüşlere yer verildi 
     ''Vergi Barışı Kanunu'ndan kişisel olarak yararlanmam söz konusu olmadığı gibi, siyasete başlamadan önce çalıştığım kurum hakkında basında yer alan konularla ilgili olarak açılan davaların, Vergi Barışı Kanunu'ndan yararlanmak suretiyle ortadan kaldırıldığına ilişkin iddialar da gerçeği yansıtmamaktadır.'' 
     
</TEXT>
</DOC>
