<DOC>
<DOCNO> 198124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/yasam/yas06.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ot' gibi yaşıyor 
</HEADLINE>
<TEXT>

      DIŞ HABERLER SERVİSİ 
   
   Yıllardır hiçbir şey yiyip içmediğini öne süren ve hiçbir sağlık sorunu olmayan Hindistanlı bir keşiş, doktorları hayrete düşürdü. 70 yaşındaki Prahlad Jani'yi bir hastanede gözlem altında tutan doktorlar, keşişin 10 gündür ağzına hiçbir şey koymadığını, sıvı almadığını ve tuvalete çıkmadığını, ancak fiziksel ve zihinsel açıdan bir sorun yaşamadığını söyledi. 
   Doktorlar, zamanının çoğunu bir mağarada geçiren adamın metabolizmasının normal insanlarınki gibi çalıştığını belirtti. Jani ise damağındaki bir delik sayesinde su içmeden yaşayabildiğini iddia etti. 
   8 yaşındayken bir tanrıça tarafından kutsandığını ve o günden itibaren mağaralarda yaşadığını söyleyen keşiş, "Yemek ve suya ihtiyacım yok" dedi. Doktorlar ise şu açıklamayı yapıyor "İnsan vücuduyla ilgili yeni bilgilere ulaşmayı umuyoruz". 
   
   
   
   
   
</TEXT>
</DOC>
