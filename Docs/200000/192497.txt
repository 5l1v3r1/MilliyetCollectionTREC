<DOC>
<DOCNO> 192497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/soneko42.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Puyasalarda bugün... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 2.44 değer kazandı. 
     İMKB Ulusal 100 endeksi, 1. seansta 251. puan ve yüzde 1.64 artışla 15,631.25 puandan kapandı. Endeks, 2. seansta da 123.09 puan ve yüzde 0.79'luk artışla günü 15,754.34 puandan yeni bir 2003 yılı rekoruyla tamamladı. Endeksin günlük bazdaki artışı ise 374.62 puan ve yüzde 2.44 olarak hesaplandı. 
     Hisse senetleri piyasasında günlük bazda 1 katrilyon 168 trilyon 765 milyar 936 milyon liralık işlem hacmi gerçekleşti. 
     Borsa uzmanları, bu haftanın son günlerinde vergi ödemeleri nedeniyle dövizdeki satış eğilimi ve 9 aylık bilançoların piyasanın seyrinde etkili olduğunu vurgulayarak, piyasanın önümüzdeki günlerde Irak ile ilgili gelişmeleri, Tüpraş ve Tekel'e gelen teklifleri, Kasım ayı borçlanma stratejisini ve Pazartesi günü açıklanacak enflasyon rakamlarını izlemeye devam edeceğini kaydediyor. 
     Uzmanlar, gelecek haberlere göre endeksin 14,800-15,750 seviyelerinde hareket etmesinin beklendiğini ancak, 15,750 seviyesinin hacimli aşılması durumunda 16,000 seviyesinin tekrar test edilmesi ihtimali bulunduğunu belirtiyor. 
     
     DOLAR 
     Dün 1 milyon 500 bin liranın altına inen dolar, bugün de düşüşünü sürdürdü. Dolar, Merkez Bankası'nın efektif satış kurlarında 12 bin 567 lira, serbest piyasada ise 7 bin lira geriledi. 
     Merkez Bankası, doların bugünkü efektif kurunu alışta 1 milyon 477 bin 876 lira, satışta ise 1 milyon 488 bin 273 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 12 bin 479 lira, satışta ise 12 bin 567 lira düştü. 
     Kapalıçarşı'da dün 1 milyon 495 bin liradan kapanan dolar, güne 1 milyon 480 bin liradan, 1 milyon 745 bin liradan kapanan Euro da 1 milyon 719 bin liradan başladı. Kapanışta, doların satış fiyatı 1 milyon 488 bin lira, Euro'nun satış fiyatı 1 milyon 730 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0. puan düştü. 
     Bu kağıdın aynı gün valörlü işlemlerinin basit getirisi yüzde 30.30, bileşik getirisi yüzde 31.17 oldu. Dün, bu kağıdın aynı gün valörlü işlemlerinde basit getiri yüzde 30.82'den, bileşik getiri yüzde 31.70'ten kapanmıştı. 
     İMKB Tahvil ve Bono Piyasası Repo Pazarı'nda 3 günlük faiz ortalama yüzde 25.99 olarak belirlendi. 
     
</TEXT>
</DOC>
