<DOC>
<DOCNO> 161204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sondun23.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahudi karşıtı Alman politikacının paraşütü açılmadı.. 
</HEADLINE>
<TEXT>

     Almanya'da, Yahudi karşıtı görüşleriyle tanınan Hür Demokrat Parti FDP eski Genel Başkan Yardımcısı Jürgen Möllemann, bugün paraşütle atlarken öldü. 
     Münster polisi, Marl havaalanından uçakla havalanan ve 4 bin metreden atlayan Möllemann'ın paraşütünün açılmadığını bildirdi. 
     Federal Meclis, bugün Möllemann'ın dokunulmazlığının kaldırılması yönünde karar almış ve Möllemann'a karşı düzenlenen uluslararası bir operasyon çerçevesinde 4 eyalette 25 ev ve büro aranmıştı. 
     Möllemann hakkında vergi kaçırdığı ve Partiler Yasası'nı ihlal ettiği gerekçesiyle soruşturma başlatılmıştı. Möllemann, daha önce yaptığı Yahudi karşıtı açıklamalarıyla sık sık gündeme gelmişti. 
     
</TEXT>
</DOC>
