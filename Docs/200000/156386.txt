<DOC>
<DOCNO> 156386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/soneko12.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 4 puan düştü... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 4.58 puan kayıpla 10,708.29 puandan tamamladı. 
     Hisse senetlerinin ortalama değer kaybı yüzde 0.04 olarak gerçekleşti. 
     Endeks, 1. seansa 23.65 puan artışla 10,736.52 puan seviyesinde başladı. Seansın ilk yarısını 63.03 puan artışla 10,775.90 puandan geçen endeks, seans içinde en düşük 10,706.43, en yüksek de 10,819.99 puanı gördü. 
     Seans kapanışında mali endeks 7.38 puan artışla 12,653.72 puana, sanayi endeksi 0.30 puan artışla 11,251.29 puana yükselirken, hizmetler endeksi 26.88 puan kayıpla 6,828.33 puana geriledi. 
     Böylece, önceki kapanışa göre mali grup hisseler ortalama yüzde 0.06 puan yükseldi, sanayi grubu hisselerinde kayda değer bir artış olmazken, hizmetler grubu hisseleri ortalama yüzde 0.39 oranında değer kaybetti. 
     İşlem gören toplam 282 hissenin 111'inin fiyatı geriledi, 101'i değer kazandı, 70'inin fiyatı değişmedi. 
     Seansta toplam 202 trilyon 867 milyar 547 milyon liralık işlem hacmi oluştu. 
     1. seansta, İş Bankası C , İhlas Holding, Yapı Kredi Bankası, Garanti Bankası ve Turkcell en yoğun işlem gören hisseler oldu. 
     
</TEXT>
</DOC>
