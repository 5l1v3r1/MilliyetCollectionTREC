<DOC>
<DOCNO> 169770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko13.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, 2002'de 157.7 milyon dolar dış yardımda bulundu... 
</HEADLINE>
<TEXT>

     Türkiye, 2001 yılında 145.2 milyon dolar, 2002'de de 157.7 milyon dolar dış yardımda bulundu. 2001 yılına oranla 2002 yılında resmi dış yardım ödemeleri yüzde 8.6 oranında arttı. 
     Buna karşılık dış yardımların GSMH'ye oranı açısından Türkiye, Birleşmiş Milletler'in BM hedefi ve OECD ortalamasının gerisinde bulunuyor. 
     Devlet İstatistik Enstitüsü DİE , resmi yardımlar kapsamında Türkiye'nin gerçekleştirdiği ödemelerin 2001 yılı kesin sonuçları ile 2002 yılı geçici sonuçlarını açıkladı. 
     Açıklamaya göre, 2001 yılında 145 milyon 214 bin 110 dolar olan resmi dış yardımların 24 milyon 499 bin 695 dolarını resmi bağışlar, 45 milyon 184 bin 864 dolarını uluslararası kuruluşlara aidat ödemeleri ve 75 milyon 529 bin 110 dolarını da diğer resmi ödemeler oluşturdu. 
     DİE'nin 2002 yılına ilişkin geçici verilerine göre, gerçekleştirilen 157 milyon 719 bin 252 dolarlık dış yardım ödemelerinin 39 milyon 6 bin 777 doları resmi bağış, 46 milyon 276 bin 182 doları uluslararası kuruluşlara aidat ödemeler, 71 milyon 789 bin 293 doları da diğer resmi ödemeler niteliğinde oldu. 
     İktisadi İşbirliği ve Kalkınma Teşkilatı OECD Kalkınma Yardımı Komitesi'nin belirlediği sınıflandırmaya göre, 2002'de yapılan dış yardım ve benzeri ödemelerin 26.7 milyon dolarlık bölümü gelişmekte olan ülkelere yapılan bağışlar, 12.3 milyon doları çoğunluğu piyasa ekonomilerine geçmekte olan ve geçiş ülkelerine yapılan bağışlar, 629.6 bin doları diğer ülkelere yapılan bağışlardan oluştu. 
     OECD Kalkınma Yardımı Komitesi'nin sınıflandırmasına göre, 2002'de resmi kalkınma yardımı kapsamında, 6.4 milyon dolarlık proje ve program yardımları, 14 milyon dolarlık teknik işbirliği yardımı, 63.9 bin dolarlık kalkınma ve gıda yardımı, 1 milyon 232.7 bin dolarlık acil yardım ve 4.9 milyon dolarlık da idari maliyetler yardımı yapıldı. 
     Türkiye, 2002'de BM'ye 3 milyon 829.7 bin dolar, Uluslararası Kalkınma Ajansı'na 5 milyon 559.7 bin dolar, bölgesel kalkınma bankalarına 19 milyon 13.3 bin dolar aidat ve bağış ödemesinde bulundu. 
     
     YARDIMLARIN GSMH'YE ORANI DÜŞÜK 
     DİE açıklamasında, OECD Kalkınma Yardımı Komitesi'nin standartlarına göre, resmi kalkınma yardımının GSMH'ye oranın, ülkelerin yardım kapasitesi ve yardım performanslarının gözlenebilmesi açısından önemli bir kavram olduğuna dikkat çekildi. 
     Türkiye'nin 2002 yılı için resmi kalkınma yardımlarının GSMH'ye oranın yüzde 0.04 olduğu belirtilen açıklamada, OECD'de bu oranın ortalama yüzde 0.39 düzeyinde bulunduğu, BM'nin ise yüzde 0.70 hedefini koyduğu hatırlatıldı. 
     
</TEXT>
</DOC>
