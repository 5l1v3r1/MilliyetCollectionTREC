<DOC>
<DOCNO> 195344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sontur07.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fen ve Anadolu Liselerine giriş sınavı tarihi belirlendi... 
</HEADLINE>
<TEXT>

     Fen, Anadolu ve bazı meslek liseleri ile Sosyal Bilimler Lisesi'ne öğrenci yerleştirmek amacıyla gerçekleştirilen Ortaöğretim Kurumları Öğrenci Seçme ve Yerleştirme Sınavı liselere giriş sınavı , 13 Haziran 2004'te yapılacak. 
     Milli Eğitim Bakanlığı MEB , Liselere Giriş Sınavı LES ile Devlet Parasız Yatılılık ve Bursluluk Sınavı DPY takvimlerini belirledi. 
     Sosyal Bilimler Lisesi fen, Anadolu, Anadolu öğretmen, Anadolu imam hatip, Anadolu meslek ve teknik liseleri, MEB Sağlık İşleri Daire Başkanlığı'na bağlı sağlık meslek liseleri, Adalet Bakanlığı'na bağlı meslek liseleri, Tarım ve Köyişleri Bakanlığı'na bağlı tarım meslek liseleri, Başbakanlık Tapu Kadastro Genel Müdürlüğü'ne bağlı meslek lisesi ve Başbakanlık Meteoroloji İşleri Genel Müdürlüğü'ne bağlı meslek lisesine girmek isteyen öğrenciler, 22 Aralık 2003-5 Ocak 2004 arasında okul müdürlüklerine başvurabilecekler. 
     LES, 20 Haziran 2004'te yapılacak ÖSS'den bir hafta önce 13 Haziran 2004 Pazar günü gerçekleştirilecek. Sınav sonuçları, 2004 Temmuz ayının son haftasında açıklanacak. 
     İlköğretim ve lisenin ara sınıflarında okuyan öğrencilere yönelik DPY de 8 Mayıs 2004 Cumartesi günü gerçekleştirilecek. Bu sınavın başvuruları, 19 Ocak-13 Şubat 2004 arasında alınacak. DPY sonuçları, 2004-Ağustos ayının son haftasında açıklanacak. 
     
</TEXT>
</DOC>
