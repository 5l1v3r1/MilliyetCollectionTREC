<DOC>
<DOCNO> 183669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/guncel/gun12.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırada sosyal tesisler var 
</HEADLINE>
<TEXT>
   Öğretmenevleri satışa çıkarılıyor 
   ANKARA ANKA 

   
   Hükümet, öğretmenlere bulundukları ilin dışında ucuz barınma ve yaz tatilini geçirme imk nı sağlayan öğretmenevleriyle sosyal tesisleri özelleştirme kapsamına aldı. Maliye Bakanlığı bünyesinde yürütülen proje kapsamında 85 il ve ilçedeki öğretmenevlerinin satış fiyatları tespit edildi. Satış sırasında yoğun hizmet veren Ankara - Başkent, Antalya, Alanya, Datça gibi öğretmenevlerinin satışına öncelik verilecek. Öğretmenevlerinin özelleştirilmesinin ardından sosyal tesisler de elden çıkarılacak. Seferihisar - Ürkmez, Silifke - Kapuzlu ve diğer sosyal tesisler de ilk sırada özelleştirilecek. AKP iktidarının öğretmenevleri ve sosyal tesislere yönelik girişimi Refahyol iktidarı döneminde de gündeme geldi. Refahyol iktidarı, çalışmalarını tamamlamasına rağmen kamuoyunun tepkisi üzerine geri adım atmak zorunda kalmıştı. 
   
   
</TEXT>
</DOC>
