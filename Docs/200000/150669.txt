<DOC>
<DOCNO> 150669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun06.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'ta harıl harıl kitle imha silahı arıyor 
</HEADLINE>
<TEXT>

     BM'nin silah denetim komisyonunun UNSCOM eski başkanı ve ABD Dışişleri Bakanlığı'nın eski görevlisi Charles Duelfer'in, Irak'ın yasak silahlarını arayacak ekibe başkanlık etmek için Bağdat'a gittiği bildirildi. 
     BM diplomatik kaynakları, 1998'den lağvedildiği 2000 Mart ayına kadar UNSCOM'ın başkanlığını yapan Duelfer'in Irak'ın şimdiye dek bulunamayan kitle imha silahlarını arayacak ekibe başkanlık etmek üzere bu ülkeye gittiğini belirttiler. 
     Duelfer'in Irak'a gittiği Amerikan makamlarınca henüz doğrulanmadı. 
     Charles Duelfer'in başkanlığı sırasında Irak yönetimi BM silah denetçilerinin ülkeye girmelerine izin vermemişti. 
     BM Güvenlik Konseyi, UNSCOM lağvedildikten sonra başkanlığını Hans Blix'in yaptığı BM Gözlem, Doğrulama ve Denetim Komisyonu'nu UNSCOM göreve getirilmişti. 
     Beyaz Saray'ın Ulusal Güvenlik Danışmanı Condoleezza Rice'ın yakın arkadaşı Duelfer, geçen yaza kadar Washington'da bir düşünce kuruluşunda çalışıyordu. 
     Charles Duelfer, Şubat 1998'de Saddam Hüseyin'in Cumhuriyet Sarayı'nı denetleyen BM silah denetçileri ve Güvenlik Konseyi diplomatlarına başkanlık etmiş, bu denetlemenin ardından BM ile Irak arasındaki ilişkiler gerilmeye başlamıştı. 
     Bu arada, Pentagon yetkilileri, Irak'ın kitle imha silahlarının bulunması için aralarında askeri personel, istihbarat uzmanları, sivil bilim adamları ve özel müteahhitlerin bulunduğu 1000 kişiden oluşan bir ekibin bu ülkeye gönderileceğini bildirdiler. 
     Pentagon yetkilileri, ''Irak Denetleme Grubu''nun ilk elemanlarının Irak'a gittiğini belirttiler. 
     Bir generalin başkanlık etmesi beklenen ekibin, yasaklanmış silahları istihbarat bilgileri temelinde araştıracağı kaydedildi. 
     





</TEXT>
</DOC>
