<DOC>
<DOCNO> 153848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sontur41.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Barajı depremden etkilenmedi... 
</HEADLINE>
<TEXT>

     GAP kapsamında inşa edilen ve dünyanın sayılı barajları arasında yer alan Atatürk Barajı'nın, Bingöl'deki depremden etkilenmediği bildirildi. 
     DSİ 16. Bölge Müdürlüğü yetkililerinden alınan bilgiye göre, Bingöl'de meydana gelen ve Şanlıurfa'da da hissedilen 6.4 büyüklüğündeki deprem, Atatürk Barajı ve 26.5 kilometre uzunluğu ile dünyanın en uzun sulama tünelleri olan ''T-1 ve T-2''de, herhangi bir hasara yol açmadı. 
     Yetkililer, depremin incelemeye bile gerek duyulmayacak bir şiddette olduğunu belirterek, şunları kaydetti 
     ''Atatürk Barajı sağlamlığı ile dünyada örnek olarak gösteriliyor. Baraj, depremler göz önüne alınarak yapıldı. Atatürk Barajı, normal bir yapının karşılaştığı deprem şiddetin 2.5 katı şiddetteki depremlere dayanıklıdır. Bu deprem nedeniyle herhangi bir çalışma yapılmayacaktır. Zaten baraj sürekli kontrol altındadır. Ayrıca, dünyanın en uzun sulama tünelleri zeminin 100 metre altına inşa edilmiştir. Depremlerin, tünellere zarar verme gibi bir durumu söz konusu değildir.'' Bu arada Almanya, Avusturya, Fransa ve Belçika tarafından oluşturulan bir konsorsiyum tarafından Yap İşlet Devret Modeli ile Birecik İlçesi'nde yaptırılan Birecik Barajı'nda da herhangi bir zararın söz konusu olmadığı kaydedildi. 
     
</TEXT>
</DOC>
