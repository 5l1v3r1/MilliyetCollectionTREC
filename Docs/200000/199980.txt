<DOC>
<DOCNO> 199980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun26.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
1.3 milyon doları gördü, oğlunun katilini affetti .. 
</HEADLINE>
<TEXT>

     Suudi Arabistan'da cinayetten idama mahkum olan bir kişi, ailesinin, kurbanın ailesine 1.33 milyon dolar ödemesiyle canını kurtardı. 
     El Vatan gazetesinin haberine göre, 22 yaşındaki Said bin Manea el-Harit, geçen yıl işyerinde çıkan bir tartışmada Abdullah bin Cahdab el-Kaval'ı öldürdü. 
     İdama mahkum olan Harit'in aşiretine mensup kişiler, dün Kaval'ın Güney Dahran'daki evine giderek, kurbanın ailesini kan parası karşılığında Harit'i idamdan kurtarmaya ikna etmeye çalıştılar. 
     Saatler süren müzakerelerden sonra, karısının itirazlarına rağmen Kaval'ın babası, 1.33 milyon dolar karşılığında mahkumu affetmeyi kabul etti. 
     Başlangıçta Kaval'ın babasının üzerinde anlaşmaya varılan paranın iki katının yanı sıra 10 otomobil ve 10 hançer talep ettiği bildirildi. 
     
</TEXT>
</DOC>
