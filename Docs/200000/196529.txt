<DOC>
<DOCNO> 196529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun03.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lennon'un şarkı sözleri, 445 bin dolara satıldı... 
</HEADLINE>
<TEXT>

     Ünlü İngiliz şarkıcı John Lennon'ın kendi el yazısıyla kaleme aldığı ''Nowhere Man'' adlı şarkının sözleri, Christie's müzayede evinde yapılan açık artırmada 445 bin dolara satıldı. 
     Christie's sözcüsü Margaret Barret, Lennon'ın el yazısıyla not ettiği İngiliz Beatles grubunun ünlü şarkısının 80 bin ile 100 bin dolar arasında alıcı bulmasının beklendiğini, tahmin edilenden 4 kat fazlasına satılmasının kendileri için bir sürpriz olduğunu belirtti. 
     Christie's'de yapılan müzayadede ayrıca, Michael Curtiz'in, ünlü 'Casablanca' filmiyle aldığı en iyi film yönetmeni Oscar heykelciğinin de 231 bin dolara satıldığı kaydedildi. 200 bin dolar ile 300 bin dolar arasında bir fiyata satılması beklenen Oscar heykelciğini, ünlü sihirbaz David Copperfield'in aldığı bildirildi. 
     
</TEXT>
</DOC>
