<DOC>
<DOCNO> 160328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sondun01.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
New York metrosunda unutulan Picasso tablosu kayboldu 
</HEADLINE>
<TEXT>

     New York metrosunda unutulan ve değeri milyonlarca doları bulan bir Picasso çizimi ile Henry Matisse'in büyük torununa ait bir tablo kayboldu. 
     Polis, koleksiyoncular için çerçeve yaptırmaya giden bir sanat danışmanının değeri milyonlarca dolarla ifade edilen bir Picasso çizimi ve Matisse'in büyük torunu tarafından yapılan ''Guernica'' tarzı bir tabloyu geçen perşembe günü metro istasyonunda unuttuğunu belirtti. 
     Tabloları unutan 64 yaşındaki W. H. Bailey'nin paha biçilmez eserleri geri getirene 1000 dolar ödül vereceği açıklandı. Matisse'in 38 yaşındaki büyük torunu Sophie tarafından yapılan ve Picasso'nun baş eseri ''Guernica''nın yeniden çizimi olan tablonun değerinin 6500 dolar olduğu belirtilirken, Picasso çiziminin milyonlarca dolar olduğu kaydediliyor. 
     Polis, siyah bir portfolyo içinde unutulan tabloların bulunması için halktan yardım istedi. 
     
</TEXT>
</DOC>
