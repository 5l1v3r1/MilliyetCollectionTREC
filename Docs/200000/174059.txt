<DOC>
<DOCNO> 174059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur27.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna Eşimin silah attığını görmedim... 
</HEADLINE>
<TEXT>

     İstanbul Büyükşehir Belediye Başkanı Ali Müfit Gürtuna, eşi Reyhan Gürtuna hakkında, silahla havaya ateş etmesiyle ilgili olarak, ''Eşimin silah attığını görmedim'' dedi. 
     Gürtuna, eşi Reyhan Gürtuna'nın, memleketi olan Güneysu İlçesi'ne bağlı Başköy Köyü'nde, havaya ateş açması ve ardından da Cumhuriyet Savcılığı'nın hakkında soruşturma başlatmasıyla ilgili soruları yanıtladı. 
     Gürtuna, ''Kim silah atmış Ben bir şey görmedim, sadece silah seslerini duydum. Eşimin silah attığını da görmedim, sizler şahitsiniz'' diye konuştu. 
     Gürtuna, gazetecilerin, ''Başbakan Recep Tayyip Erdoğan'ın oğlunun nikahını siz mi kıyacaksınız '' sorusunu ise, ''Düğüne katılacağım. Ama, kimi isterlerse, nikahı o kıyar'' diye yanıtladı. 
     Reyhan Gürtuna ise, hakkında soruşturma başlatıldığını bu sabah öğrendiğini belirterek, ''Çok olağanüstü bir olay değil. Bekleyip sonucu göreceğiz'' dedi. 
     
</TEXT>
</DOC>
