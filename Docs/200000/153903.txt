<DOC>
<DOCNO> 153903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/siyaset/siy20.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKZİP 
</HEADLINE>
<TEXT>

     Milliyet gazetesinin 8.3.2003 tarihli nüshasının 18. sayfasında "Mumcu Kadro Kuruyor" başlığı altında yayımlanan haberde müvekkil Türkiye Din Eğitimi Vakfı'nın faaliyetlerinin Atatürk İlke ve İnkılaplarına aykırı faaliyetleri sebebiyle durdurulduğu, vakfın kurucu üyeleri müvekkiller Harun Karcı, Hacı Murat Turgut, Süleyman Aslan'ın genel müdürlükte görevlendirdiği, müvekkil Ahmet Gül'ün ise personeliyle kurduğu TÜDEV aracılığıyla içeriği Atatürk İlke ve İnkılaplarına aykırı değerlendirmelerin bulunduğu kitap ve takvimleri Talim Terbiye Kurulu'ndan izin almadan İmam Hatip liselerinde sattırdığı gerekçesiyle 2000 yılında yargılandığı belirtilmiştir. 
     Müvekkil vakfın bu tür faaliyette bulunduğu yönünde hiçbir makam tarafından hiçbir tespit ve soruşturma yapılmadığı gibi faaliyetlerine de son verilmemiştir. Müvekkil vakıf kurulduğu günden bugüne kadar yasalara saygılı ve uygun olarak faaliyetlerine devam etmektedir. Hiçbir tarihte faaliyetleri kısıntıya veya kesintiye uğramamıştır. 
     Haberde adı geçen müvekkiller Harun Karcı, Hacı Murat Turgut ve Süleyman Aslan'ın ise sayın Milli Eğitim Bakanı tarafından genel müdürlükte görevlendirdiği iddiaları gerçekdışıdır. Müvekkillerin böyle bir görevlendirmesi yoktur. Halen eski görev yerlerinde çalışmaya devam etmektedirler. 
     Müvekkil Ahmet Gül'ün personeliyle kurduğu TÜDEV aracılığı ile içeriği Atatürk İlke ve İnkılaplarıyla Milli Eğitim Temel Kanunu'na aykırı kitap ve takvimleri Talim Terbiye Kurulu'ndan izin almadan İmam Hatip liselerinde sattırdığı iddiaları da gerçe dışıdır. Müvekkil vakfın kitap ve takvimlerinde Atatürk ilke ve inkılaplarına aykırı bir husus bulunmamaktadır. Teftiş raporlarında bu takvim ve kitapların satılmadığı, bağışlandığı tespit edilmiştir. Kitap ve takvimlerde Atatürk İlke ve İnkılaplarına aykırı hususların bulunmadığı mahkemece yapılan bilirkişi incelemesinde belirlenmiştir. 
     Kaldı ki müvekkil Ahmet Gül ve arkadaşları Yargılandıkları Ankara 19. Asliye Ceza Mahkemesi'nin 2000 1082 E sayılı davasında beraat ederek aklanmıştır. Bu suretle üzerine atılı suçların gerçek olmadığı ortaya çıkmıştır. 
     Kamuoyuna saygıyla sunulur. 
     Av. Talat BULUT 
     


SİYASET 














</TEXT>
</DOC>
