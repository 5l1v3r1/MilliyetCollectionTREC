<DOC>
<DOCNO> 157183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/ekonomi/eko12.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinerci çocuğa sanayici desteği 
</HEADLINE>
<TEXT>

İSO Vakfı, sokak çocuklarını meslek sahibi yapmak amacı ile atölyeler açacak 
     İstanbul Sanayi Odası Vakfı İSOV , sokak çocuklarının rehabilitasyonuna katkı amacıyla değişik meslek dallarında atölyeler kuracak. İSOV'dan yapılan açıklamada, sokakta yaşayan, madde bağımlısı çocukların çoğalmasının, büyük şehirlerde güncel yaşamı olumsuz etkilediğine, toplumun geleceği açısından büyüyen bir tehdit unsuru oluşturduğuna dikkat çekildi. 
     
     Valilikle işbirliği 
     Bunu önlemek için çalışma başlatıldığını açıklayan İSOV, İstanbul Valiliği'nin bu yöndeki faaliyetlerine katkı amacıyla, Ağaçlı Çocuk ve Gençlik Merkezi'nde mum ve galoş atölyelerini faaliyete geçirdi. Ağaç işleri, oymacılık ve dekupaj atölyeleri ile seramik atölyelerinin kurulması için de çalışmalar sürdürülüyor. 
     

</TEXT>
</DOC>
