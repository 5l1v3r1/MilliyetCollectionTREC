<DOC>
<DOCNO> 156898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sonspo21.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın hocası Ersun Yanal, sporcusu Süreyya Ayhan... 
</HEADLINE>
<TEXT>

     Marmara Üniversitesi Beden Eğitim ve Spor Yüksekokulu öğrencileri, Türk sporu ve ulusal spor medyasında yılın en başarılılarını belirledi. 
     ''Akademi Spor Ödülleri'' adı altında düzenlenen ve 727 öğrencinin oy kullandığı anket sonucunda, Gençlerbirliği'nin hocası Ersun Yanal 326 oyla yılın teknik direktörü olurken, 188 oyla Beşiktaş Teknik Direktörü Mircea Lucescu ikinci, A Milli Takım Teknik Direktörü Şenol Güneş de 93 oyla üçüncü sırada yer aldı. Ankette, Rıza Çalımbay 35 oy alırken, Fatih Terim'e ise 21 oy çıktı. 
     Beşiktaş Kulübü Başkanı Serdar Bilgili'nin ''Yılın Kulüp Başkanı'' olarak seçildiği ankette, Galatasaray Kulübü Başkanı Özhan Canaydın ''Fair Play'' dalında ''Yılın Spor Adamı'' oldu. Ayrıca, ''Kariyer'' dalında Futbol Federasyonu Başkanı Haluk Ulusoy, ''Olimpizm'' dalında Türkiye Milli Olimpiyat Komitesi Başkanı Sinan Erdem, ''Hizmet'' dalında İstanbul Büyükşehir Belediye Başkanı Ali Müfit Gürtuna, ''İletişim'' dalında ise TESYEV Başkanı A.Yavuz Kocaömer ''Yılın Spor Adamı'' seçildiler. 
     
     YILIN SPORCUSU SÜREYYA AYHAN 
     ''Yılın Sporcusu'' milli atlet Süreyya Ayhan, A Milli Futbol Takımı da ''Yılın Takımı'' oldu. 
     ''Yılın Federasyon Başkanı'' dalında Golf Federasyonu Başkanı Ahmet Ağaoğlu, ''Amatör Kulüp Başkanı'' dalında ise Ülkerspor Başkanı Orhan Özokur zirvede yer aldı. Galatasaray Kulübü'nün resmi internet sitesi ''www.galatasaray.org'' da ''Yılın internet spor sitesi'' olarak belirlendi. 
     Marmara Üniversitesi BESYO Öğrencileri, ''Yılın Spor Bilimcisi'' ödülüne Prof. Dr. Hasan Kasap'ı layık görürken, ''Yılın Antrenör Coach''u da Ergin Ataman oldu. 
     Medya kategorisinde ise öğrencilerin değerlendirmeleri şöyle 
     
     
Yılın Basın Haber Dalı Hürriyet Yılın Basın Mizanpaj Dalı Fanatik Yılın Spor Yazarı Hıncal Uluç Yılın Spor Ekranı NTV Yılın TV Spor Programı 90 dakika NTV Yılın TV Spiker ve Sunucusu Ercan Taner Yılın TV Yorumcusu Erman Toroğlu Yılın Radyo Spor Programcısı İlker Ateş Radio Sport 
     ''Akademi Spor Ödülleri'', 28 Mayıs Çarşamba günü Anadoluhisarı'ndaki yüksek okul binasında yapılacak törenle sahiplerini bulacak. 
     
</TEXT>
</DOC>
