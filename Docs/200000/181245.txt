<DOC>
<DOCNO> 181245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun38.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac suikastçısı sağlam çıktı... 
</HEADLINE>
<TEXT>

     Fransa'da psikiyatri uzmanlarından oluşan sağlık kurulu, Cumhurbaşkanı Jacques Chirac'a geçen yıl suikast girişiminde bulunan Maxime Brunerie'nin akıl hastası olmadığı görüşüne vardı. 
     Fransız uzmanlar, ''14 Temmuz Ulusal Gün'' kutlamaları sırasında tüfekle Chirac'ı öldürmek isteyen Brunerie'nin cezai ehliyete sahip olduğunu, işlediği suçtan dolayı yargılanabileceğini bildirdiler. 
     Uzmanlar, Brunerie'nin ''psikolojik sorunları olan bir kişi'' olduğunu kabul ettiler, ancak suikast girişimi sırasında zanlının, ''yaptığı eylemin bilincinde olduğu'' görüşüne vardılar. 
     Brunerie'yi muayene eden iki uzmanın farklı görüş bildirmesi üzerine, mahkeme, uzmanlardan oluşan bir sağlık kurulunun görüşünü istemişti. 
     Maxime Brunerie'in, polis tarafından yapılan sorgulamaları sırasında aşırı sağ hareketlerle bağlantıları olduğu ortaya çıkmıştı. 
     
</TEXT>
</DOC>
