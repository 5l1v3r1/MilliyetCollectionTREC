<DOC>
<DOCNO> 184723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/yasam/yas05.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet 10 yıl kadar gecikti 
</HEADLINE>
<TEXT>

   10 yıldır süren tecavüz davasında 14 sanık 2.5 ile 3.5 yıl arası ceza aldı. Ama son af yasasından yararlanıp serbest kaldılar 
   ALİYE ÇETİNKAYA Konya DHA 
   
   Konya'da, okulda 14 öğrencinin tecavüzüne uğrayan E.A.'nın davası, tam 10 yılda sonuçlanabildi. Şartla tahliye yasasından yarlanan 14 sanığa verilen 2.5 - 3.5 yıl arasında değişen hapis cezaları ise ertelendi. 
   Çumra İlçesi İlköğretim Okulu ikinci sınıf öğrencisi A. 9 , tuvalette üçüncü ve dördüncü sınıf öğrencileri Mehmet Çoban, Abdullah Akar, Sebehattin İşbilir, Adem Erdoğan, Adem Bardakçı, Hakan Çoban, Mehmet Ali Kur, Uğun Bardakçı, Serkan Makine, Ramazan Dağdeviren, Caner Korur, Ayhan Karaman, Hakan Kara ve Ali Solkan'ın tecavüzüne uğradı. 
   Davanın görüldüğü Konya 1. Ağır Ceza Mahkemesi'ndeki davada 10 yıl içinde üç hakim değişti. Askerde olan 14 sanığın katılmadığı karar duruşmasında hazır bulunan avukatlar Hüseyin Sönmez, Mehmet Güleç ve Gani Aksoy, davayla birlikte kendilerinin de yaşlandığını söyledi. 
   Mahkeme Başkanı Ahmet Turgut Tuncay, sanıkların 2.5 - 3.5 yıl arasında değişen hapis cezaları aldığını açıkladı. Ancak bu cezalar, 1999'da çıkan şartla tahliye yasası gereği ertelendi. 
   
   
</TEXT>
</DOC>
