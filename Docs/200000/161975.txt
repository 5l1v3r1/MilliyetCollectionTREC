<DOC>
<DOCNO> 161975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sondun20.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Grevler Fransa'yı 'ulaşılamaz' yaptı 
</HEADLINE>
<TEXT>

     Fransa'da hükümetin hazırladığı emeklilik reformuna ilişkin demiryolu çalışanlarının başlattığı grevler, ülke genelinde ulaşımı felce uğratıyor. 
     Fransa'da, bir günlük dini bayramla birlikte uzayan hafta sonu tatili dolayısıyla çok sayıda kişinin başka kentlere yolculuk etmesi de demiryolu ulaşımında önemli gecikmelere neden oluyor. 
     Demiryolu çalışanları dışında, başta başkent Paris olmak üzere büyük kentlerde metro ve belediye otobüsü sürücülerinin devam ettirdiği grevler de şehir içi ulaşımına büyük darbe vuruyor. 
     Fransa'da geçen hafta, demiryolu çalışanlarının yanı sıra Fransa Havayolları çalışanları, emeklilik reformunu protesto etmek için 2 günlük grev yapmışlardı. 
     Hükümetin hazırladığı yasa teklifinde, emeklilik hakkı için çalışılması gereken sürenin uzatılması öngörülüyor. 
     
     GENEL GREV ÇAĞRISI 
     Öte yandan, Fransa'da Troçkist eğilimli ''İşçi Mücadelesi Partisi'' lideri Arlette Laguiller, hükümetin reformlarını protesto etmek için, ülkede bütün çalışanlara genel grev çağrısında bulundu. 
     Laguiller, yasa teklifinin hemen geri çekilmesini istedi. 
     Fransa'da hükümetin hazırladığı yasa teklifinin, Başbakan Jean-Pierre Raffarin'ın popülaritesinin son bir ayda yüzde 49'dan yüzde 5'e düşmesine neden olduğu belirtiliyor. 
     
</TEXT>
</DOC>
