<DOC>
<DOCNO> 171277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/magazin/mag01.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sporcu hastalığı Tarkan'ı bıktırdı 
</HEADLINE>
<TEXT>

   Amerika'da menüsküs ameliyatı geçiren Tarkan, rahatsızlığı tekrar edince yeniden bıçak altına yattı 
      İLKNUR GÜLMEZ 
   
   KONSER maratonuna başlayan Tarkan, geçtiğimiz yıl Amerika'da menüsküs ameliyatı geçirdiği sol bacağında şişme ve ağrılar meydana gelince International Hospital'a başvurdu. Yapılan muayene ve tetkikler sonunda şarkıcının Amerika'daki menüsküs ameliyatında dikilen sağ ayağındaki yırtığın tekrarladığı ortaya çıktı. Ve Tarkan, dün saat 11.22'de ameliyata alındı. Tarkan'ın menüsküs operasyonunu Prof. Dr. Işık Akgün ile ekibinden Operatör Dr. Ali Uzpak yaptı. 
   
   'Bir daha olmaz' 
   YARIM saat süren ameliyatın ardından açıklama yapan Akgün, şunları söyledi "Tarkan, hastanemize geldiğinde dizi şişmiş ve ağrıyordu. Sağ ayağının iç kısmında bir yırtık tespit ettik. Yırtılan parça dizin iç bölümüne girmişti. Daha önce Amerika'da olmuş bu ameliyatta yırtık dikilmişti. Tekrar dikilme şansı olmadığı için parçayı çıkardık. Artık o bölgenin tekrar yırtılma şansı yok. Tarkan, çok değil 4-6 hafta arası bir sürede eski performansına kavuşacak." 
   
   
</TEXT>
</DOC>
