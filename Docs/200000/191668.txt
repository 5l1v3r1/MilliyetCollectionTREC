<DOC>
<DOCNO> 191668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sontur15.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara, Irak geçici hükümet konseyi'nden bir davet yok 
</HEADLINE>
<TEXT>

     Ankara, Irak Geçici Hükümet Konseyi'nden GHK Türkiye'ye bir davet gelmediğini belirtirken, böyle bir davet olması durumunda bile konsey ile masaya oturmaya sıcak bakmıyor. 
     Diplomatik kaynaklardan edinilen bilgiye göre, ABD'nin Irak'taki sivil yöneticisi Paul Bremer'in açıklamalarının aksine, GHK'den Ankara'ya bir heyet gönderilmesi için herhangi bir davet gelmedi. 
     Kaynaklar, böyle bir davet olması durumunda bile Türkiye'nin muhatabının, asker talebinde bulunan ABD olduğunu vurgulayarak, konsey ile masaya oturma olasılığına sıcak bakılmadığı mesajını verdiler. 
     Bremer'in, Türkiye'nin Irak'ta 400 yıldan fazla zaman için ''sömürgeci güç'' olarak bulunduğu yönündeki açıklamalarına da tepki gösteren diplomatik kaynaklar, ''Peki İngiltere neydi Bu soruyu kendilerine yöneltmeleri gerekir'' yorumunda bulundular. 
     Aynı kaynaklar, ABD'den gelen çelişkili açıklamaların Amerikan tarafının ''kafasının karışık olduğunu'' gösterdiğini söylediler. 
     
</TEXT>
</DOC>
