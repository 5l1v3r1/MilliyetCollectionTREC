<DOC>
<DOCNO> 189890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/soneko21.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Konut almanın tam zamanı 
</HEADLINE>
<TEXT>

     İzmir Emlakçılar ve Emlak Müşavirleri Derneği Başkanı Rıdvan Akgün, emlak piyasasındaki durumun konut almaya elverişli olduğunu belirtti. 
     Akgün, düzenlediği basın toplantısında, konut fiyatlarının uzun bir süredir artmadığına dikkati çekti. 
     Bankaların, faizlerin düşmeye başlamasıyla cazip konut kredileri sunduğunu söyleyen Akgün, banka kredisiyle konut alımında son dönemde bir yükseliş görüldüğünü kaydetti. 
     Konut talebinde artış olmasına rağmen bunun henüz fiyatlara yansımadığını bildiren Akgün, ''Konut fiyatlarının henüz artmamış olması, bankaların ve Toplu Konut İdaresi'nin güzel imkanlar sunması, konut ihtiyacı olan insanlar için kaçırılmayacak büyüklükte bir fırsattır. Konut almanın şimdi tam zamanıdır'' dedi. 
     Rıdvan Akgün, hükümetin konut açığı tahmininin yanlış olduğunu da ileri sürerek, kendi hesaplamalarına göre açığın 1.5 milyon değil, 4.5 milyon civarında olduğunu savundu. 
     Akgün, Toplu Konut İdaresi'nin bu açığı kapatmak için yarım kalan kooperatiflere kredi desteğinde bulunması gerektiğini sözlerine ekledi. 
     
</TEXT>
</DOC>
