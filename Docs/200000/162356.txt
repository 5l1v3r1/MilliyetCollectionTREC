<DOC>
<DOCNO> 162356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/magazin/amag.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenay hacizden kurtaramadı 
</HEADLINE>
<TEXT>

'Olaylı kıyafet'in yaratıcısı Fevziye Çamer'in Levent'teki 4 katlı modaevine haciz geldi 
     İLKNUR GÜLMEZ 

     ŞENAY Akay'ın katıldığı bir güzellik yarışmasında tacını devrettiği gece giydiği ve olay yaratan transparan kıyafetin yaratıcısı Fevziye Çamer'in Levent Menekşeli Sokak'taki 4 katlı modaevine haciz geldi. İzmir'deki bir alacaklısı tarafından hacze verilen Çamer'in işyerinde çalışanlar, icra memurları mek nlarına gelince, başkalarının içeri girmesini engellemek için modaevinin kapısına kilit vurdular. 
     
     Borcu 60 milyar lira 
     MODAEVİNİN kapısında bekleyen görevliler haczi yalanlarken, kapıda icra memurlarını getiren araç vardı. İçeride üç saate yakın kalan icra memurları, Çamer'in moda merkezindeki ipek halılara haciz koydu. İpek halılar, battaniyelere sarılarak dışarı çıkarıldı. Çamer'e 60 milyarlık borcunu ödemediği için haciz uygulandığı belirtildi. 
     

</TEXT>
</DOC>
