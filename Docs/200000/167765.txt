<DOC>
<DOCNO> 167765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/yasam/yas06.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
2 de artçı 
</HEADLINE>
<TEXT>
Saros'ta 5.3'lik korku 
Saros Körfezi açıklarında 5.3 şiddetinde deprem oldu. Yunanistan'da da hissedilen depremde can ve mal yok 
     ÇANAKKALE DHA 

     Saros Körfezi açıklarında dün gece saat 22.10'da 5.3 büyüklüğünde deprem meydana geldi. Çanakkale, İstanbul, Balıkesir, Tekirdağ, Yalova, İzmir, Marmara ve Avşa adalarının yanısıra Yunanistan'ın Midilli adası ve Dedeağaç bölgesinde de hissedilen ve paniğe yol açan depremde can ve mal kaybı olmadı. 
     
     Sokakta sabahladılar 
     Depremin şiddetli şekilde hissedildiği Çanakkale ile Balıkesir'in Ayvalık ve İzmir'in Dikili ilçelerinde panik halinde evlerini terk eden vatandaşlar, sokakta sabahladı. İki de artçı sartıntının meydana geldiği depremden sonra tüm ilçe ve köylerle bağlantı kurarak hasar konusunda bilgi alan Çanakkale Valilisi Süleyman Kamçı da şunları kaydetti 
     
     'Önleme gerek yok' 
     "Şiddetli sarsıntı oldu. Depremin zararı olmadığını söyleyebilirim. Küçük bir panik oldu. Vatandaşlar sokakta dolaşıyor. Çanakkale'de önlem almayı gerektirecek bir durum görmüyorum." 
     Bu arada, İÜ Jeoloji Bölümü öğretim üyesi Prof. Dr. Şener Üşümezsoy, iki gün önce Kentim İstanbul Etkinlikleri kapsamında düzenlenen "Marmara'da Risk" konulu panelde, Tekirdağ'da 6.7, Kumburgaz - Silivri'de ise 6.5'ten düşük deprem beklediklerini belirtmişti. 
     

</TEXT>
</DOC>
