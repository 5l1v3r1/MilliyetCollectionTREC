<DOC>
<DOCNO> 197779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sondun13.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li sözcü Bağdat'taki bomba uzaktan kumandayla patlatıldı 
</HEADLINE>
<TEXT>

     Irak'ın başkenti Bağdat'ta bugün meydana gelen patlamanın, muhtemelen uzaktan kumandayla cephanenin infilak ettirilmesinden kaynaklandığı ileri sürüldü. 
     Amerikan askeri sözcüsü, başkentin merkezini sallayan patlamayla ilgili ilk verilerin, ''kontrollü bir patlama'' olduğunu gösterdiğini söyledi. 
     Bu patlamadan önce daha zayıf bir patlama sesinin duyulduğu belirtildi. 
     Bu arada, Irak'ın başkenti Bağdat'ın batısındaki Felluce'de dün, yola mayın yerleştiren 3 Iraklının Amerikan askerlerince öldürüldüğü bildirildi. 
     Amerikan ordusunun açıklamasında, devriye gezen askerlerin 5 Iraklının yola mayın yerleştirdiğini fark ettikleri ve ateş açtıkları, 3 Iraklının öldüğü, 2'sinin kaçtığı kaydedildi. 
     
</TEXT>
</DOC>
