<DOC>
<DOCNO> 165867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sonspo05.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Cavaliers Lebron James'i seçti... 
</HEADLINE>
<TEXT>

     ABD Profesyonel Basketbol Ligi'nde NBA , her yıl geleneksel olarak yapılan oyuncu seçimi draft bu sabaha karşı New York kentinde gerçekleştirildi. 
     Draft'ta, geçen sezon ligde en başarısız sonucu elde ettiği için ilk seçme hakkına sahip olan Cleveland Cavaliers takımı, beklenildiği gibi Ohio'daki Saint Mary-Saint Vincent Lisesi mezunu 18 yaşındaki oyuncu Lebron James'i seçti. Geleceğin büyük yıldızı olarak gösterilen James'in ardından 2. sırada Sırbistan-Karadağ'ın KK Hemofarm Vrsaç takımından 18 yaşındaki Sırp pivot Darko Miliciç, Mehmet Okur'un takımı Detroit Pistons, 3. sırada ise Syracuse Üniversitesi'nden forvet oyuncu 19 yaşındaki Carmelo Anthony de Denver Nuggets tarafından seçildi. 
     Spor yaşamını Ülkerspor'da sürdüren Gürcü asıllı pivot Zaza Paculia da Orlando Magic tarafından 2. tur 42. sırada "draft" edildi ve Paculia böylece Türkiye'den NBA Ligi'ne giden 4. oyuncu unvanını aldı. 
     "Draft"a giren 58 oyuncunun 21'i yabancılardan oluşurken, bunlar arasında Sırplar 4 oyuncuyla ilk sırayı elde etti. Sırp oyuncuları, 3 oyuncuyla Fransızlar, 2'şer oyuncuyla Bosna-Hersek, Polonya, Yunanistan, 1'er oyuncuyla da Arjantin, İngiltere, Brezilya, Gürcistan, Senegal, Slovenya, Hollanda ve Çinliler izledi. 
     
</TEXT>
</DOC>
