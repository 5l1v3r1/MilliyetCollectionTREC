<DOC>
<DOCNO> 181145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/guncel/gun11.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemin töreninde nişanlandılar... 
</HEADLINE>
<TEXT>

      MUSTAFA ARSLAN DHA 

   
   Burdur'da kısa dönem erlerin yemin töreni, askerlerden Fezail Şentürk ile sözlüsü Fadime Ayan'ın nişanına sahne oldu. Çiftin yüzüklerini Jandarma Alay Komutanı Kıdemli Albay İhsan Ünal taktı. Yemin töreninin ardından Jandarma Alay Komutanı Kıdemli Albay İhsan Ünal'ın yanına gelen Fadime Ayan 25 , yemin eden erler arasında bulunan sözlüsü Fezail Şentürk'ü 27 gösterdi. Cebinden çıkardığı kutudaki alyansları Ünal'a uzatan Ayan, sözlüsüyle kendisini nişanlamasını istedi. 
   
   'SAĞ OLSUN BİZİ KIRMADI' 
   Bunun önce bir şaka olduğunu sanan Ünal, Ayan'ın ciddi olduğunu anlayınca, teklifi kabul etti. Samsunlu olan Şentürk'ü yanına çağıran Ünal, mutluluklar dileyerek çiftin yüzüklerini taktı. Şentürk'ün arkadaşları da alkışlarla çifti kutladı. Ünal, bugüne kadar birçok erin eğitimine ve yemin törenine katıldığını ancak böyle bir olayı ilk defa yaşadığını söyledi. Ispartalı Ayan'la Süleyman Demirel Üniversitesi İlahiyat Fakültesi'nde öğrenci iken tanıştığını belirten Şentürk ise "Bu nişan benim için de süpriz oldu. Hiç beklemiyordum" dedi. 
   İki yıldır sözlü oldukları anlatan Ayan, "Fezail'in ailesi ölmüş. Kendisi yetim olduğu için bugüne kadar sözlü olarak kaldık. Bir an önce nişanı yapmak istiyorduk. Ailemle de görüştüm. Kabul edince, ben de bunu komutana ilettim. Sağ olsun bizi kırmadı" diye konuştu. 
   
   
</TEXT>
</DOC>
