<DOC>
<DOCNO> 160150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun06.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Richard Chamberlain Evet homoseksüelim... 
</HEADLINE>
<TEXT>

     Amerikalı aktör Richard Chamberlain, homoseksüel olduğunu itiraf etti. 
     Hawaii'de yaşayan Chamberlain, NBC televizyonuyla yaptığı röportajda, gençliğinde homoseksüel olmanın toplumda kabul görmediğini belirterek, ''Kendimden nefret ediyor, bu yanımdan çok korkuyor ve saklamak zorunda olduğumu hissediyordum'' dedi. 
     Günümüzde herşeyin değiştiğini belirten ünlü aktör, basında görüntüleri yer alan uzatmalı sevgilisi Martin için, ''ilişkimden gurur duyuyorum. Kendimle de övünüyorum'' açıklamasını yaptı. 
     Richard Chamberlain, artık korkmadığı için bu gerçeği rahatlıkla açıkladığını söyledi. 
     Chamberlain, televizyon dizileri ''Thorn Birds'' ve ''Dr. James Kildare'' ile ''Towering Inferno'' adlı filmle üne kavuşmuştu. 
     
</TEXT>
</DOC>
