<DOC>
<DOCNO> 174628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/yasam/yas02a.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
448 yıllık camide restorasyon faciası 
</HEADLINE>
<TEXT>

   Sinan Paşa Camii'nin restorasyonunda orijinal kalem işlerinin kırılarak yok edildiği, üzerine beyaz badana çekilerek yeni motiflerin çizildiği iddia ediliyor 
      ÖMER ERBİL İstanbul 
   
   Kaptanı Derya Sinan Paşa tarafından 1555'te yaptırılan Beşiktaş'taki Sinan Paşa Camii, Mimar Sinan tarafından inşa edildi. Özellikle kubbesiyle kalem işi sanatının en nadide örneği olarak gösterildi. 
   Caminin minaresi ve son cemaat mahalli, depremden hasar gördü 15 Şubat 1999'da restorasyonuna başlandı. İki yıldır da kubbe ve duvarlarındaki kalem işleri restore ediliyor. Ancak Vakıflar İstanbul Bölge Müdürlüğü'ne çok sayıda restorasyon şik yeti geliyor. 
   
   'İşleri kırıp badana yaptılar' 
   Restorasyon sırasında uzman yerine stajyer öğrencilerin kullanılması, orijinal kalem işlerinin çekiç ve keserlerle raspalanarak kırılarak yok edilmesi üzerine beyaz badana çekilerek yeni motiflerin çizilmesi şik yetlerin başında yer alıyor. Yer yer cami ile aynı motifler çizilmeye çalışıldıysa da eskisinden bağımsız yeni bir model yapıldığı belirtiliyor. 
   Bu arada caminin deposunda bulunan el yazması Kuranıkerim, altın varak işlemeli hatların yağmalandığı iddia edildi. 
   
   'Soruşturma başlatılacak' 
   Vakıflar İstanbul Bölge Müdürlüğü yetkilileri kendilerinden önceki dönemde caminin restorasyonuna başlanıldığını, ancak çok sık şik yet geldiğini belirterek, soruşturma başlatılacağını kaydettiler. Restorasyonu yapan Peker İnşaat yetkilisi de şunları söyledi "Alttan çıkan farklı üç döneme ait motifleri uyguladık. Camiye gelen şaşırıyor ama biz doğrusunu yaptığımıza inanıyoruz." 
   
   
</TEXT>
</DOC>
