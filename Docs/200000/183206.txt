<DOC>
<DOCNO> 183206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sontur02.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ın ''maç arası'' konuşmasını RTÜK incelemeye aldı 
</HEADLINE>
<TEXT>

     ANKARA Milliyet 

Radyo ve Televizyon Üst Kurulu RTÜK , Genç Parti Genel Başkanı Cem Uzan'ın "reklam" adı altında önceki akşam Star TV'den hükümet ve Başbakan Recep Tayyip Erdoğan'a yönelik yaptığı konuşmayı incelemeye aldı. 
     Uzan'ın Beşiktaş - Lazio maçının devre arasında da yer verilen konuşması nedeniyle RTÜK'ün Alo 178 hattına çok sayıda şikayet telefonu geldiği belirtildi. RTÜK İzleme ve Değerlendirme Dairesi uzmanları tarafından incelemeye alınan konuşmaya ilişkin Üst Kurul'un gelecek hafta karar vereceği bildirildi. 
     
     Show TV'ye Kürtçe türkü incelemesi 

     Üst Kurul'un, önceki akşam Show TV'de yayınlanan İzzet Yıldızhan'ın şov programını da, konuk sanatçı Ceylan'ın seslendirdiği Kürtçe türkü nedeniyle incelemeye aldığı belirtildi. RTÜK'ün gelecek haftaki toplantıda konuyu karara bağlayacağı ifade edildi. 
     
</TEXT>
</DOC>
