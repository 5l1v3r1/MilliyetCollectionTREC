<DOC>
<DOCNO> 195630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/guncel/gun01.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazla müşteri uğruna 9 genç canından oldu 
</HEADLINE>
<TEXT>

   İzmir'deki Nağme Cafe'de yaşanan yangın faciasının nedeni de ihmal... Ruhsata aykırı şekilde genişletilen kafede, kimse elektrik aksamını yenilemeye gerek görmemiş 
      
   İzmir Bornova'da 4'ü üniversite öğrencisi 9 kişiye mezar olan kafedeki yangının, ilk incelemelere göre ruhsata aykırı genişletme, elektrik aksamı dahil donanımı yenilememe, dekorda yasak ve yanıcı maddeler kullanma gibi bir dizi ihmal sonucu çıktığı belirlendi. Kafenin sahibi Abidin Akkuş ile kafeyi işleten oğulları Hasan ve Kemal Akkuş ise, ifadelerinde "Bize canlı müzik için ruhsat verenler açıklasın" dedi. 
   Kafede önceki gece 21.00'de kapının yanındaki elektrik panosundaki arızadan çıkan yangın önce elyaf, ses izolasyon sistemi ve sentetik kumaştan yapılan dekoru tutuşturdu. Ardından elektrik panosu patladı, katalitik sobanın bağlı olduğu tüpün hortumu yanınca yayılan gaz alev aldı. Yazın mek nı genişletmek için kullanılan, kışın kapalı tutulan tenteli bölüm de tutuşunca, kafenin tek çıkışını alevler kapattı. Dışarıya çıkan 40 kişi kurtulurken, çıkamayanlar kendilerini arka taraftaki mutfağa attı. 
   
   İkinci kapı yok 
   Ancak, mutfakta kapı olmadığı için, birkaç metrekarelik, penceresiz ve havalandırmasız mutfakta sıkışıp kalan 9 genç, can verdi. 4 dakikada olay yerine gittiklerini, ancak 7 - 8 dakikada her şeyin kül olduğunu belirten İzmir Belediyesi İtfaiye Daire Başkanı Fuat Barandır, ruhsat alımında gerekli önlemlerin alındığını kaydederek, "Sonradan yapılan ek ilavelerle elektriğe aşırı yüklenilmiş" dedi. 
   
   Uyarı k r etmedi 
   Bornova Belediye Başkanı Cengiz Bulut da, kafenin 27 Şubat 2001'de itfaiyenin raporuyla işletme ve çalışma ruhsatı aldığını belirterek şunları söyledi "Ancak daha sonra yanındaki bir dükk nı da içine alarak genişlediği ve sundurma yaptığı tespit edildi. Belediye Encümeni, 5 Ağustos 2002'de 1 milyar lira para cezası verdi. Sundurmayı yıktırdık. Yeni ruhsat için başvuru yapmasını istedik. Daha sonra açılır-kapanır tente yaptığı belirlendi." Dün Bornova Merkez Karakolu'nda verdikleri ifadelerinin ardından serbest bırakılan kafenin sahibi Akkuş'la kafeyi işleten oğulları Hasan ve Kemal Akkuş, "Susma hakkımızı kullanıyoruz. Bize canlı müzik ruhsatı verenler açıklama yapsın" diye konuştu. Akkuş ve oğulları hakkında kamu davası açılacağı bildirildi. 
   
   'Çığlıkları kulağımda'    Faciadan son anda kurtulan Kimya Mühendisliği öğrencisi Sibel Güven'in, çantası ve kimlikleri içeride kaldığı için önce onun da öldüğü sanıldı. Ancak genç kız dün olay yerine gelince işin aslı ortaya çıktı. Güven, "Çığlıklar kulağımda yankılanıyor. Ömrüm boyunca o anı unutamam" dedi. 
   
   
   Kutlama yapıyorlardı    Nağme Cafe'de tanışmalarının ilk yıldönümünü kutlayan Arzu Yıldız ile Nezih Karayiğit de olayda can verdi. Yıldız ve Karayiğit'in yanında lise arkadaşları Fatma Hilal Çıkrıkçıoğlu ile Elif Hasırcıklı vardı. Çıkrıkçıoğlu faciadan sağ çıkamazken, Hasırcıklı kurtulmayı başardı. Aynı kafeteryada buluşan iki sevgili Ercan Girgin ve Meral Ece Selvi de faciadan kurtulamadı. Girgin ve Selvi için dün de okudukları Ege Üniversitesi'nde tören düzenlendi. Bu arada, çalıştığı kafeteryada ölen Nazan Yavuz'un da hayalinin hem-şirelik olduğu belirtildi. Yavuz'un babası Hasan Yavuz ise, "İhmal var. Peşini bırakmayacağım" dedi. 
   
   Ölen gençlerin 4'ü personeldi    Ölenlerin isimleri şöyle 
   Ercan Girgin 19 - Ege Üniversitesi Bilgisayar Öğretmenliği öğrencisi 
   Arzu Yıldız 21 - Ege Üniversitesi Sınıf öğretmenliği öğrencisi 
   Nezih Karayiğit 22 - Dokuz Eylül Üniversitesi Makine Mühendisliği öğrencisi 
   Meral Ece Selvi 21 - Ege Üniversitesi Tarih Bölümü 
   Fatma Hilal Çıkrıkçıoğlu. Lise öğrencisi 
   Burhan Turhan, Erhan Tekin, Fatma Çarıklı ve Nazan Yavuz personel 
   
   
   
</TEXT>
</DOC>
