<DOC>
<DOCNO> 180706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sondun03.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanlığı Zebari'yi yalanladı 
</HEADLINE>
<TEXT>

     ABD Dışişleri Bakanlığı, Irak Dışişleri Bakanlığı'na atanan Hoşyar Zebari'nin, ''Türk askerlerinin Irak'ta istenmediği görüşünün Irak Geçici Hükümet Konseyi'nce GHK paylaşıldığı'' yönündeki açıklamasını yalanladı. 
     ABD Dışişleri Bakanlığı sözcüsü Richard Boucher, bir gazetecinin ''Irak Geçici Hükümet Konseyi, Türkleri istemiyor. Bu durumda ne yapmayı düşünüyorsunuz '' yönündeki sorusuna yanıt olarak, ''Bu yönde, şu aşamada, GHK'nın tamamını kapsayan bir açıklama gördüğümü sanmıyorum'' dedi. 
     Boucher, Türk askerinin Irak'a gönderilmesi aşamasına gelinmesi durumunda, dile getirilen sorunların çözümleneceğine emin olduğu yönündeki daha önceki sözlerini de yineledi. 
     Zebari, son günlerde verdiği demeçlerde, Irak'a Türk askerinin gönderilmesine karşı çıkarken GHK'nın da bu görüşte olduğunu iddia etmişti. 
     
</TEXT>
</DOC>
