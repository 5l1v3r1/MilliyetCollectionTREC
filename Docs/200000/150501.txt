<DOC>
<DOCNO> 150501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo13.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü final... Ülkerspor sonuncu, Efes Pilsen 2. 
</HEADLINE>
<TEXT>

     Basketbolda Erkekler Avrupa Ligi'nin 2. turunda, 2 grupta 6. ve son hafta maçları tamamlandı. 
     Ligin 2. turunda, Türkiye'yi D Grubu'nda temsil eden Efes Pilsen, İstanbul'da İspanya'nın Unicaja Malaga takımını 82-78 yenerek, grubu 10 puanla 2. sırada tamamladı. E Grubu'nda yer alan Ülkerspor da deplasmanda İtalya'nın Skipper Bologna takımını uzatmada 86-82 yenmesine karşın, 8 puanla son sıradan kurtulamadı. 
     D Grubu'nda Rusya'nın USH ÇSKA Moskova, E Grubu'nda da kadrosunda Türk oyuncu Mirsad Türkcan'ın da bulunduğu ve Türk antrenör Ergin Ataman'ın çalıştırdığı Montepaschi Siena, daha önce, 9-11 Mayıs tarihleri arasında İspanya'nın Barcelona kentinde düzenlenecek ''Dörtlü Final'' maçlarına katılmayı garantilemişlerdi. 
     Bu arada dün gece E Grubu'nda yapılan Panathinaikos BSA Atina-Montepaschi Siena maçında, Yunan ekibinde İbrahim Kutluay, 21 dakikada 12 sayı ve 3 ribaunt, İtalyan ekibinde de Mirsad Türkcan, 35 dakikada 24 sayı, 10 ribaunt, 2 asist ve 2 top çalmayla oynadı. 
     2 grupta 6. ve son hafta maçlarında alınan sonuçlar ve gruplardaki son puan durumları şöyle 
     
     D GRUBU 
     KK Cibona VIP Zagreb-USH ÇSKA Moskova Rusya 59-101. 
     Efes Pilsen Türkiye -Unicaja Malaga İspanya 82-78. 
     
     E GRUBU 
     Skipper Bologna İtalya -Ülkerspor Türkiye 82-86. 
     Panathinaikos BSA Atina Yunanistan -Montepaschi Siena İtalya 111-103. 
     





</TEXT>
</DOC>
