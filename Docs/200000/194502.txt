<DOC>
<DOCNO> 194502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/spor/spo12.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Solberg şampiyon 
</HEADLINE>
<TEXT>

   Dünya Ralli Şampiyonası'nın son ayağı, İngiltere etabıyla perde indirdi. Subaru pilotu, Loeb'in önünde zafere ulaşan isim oldu 
      
   Kariyerinde ilk kez 
   DÜNYA Ralli Şampiyonası'nda mutlu sona Subaru pilotu Petter Solberg ulaştı. Sezonun son yarışı olan İngiltere Rallisi'nde, şampiyonluk yolundaki rakibi Citroen'den Sebastien Loeb'in 43.6 saniye önünde birinci sırayı alan Norveçli pilot, kariyerindeki ilk şampiyonluğuna imza attı. Yarışta Loeb'in ardından üçüncülüğü ise diğer Subaru pilotu Tommi Makinen aldı. 
   
   Markalarda Citroen 
   SON yarış öncesinde şampiyonluk şansı bulunan dört sürücüden Peugeot'dan Richard Burns, hastalığı nedeniyle İngiltere'deki son ayağa katılamazken, Citroen'in tecrübeli ismi Carlos Sainz de henüz ilk gün yarış dışı kalınca meydan Solberg ile Loeb'e kalmıştı. Solberg, özellikle ikinci gün tüm etapları kazanarak arayı açtı. Markalarda da şampiyonluğa Citroen ulaştı. 
   
   PUAN DURUMU 1. Petter Solberg Subaru 72 puan 2. Sebatien Loeb Citroen 71 puan 3. Carlos Sainz Citroen 63 puan 4. Richard Burns Peugeot 58 puan 5. Markko Martin Ford 49 puan 
   
   
   
</TEXT>
</DOC>
