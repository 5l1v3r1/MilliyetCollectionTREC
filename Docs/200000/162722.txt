<DOC>
<DOCNO> 162722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko43.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokyolular, köpekler hakkındaki yayınlara büyük ilgi gösteriyor 
</HEADLINE>
<TEXT>

     Medyada kötü haberlerin birbirini izlemesinden bıkan Tokyo sakinleri, kendilerini en sadık dostlardan sayılan köpekler hakkındaki yayınlara verdi. 
     Tokyoluların yoğun ilgisi üzerine sadece köpeklere dair kitap ve dergilere özgü, 150 çeşit dergi ve kitabın sergilendiği bir yayıncılık fuarı da düzenlendi. 
     Fuarda, müşterilerinin köpeklerini beraberlerinde getirmelerine ve konaklatmaya izin veren otellerin listesini gösterir rehberler, köpek resimleri albümleri, resimli referans kitapları, köpekler hakkında tıp kitapları ile köpek yemekleri tarifeleri koleksiyonları da sergilendi. 
     Tokyo'nun ünlü Nihombashi kitabevinde köpekler hakkındaki yayınların adedi 40'dan 100'e yükseltilince, köpeklere dair yayınların satışları son bir yılda yüzde 20 arttı. Hobilerle alakalı kitapların satışları iyi gitmese de, köpeklerle alakalı, özellikle de özel sayılar arttığı gibi adeta ''peynir-ekmek'' gibi satııyor. 
     En çok Chihuahua ve Galler bölgesi corgi cinsi köpeklerin rağbet gördüğü Tokyo'da köpeklerin, hatta yaşlı köpeklerin sorunlarıyla başedebilme tüyoları veren yayınlar gayet revaçta. 
     Köpekleri daha sağlıklı kılmak için tabii gıdalar, aroma koku terapisi ve masajlardan, ailenin belki insanlardan daha yakın ferdi haline gelen köpeklerle nasıl daha huzurlu, konforlu hayat yaşanabileceğinden bahseden kitaplar ve yayınlar yıldan yıla çeşitlenip artıyor. 
     
</TEXT>
</DOC>
