<DOC>
<DOCNO> 176646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/yasam/yas05.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuh'un testilerini buldu 
</HEADLINE>
<TEXT>

   Sinop açıklarında Nuh'un Gemisi'nin izlerini ararken bol bol amfora çıkaran Robert Ballard'ın keyfi kaçtı 
      ŞENOL ÇAKIR DHA 
   
   Karadeniz'de 7 bin 600 yıl önce yaşandığı öne sürülen Nuh Tufanı'nın izlerini bulmak üzere Sinop açıklarında dokuz gün boyunca araştırma yapan Robert Ballard çalışmalardan memnun kalmadı. 
   Ballard, moralinin bozulması üzerine 31 Ağustos'a kadar olan çalışma iznine rağmen gemisi Knorr'un rotasını Mısır'a çevirdi. Ancak keşfettiği iki Fenike batığının araştırılması için Mısır hükümeti izin vermeyince, Ballard ekibiyle Malta'ya gitti. 
   Sinop açıklarında denizin 100 - 150 metre derinliğinde Herkül robotuyla araştırma yapan Ballard, bazı gemilere ait kalıntı buldu. Ahşap gemi kalıntıların çevresindeki pişmiş topraktan yapılma amforaların bir bölümü yeryüzüne çıkarıldı. Ayrıca aynı bölgeden çamur örnekleriyle deniz kabukları analiz yapılmak üzere alındı. Araştırmalarda yeryüzeyine çıkarılan amforalardan beşi Sinop Müze Müdürlüğü'ne teslim edildi. 
   
   Amforalar inceleniyor 
   Müze arkeologlarından Fuat Dereli, amforaların 4. yüzyıla ait olduğunu tahmin ettiklerini belirterek, amforaların hangi döneme ait olduğunun belirlenmesi için çalışıldığını söyledi. Çamur örnekleriyle, deniz kabuklarının tarihinin belirlenmesi için ABD'de karbon testi uygulanacak. 
   
   
</TEXT>
</DOC>
