<DOC>
<DOCNO> 152000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/spor/spo15.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

İngiltere bizi solladı      FIFA'NIN açıkladığı Dünya klasmanında, Türkiye'yi 2-0 yenen İngiltere 9. sıradan 7. sıraya yükselirken, Milli Takımımız bir basamak gerileyerek sekizinciliğe indi. İngiltere, bu galibiyetle 742 puana yükselirken, Türkiye 728 puanda kaldı. Brezilya, Fransa ve İspanya ilk üç sırayı paylaştı. 
     
Murat Didin Çizme'yi sevdi      İTALYA Basketbol İkinci Ligi takımlarından VIP Rimini, Türk antrenör Murat Didin ile iki yıllık sözleşme yeniledi. Sezon ortasında göreve başlayan ve Rimini'nin kümede kalmasını sağlayan Didin, "Kentte bana karşı müthiş bir güven var. Bana duyulan güvenin karşılığını verip daha verimli olacağıma inanıyorum" dedi. 
     
Inter'de Vieri şoku      ŞAMPİYONLAR Ligi'nde Valencia'yı eleyerek yarı finale yükselen Inter, Vieri'nin sakatlığı ile yıkıldı. Takımının turu geçmesini sağlayan tek golü atan ve 32. dakikada oyunu terkeden yıldız oyuncunun sağ diz bağlarında zedelenme tespit edildi. Doktorlar geniş kapsamlı kontroller sonrası kesin durumun açıklanacağını ancak Vieri'in sezonu kapayabileceğini belirttiler. 
     
Katliam gibi kaza      MOZAMBİK Ulusal Ligi'nde mücadele eden Wane Pone takımı, deplasmanda oynadıkları Nampula maçından dönüşte otobüs kazası geçirdi, 13 kişi hayatını kaybetti. Mozambik radyosunun verdiği bilgiye göre takımı taşıyan otobüs kontrolden çıkarak önde bulunan gaz yüklü tıra çarparak parçalandı. Kazada 7 futbolcunun yanısıra teknik direktör ve 5 yönetici daha öldü. 
     
30. hafta programı      2 Mayıs Cuma 
     20.00 G.Birliği - Adanaspor 
     3 Mayıs Cumartesi 
     16.30 İst.Spor - Denizli 
     16.30 Samsun - Elazığ 
     16.30 Bursa - Fenerbahçe 
     19.00 Beşiktaş - Altay 
     4 Mayıs Pazar 
     16.30 Diyarbakır - Gaziantep 
     16.30 Kocaeli - Malatya 
     16.30 Göztepe - Ankaragücü 
     19.00 Trabzon - Galatasaray 
     


SPOR 


























</TEXT>
</DOC>
