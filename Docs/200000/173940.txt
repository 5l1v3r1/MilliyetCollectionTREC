<DOC>
<DOCNO> 173940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sondun30.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears Justin ile ayrılığımız beni daha iyi sanatçı yaptı 
</HEADLINE>
<TEXT>

     Amerikalı 21 yaşındaki pop şarkıcısı Britney Spears, kendisi gibi şarkıcı olan eski sevgilisi Justin Timberlake ile ayrılıklarının, kendisini daha iyi bir sanatçı yaptığını belirtti. 
     Spears, Elle dergisinin Eylül sayısına yaptığı açıklamada, Timberlake'in eski ilişkileri hakkında konuşmasından nefret ettiğini belirterek, ''Timberlake, benim ilk aşkımdı. Çok gençtim, ciddi bir yol aldım. Onun her zaman kalbimde özel bir yeri olacak. Ama şu anda böyle bir ilişki içinde olmamam çok sağlıklı'' dedi. 
     Timberlake ile ayrıldıktan sonra yeni albümü için stüdyoya girdiğinde daha iyi şarkı söylediğini belirten Spiers, eski sevgilisinin ''Cry Me a River'' parçasına çektiği klipte ünlü şarkıcıya benzeyen bir kızı oynatması ve her ropörtajında ilişkilerinden söz etmesinin kendisini hayal kırıklığına uğrattığını kaydetti. 
     Spears, sevgilisiz bir hayatın daha heyecanlı olduğunu savunarak, şu anda bir ilişkiye girmeyi düşünmediğini belirtti. 
     Britney Spears, aslında çok utangaç bir kişiliğe sahip olduğunu da ifade ederek, ''Kameralar karşısında ne yapacağımı biliyorum, ancak erkeklerle aynı odada oturduğumda, en utangaç kız oluyorum'' dedi. 
     
</TEXT>
</DOC>
