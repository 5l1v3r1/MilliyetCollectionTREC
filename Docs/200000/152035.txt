<DOC>
<DOCNO> 152035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun01.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile boyu Douglas filmi... 
</HEADLINE>
<TEXT>

     Hollywood'un ünlü baba-oğul oyuncuları Kirk ve Michael Douglas, beyaz perdede ilk kez biraraya geliyor. 
     Douglas ailesinden 3 kuşağı buluşturan ''It Runs in the Family'' Aile İçinde adlı film, Cuma günü ABD'de vizyona giriyor. 
     86 yaşındaki Kirk Douglas ve 58 yaşındaki oğlu Michael Douglas'ı ilk kez beyaz perdede buluşturacak filmde, ayrıca Kirk Douglas'ın eski eşi ve Michael Douglas'ın annesi Diana Douglas ve Michael Douglas'ın oğlu Cameron ile Rory Culkin isimli genç bir aktör rol alıyor. 
     Michael Douglas'ın ağabeyi Joel Douglas da, yardımcı yapımcı olarak görev yapıyor. 
     Filmin tanıtımı için düzenlenen basın toplantısında Kirk Douglas, torunu Cameron'ın beklenmedik bir oyun yeteneği sergilediğini belirtirken, oğlu Michael'ın yıllardır hayalini kurduğu bir projeyi gerçekleştirdiğini söyledi. 
     Michael Douglas'ın yıllardır planladığı ve çekim için yeni imkan bulabildiği dramda, New York'un seçkin ve köklü bir ailesinin bireylerinin ilişkileri anlatılıyor. Hikayenin ortasında, birbirlerine yabancı baba oğlun birdenbire kenetlenmeleri yer alıyor. 
     Michael Douglas'ın 1999'da kokainle yakalanan 24 yaşındaki sorunlu oğlu Cameron, New York'ta dans kulüplerinde DJ'lik yapıyor. 
     





</TEXT>
</DOC>
