<DOC>
<DOCNO> 195230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sondun21.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiji'de bir kabile "İngiliz misyoneri yedik özür dileriz" 
</HEADLINE>
<TEXT>

     Fiji Adaları'ndaki bir kabile, ataları 136 yıl önce bir İngiliz misyoneri yediği için, misyonerin akrabalarından özür diledi. 
     Nubutautau köyünde düzenlenen ayinde, kabile, Londra Misyonerler Örgütü'ne bağlı Thomas Baker adlı İngiliz misyonerin akrabalarından özür diledi. 
     ''Ai sorotabu'' olarak bilinen barışma ayininde, 100 nadir balinanın dişleri, Baker'in Avustralya'dan gelen 11 akrabasına verildi. Baker'in incili, tarağı ve botlarının tabanı akrabalarına geri verildi. Baker'in bu özel eşyaları, Fiji'nin başkenti Suva'daki bir müzede sergilenecek. 
     Kabile, Başbakan Laisenia Qarase'nin de katıldığı bu ayinin, kötü şans getirdiğini düşündükleri laneti kaldıracağına inanıyor. 
     Baker, 21 Temmuz 1867'de, kabile şefini küçümseyici harekette bulunduğu gerekçesiyle kabileliler tarafından pişirilerek yenmişti. Kabile üyeleri, bütün çabalarına rağmen Baker'in botlarını yemeyi başaramamıştı. 
     
</TEXT>
</DOC>
