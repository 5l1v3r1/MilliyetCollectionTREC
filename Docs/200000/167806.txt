<DOC>
<DOCNO> 167806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sondun30.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman basını da şaştı bu işe... 
</HEADLINE>
<TEXT>

     Almanya'da yayımlanan Di Tageszeitung gazetesi, Irak'ta Türk askerlerinin gözaltına alındığı olayla ilgili haberinde, ''dost silahlı kuvvetlerin mensuplarına yönelik bu tutumun, NATO tarihinde herhalde bir örneğinin olmadığını'' yazdı. 
     ''ABD'nin güç gösterisi'' başlığıyla verilen haberde, ''Türk-Amerikan ilişkilerinde Irak savaşından önce başlayan krizin, şimdi geçici doruk noktasına ulaştığı'' görüşü savunuldu. 
     Amerikan ordusunun, çıkar çatışmalarını diplomatik kanallar yoluyla ortadan kaldırmak yerine, NATO ortağına ait bir tesisi bastığına dikkat çekilen haberde, şu ifadelere yer verildi 
     ''Dost silahlı kuvvetlerin mensuplarına yönelik bu tutumun, NATO tarihinde herhalde bir örneği yoktur. Bu operasyon, tesadüfi bir çatışmanın sonucunda değil, belli ki itinayla planlandığı için, burada açık bir güç gösterisi söz konusudur. Türk hükümetine yönelik mesaj açıktır Artık Kuzey Irak'tan geri çekilin.'' 
     
</TEXT>
</DOC>
