<DOC>
<DOCNO> 153799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sonspo29.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta İlhan Mansız, Altay maçında yok 
</HEADLINE>
<TEXT>

     A Milli Futbol Takımı'nın, Çek Cumhuriyeti ile dün yaptığı özel maçta dizinden sakatlanan İlhan Mansız'ın bu haftaki Altay maçında kesin olarak oynayamayacağı, gelecek haftaki Adanaspor maçında ise yer almasının şüpheli olduğu açıklandı. 
     Milli maç dönüşünde bugün MR'ı çekilen İlhan Mansız'ın, sol dizine aldığı darbeye bağlı olarak dizinin üstünde ve altındaki kasları örten kılıfta açılma bulunduğu belirlendi. 
     A 2 Milli Futbol Takımı'nın, Almanya ile dün yaptığı maçta sakatlanarak, oyundan alınan Tümer'in ise durumunun iyi olduğu ve Altay maçında görev verilmesi durumunda oynayabileceği açıklandı. 
     Bu arada sakatlığı nedeniyle Romanya Milli Takımı'nın dünkü maçında forma giyemeyen Pancu'nun, hafta sonundaki Altay maçında oynamasının da zor olduğu, Rumen futbolcunun bu akşam kontrolden geçirileceği öğrenildi. 
     




</TEXT>
</DOC>
