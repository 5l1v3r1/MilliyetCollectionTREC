<DOC>
<DOCNO> 197238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sondun09.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta nakliye uçağına roket saldırısı .. 
</HEADLINE>
<TEXT>

     Irak'ta, uluslararası Bağdat havaalanına inmeye hazırlanan bir nakliye uçağına roket saldırısı düzenlendiği bildirildi. 
     Görgü tanıkları, uçağa roket saldırısı düzenlendiğini söylerken, yetkililer, sol kanadı alev alan uçağın havaalanına sorunsuz indiğini belirttiler. 
     İsminin açıklanmasını istemeyen bir görgü tanığı, uçağın, Mahmudiye bölgesi üzerindeyken, kanadının bir parçası kopmuş şekilde, ardında duman bırakarak uçtuğunu gördüğünü kaydetti. 
     Amerikalı ordu sözcüsü, uçağın acil iniş yaptığını doğruladı ve ölü veya yaralı olmadığı belirtti. 
     Sözcü, olayla ilgili soruşturma başlatıldığını, ancak roket saldırısı düzenlenip düzenlenmediğinin açıklık kazanmadığını söyledi. 
     
</TEXT>
</DOC>
