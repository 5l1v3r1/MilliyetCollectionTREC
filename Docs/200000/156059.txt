<DOC>
<DOCNO> 156059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/guncel/gun11.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Nehirde serinlemek isterken boğuldu      ADANA DHA 

     Adana'da gölgede 35 dereceyi bulan sıcaktan bunalan kimliği belirlenemeyen 18 yaşlarında bir genç, serinlemek için girdiği Seyhan Nehri'nde boğuldu. Metropol Yüreğir ilçesinde Regülatör Köprü'den suya atlayan genç, bir süre yüzdükten sonra sudan çıkıp tekrar atlamak istedi. Suya balıklama atlayan genç, bir süre çıkmayınca çevredeki vatandaşlar durumu polise bildirdi. Olay yerine gelen Emniyet Müdürlüğü Sualtı Kurtarma Şubesi ekiplerince gencin cesedi nehirden çıkarıldı. Başını nehir dibindeki kayalıklara çarptığı belirlenen gencin cesedi Adli Tıp Kurumu Morgu'na kaldırıldı. 
     
Muradiye Camii'ne hırsızlar dadandı      Daha önce paha biçilmez çinileriyle tarihi bir halının çalındığı Muradiye Camii yine hırsızların hedefi oldu. Ana giriş kapısının alt bölümünü kıran hırsızlar, tarihi değeri olmayan iki şamdan ve şamdan altlığını çaldı. Edirne'de Selimiye'den sonra en ünlü tarihi eserlerden biri olan Muradiye Camii'ni hedef seçen hırsızlar, geçen yıl tarihi çinileri duvarlarından sökerek kaçmıştı. Camiye önceki gece ana giriş kapısını kırarak giren hırsızlar, bu kez iki şamdan ve iki altlığı alıp kayıplara karıştı. 
     
Anneler Günü'nde cinayet kurbanı      Manisa Turgutlu'da yedi çocuk annesi 51 yaşındaki Meryem Ergin, bıçaklanarak öldürüldü. Olayın ardından Ergin'in iki yıldır ayrı yaşadığı eşi katil zanlısı olarak aranmaya başladı. Yedieylül Mahallesi Kutluk Sokak'ta oturan Meryem Ergin, önceki akşam eve dönen çocukları tarafından ölü bulundu. Polis, çocukların ve çevre sakinlerinin ifadelerine başvurdu. Şüpheler, Ergin'in iki yıldır ayrı yaşadığı eşi Mehmet Şirin Ergin 57 üzerinde yoğunlaştı. Polis, daha önce işlediği bir cinayet nedeniyle uzun süre cezaevinde yatan Ergin'i bulmaya çalışıyor. 
     
Esnaftan masa protestosu      Sultanahmet'te turistlerin uğrak yeri olan Akbıyık Caddesi'nde kaldırımda bulunan bar ve kafeteryalara ait masa ve sandalyelerin kaldırılmasına tepki gösteren esnaf, Eminönü Belediyesi'ne siyah çelenk bıraktı. Akbıyık Caddesi üzerindeki bar, kafe ve pansiyonlara ait olan masa ve sandalyeler geçtiğimiz cuma günü Eminönü Belediyesine bağlı zabıta ekipleri tarafından kaldırımı işgal ettiği gerekçesiyle kaldırılmıştı. Belediyenin kararının turizme büyük darbe vuracağını öne süren esnaflar, masa ve sandalyelere el konulmasının da hukuka aykırı ve suç olduğunu savundular. 
     
Uçurtmalar anneler için uçtu      Ailece biraraya gelip keyifli bir pazar günü geçirmek isteyen İstanbulluların dünkü adresi, Maçka Demokrasi Parkı oldu. Nişantaşı Bahar Şenliği kapsamında gerçekleşen "Ariston Uçurtma Şenliği"nde çocuklarıyla doyasıya eğlenen aileler, "Anneler Günü"nü de kutladı. Şişli Belediyesi'nin 3 - 18 Mayıs tarihleri arasında gerçekleştirdiği şenlikle, 'bahar kutlamaları'nı tekrar canlandırması hedefleniyor. "Uçurtma şenliği"nde rüzg rın azizliğine uğrayan çocuklar uçurtmalarını yeteri kadar uçuramasalar da doyasıya eğlenme fırsatı yakaladılar. 
     
TAYAD'lılardan tabutlu anma      Tutuklu ve Hükümlü Yakınları Dayanışma Derneği TAYAD üyesi bir grup kadın, "Hayata Dönüş" operasyonu ve ölüm oruçlarında hayatını kaybeden çocuklarını, tabutlarla andı. AKP İstanbul İl Merkezi önünde beraberinde getirdikleri kırmızı beze sarılı tabutları bırakmak isteyen gruba, güvenlik güçleri izin vermeyince 10 kadın, taşıdıkları bir tabutla sembolik eylem yaptı. İki saatlik pazarlığın ardından emniyet güçleri, grubu temsilen 10 kişi ile bir sembolik tabutun geçmesine izin verdi. AKP İstanbul İl Merkezi'nin önüne temsili tabutu bırakan eylemciler, tabuta karanfil attı. 
     
Evden kaçınca hayatı karardı      Edirne'nin Uzunköprü ilçesinde anne ve babasına kızıp evden kaçan ve Edirne'ye gelen 15 yaşındaki P.K., Mesut Orak'la 22 tanıştı. Genç kızı önce arkadaşlarıyla tanıştırıp daha sonra da Hamiyet Bahadır isimli kadına teslim eden Orak, bir gece zorla içki içirdiği genç kıza Bahadır'ın evinde tecavüz etti. 10 gün boyunca Bahadır'ın evinde kalan P.K. bulduğu ilk fırsatta ailesine durumunu bildirdi. Edirne polisi P.K'yı kurtardı. Polis, Orak'ı tecavüz suçundan, Bahadır, Yakup Kaya 33 , Yavuz Belman 26 , Hasan Turan 19 ve K.S'yi 16 de yardım ve yataklıktan gözaltına aldı. 
     
     
     

</TEXT>
</DOC>
