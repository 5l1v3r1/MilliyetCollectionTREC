<DOC>
<DOCNO> 182524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sontur27.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Okula başladığı gün kamyon altında kaldı... 
</HEADLINE>
<TEXT>

     Okula gitmek için Şırnak'tan Adana'nın Ceyhan İlçesi'ne gelen çocuk, okulların açıldığı ilk gün bir kamyonun altında kalarak hayatını kaybetti. 
     Emniyet Müdürlüğü yetkililerinden alınan bilgiye göre, Cemşit Işık 9 , bir süre önce Şırnak'taki ailesinin yanından ayrılarak okumak amacıyla Adana'nın Ceyhan İlçesi'ndeki yakınlarının yanına yerleşti. 
     İlköğretim Okulu 3'ncü sınıf öğrencisi Cemşit Işık, İnönü Bulvarı İlçe Jandarma Komutanlığı önünde bisikletiyle gezerken, Mustafa Bayındır yönetimindeki 01 AZ 794 plakalı kamyonun altında kalarak, olay yerinde öldü. 
     Küçük Cemşit'in ders başı yapmasına birkaç saat kala trafik kazasında hayatını kaybetmesi yakınlarını üzüntüye boğarken, kamyon sürücüsü Bayındır, gözaltına alındı. 
     
</TEXT>
</DOC>
