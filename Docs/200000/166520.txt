<DOC>
<DOCNO> 166520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/siyaset/siy06.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanı AKP değil belki Baykal çözer 
</HEADLINE>
<TEXT>

Merkez sağ partiler başörtüsü meselesine nasıl yaklaştıysa, AKP de öyle yaklaşıyor 

Ataerkil gelenekleri sadece erkekler sürdürmüyor. Başörtüsü konusunda kadınlar da tutarsız davranıyor 
     NAKİ ÖZKAN 
naki milliyet.com.tr. 

     İslamcı yazar Cihan Aktaş, İstanbul Devlet Güzel Sanatlar Akademisi Mimarlık Fakültesi'ni bitirdi. Mimar ve gazeteci olarak çalıştı. 1995'te Türkiye Yazarlar Birliği TYB , 1997'de Gençlik Dergisi tarafından "Yılın Hik yecisi" seçildi. 2002'de TYB tarafından yılın romancısı ödülünü aldı. 
     
"Türban" krizlerinde, "Bir adım ileri, iki adım geri" tavrıyla İslamcı entelektüeller de AKP'yi eleştirdi. Eleştirilere katılıyor musunuz AKP türban sorununu çözebilir mi 
     AKP'liler sağcı, merkezde bir parti olarak tanımlıyorlar kendilerini. Demek oluyor ki bugüne kadar merkez sağ partiler başörtüsü meselesine nasıl yaklaştıysa, onlar da öyle yaklaşıyor... Sorunun çözümünü zamana bırakırlar, böylece üç dört yıl geçer aradan... Kim bilir, belki de bu sorunu çözmek için Deniz Baykal bir şeyler yapabilir. AKP'nin taşıdığı şekilde, başörtüsü sorunu tarafından yıpratılma kaygısını taşımıyor ne de olsa. 
     
     Aşırı özen ink ra neden oluyor 
İran Cumhurbaşkanı Yardımcısı Türkiye'ye geldiğinde, heyetteki İranlı kadınlarla bir araya gelen bizim bakanların türbanlı eşleri, çarşaflı İranlı kadınlara "Biz kendi kıyafetlerimizle İran'da böyle dolaşabilir miyiz " diye sordu. Türk bakan eşleri bile İranlı kadınların kıyafetlerini aşırı bulmuş gibiydi.. Buna ne diyorsunuz 
     Türkiye'de ve İran'da farklı açılardan olsa da başörtüsü problemine kilitlenmiş kitleler var. AKP esasında kendini, İran gibi olmama dikkatiyle oluşturmuş bir parti. Yine de bu konuda o kadar sorgulanıyor ve suçlanıyor ki, farklı olduğunu belirtmeye aşırı özen gösteriyor. Bu özenli tutum zaman zaman geçmişine karşı aşırı ink rcı bir yaklaşıma, benzerine ya da benzetildiğine karşı kendini daha üstte, aydınlanmış ve gelişmiş olarak gösterme gayretine dönüşebiliyor. 
     
Bazı politikacılar ve bazı zengin "İslamcılar" türban krizi yüzünden kızlarını yurtdışına ya da özel üniversitelere gönderdi. Ama babası zengin olmayan kızlar okula gidemedi. Ortak sorunmuş gibi davranıp bireysel kurtuluş peşinde koşulmasını doğru buluyor musunuz 
     Başörtüsü gibi geniş bir kitleyi ilgilendiren bir sorunda "bireysel çözüm arayışları olmamalı" denilemez. Ama bu konuda vaatleri olan politikacıların bu sorunu çözümleme bakımından bir sorumlulukları olduğu çok açık. 
     
Üniversitede türbana destek veren erkek öğrencilerin, kızlar okul dışı kalırken okulları bitirmesine ne demek lazım Erkek eylemci öğrenci açısından doğru tavrın, "Kız arkadaşlarımız okulu bitirmeden biz de bitirmeyeceğiz" olması gerekmez miydi 
     Öyle bir tavır beklenebilirdi ama bu çok parçalı bir sorun. Aslında başörtülülerin "Biz okuyamıyoruz, erkek öğrenciler de okuyamasın" diye bir beklentisi olmadı. Aynı fikirleri paylaşan erkekler okullara girebilirken kızların engellenmesi, Türkiye'de toplumsal ve kültürel politikalarda fikirlerin değil de görünüşlerin dikkate alındığının göstergesi. Kadınları zihinsel değil görünüşlerine yoğunlaşmaya zorlayan tutucu mekanizma var. 
     
Bir makalenizde "Bir tarafta kadına çamaşır yıkama eylemini başlıca görev olarak yükleyen İslamcı entelektüeller, diğer yanda kadını eve hapseden jakoben laikler. İkisi de ataerkil geleneklerin bekçiliğini yapıyorlar" diyorsunuz... 
     Ataerkil gelenekleri sadece erkeklerin ürettiğini ve sürdürdüğünü düşünmüyorum. Başörtüsü konusunda kadınlar da tutarsız davranabiliyor. Mesela kocasının siyasal bakış açısındaki değişimleri eleştiren, bu konuda politikanın muğlak dilini kullanmadan anlaşılır açıklamalar yapan başörtülü bir politikacı eşini dinlemek, sürpriz olurdu. 
     
'Podyum' evdeki kapatmanın devamıTesettür defilelerinin gösterdiği gibi, türbanda tek tipleştirici giyim aşılanıyor. Toplumsal statüyü de açığa çıkaran bu türban çeşitlenmesine, türban estetiğine ne diyorsunuz 
     "Podyumdaki tesettür", örtülü hanımlara geniş imk nlar sağlıyormuş gibi görünüyor... Kadını eve, erkeği kamuya ait sayan bir zihniyette podyum, evdeki "kapatma" durumunun bir uzantısını teşkil ediyor. 
     Tesettürü bazen biçimler seviyesinde algılıyoruz çünkü Müslümanlar olarak neredeyse 200 yıldır bizleri baskına uğratan modernizme karşı savunmamızı, şekiller üzerinde yoğunlaştırdık. Kendi giyim kuşamımızı ve tüketimimizle ilgili gelişmeyi doğal bir çizgi halinde sürdüremedik. Ayrıca akıllı insan kendi tarzını kendisi keşfeder. Teorilerin ve modaların tüketicisi durumunda kaldık. Şimdilerde bir geçiş dönemindeyiz gibi geliyor bana. 
     
Kendimi feminizmle sınırlamıyorum...Siz aslında çok ciddi feminist bir duruşa sahipsiniz. "Kadınları yazmayan tarih, kadınların yazmadığı tarihtir" sözünüz, "Mevcut kültürler erkeklerin damgasını taşıyor." değerlendirmeniz, hayata "kadınca" bir bakışa işaret etmiyor mu 
     Kadınların kişiliklerini çarpıtan baskıları ve bu baskıları oluşturan zihniyeti eleştiriyorum ama kendimi feminist olarak tanımlayarak sınırlamam. Feminizm insanlık tarihine ya da yazılı tarihe eleştirel bir bakış açısı getiriyor ama bir dünya görüşü sunamıyor. Ve zaten tek bir kadın bakış açısı diye bir şey de yok. 'Kadınca', evet ama neye göre, kime göre 'kadınca' Günümüzde kadınlık da, erkeklik de hazır giyim gibi pazarlanıyor. Zıtların birliğine inanıyorum biri ötekini gerektiriyor, biri çarpıldığında diğeri de çarpılıyor. Tüketici kültür tarafından oluşturulan kadınca duruşun ötesinde, bir kişilik arayışını önemsiyorum. 
     

</TEXT>
</DOC>
