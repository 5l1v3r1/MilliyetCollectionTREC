<DOC>
<DOCNO> 181632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/yazar/asik.html </URL>
<DATE> 2003/09/11/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Eylül kuşkusu 
</HEADLINE>
<TEXT>

   
   Bugün 11 Eylül saldırısının ikinci yıldönümü. Aradan geçen iki yıla rağmen İkiz Kuleler ve Pentagon'a yapılan saldırılar h l karanlıkta. 
   ABD, saldırıların failinin Bin Ladin olduğuna ilişkin kanıtları iki hafta içinde açıklayacaktı. İki yıldır açıklamadı 
   Yüzlerce basit soru askıda... 
   - 4 uçağın kara kutuları neden h l ortada yok, kule kayıtları neden h l açıklanmadı 
   - 19 uçak korsanının adları neden yolcu listesinde yoktu Bu korsanların fotoğrafları iki gün içinde nereden bulunup yayınlandı 
   - Neden uçak korsanlarına yerden lojistik destek sağlayan bir tek kişi olsun yakalanamadı Neden Bin Ladin ailesi alelacele ABD'den uzaklaştırıldı 
   Bu tür 500 cevapsız soruyu "www.resce.com" adresinde bulabilirsiniz. 
   Sabotajın ABD'de derin devlet tarafından düzenlendiği, Bin Ladin'in olayda kullanıldığı, uçakların muhtemelen uzaktan kumanda ile İkiz Kulelere çarptırıldığı, amacın Amerikan halkını yeni savaşlara ikna etmek olduğu birer güçlü ihtimal olarak iki yıldır konuşuluyor. 
   Teröre karşı savaş havasında gerçekleştirilen Afganistan ve Irak saldırılarının teröre değil, açıkça Amerikan petrol çıkarlarına yönelik oluşu da 11 Eylül'ün "ev yapımı" bir komplo olduğu düşüncesini güçlendiriyor. 
   
   Türk lirasından 6 sıfır atılacakmış. Tanıtım için kısa bir süre, fiyatlardan atılıp da maaşlardan atılmasa. 
   Akif Kökçe 
   
   DDK denetleyemez    Cumhurbaşkanı 10 bin yoksul çocuğun devlet tarafından özel okullarda okutulmasını öngören yasayı geri gönderirken bazı özel okulların irticai eğitim verdiğini belirtti. Milli Eğitim Bakanı Hüseyin Çelik diyor ki 
   - O zaman Cumhurbaşkanı Devlet Denetleme Kurulu'nu harekete geçirsin bu okulları incelesin. 
   Böyle bir şey mümkün mü Hayır. Bırakalım hukuki engelleri bir yana... 
   DDK'nın topu topu 5 müfettişi var... Bunların biri de 6 aydır TRT'yi denetliyor... Yüzlerce okulu 4 müfettiş ile denetlemek mümkün mü 
   
   
      Bu afiş geçen yıl Kanada'da bir caddeye asılmıştı. Diyor ki 
   " Size yalan söylendi... 9 11'i Bush yaptı... Dünya Ticaret Merkezi'ne saldırı Bush'un Reichstag yangınıdır..." 
   Hitler, Almanya Meclisi Reichstag'ı gizlice yaktırmış, bu olayı kendi vahşetinin gerekçesi yapmıştı. Yukarıdaki afişi asan SIGA adlı kuruluşun savaş karşıtı bir Hıristiyan örgüt olduğunu kaydedelim... Afişin alt kısmında 11 Eylül saldırısının Bin Ladin tarafından düzenlenmiş bir terör olayı olduğuna kuşku ile bakan internet adresleri yer alıyor. Bu adreslerde sorulan sorular 2 yıldır yanıt bulamıyor... 
   
   Karasis Kalesi    Arkeoloji Profesörü Mustafa Sayar 1994 yılında Çukurova yöresinde araştırmalar yaparken bir ara Adana - Kozan civarında Karasis Dağı eteklerinde mola veriyor. Kahvedeki sohbet sırasında köy muhtarı tepenin zirvesinde büyük bir kale bulunduğunu söylüyor. O yörede pekçok tepede pek çok kale var. Ancak muhtar 
   - Kalenin kapısında bir fil kabartması var, deyince Prof. Sayar dikkat kesiliyor. Adeta koşa koşa 1000 metrelik dağa tırmanıyor. 
   Helenistik döneme ait olağandışı bir eser olan Karasis Kalesi işte böyle keşfediliyor. 
   Geçen salı günü bir grup gazeteci ve bilim adamı Karasis Dağı'nın eteklerindeydi. 
   İstanbul'daki Alman Arkeoloji Enstitüsü Başkanı Prof. Adolf Hoffmann 
   - Bu bir mucize, dedi gazetecilere, Helenistik döneme ait bu kadar iyi korunmuş, görkemli bir yapının bugüne kadar keşfedilmemiş oluşu gerçekten mucize... 
   Prof. Mustafa Sayar kalenin tarihi özelliklerinin keşfi için maddi kaynak aramış bulamamış. Kendisine destek sonunda Prof. Hoffmann'dan gelmiş. Hoffmann bir süre önce kazandığı Max Palanck para ödülünü yapılacak araştırmaya tahsis etmiş. Real hipermarket zinciri ise kaledeki araştırmalar sırasında barınmayı sağlayacak bir konteynır satın almış ve bunun helikopterle tepeye taşınmasının masraflarını üstlenmiş. 
   Ülkemizin tarih ve kültür değirmeni maalesef böyle, taşıma suyla dönüyor... 
   Prof. Mustafa Sayar Karasis Kalesi'nin millattan önce 300'lerde inşa edildiğini tahmin ediyor. Kalenin Büyük İskender'in ölümünden sonra kurulan Seleukos Krallığı'na ait olduğu sanılıyor. O tarihlerde ilk kez savaşlarda kullanılan "fil" Seleukos Krallığı'nın da sembolü... 
   Karasis Kalesi'nin keşfi bir gerçeği daha anımsatıyor... 
   Ülkemizin ne bir tarihi eser haritası na envanteri var... Kendi ülkemizden haberimiz yok. Dahası... Tarihi ve kültürel zenginliklerin keşfi için paraya da kıyamıyoruz... O kültürel düzeye geleceğimiz günleri özlüyoruz. 
   
   Milletvekili Emin Şirin AKP'den istifa etmiş. Tayyip Bey'in şakşaklığını yapmayan biri AKP'ye yakışmıyordu zaten... 
   Haldun Ertem 
   
   Adalet Bakanı sürekli adalet ve yargıdan şik yetçi 
   - CHP'ye söyleyelim de düzeltsin. 
   Arif Ayhan 
   
      
   
</TEXT>
</DOC>
