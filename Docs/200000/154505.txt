<DOC>
<DOCNO> 154505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/magazin/mag02.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir mek n üç gerginlik 
</HEADLINE>
<TEXT>

Avusturya Lisesi mezunları buluşunca.. Gece kulübündeki gerilim ayrılıkla bitti... Sergen Yalçın'ın yeni sevgilisine, eski sevgilinin önünde doğum günü.. Nouma, Türkiye'den neden ayrılamıyor 
     Ahmet SALİH 

     Kaynama Noktası 

     Saint Georg Avusturya Lisesi'nin geleneksel şenliği "Strudeltag" 27 nisan günü okulun Kuledibi'ndeki binasında yapıldı. Bir çeşit elmalı pasta olan tepsi tepsi "strudel"in servis edildiği şenlikte, okulun eski mezunlarına müdür Franz Kangler tarafından şeref diplomaları verildi. 
     Bir gece önce Avusturya'dan şenlik için gelen hocaları Stephan Unterberger ve Wolfgang Pöltl ile Kandilli'deki Eskandil'de yemek yiyen 1978 mezunları ertesi gün okuldaydılar. Türk, Avrupa Birliği ve Avusturya bayrakları ile süslenip sürekli vals çalınan bahçedeki şenlik ve tiyatro salonundaki tören sonrası 78 mezunları akşam yemeği için Fındıklı'daki Sardunya'ya geçtiler. 
     
     Eğlenceli atışmalar.. 
     Başarılı peynir üreticisi ve eski voleybolcu Mehmet Çakmak, işadamı Cevat Büyükbayrak, röportajcımız Ahmet Tulgar, çevirmen-yazar Cemal Ener, Estonya'nın en büyük bilgisayar firmasının sahibi Sinan Akyar, bilgisayar şirketi yöneticisi Gunther Purkarthofer ve Martı Otelleri'nin Yönetim Kurulu üyesi İbrahim Çolak'ın oturduğu masa ile tanınmış halkla ilişkilerci Banu Birkan, Çiğdem Kayalı ve Güliz Hasman'ın oturduğu masa arasındaki eğlenceli atışma gece boyunca sürdü. 
     
     Merdivenden düştü 
     Kurçeşme'deki Zihni Friends'in açılışında gerginlikler birbirini takip etti. Bunlardan en ilginci, iki gece arka arkaya mek nda sergilenen bir ayrılık hik yesiydi. Bir süredir beraber olan Fevzi Kalkavan'la Verda Penso'nun ilk geceki yemekleri gerginleşince genç kadın hastalandığını söyleyip mek nı terk etti. Ertesi gün barışıp tekrar aynı kulübe gelen ikilinin gecenin ilerleyen saatlerinde yeniden oluşan gerginliği bu kez kesin sonuç verdi ve iyice içen Verda Penso kulübü terk ederken merdivenlerden düştü. 
     
     Eski sevgililer karşılaşınca... 
     Aynı mek nda hafta sonu bir gerginlik daha oldu. Sergen Yalçın'ın sevgilisi Aslı için düzenlenen doğum günü kutlaması sırasında Yalçın'ın eski sevgilisi Ayşe San ve kocası Hasan Erdem'in kulüpte bulunması bu ikinci gerginliğin sebebiydi. 
     
     Davetsiz misafir 
     Üçüncü gerginlik ise manken Şenay Akay'ın davet edilmediği halde başka yer bulamayınca Deniz Akkaya'nın masasına oturmasıyla uç verdi. 
     Cumartesi, Teşvikiye, Milli Reasürans Çarşısı, şöhretlerini Nişantaşı ahalisi nezdinde "reasüre" etmek isteyen ünlülerle doluydu. Bir masada Okan Bayülgen, bir başkasında Aytaç Arman, bir başkasında Yasemin Bozkurt resmigeçit sürüyordu. 
     
     Nouma'ya taciz 
     Bir otomobil üreticisi firmasında yönetici olan kız arkadaşı yüzünden Türkiye'yi terk edemeyen Pascal Nouma, Taksim'deki gay bar Akademi 14'te eğlenirken bir grup gay müşterinin tacizine uğradı. 
     Evet, hafta sonu ünlüler sokaktaydı. Pazar sabahı Cihangir'deki Savoy Pastanesi'ne gelenler sanki bir dizi filmin içine düştüler. Kanal D'deki "Gülbeyaz" dizisinin Şevval Sam, Nejat İşler, Meral Çetinkaya gibi oyuncuları Savoy'da toplu halde kahvaltıdaydı. 
     

</TEXT>
</DOC>
