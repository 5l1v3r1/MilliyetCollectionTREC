<DOC>
<DOCNO> 184095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/soneko07.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftçinin sahte beyanı uyduya yakalandı... 
</HEADLINE>
<TEXT>

     Şanlıurfa'da, 2003 yılında pamuk desteklemesinden yararlanmak için Tarım İl Müdürlüğü'ne başvuruda bulunan çiftçilerin, yaklaşık 500 bin dekar alanda sahte beyanda bulundukları ve 7 trilyon liralık haksız kazancın, uydu takibiyle önlendiği bildirildi. 
     Tarım İl Müdürü Mehmet Altun, yaptığı açıklamada, bölgede kullanılabilen toplam tarım arazisinin 1 milyon 200 bin hektar olduğunu, yaklaşık 196 bin hektar alanda pamuk ekimi yapıldığını söyledi. 
     Pamuk tarımıyla uğraşan çiftçilerin yararlanabildiği, pamuk desteği almak için bu yıl müracaatta bulunan çiftçilerin, yaklaşık 500 bin hektar hayali beyanda bulunduklarını, bilgisayar ortamında uydu destekli ''Uzaktan Algılama'' sistemiyle tespit ettiklerini anlatan Altun, şöyle konuştu 
     ''Üç yıldan bu yana uyguladığımız Uzaktan Algılama sistemi, devleti her yıl trilyonlarca liralık maddi zarardan kurtarmaktadır. Yaklaşık sıfır hata payı ile işleyen sistem vasıtasıyla, kadastral paftalar uydu fotoğraflarıyla çakıştırılarak analiz edilmektedir. Bu veriler ışığında sahte beyanda bulunulan arazi miktarları, kolay bir şekilde tespit ediliyor. Devletin kasasından her yıl trilyonlarca liralık fazladan para çıkışı önlenmektedir.'' 
     
</TEXT>
</DOC>
