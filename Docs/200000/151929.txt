<DOC>
<DOCNO> 151929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur23.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastanede taburcu edilen genç, 2 gün sonra öldü... 
</HEADLINE>
<TEXT>

     Niğde'nin Bor İlçesi'nde trafik kazası geçiren genç, taburcu edildikten 2 gün sonra tekrar getirildiği hastanenin acil servis kapısında yaşamını yitirdi. 
     Murat Tonguz yönetimindeki motosiklet, Adana Caddesi'nde direksiyon hakimiyetini kaybederek kaldırıma çarptı. Kazada Murat Tonguz 21 ile motosikletin arkasında oturan arkadaşı Fatih Beyazıt yaralandı. 
     İlk müdahaleleri Bor Devlet Hastanesi'nde yapılan yaralılar iç kanama olabileceği şüphesiyle Niğde Devlet Hastanesi'ne sevkedildi. 
     Acil serviste nöbetçi olan Dr. E.D. tarafından gerekli muayenesi yapılan ve başına dikiş atılan Murat Tonguz ile Fatih Beyazıt bir süre gözetim altında tutulduktan sonra taburcu edildi. 
     Yakınları tarafından Bor İlçesi'ne götürülen Tonguz, kazanın ardından geçen 2 gün içinde günlük yaşamını normal olarak sürdürdü. 21 Nisan Pazartesi günü rahatsızlanan ve ''göğsünün ağrıdığını'' söyleyen Tonguz, götürüldüğü Bor 3 Nolu Sağlık Ocağın'dan Niğde Devlet Hastanesi'ne sevkedildi. Tonguz, acil servis kapısında yapılan tüm müdahalelere rağmen kurtarılamadı. 
     Tonguz'un ailesi, oğulları Murat'ın geçirdiği trafik kazası nedeniyle öldüğünü, bundan da Dr. E.D.'nin sorumlu olduğunu öne sürerek, Cumhuriyet Başsavcılığı'na suç duyurusunda bulundular. 
     Hastane yetkilileri ise hastanın, ailenin isteği doğrultusunda taburcu edildiğini savundular. 
     Murat Tonguz'un cesedi otopsi için Adana Adli Tıp Kurumu'na gönderildi. 
     





</TEXT>
</DOC>
