<DOC>
<DOCNO> 178304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/dunya/dun02.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Atom Enerjisi Ajansı İran kaygı veriyor 
</HEADLINE>
<TEXT>

      
   Uluslararası Atom Enerjisi Ajansı'nın UAEA yönetim kuruluna üye 35 ülkeye dağıtılan gizli sonuç raporunda, İran'ın nükleer programının kaygı verici bir konu olmaya devam ettiği, bu kaygıların en kısa sürede giderilmesi gerektiği belirtildi. Raporu ele geçiren ajansların haberine göre, UAEA Sözcüsü Mark Gwozdecky, "İran'ın özellikle zenginleştirilmiş uranyumla ilgili olmak üzere nükleer programında aydınlığa kavuşturulması gereken noktalar olduğuna" dikkat çekti. Raporda, İran'ın Natanz'daki nükleer enerji tesisi çevresinden alınan örneklerde zenginleştirilmiş uranyum izine rastlandığı da vurgulandı. Uzmanların rutin incelemelerinin sonuçları, UAEA Başkanı Muhammed El Baradey tarafından 8 Eylül'de Viyana'da yapılacak toplantıda rapor halinde sunulacak. 
   
   
</TEXT>
</DOC>
