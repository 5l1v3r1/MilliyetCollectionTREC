<DOC>
<DOCNO> 190426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko08.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB, Eylül'de dünyanın en çok kazandıran 4. borsası oldu... 
</HEADLINE>
<TEXT>

     İstanbul Menkul Kıymetler Borsası İMKB , rekorlar kırdığı Eylül ayında dünyada en fazla kazandıran 4. borsa oldu. 
     İstanbul Menkul Kıymetler Borsası'nda İMKB işlem gören hisse senetleri Eylül ayında ortalama yüzde 12.44 oranında değer kazandı. 
     Borsa'da geçen ay DEHAP ile ilgili kararın yanında Devlet Bakanı Ali Babacan'ın ABD ziyareti, Irak'a asker gönderilmesi, başarılı geçen Hazine ihaleleri, Merkez Bankası'nın faiz indirimi ve ABD kredisiyle ilgili gelişmeler yakından izlenirken, endeks, ayın son günlerinde gelen Yargıtay kararıyla 13,000 puan seviyelerinde tutundu. 
     Borsa, Eylül ayını, 1,444.06 puanlık artışla 13,055.90 puandan tamamladı. 
     Ağustos ayında da yüzde 9.84 prim ile yükselen borsalar arasında 7. olan İstanbul Borsası, Eylül ayında yüzde 12.44 getiri ile 3 basamak daha çıkarak 4.'lüğe yükseldi. 
     Eylül ayında, getiri sıralamasında Colombo yüzde 19.38 ile ilk sırayı alırken, Buenos Aires yüzde 13.68 ile ikinci, Jakarta yüzde 12.83 ile üçüncü oldu. 
     Geçen ay yatırımcılarının yüzünü güldüren 21 Borsa arasında yer alan diğer borsalar ve artış oranları da şöyle sıralandı 
     ''Filipinler yüzde 8.77, Tayland yüzde 7.68, Slovenya yüzde 7.52, Sao Paulo yüzde 5.51, Hindistan yüzde 4.46, Lima yüzde 4.43, Santiago yüzde 3.92, Bermuda yüzde 3.64, Yeni Zelanda yüzde 3.24, Meksika yüzde 3.04, Singapur yüzde 2., Hong Kong yüzde 2.34, Tel Aviv yüzde 2.12, Euronext Lizbon yüzde 1.76, Tokyo yüzde 1.68, Amex yüzde 1.47, Viyana yüzde 0.46.'' Bu arada, yatırımcısına kaybettiren 33 borsa arasında Varşova yüzde 9.40 ile ilk sırayı alırken, Atina yüzde 8.63 ile ikinci, Kore yüzde 8.16 ile üçüncü oldu. 
     Eylül ayı sonu itibariyle son 1 yıllık dönemde ise Tahran yüzde 89.08'lik artış ile birinci sırayı aldı. Sao Paulo yüzde 85.68 ile ikinci, Tayland yüzde 74.50 ile üçüncü sıraya yerleşirken, İMKB yüzde 47.65 ile en fazla kazandıran 10. borsa oldu. 
     
</TEXT>
</DOC>
