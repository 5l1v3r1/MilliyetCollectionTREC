<DOC>
<DOCNO> 197945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sondun02.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cameron Diaz'ın çıplak fotoğraflarına satış yasağı .. 
</HEADLINE>
<TEXT>

     Ünlü Amerikalı film yıldızı Cameron Diaz'ın 1992'de çekilen üstsüz fotoğraflarının satışı, yargıç kararı ile durduruldu. 
     Diaz'ın başvurusu üzerine, mahkeme, fotoğrafçı John Rutter'in çektiği fotoğrafları elinde tutmasına ve yayınlamasına yasak getirdi. 
     Cameron Diaz fotoğrafçı hakkında, kendisinden fotoğraflar karşılığında 3.3 milyon dolar almaya çalışmak suçlamasıyla dava açmıştı. 
     250 bin dolar kefaletle serbest bırakılan Rutter'in, Diaz'ı, parayı vermezse fotoğraflarını Avrupa'daki bir yayın kuruluşuna satmakla tehdit ettiği ileri sürülmüştü. 
     Hakkındaki suçlamalar 8 Aralık'ta resmen kendisine bildirilecek olan Rutter'in avukatı, ünlü yıldızın fotoğrafları kendi isteği ile çektirdiğini ve fotoğrafların yayınlanmasına izin veren bir anlaşmaya imza attığını ileri sürerken, savcı sanığın Diaz'ın imzasını taklit ettiğini iddia ediyor. 
     
</TEXT>
</DOC>
