<DOC>
<DOCNO> 191251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur32.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltına alınınca kalp krizi geçirdi... 
</HEADLINE>
<TEXT>

     Malatya'nın Darende İlçesi'nde düzenlenen operasyonda, 511 gram esrar ve 1 kilo 20 gram kintkeneviri tohumu ele geçirildi. Olayla ilgili bir zanlı, gözaltına alınınca kalp krizi geçirdi. 
     İlçe Jandarma ekipleri, dün 5 kilo esrar ele geçirdikleri operasyonda gözaltına alınan 2 kişinin ifadesi üzerine soruşturmayı genişletti. 
     Jandarma ekiplerinin bu kapsamda ilçeye bağlı Şendere Köyü'nde düzenledikleri operasyonda, Hikmet B. 48 , Şeyho B. 63 , Hasan D. 63 ve Mustafa Ş. 65 gözaltına alındı. 
     Bu kişilerle birlikte 104 gramı toz, 407 gramı kubar olmak üzere toplam 511 gram esrar, 1 kilo 20 gram hintkeneviri tohumu ve 6 ruhsatsız av tüfeği ile bu silahlara ait çok miktarda saçma ele geçirildi. 
     Operasyonda gözaltına alınan ve ifadesinde suçu işlemediğini öne süren Mustafa Ş'nin yakalanmasının ardından kalp krizi geçirdiği öğrenildi. 
     Bu kişinin jandarma kontrolünde Malatya'daki bir hastanede tedavi altına alındığı bildirildi. 
     Yetkililer soruşturmanın sürdürüldüğünü kaydettiler. 
     
</TEXT>
</DOC>
