<DOC>
<DOCNO> 156701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur25.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İktidarsız' diye eşini boşadı 
</HEADLINE>
<TEXT>

     İzmir'de 9 yıllık eşi, 52 yaşındaki R.K.'nın iktidarsız kendisininde bakire olduğunu öne sürüp bunu doktor raporuyla da kanıtlayan 36 yaşındaki B.K., sonunda boşandı. 
     Avukatı Şefik Yılmaz, aracılığıyla iki yıl önce mahkemeye verdiği dilekçesinde B.K., kendisinden 16 yaş büyük eşinin cinsel yönden yetersiz olduğunu, tüm denemelerin başarısızlıkla sonuçlandığını savundu. B.K. eşinin içki içip kendisinin başkalarıyla birlikte olduğunu öne sürdü, 5 milyar maddi, 5 milyar da manevi tazminat istedi. 
     R.K. ise, rahatsılığını tedavi ettirdiğini, eşinin kilitleri değiştirip kendisini eve almadığını öne sürdü. R.K., "Tüm istekleri yerine getirdim. Emekli olunca evlilik hediyesi olarak kendisine ev aldım. Bana danışmadan bu evi satmaya kalkıştı. Beni sokağa attı, kahve köşelerinde sabahlamaya başladım. Yuvamın yıkılmasını istemiyorum'' dedi. 
     Adli rapor sonunda B.K.'nın bakire olduğu, R.K.'nin de, erkeklik görevini tam yerine getiremediğini belirten raporlar mahkeme dosyasına konuldu. Bornova 2'nci Asliye Hukuk Mahkemesi'nde yapılan son duruşmaya taraflar katılmazken avukatları hazır bulundu. Hakim B.K.'ya, 3 milyar maddi ve manevi tazminat ile aylık 80 milyon lira tedbir ve yoksulluk nafakası bağlayıp çifti boşadı. 
     
</TEXT>
</DOC>
