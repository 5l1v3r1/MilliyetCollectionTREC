<DOC>
<DOCNO> 179992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sondun17.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
El Hekim'in kardeşi IİDYK lideri oldu... 
</HEADLINE>
<TEXT>

     Necef'te suikasta kurban giden Irak İslam Devrimi Yüksek Konseyi IİDYK lideri Muhammed Bagır El Hekim'in yerine, kardeşi Abdülaziz Hekim seçildi. 
     Abdülaziz Hekim'in oğlu ve danışmanı Muhsin Hekim, Tahran'da AFP muhabirine verdiği demeçte, babasının dün akşam Necef'te yapılan IİDYK yönetim toplantısında ''oybirliğiyle'' başkan seçildiğini bildirdi. 
     Aynı zamanda Geçici Hükümet Konseyi üyesi olan Abdülaziz Hekim, ağabeyinin ölümünden önce örgütün iki numaralı adamıydı. 
     El Hekim, geçen cuma Necef'te Ali camii önünde uğradığı bombalı saldırıda parçalanarak ölmüş ve cenazesi dün toprağa verilmişti. 
     
</TEXT>
</DOC>
