<DOC>
<DOCNO> 157974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/yazar/temelkuran.html </URL>
<DATE> 2003/05/21/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Doğumla mal l 
</HEADLINE>
<TEXT>

     Diyeceğim odur ki insanlar kimi zaman kumdan kaleler gibi olurlar. İnsanlar kimi zaman kaleler gibi durup kum gibi dağılırlar. 
     
Hayat fazlası      Hayat fazla geldiğinde, çok fazla geldiğinde -ki söylemek lazımdır bu yüzyılda hayat insanoğlu için hep fazladır "nerede trak orada bırak lüksü olmayanların, kaleymiş gibi yapma mecburiyeti vardır. Bu mecburiyettir ki, içimizi kuma döndürür. Kale duvarlarını, elini suyla ıslatıp dökülen parçaları yerine yapıştırmaya çalıştıkça insan anlar ki aslında... Kumdandır. 
     Durmak zorlaştıkça dökülen kumları daha hızlı, daha sık, daha çok çalışarak yerine yapıştırmaya dönüşür yaşamak. Kaleyi korumak çabası gitgide o kadar hızlı hareketlere yol açar ki insan sağlamlaştırmaya, bir arada tutmaya çalıştığı şeyin -kalenin, kumun, kendinin şeklinin bozulmaya başladığını anlamaz bile. Bir süre sonra elinizle her yerini, aynı anda her yerini birden tutmak zorunda olduğunuz bir dağınık birikinti olur kendi kurduğunuz hayat. Belki zaten "kale" yapmaya uygun bir kum değildir bu. Belki baştan iyi düşünülmemiş bir kaledir sizinki. Hatta belki bu kum -sizi siz yapan harç ne ise yani kale gibi durmayı saçma kılan bir kumdur. Kimi kum da başka türlüdür çünkü. Rüzgarla cebelleşmektense rüzgara bırakmalıdır kendini olacağı her ne ise onu olmak üzere. Doğumla mal ldür böyle bir kumdan yapılmış olanlar. Ne kadar sık ıslatıp ellerini ne kadar yamamaya çalışsalar da dökülenleri, onlar "sağlıklı" olamayacaklar. 
     Uzaktan gelen bir arkadaşım dedi ki, "Hasta oldum. İstanbul'un havası iyi gelmedi bana". Ben dedim ki "Bana da iyi gelmiyor İstanbul'un havaları. Hiç iyi gelmiyor hem de " 
     Durdu. Başka şeylerden bahsettiğimizi anladı. Dedi ki 
     'Ben senin kadar hassas değilim.' 
     Doğru. Elbette. Ben neden bahsediyorum ki 
     Belki de yazının başından beri "kimi insanlar" demeliydim. 
     
     

</TEXT>
</DOC>
