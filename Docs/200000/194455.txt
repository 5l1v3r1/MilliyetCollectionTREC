<DOC>
<DOCNO> 194455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/ekonomi/eko06.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Andrew Vorkink AB için desteğe devam edeceğiz 
</HEADLINE>
<TEXT>

      
   Dünya Bankası Türkiye Ülke Direktörü Andrew N. Vorkink, Türkiye'ye üç yılda 4.5 milyar dolar kredi verilmesini öngören Ülke Yardım Stratejisi'yle, Türkiye'nin AB üyeliğine destek sağlamanın hedeflendiğini belirtti. Dünya Bankası'nın yayımladığı DevNews'a yaptığı açıklamada Vorkink, hükümetin başarılı bir istikrar programı uyguladığını, büyümenin istikrarlı bir seyirde devam edeceğini, enflasyonun ve faiz oranlarının düşeceğini vurguladı. Türkiye ve AB arasında devam eden tartışmaların, giderek ekonomik boyutlara kaydığına dikkat çeken Vorkink, Dünya Bankası'nın Türkiye'nin her ay yaklaşık 7 milyar dolar çevirmeyi gerektiren iç borç sorununa, istikrara yardım etmeye çalışarak katkıda bulunduğunu belirtti. 
   Vorkink, Türkiye'nin Avrupa'ya entegrasyon için potansiyeli olduğunu kaydederken Türkiye'nin sorunlarının kısırdöngüden çıkarılması gerektiğini ifade etti. 
   
   
</TEXT>
</DOC>
