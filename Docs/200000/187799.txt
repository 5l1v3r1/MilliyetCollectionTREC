<DOC>
<DOCNO> 187799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo07.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Simon Kuper imza gününde... 
</HEADLINE>
<TEXT>

     Okuyan futbolseverlerin yakından tanıdığı Simon Kuper, İngiltere'de 1994 yılında yayınlandığında büyük ilgi gören 'Futbol Asla Sadece Futbol Değildir' adlı kitabının yeni baskısını bugün Dolmabahçe'de düzenlenen Kitap Fuarı'nda imzalayacak. İmza günü İthaki Yayınları'nın stadında saat 15.00'ten itibaren başlayacak. Türkiye'de ilk baskısı 1996 yılında yayınlanan ve okurlardan büyük ilgi gören Kuper'in kitabının ikinci baskısı İthaki Yayınları tarafından basıldı. Kuper'in dünya turu yaparak futbolun politika ve çeşitli kültürlerle ilişkisini araştırdığı ve 'kült' olarak nitelenen kitapta, Kuper tarafından kaleme alınmış Türkiye baskısına özel bir sunum da yer alıyor. 
     
</TEXT>
</DOC>
