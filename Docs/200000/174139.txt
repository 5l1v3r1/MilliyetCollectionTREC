<DOC>
<DOCNO> 174139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/spor/aspo.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
PARA, PARA, PARA 
</HEADLINE>
<TEXT>

   Galatasaray yönetimi kasayı doldurmak için dört koldan operasyon başlattı. Felipe'nin kulübünden Revivo'nun da parasını isteyecek Cim-Bom'a, UEFA'dan da takviye geldi 
      HALİL ÖZER 

   
   Duruşma 27 Ağustos'ta 
   SARI - Kırmızılı kulüp, bütçe açığını kapatmak için adeta ekonomik taarruz başlatırken, UEFA'da 27 Ağustos'ta yapılacak Felipe duruşmasından önce ekstra tazminat talep etti. Galatasaray'ın ünlü avukatı Dupont, Yönetim Kurulu'nun isteği üzerine hazırladığı savunmada, geçen sezon ortasında takımını bırakıp, haber vermeden ülkesine kaçan ve geçici lisansla Brezilya Ligi'nde top koşturan Felipe ile kulübü Flamingo'nun 5 milyon dolar ödemesi gerektiğini iletti. 
   
   Zorunlu transfer 
   DUPONT'UN savunma dilekçesinde, Felipe'nin transferinde 3.5 milyon dolar harcandığı dile getirilirken, Brezilyalı futbolcunun izinsiz ülkesine dönmesi nedeniyle Galatasaray'ın zor durumda kaldığı vurgulandı. Sarı - Kırmızılı ekibin zorunlu olarak orta sahaya takviye amacıyla Revivo'yu transfer ettiği, İsrailli oyuncuya yapılan bu harcamanın da Flamingo tarafından tazmin edilmesi gerektiği de eklendi. UEFA başvuruyu kabul ederse, Cim - Bom, 5 milyon dolar tazminat alacak. 
   
   3.6 trilyon 
   GALATASARAY, Felipe için yaptığı bu başvurunun sonucunu beklemeye koyulurken, UEFA'dan farklı bir müjde aldı. Geçtiğimiz sezon Şampiyonlar Ligi'nde mücadele eden Sarı - Kırmızılı takımın hesabına, ekstra gelir olarak, 2 milyon 600 bin dolar 3.6 trilyon lira daha yatırıldığı bildirildi. UEFA'nın, geçen sezon TV yayın havuzunda biriken paranın beklenenden fazla olması nedeniyle, takım başına düşen payı artırdığı ve Galatasaray'a düşen kısmını da hemen ödediği ifade edildi. 
   
   UEFA'nın gücü 
   UEFA'DAN gelen sürpriz paranın içinde, Şampiyonlar Ligi'ni, Türkiye'de ekranlara taşıyan yayıncı kuruluşun 1.5 milyon İsviçre Franklık 1.5 trilyon lira borcunu ödemesi de yatıyor. UEFA, Galatasaray'ın payına düşen 3.6 trilyon lirayı ödemek için 1.5 milyon İsviçre Franklık borcun tahsilini de kendi yaptı. Sarı - Kırmızılı kulüp böylece, Şampiyonlar Ligi pastasından gelen yeni dilimle nakit sıkıntısını bir ölçüde gidermiş oldu. 
   
   Terim'in gazabı    FLORYA'DA yeni sezon öncesinde forma rekabeti tekmelere dönüşünce Teknik Direktör Fatih Terim çileden çıktı. Oyuncularının ikili mücadelelerde birbirine sert müdahalelerde bulunmasına tepki gösteren tecrübeli hoca, "Rekabete açığım. Mücadele azminize, gayret göstermenize evet. Ama art niyet hissedersem, kasıt görürsem, külahları değişiriz" uyarısını yaptı. 
   
   Rakip CSKA Sofya    ŞAMPİYONLAR Ligi'ne katılmak için 3. ön eleme turunda mücadele edecek Galatasaray'ın rakibi, Bulgaristan'ın CSKA Sofya takımı oldu. Bulgar ekibi, 2. ön eleme turunda karşılaştığı ve ilk maçta deplasmanda 2 - 0 yendiği Ermenistan'ın Pyunik takımını, ikinci maçta da 1 - 0 mağlup ederek tur atladı. İlk devresi golsüz sona eren maçta, CSKA Sofya'nın sayısını, 90. dakikada penaltıdan Leo Lima kaydetti. Karşılaşmayı Fatih Terim'de izledi ve rakip hakkında not tuttu. Cim - Bom, CSKA Sofya ile 13 Ağustos'ta İstanbul'da oynayacak rövanş maçı ise 27 Ağustos'ta Bulgaristan'da yapılacak. 
   
   
</TEXT>
</DOC>
