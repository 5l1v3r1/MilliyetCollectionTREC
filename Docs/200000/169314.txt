<DOC>
<DOCNO> 169314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/soneko18.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 152 puanlık artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 152.50 puan artışla 10,607.42 puandan tamamladı. 
     Hisse senetlerinin ortalama değer artışı yüzde 1.46 olarak gerçekleşti. 
     Piyasa profesyonelleri alıcılı seyreden ilk seansının ardından bu hafta, geçen haftadan daha olumlu bir seyir izlenebileceğini bildirdi. 
     ABD ile ilişkilerde daha olumluya dönüş beklentisi olduğunu, IMF ile yapılacak görüşmeler ve 7. uyum paketi ile ilgili çalışmalar ve açıklamaların piyasaya yön vereceğine dikkat çeken uzmanlar, bu hafta daha olumlu bir hava beklediklerini kaydetti. 
     Endeks, günün ilk seansına 21.04 puan artışla 10,475.96 puan seviyesinde başladı. İlk yarıyı 10,568.27 puandan geçen endeks, en düşük 10,454.92 puana gerilerken, en yüksek 10,636.35 puanı gördü. 
     Seans kapanışında mali endeks 199.29 puan artışla 12,909.20 puana, sanayi endeksi 133.34 puan artışla 10,724.03 puana, hizmetler endeksi 70.14 puan artışla 6,652.16 puana yükseldi. 
     Böylece, önceki kapanışa göre mali grup hisseler ortalama yüzde 1.57, sanayi grubu hisseler ortalama yüzde 1.26, hizmetler grubu hisseler ortalama yüzde 1.07 oranında değer kazandı. 
     İşlem gören toplam 285 hisseden 182'si değer kazandı, 50'si değer yitirdi, 53'ünün fiyatında değişiklik olmadı. 
     Seansta, toplam 140 trilyon 557 milyar 119 milyon liralık işlem hacmi oluştu. Cuma günü birinci seansta 117 trilyon 866 milyar 837 milyon liralık işlem hacmi gerçekleşmişti. 
     1. seansta, İş Bankası C , Yapı ve Kredi Bankası, Tüpraş, Garanti Bankası ve Doğan Holding en yoğun işlem gören hisseler oldu. 
     
</TEXT>
</DOC>
