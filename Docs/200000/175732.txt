<DOC>
<DOCNO> 175732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sonspo11.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da Fener maçına 4 eksik 
</HEADLINE>
<TEXT>

     Birinci Süper Futbol Ligi'nde yarın Fenerbahçe'yi konuk edecek Trabzonspor, bu akşam basına kapalı olarak yapacağı çalışmayla hazırlıklarını tamamlayacak. 
     Bordo-mavili takımda, cezalı oyuncular Fatih, Hüseyin ve Yattara ile henüz hazır durumda bulunmayan yeni transfer Romaschenko, Fenerbahçe karşısında forma giyemeyecek. 
     Karadeniz ekibinde, ligin ilk haftasında Konyaspor maçında hatalı goller yiyen savunma oyuncusu Recep'in teknik direktör Samet Aybaba tarafından yedek soyundurulması, bu oyuncunun yerine Belçikalı oyuncu D'Haeng'in görev alması bekleniyor. 
     Bordo-mavili takımda cezalı oyuncu Hüseyin'in yerine ise takımın üçüncü kaptanı Hasan Üçüncü'nün, Yattara'nın yerine ise Ali Şen veya Somers'ın görev alabileceği öğrenildi. 
     Trabzonspor'un Fenerbahçe maçında şu muhtemel 11 ile sahaya çıkması bekleniyor 
     Petkoviç, Emrah, Erdinç, D'Haene, Mustafa Yalçınkaya, Hasan, Ali Şen Somers , Gökdeniz, Van De Paar, Augustine ve Mehmet Yılmaz. 
     
</TEXT>
</DOC>
