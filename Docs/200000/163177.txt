<DOC>
<DOCNO> 163177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/soneko02.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa, ekonomik krizi aşıyor... 
</HEADLINE>
<TEXT>

     Otomotiv ve tekstil sektörlerinin kalbi konumundaki Bursa'da, yılın ilk 5 ayında yeni açılan firma sayısı, kapanan firma sayısının yaklaşık 2.5 katına ulaştı. 
     Bursa Ticaret ve Sanayi Odası BTSO kayıtlarından derlenen bilgiye göre, Ocak-Mayıs döneminde 786 firma ticari hayata başlarken, sadece 306 firma kaydını sildirdi. 
     Aylık bazda incelendiğinde, Ocak'ta 160, Şubat'ta 96, Mart'ta 158, Nisan'da 186 ve Mayıs'ta 186 firma BTSO'ya kayıt yaptırdı. Ocak'ta 78, Şubat'ta 33, Mart'ta 112, Nisan'da 44, Mayıs' ta 39 firma ise ticari hayatını noktaladı. 
     Özellikle nisan ve mayıs aylarında, yeni açılan firma sayısında büyük oranda artış, kapananlarda ise yine büyük oranda gerileme dikkati çekti. 
     Ocak-Mayıs döneminde, yeni kayıt yaptıran şirketlerin 390'ı limited, 331'i şahıs, 54'ü anonim şirket, 9'u kooperatif ve 2'si kollektif şirket. 
     Bursa Esnaf ve Sanatkarlar Odaları Birliği BESOB , kayıtlarına göre de Ocak-Mayıs döneminde 2 bin 161 yeni işyeri açıldı, bin 520 işyeri kapandı. 
     Açılan işyerleri, kapananların yaklaşık 1.5 katını oluştururken, bu dönemde en çok kahvehane açıldı, bakkallar ise en fazla kapanan işyerleri oldu. 
     
</TEXT>
</DOC>
