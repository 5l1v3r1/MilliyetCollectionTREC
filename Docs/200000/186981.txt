<DOC>
<DOCNO> 186981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun10.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Soyları tükenmekte olan gorillere nüfus sayımı .. 
</HEADLINE>
<TEXT>

     Bilim adamları, soyları hızla tükenmekte olan, Afrika'nın dağlık bölgelerinde yaşayan gorilleri 14 yıllık aradan sonra saymaya karar verdiler. 
     Dağ gorilleri, başrolünü, Diane Fossey'i canlandıran Sigourney Weaver'in oynadığı ''Gorillas in the Mist'' filmiyle kamuoyunun dikkatini çekmeyi başardı. 
     Kongo, Ruanda ve Uganda'nın dağlık kesimlerinde yaşayan goriller yaklaşık 100 kişilik uzmanlar heyeti tarafından sayılacak. Normal olarak her 5 yılda bir yapılan sayım, bölgede yıllardır süregelen savaş nedeniyle 14 yıldır yapılamıyor. 
     Kısmi hesaplamalara göre, doğada serbest olarak yaşayan yaklaşık 670 goril kaldığı sanılıyor. Bunların 350 kadarı Kongo'nun Virunga dağlarında yaşıyor. 320 kadar gorilin de Uganda'nın yoğun ormanlık bölgesi Bwindi'de bulundukları tahmin ediliyor. 
     Uzmanlar, özellikle Uganda'nın güneyindeki Mgahinga Parkı, Kongo'nun doğusundaki Virunga Parkı ve Ruanda'daki Volkanlar Ulusal Parkı'nda bulunan gorilleri sayacaklar. 
     Uganda Yabani Yaşam Kurumu yetkilileri, Kongo'da insanların goril eti yediklerine dikkat çektiler ve bölgede yıllardır süregelen savaşın goril nüfusunu olumsuz etkilemesinden endişe edildiğini ifade ettiler. 
     Ruanda'da 1994 yılında yaşanan katliam sırasında Tutsi azınlığa mensup yaklaşık 500 bin kişi öldürülmüş, katliamı gerçekleştirenler daha sonra Kongo'nun doğu kesimine kaçmışlardı. 
     Gorillarin nüfus sayımı sonuçlarının 3 ay içinde açıklanması bekleniyor. 
     
</TEXT>
</DOC>
