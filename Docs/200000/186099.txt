<DOC>
<DOCNO> 186099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/ekonomi/eko05.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi'den, müşterilerine Worldpuan uygulaması... 
</HEADLINE>
<TEXT>

   Yapı Kredi Bankası'nın tüm müşterileri 1 Ekim'den itibaren yaptıkları her türlü işlemden Worldpuan kazanıyor 
      EKONOMİ SERVİSİ 
   
   Yapı Kredi, banka müşterileri ve kredi kartı kullanıcıları için yeni bir uygulama başlattı. Bundan böyle sadece Worldcard sahipleri değil, tüm Yapı Kredi müşterileri Worldpuan kazanacak. Bankanın tüm müşterilerini kapsayan tek puan sistemi, 1 Ekim itibariyle yürürlüğe girdi. 
   Bugüne kadar bankacılık işlemlerinden kazanılmış olan 'İşlempuanlar' ise değerlerini koruyarak otomatık olarak Worldpuan'a dönüştürülecek. Tek puan uygulaması çerçevesinde toplanan Worldpuanlar, Worldcard ya da Telecard üzerinden 38.000 World üye işyerinde harcanabilecek. 
   
   Puanlara nakit uygulama 
   Yapı Kredi Bankası Kredi Kartları Yönetimi Genel Müdür Yardımcısı Nazan Somer, gerek Worldcard kullanımında gerekse bankacılık işlemlerinde kazanılan Worldpuanların tüm müşteriler tarafından nakit para olarak harcanabileceğini söyledi. Yapı Kredi Bireysel ve İşletme Bankacılığı Genel Müdür Yardımcısı Tülay Güngen ise, müşterilerin kazandığı Worldpuanlar ile World sisteminin yaygın üye işyeri ağından faydalanabileceğini bildirdi. 
   
   
</TEXT>
</DOC>
