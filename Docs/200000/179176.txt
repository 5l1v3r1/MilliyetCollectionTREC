<DOC>
<DOCNO> 179176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sonspo05.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın bileği bükülmüyor... 
</HEADLINE>
<TEXT>

     Birinci Süper Futbol Ligi'nde 2003-2004 sezonuna iyi bir başlangıç yaparak ilk 4 maçını da kazanan Beşiktaş, rakiplerine puan kaptırmıyor. 
     Ligin son şampiyonu siyah-beyazlılar ayrıca, geçen sezondan itibaren oynadığı son 11 lig maçını da kazanarak, muhteşem bir grafik sergiliyor. 
     Geçen sezon 16 Nisan 2003 Çarşamba günü erteleme maçında Diyarbakırspor ile deplasmanda karşılaşan ve 1-0 yenilen Beşiktaş, o tarihten itibaren ligde oynadığı son 11 lig maçını da kazanmayı başardı. 
     Seri galibiyetlerle taraftarlarını sevindiren Beşiktaş, aynı zamanda gözünü kendisine ait olan üst üste galibiyet rekoruna dikti. 
     ''Kara Kartallar'', şampiyonluğa ulaştığı 1959-60 sezonunda ligde üst üste 13 maç galip gelerek, 45 yılı geride kalan ligde bu alanda rekoru halen elinde bulunduruyor. 
     Beşiktaş, ligin 5. haftasında kendi sahasında Malatyaspor, 6. haftada Güngören Mimar Yahya Baş Stadı'nda İstanbulspor ile yapacağı maçları da kazanırsa, bu rekoru egale edip, 7. haftada Trabzonspor önünde BJK İnönü Stadı'nda rekorunu geliştirmek için sahaya çıkacak. 
     
     -11 MAÇLIK SERİ- 
     Beşiktaş'ın geçen sezondan başlayan 11 maçlık galibiyet serisinde elde ettiği sonuçlar şöyle 
     
     
2002-2003 Sezonu Beşiktaş - Fenerbahçe.... 2 - 0 Elazığspor - Beşiktaş.... 0 - 1 Beşiktaş - Altay......... 2 - 0 Adanaspor - Beşiktaş..... 0 - 1 Gençlerbirliği - Beşiktaş 1 - 2 Beşiktaş - Galatasaray... 1 - 0 Samsunspor - Beşiktaş.... 3 - 4 2003-2004 Sezonu Samsunspor - Beşiktaş.... 1 - 3 Beşiktaş - Bursaspor..... 1 - 0 Beşiktaş - Ankaragücü.... 3 - 0 Denizlispor - Beşiktaş... 2 - 3 
     
</TEXT>
</DOC>
