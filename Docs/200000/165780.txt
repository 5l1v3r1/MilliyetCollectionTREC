<DOC>
<DOCNO> 165780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yasam/yas10.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdeniz diyeti ömrü uzatıyor 
</HEADLINE>
<TEXT>

Fındık, ceviz gibi sert kabuklu kuruyemişler, peynir ve zeytinyağı açısından zengin "Akdeniz diyeti", kalp krizi ve kanserden ölüm riskini büyük ölçüde azaltıyor 
     22 bin kişi incelendi 
     ABD Boston'daki "Brigham and Women's Hospital"den bilim adamları, Yunanistan'da 22 binden fazla kişiyi izleyerek bir araştırma yaptı. Araştırmanın sonuçları "New England Journal of Medicine" adlı tıp dergisinde dün yayımlandı. Buna göre, Akdeniz diyeti, kalp krizinden ölüm riskini yüzde 33, kanserden ölüm riskini ise yüzde 24'lere varan olanlarda azaltabiliyor. 
     
     Ayda bir kez et 
     AKDENİZ diyeti, aslında ülkeden ülkeye değişiyor, farklı bir tipi oluyor. Ancak bu diyet, genel olarak ayda bir et, haftada bir ise tavuk eti, yumurta ve tatlıyı içeriyor. Bu diyette çeşitli sebzeler, meyveler, fındık, ceviz gibi sert kabuklu kuruyemişler, baklagiller, rafine edilmemiş tahıllar, zeytinyağı, peynir, yoğurt ve balık ise genellikle her gün yeniyor. Şarap da orta düzeyde alınıyor. 
     
     Bütünü yararlı 
     ÇALIŞMAYA katılan Frank Hu, diyetteki belirli gıdaların kalp krizi ve kansere karşı bir şekilde etki gösterip riski düşürdüğünü belirtti. Ekip Başkanı Atina Üniversitesi'nden Antonia Trihopulu ise "İnsanın sağlığını bu derecede koruyan, diyete dahil belirli bir gıda değil. Gıdalar tek başlarına daha az etkiye sahip olabilir" dedi. 
     

</TEXT>
</DOC>
