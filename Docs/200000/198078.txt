<DOC>
<DOCNO> 198078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/guncel/gun01.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul polisi takip altında 
</HEADLINE>
<TEXT>

   İstanbul'da son 10 ayda 432 polis rüşvet, 86 polis kaçak mazot ve uyuşturucu olayına karıştı 
      SERHAT ÜNAL İstanbul 
   
   İstanbul'da son 10 ay içinde adları değişik suçlara karışan 700 polis memuru hakkında işlem yapıldı. Bu memurlardan 63'ü açığa alınırken, diğerleri hakkında yasal takip başlatıldı. 
   İstanbul Emniyet Müdürü Celalettin Cerrah döneminde, 32 ilçede emniyet müdürlükleri bünyesinde rüşvet alan ve başka suçlara karışan polislerin tespit edilmesi için özel birimler kuruldu. Bu birimlerin yaptığı 10 aylık çalışma sonrası rüşvetin en çok trafik polisleri arasında yaygın olduğu ortaya çıktı. 10 ayda 432 trafik polisi hakkında, "rüşvet almak" ve "rüşvete teşebbüs" suçlarından işlem yapıldı. Rüşvete adı karışan bazı polisler disiplin cezası alıp, Trafik Şube'den alınarak başka yerlere verildi. Açığa alınan polislerle birlikte h l yargılanmaları devam eden polisler de bulunuyor.İstihbarat Şube Müdürlüğü ve 32 ilçede bulunan emniyet müdürlüklerinde kurulan özel birimlerin ortaklaşa yaptıkları çalışmalarda, polislerin karıştıkları rüşvet olaylarının başında, kaçak mazot ve uyuşturucu konusu geliyor. Mazot operasyonlarında 70, uyuşturucu operasyonlarında ise 16 polis memuru hakkında bu işi yapan kişilerle bağlantılı olduğu gerekçesiyle işlem yapıldı. 
   
   Çete bağlantısı 
   Polislerin karıştırları bir diğer suç ise suç örgütleriyle bağlantılı olmaları. Organize Suçlar Şube Müdürlüğü ve ilçe müdürlüklerinin düzenledikleri operasyonlarda yeraltı dünyasıyla bağlantılı olduğu tespit edilen 23 polis gözaltına alındı. 
   Meyhane türü eğlence yerleriyle rüşvet amaçlı bağı bulunan 127 polis hakkında da yasal işlem başlatıldı. Vatandaşa, kötü muamele yapan, darp eden 11, görev yerini terkeden altı ve alkollü olay çıkaran 15 polis memuru hakkında da işlem yapıldı. 
   
   
   
   
   
</TEXT>
</DOC>
