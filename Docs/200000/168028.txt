<DOC>
<DOCNO> 168028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/soneko10.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti, Bankalar Birliği'ni ziyaret etti... 
</HEADLINE>
<TEXT>

     Uluslararası Para Fonu IMF heyeti, İstanbul'daki temaslarına bankacılarla görüşerek başladı. 
     Juha Kahkonen'in yerine IMF Türkiye Masası Şefliği'ne atanan İran kökenli İngiliz vatandaşı Rıza Moghadam başkanlığındaki heyet, Türkiye ile Uluslararası Para Fonu IMF arasındaki stand by anlaşmasının 5. gözden geçirme çalışmalarının tamamlanması kapsamındaki program çerçevesinde, ilk olarak Türkiye Bankalar Birliği'ni TBB ziyaret etti. 
     Bankalar Birliği'nin Akmerkez'deki ofisinde gerçekleşen görüşmede, IMF heyetinde Türkiye Temsilcisi Odd Per Brekk de yer aldı. 
     TBB Başkanı ve İş Bankası Genel Müdürü Ersin Özince, Yapı ve Kredi Bankası Genel Müdürü Naci Sığın, Akbank Genel Müdür Yardımcısı Hayri Çulhacı, Garanti Bankası Genel Müdür Yardımcısı Kubilay Cinemre, toplantıya katılan bankacılar oldu. 
     
</TEXT>
</DOC>
