<DOC>
<DOCNO> 185470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yasam/yas07a.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpüşürken Hepatit riskini unutmayın 
</HEADLINE>
<TEXT>

   Sadece kan yoluyla bulaştığı sanılan Hepatit C virüsünün tükürükte de bulunduğu, dolayısıyla öpüşmeyle başkalarına geçebileceği saptandı... 
      DIŞ HABERLER SERVİSİ 
   
   5 örnekten birinde var 
   ABD'DEKİ Washington Üniversitesi'nin araştırması, Hepatit C virüsü taşıyan kişilerin tükürüğünde virüs bulunabileceğini ortaya çıkardı. 21 gün boyunca 12 Hepatit C'li hastadan alınan tükürük örneklerinin incelendiği araştırmada, beş örnekten birinde virüse rastlandı. Bu bulguyla birlikte Hepatit C'nin sadece kan yoluyla bulaşmadığı saptandı. ABD'li uzmanlar, Hepatit C taşıyıcısıyla öpüşmenin riskli olabileceğini açıkladı. 
   
   Hiç belirtisi olmayabilir 
   ÖZELLİKLE dişeti hastalığı olan kişilerin risk altında olduğunu vurgulayan uzmanlara göre, virüs, taşıyıcılarını farklı şekillerde etkiliyor. Kimi taşıyıcılarda hiç belirti görülmezken, kimilerinde yorgunluk, kilo kaybı, karın ağrısı gibi belirtiler tespit ediliyor. Taşıyıcıların yüzde 20'si altı ay içinde virüsten kurtuluyor, geri kalanlarda Hepatit C kronik bir hastalığa dönüşüyor, hastayı ölüme kadar götürebiliyor. 
   
   
</TEXT>
</DOC>
