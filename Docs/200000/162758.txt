<DOC>
<DOCNO> 162758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo23.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebatspor Ogün ve Selahattin ile yarın masaya oturuyor... 
</HEADLINE>
<TEXT>

     Birinci Süper Futbol Ligi'nin yeni takımı Akçaabat Sebatspor'da transfer çalışmaları sürüyor. 
     Kulüp İkinci Başkanı Baki Eyüpoğlu, yarın, Fenerbahçe ile sözleşmesi sona eren Ogün ve Trabzonspor'dan Selahattin ile bir görüşme yapacaklarını söyledi. 
     Eyüpoğlu, Ogün ile İstanbul'da, bu akşam Trabzon'a dönecek Selahattin ile de yarın Trabzon'da görüşeceklerini kaydederek, ''Bu 2 futbolcu ile anlaşmak istiyoruz. Şu ana kadar da görüşmeler olumlu gidiyor'' dedi. 
     Baki Eyüpoğlu, Trabzonsporlu Muzaffer ile de görüşmelerin sürdüğünü, ancak bu futbolcunun bordo-mavili takımdan ayrılıp ayrılmayacağının kesinlik kazanmasına göre hareket edeceklerini kaydetti. 
     
</TEXT>
</DOC>
