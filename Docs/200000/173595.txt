<DOC>
<DOCNO> 173595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/guncel/gun90.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

      
   Cüzdandaki sır    Pazar Keyfi" adlı programda ilginç bir haber... Petek Dinçöz Kıbrıs'ta konser verirken yanına bir adam geliyor. Adam, Petek'e bir şeyler söylerken, elini pantolonunun arka cebine götürüyor ve cüzdanını çıkartıyor. Tam o sırada Petek kızımız orkestrayı durduruyor. Ortam sessiz Ve Petek adama "Buyrun ... Bence siz alkolü fazla kaçırmışsınız .. Çok büyük terbiyesizlik bu .. Tatsızlık çıkmasın burda .." diyor, korumalar adamı yatıştırıyor ve Petek konserine devam ediyor. Fakat birkaç dakika sonra Petek şarkı söylerken aniden duruyor ve kafasına fena takılan o adamın dışarıya çıkartılmasını yoksa konseri keseceğini söylüyor. Adam dışarıya çıkartılıyor... Ancak her nedense, her konuşmayı, ekranın altına KOCA KOCA RENKLİ HARFLERLE yazan Televoleciler, adamın cüzdanını çıkartırken Petek'e ne söylediğini izleyiciden saklıyorlar. Niye Ciddi ciddi merak ettik, adam Petek hanım kızımıza ne dedi de, kızcağız bu kadar sinirlendi 
   Biz birkaç alternatif üzerinde duruyoruz... 
   a Cüzdanından üzerinde adres yazılı bir kağıt parçası çıkarmış ve Petek'e "Bu adresi biliyo musun bacım Biliyosan tarif et bi zahmet" demiştir... 
   b Cüzdanından bir fotoğraf çıkarmış ve "Abla bu fotodaki kişi yıllar önce kaybettiğim kardeşim, senin çevren geniştir, televizyondan bi duyurabilir miyiz " demiştir... 
   c Cüzdanından 100 Euro çıkarmış ve "Petek hanım şunu Türk lirasına çevirebilir misiniz zahmet olmazsa " demiştir... 
   d Yoksa cüzdanından para çıkartıp Petek Dinçöz'e dansöz muamelesi yapmaya kalkışmış ve O'na "para takmaya" mı çalışmıştır Hmmm... 
   Valla biz "d" şıkkı diye düşünüyoruz. Adamın hareketi, nedense öyle bir çağrışım yaptı. Fakat Petek kızımız niye bu kadar sinirlendi anlamadık. Sen kalk "Bikini giyebilen tek assolist benim... En güzel ben çalkalıyorum, bir de Tarkan... Ben en iyi kıvıran assolistim... " gibi tuhaf açıklamalar yap, sonra da adamın biri "d" şıkkını uygulamaya kalktığında olaya sinirlen, adamı kapı dışarı ettir... Sinirlenecek bir şey yok ki, adam olayı öyle algılamış, güzel de algılamış bizce... Fakat asıl ilginci Televolecilerin bu konuşmayı gizlemeleri ve Petek hanım kızcağızımızın karizmasını kurtarmaya çalışmaları. Yine de "hiç yayınlamayalım" demiyorlar. Bu daha da ilginç .. 
   Televolecilerden ricamız Acaba "para takılacak-takılamayacak sanatçılar " listesi yapılabilir mi Yarın öbür gün Nez hanıma da para takmaya kalkışırsak bize kızar mı Hayır, raconu bilelim de rezil olmayalım... 
   
   İnsanların gözünden düşmektense attan düşmeyi tercih ederim... 
   John Wayne 

   
   5 Klasik para geyiği Türkiye versiyonu    Para takma" dedik de aklımıza geldi... 
   1 Hayatta paranın satın alamayacağı şeyler de vardır... Bunu bir Televole mankenine anlatmaya başladık, inşallah 30 sene içerisinde anlamış olacak, umutluyuz 
   2 Paranın ne önemi var, mühim olan insanlık... Kan alacak parası olmayanlara kan verilmediği için yakınlarını kaybedenler... Hastane parasını ödeyemediği için yakınları rehin kalanlar... Vefa bir semtin adı, insanlığın öyle bir durumu da yok. Onu da verin bari bir sokağa da, hiç değilse orada görülsün. 
   3 Parayla saadet olmaz... Nerde Türkiye'de mi 
   4 Paran mı var, derdin var... Oldu Olmayınca o da yok, derdin bile yok. Yoksun ki .. 
   5 Parayla adam olunmaz... Parasız da adam yerine konulunmaz. Herkes eşit ama parası olanlar kesin daha eşittir. 
   
   Yılan Uzan Ben 
   "Yılan Uzan Ben'den, Genç Parti'den korkuyorlar. Bu nedenle yılanın başını erken ezip kurtulmak istiyorlar..." b b b b 
</TEXT>
</DOC>
