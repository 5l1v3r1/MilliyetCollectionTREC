<DOC>
<DOCNO> 179104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/spor/spo07.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi Elvan, haydi Zepak 
</HEADLINE>
<TEXT>

   Beş bin metre seçmelerini birinci tamamlayan Elvan Abeylegesse ile maratondaki temsilcimiz Yusuf Zepak bugün madalya alabilmek için Paris'te ter dökecekler 
      
   PARİS'TE devam eden Dünya Atletizm Şampiyonası'nda bugün iki sporcumuz yarışacak. Bayanlar 5 bin metre seçmelerinde 14.54.95 ile kendi en iyi derecesini koşarak finale kalan Elvan Abeylegesse, saat 19.35'te güçlü rakipleri arasında yeni bir sürpriz için piste çıkacak. 15 atletin yer alacağı 5 bin metre finalinde Abeylegesse, 1077 göğüs numarasıyla mücadele edecek. Maratonda ise Yusuf Zepak, kendi en iyi derecesini koşarak ön sıralarda yer almak için TSİ 15.20'de start alacak. 
   
   Kardeşi için koşacak    Depremde kaybetti 
   DÜNYA Atletizm Şampiyonası'nda bugün maraton koşacak olan Yusuf Zepak, depremde yitirdiği kardeşi için yarışacağını söyledi. 1999 yılındaki faciada Bağcılar'da hayatını kaybeden kardeşi Haydar'ın acısını hala yaşadığını belirten Zepak, "Koşarken o aklıma gelince tüylerim diken diken oluyor. Sanki beni izliyormuş gibi hissediyorum ve ondan güç alıyorum. Eminim, Paris'te de benimle birlikte olacak" diye konuştu. 
   
   Atalay Paris'te    GENÇLİK ve Spor Genel Müdürü Mehmet Atalay, Dünya Şampiyonası'nı izlemek üzere Paris'e geldi. Hafta sonunda mücadele edecek üç atletimizin yarışlarını takip edecek olan Atalay, Paris'te sporcuların da konakladığı Atlet Köyü'ne yerleşti. Ayağının tozuyla Süreyya Ayhan, Elvan Abeylegesse ve Yusuf Zepak ile görüşen Genel Müdür, yarışları öncesinde sporculara moral verdi. Atalay ile birlikte TMOK Başkanı Togay Bayatlı da Paris'e geldi. 
   
   IAAF'tan jest    DÜNYA Şampiyonası'nda 20 ve 50 kilometre yürüyüş yarışmalarında dünyanın en iyi derecelerini elde eden Ekvadorlu Jefferson Perez ile Polonyalı Robert Korzeniowski de, Paris'te dünya rekorları için konulan 100 bin dolar ödülü alacak. Dünya Atletizm Federasyonu IAAF , derecelerin henüz dünya rekoru olarak kabul edilmeyeceğini ancak fair - play örneği olması için daha önce verilmeyeceği belirtilen para ödülünün sporculara sunulacağını açıkladı. 
   
   5 BİN FİNAL START LİSTESİ Sıra No Atlet Ülke 2003 derecesi 1 659 Isabella Ochichi Kenya 14 52.33 2 958 Yelena Zadorozhnaya Rusya 14 51.61 3 706 El Kamch Zhor Fas 14 42.53 4 316 Berhane Adere Etiyopya 14 29.32 5 147 Courtney Babcock Kanada 15 01.48 6 1077 Elvan Abeylegesse Türkiye 14 54.95 7 884 Gabriela Szabo Romanya 14 41.35 8 320 Tirunesh Dibaba Etiyopya 14 39.94 9 656 Edith Masai Kenya 14 45.35 10 178 Yingjie Sun Çin 14 46.73 11 152 Emilie Mondor Kanada 14 59.68 12 709 Zahra Ouaziz Fas 14 47.45 13 294 Marta Dominguez İspanya 14 48.33 14 949 Gulnara Samitova Rusya 14 58.88 15 546 Sonia O'Sullivan İrlanda 14 55.50 
   
</TEXT>
</DOC>
