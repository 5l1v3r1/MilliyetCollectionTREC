<DOC>
<DOCNO> 164559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/yazar/asik.html </URL>
<DATE> 2003/06/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Mezar taşları 
</HEADLINE>
<TEXT>

     Asgari Ücretli... 
     Güç bela yaşıyordum asgari ücretle 
     Oh... nihayet kurtuldum ahrete hicretle. 
     Emekli... 
     Yıllarca çalıştım durdum, sonunda emekli oldum. 
     Maaş kuyruğunda bekliyordum, kendimi birden burada buldum. 
     İşadamı... 
     Öldüğümde sayfalar doldu ilan. 
     İyi insan, hamiyetsever, falan da filan. 
     Gazeteler sayemde dar boğazdan çıktılar. 
     Az parayla yazılmaz ki bu kadar da çok yalan. 
     İşsiz... 
     Bu dünya yaşamaya değmezmiş meğer. 
     Anam avradım olsun bir daha gelirsem eğer. 
     Milletvekili... 
     Sağlığımda milletvekilliği yaptım birkaç dönem. 
     Vatandaşların derdine vermezdim öyle pek önem. 
     Şimdi burada yavaş yavaş ahirete alışıyorum. 
     Kontenjandan cennete girmeye çalışıyorum. 
     
     Futbolda ABD'yi yendik. Hükümet artık Washington'a bir özür mektubu gönderir. 
Haldun Ertem 

     Avrupa Birliği'ne kabul edilmedik, ama Avrupa İnsan Hakları Mahkemesi'nin en gözde üyesiyiz 
Akif Kökçe 

Devlet uyuttu...      Okurumuz Hakan Yılmaz haklı bir noktaya değiniyor 
     "Elektrik Piyasası Düzenleme Kurulu EPDK ve Bakanlık, ÇEAŞ ile KEPEZ'deki yasadışı uygulamalar nedeniyle Uzanlar'ı defalarca uyardıklarını açıkladılar. 
     Bir takım gelişmeler ssonrasında bu iki şirkete devlet tarafından el konuldu. 
     Bunun sonucunda birçok borsa yatırımcısı mağdur duruma düştü. Madem şeffaflık esastır... Uzanlar'a yapılan uyarıların önem derecesi yüksek olanlarının halka açıklanması gerekmez miydi Yatırımcılar da bu durumda kendi kararlarını daha sağlıklı verebilir, belki zarara girmezlerdi. 
     
Ajans dinlerken...      Vaktiyle gölgesinde dinlendiğimiz çınar, 
     Eski mahalle, vakıf çeşme, bakımsız cami, 
     Sakın zannetmeyin sizi garipsediğimi, 
     Bir güvercin hüznünde susan geçmiş zamanlar 
     Affedin beni daldığım oluyorsa eğer, 
     Neyleyim gönlümce değil bu olup bitenler. 
     Cahit Sıtkı Tarancı 
     
Yine o dert...      Ufuk Keskin 15 yıldır şeker hastası olan 27 yaşında bir genç. F Tipi cezaevinden Sağmalcılar özel tip cezaevine alındı. Ancak günde 4 kez kendine insülin yapan delikanlının kolonya ve pamuk isteği kabul edilmiyor. 
     Yağsız diyet yemek yemesi gerekiyor. Bu isteği de karşılanmıyor. 
     Ufuk Keskin'in kız kardeşi Yıldız Keskin sırf ağabeyi yüzünden kuşku üzerine tutuklanmış, Kartal Özel Tip cezaevine konmuş. Koğuşların elektrikleri aylardır yanmıyor. 
     Sebep Çünkü mahk mlar elektrik parasını ödememiş. 
     Garip ama gerçek... Cezaevinde elektrik parası mahk mlara ödetiliyor. 
     F - Tipi'nden kısa süre önce çıkmış bir hanım ekliyor 
     - Mahk mlar çamaşır tozu, iç çamaşırı, diş macunu gibi ihtiyaçlarını da kantinden para ile temin ederler. F Tipi aynı zamanda bir işletme gibi çalışır... 
     Sözü bir acılı anne alıyor 
     - Biliyor musunuz, diyor, bir kitabın yaprakları arasına kuru bir papatya ya da yaprak koyup hapishaneye sokmak da yasaktır... 
     Bir başka ses 
     - Mektuplarda moral verici sözlerin de üzerini çiziyorlar... 
     - Neden bütün bunlar 
     - Mahk mların moral ve motivasyonunun yükselmemesi için. F Tipi cezaevlerinde genel kural oradaki insanları madden ve manen çökertmektir... 
     Mahk m aileleri F Tiplerinde tecrit uygulamasının bitmesini istiyor. 
     AKP 8 ay önce özgürlük ve demokrasi söylemleriyle iktidara geldi... 
     Ancak mahkum ailelerinin söylediğine göre 8 aydır değişen bir şey yok. 
     Aileler tek kişilik koğuş uygulamasına son verilmesini.. Mahk mların belli sürelerde bir arada bulunmasına izin verilmesini istiyorlar... 
     F Tiplerinin eziyet ve işkence merkezi olmaktan çıkarılmasını, insan onuruna yakışır bir hapishane düzeninin sağlanmasını talep ediyorlar. 
     AKP'nin bu talebe yanıtı nedir 
     İnsan hakları ve özgürlükle ilgili verdiği sözleri hatırlıyor mu AKP 
     
     Türkiye - İsrail Parlamentolararası Dostluk Grubu seçimleri daha önce bildirdiğimiz gibi dün, cuma namazı saatinde yapıldı. Sadece iki AKP milletvekilinin oy kullandığı seçimi, 50 milletvekiliyle katılan CHP rahat kazandı. 
     
     
     

</TEXT>
</DOC>
