<DOC>
<DOCNO> 189554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sontur07.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekvandocu kızı tacize kalkışınca dayağı yedi... 
</HEADLINE>
<TEXT>

     Konya'da bir genç kız, kendisini taciz eden kişiyi dövdükten sonra polise teslim etti. 
     Alınan bilgiye göre, A.Ç 24 merkez Selçuklu İlçesi Adliye Parkı'nda yürürken motosikletle arkasından yaklaşan Musa Coşar'ın 32 tacizine uğradı. Tacizciye yumruk atan A.Ç, motosikletten düşürmeyi başardı. 
     Neye uğradığını şaşıran Coşar'ı tekme tokat dövmeye başlayan A.Ç, daha sonra yakında bulunan Konya Adliyesi'ndeki Polis Karakolu'na kadar tacizci Coşar'ı kolundan sürükleyerek götürdü. 
     Adliye girişinde bazı vatandaşların da yardımıyla Coşar'ı polislere teslim eden A.Ç, şikayetçi oldu. Polis, tacizci Coşar'ı ve taciz edilen A.Ç'yi hastanede doktor kontrolüne götürdü. 
     Sinirli olduğu gözlenen A.Ç, ''Taciz edilince bir anda kan beynime çıktı. Birçok kadının başına gelen bu duruma sessiz kalamadım. Bu tür sapıklar cezasını bulmalı. Hiçbir kadın da bu tür olaylar karşısında tepkisiz kalmasın'' dedi. 
     Çıkarıldığı nöbetçi mahkemece tutuklanan Coşar, Adliye çıkışında polis aracına bindirilirken, A.Ç'ye küfür ve tehditler savurdu. 
     A.Ç'nin 1 yıl tekvando ve king boks sporu çalıştığı öğrenildi. 
     
</TEXT>
</DOC>
