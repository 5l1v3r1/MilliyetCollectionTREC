<DOC>
<DOCNO> 160336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sondun09.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin - Bush stratejik silahların azaltılması protokolü imzaladı 
</HEADLINE>
<TEXT>

     Rusya Devlet Başkanı Vladimir Putin ve ABD Devlet Başkanı George Bush, Rus Parlamentosu'nun Stratejik Saldırı Silahlarının Azaltılması Anlaşmasını onaylaması üzerine, zirvede bu konuda bir protokol imzaladılar. 
     Putin, Bush ile düzenlediği ortak basın toplantısında, ABD Başkanı ile onaylanan anlaşmada azaltılması öngörülen malzemeler üzerinde görüş alışverişinde bulunduklarını belirterek, anlaşmanın yürürlüğe girmesinin iki ülke arasındaki yeni ilişkilerin niteliğini gösterdiğini kaydetti. 
     Rusya ve ABD'nin bu konudaki işbirliğinin stratejik istikrar ve uluslararası güvenliğe hizmet ettiğini kaydeden Putin, ''Stratejik nükleer silahlarımızı 3'te 2 oranında indirme taahhüdünde bulunarak, ülkemizin nükleer silahsızlanma konusuna verdiği önemi gösterdik'' dedi. 
     Putin, bu anlaşmanın nükleer silahların yayılmasının önlenmesi çabalarına ciddi katkı yaptığını belirterek, iki ülkenin bu andan itibaren söz konusu anlaşmayı uygulama çalışmalarına başlaması gerektiğini söyledi. 
     
</TEXT>
</DOC>
