<DOC>
<DOCNO> 197609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/soneko04.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Salatalık ve yeşil soğan zam rekortmeni .. 
</HEADLINE>
<TEXT>

     Salatalık ve yeşil soğan, bu ayın zam rekortmeni oldu. Salatalık ve yeşil soğanın kilosu 1 milyon 700 bin liraya yükseldi. 
     Manav ve marketlerde geçen haftaya kadar kilosu 600 ila 650 bin liradan satılan salatalık 1 milyon 700 bin liraya, 700 ila 750 bin liraya satılan yeşil soğan da kilosu yine 1 milyon 700 bin liraya yükseldi. 
     Kayseri Meyveciler ve Sebzeciler Odası Başkanı Yasin Boz, AA muhabirine yaptığı açıklamada, Mersin, Antalya ve İzmir yöresinden tarlada yetiştirilen salatalağın, son ürünlerinin de toplandığını, seralarda üretilen salatalıkların ise fiyatının yüksek olduğunu söyledi. 
     Boz ''salatalık tarladan seraya geçince üretim miktarı düştü ve fiyatlar arttı. Yeşil soğan da bu yıl az üretildiği için fiyatlar yükseldi. Talep azalırsa fiyatlar düşer, talep artarsa fiyatlar daha da yükselebilir'' dedi. 
     
</TEXT>
</DOC>
