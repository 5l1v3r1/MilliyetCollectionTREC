<DOC>
<DOCNO> 184609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sonspo23.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid'de Raul sıkıntısı... Sakatlığı sürüyor... 
</HEADLINE>
<TEXT>

     Real Madridli Raul'un, kalçasından geçirdiği sakatlık nedeniyle cumartesi günü Valencia'ya karşı oynayıp oynamayacağı belli olmadı. 
     Geçen hafta ligde Real Madrid'in Malaga'yı 3-1 yendiği maçta sakatlanan Raul, Valencia maçında oynayabilmek için zamana karşı yarışıyor. 
     Kulüp doktoru Juan Carlos Hernandez, herşey yolunda giderse Raul'un testlerinden geçebileceğini ama kalça kemiğindeki incinmenin düzelme aşamasına girmesi için 2-3 güne gerek olduğunu söyledi. 
     Raul, tıpkı Ronaldo gibi bu sezon 4 maçta 4 gol kaydetmişti, dolaysıyla Raul'un eksikliği takımı olumsuz yönde etkileyecek. 
     Real Madrid için iyi haber ise etkili oyuncu Ivan Helguera'nın dizindeki sakatlığın iyileşerek Valencia maçında oynayabilecek olması. 
     Real Madrid ve Valencia, lider Deportivo La Coruna'nın 2 sıra arkasında aynı puanda yer alıyor. 
     
     A. MADRID'Lİ JOSE ANTONIO GARCIA CALVO, 2 AY YOK 
     Bu arada Atletico de Madridli milli futbolcu Jose Antonio Garcia Calvo'nun 2 ay kadar sahalardan uzak kalması bekleniyor. 
     Garcia Calvo, bugün ayak parmağından çektiği rahatsızlık nedeniyle ameliyata alındı. 
     3 kere milli forma giyen Calvo, İspanya'nın, 12. Avrupa Futbol Şampiyonası elemelerinde 11 Ekim'de Ermenistan ile yapacağı maçta oynayamayacak. 
     
</TEXT>
</DOC>
