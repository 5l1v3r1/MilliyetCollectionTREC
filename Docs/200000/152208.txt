<DOC>
<DOCNO> 152208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/ekonomi/eko03.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Bizde 'kitapçık fırlatma krizi' yaşanmaz 
</HEADLINE>
<TEXT>

Erdoğan, önceki hükümet dönemindeki gibi faizleri yüzde 7 bin 500'lere çıkaran siyasi krizlerin olmayacağını söyledi 
     ANKARA Milliyet 

     Başbakan Tayyip Erdoğan, "Bizde kitapçık krizi olmaz, biliyorsunuz faizler yüzde 7 bin 500 olmuştu. Hala bedelini ödüyoruz" dedi. Ankara Ticaret Odası'nın ATO meclis toplantısına katılan Erdoğan, faiz gelirine vergi konmamasına getirilen eleştirileri cevaplandırdı. Erdoğan, "Kasa tam takır. Sıkıntıyı atlatırsan, sen yönlendirirsin faizleri. Ama şu an mecburiyet var" dedi. 
     Erdoğan, 57'inci hükümet döneminde, MGK toplantısında Anayasa kitapçığı fırlatılması ile başlayan krizi hatırlatarak, "Bir kitapçık atıldı. Yüzde 7 bin 500 faiz ödendi. Biz aynı yanlışa düşemeyiz. Biz o günlerin bedelini ödüyoruz" diye konuştu. 
     IMF'yi Türkiye'ye önceki hükümetlerin soktuğunu, kendilerinin 'başkaları gibi bu şartları yırtar atarız' diye bağırmadığını anlatan Erdoğan, AKP hükümetinin 'ihtilal hükümeti' olmadığını belirtti. 
     Erdoğan'ın konuşmasını bitirmesinin ardından, söz almak isteyen Tanyurt Bozdemir, engellenince bağırdı. Başbakan'la, 4. ağır cezada beraber yargılandığını ifade eden Tanyurt, ağzının kapatıldığı kargaşada, "Bana tekme vuruyorlar" diye bağırdı. 
     
     Fenerbahçe benzetmesi 
     ATO Başkanı Sinan Aygün de Türkiye'yi moral yönünden Fenerbahçe'ye benzettiğini belirterek, "Her ikisine de moral verilirse şampiyonlar liginde oynar. Olmazsa teknik direktörün biri gelir biri gider. Erdoğan'ı kastederek Babanız izin verseydi Fenerbahçe'de oynayacaktınız. Şimdi Türkiye'nin başındas ınız. Sizden bol bol gol bekliyoruz" dedi. 
     


EKONOMİ 




















</TEXT>
</DOC>
