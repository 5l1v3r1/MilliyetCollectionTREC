<DOC>
<DOCNO> 198538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/guncel/gun08.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şik yet edilirdi, artık destekleniyor 
</HEADLINE>
<TEXT>
   Daha sıkı arayın 
      SERHAT OĞUZ İstanbul 
   
   İstanbul'da önce iki sinagoga, ardından İngiliz Başkonsolosluğu ve HSBC Genel Müdürlük binasına düzenlenen bombalı saldırılar nedeniyle şehrin her yerindeki güvenlik önlemleri gözle görülür şekilde arttı. Ancak daha önce tepki gösterilen üst aramaları şimdi destek görmeye başladı. Güvenlik önlemlerinin yoğunlaştığı noktaların başında Atatürk Havalimanı geliyor. Resmi ve özel yaklaşık 2500 güvenlik görevlisinin bulunduğu havalimanına, Çevik Kuvvet takviyesi yapıldı. İç ve Dış Hatlar terminallerine girişlerle gümrüksüz sahalardaki aramalar yoğunlaştırıldı. Daha önce yolcuların sıkı aramalara gösterdiği tepkilere alışkın olan güvenlik görevlileri, önlemlere paralel tepkinin de artacağını tahmin ederken, yolcuların tavrı karşısında şaşırdı. Yolcuların çantalarını X - Ray cihazından geçiren polis, bazılarını daha yakın takibe alarak üzerindeki kıyafetleri, hatta ayakkabılarını bile çıkarmalarını istedi. Yolcular, bu uygulamaya bile anlayışla yaklaştı. Hatta aramaları daha da yoğunlaştırmaları yönünde teşvik edici sözler sarf edenler bile oldu. Uygulamaya tepki göstermeye kalkanlarsa güvenlik görevlilerinin daha bunun gerekçesini anlatmaya başlamadan önce diğer yolcuların tepkisine hedef olup susmak zorunda kaldı. 
   
   
   
</TEXT>
</DOC>
