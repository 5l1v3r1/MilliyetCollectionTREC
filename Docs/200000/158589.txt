<DOC>
<DOCNO> 158589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/guncel/gun10.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağa Hukuk Ödülü sahibini buluyor... 
</HEADLINE>
<TEXT>

Çağa Hukuk Vakfı'nın "Yeni Türk Medeni Kanunu ve Uygulamadaki Etkileri" konusunda düzenlediği ödül için 22 kişi başvurdu. Sonuçlar 30 Mayıs'ta açıklanacak 
     İSTANBUL Milliyet 

     Çağa Hukuk Vakfı'nca düzenlenen "Çağa Hukuk Ödülü", 30 Mayıs'ta sahibini bulacak. 
     Bu yıl "Yeni Türk Medeni Kanunu ve Uygulamadaki Etkileri" konusunda düzenlenen ödüle 3'ü Almanya'dan 22 çalışmayla başvuru oldu. 
     
     4'ü hukuk öğrencisi 
     Yapıt sahiplerinin 8'i öğretim üyesi, 6'sı avukat, 4'ü yargıç ve 4'ü de hukuk fakültesi öğrencilerinden oluştu. 
     
     Değerlendirme yapıldı 
     Yarışmacıların çalışmalarını Başkanlığını Prof. Dr. Rona Serozan'ın İstanbul Üniversitesi Hukuk Fakültesi yaptığı ve Yargıtay Onursal Daire Başkanı Tahir Alp, Ankara Üniversitesi Hukuk Fakültesi'nden Prof. Dr. Ali Erten, Galatasaray Üniversitesi Hukuk Fakültesi'nden Prof. Dr. Nami Barlas, Avukat Dr. iur. İsmail Gökhan Esin'den oluşan seçici kurul değerlendirdi. 
     İş Kuleleri, İş Sanat İstanbul Salonu'nda 30 Mayıs'ta sonuçların açıklanacağı yarışmanın 2003 konusu da aynı gece belli olacak. 
     
     Birinciye 15 bin dolar 
     Her yıl düzenlenen Çağa Hukuk Ödülleri dışında hukuk fakültesi öğrencilerini burs vererek destekleyen vakıf, bu yıl birinci gelecek yarışmacıya 15 bin dolar ödül verecek. 
     
     

</TEXT>
</DOC>
