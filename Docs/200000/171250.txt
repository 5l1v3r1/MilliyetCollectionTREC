<DOC>
<DOCNO> 171250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/dunya/dun01.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhbir, evin sahibi mi 
</HEADLINE>
<TEXT>

   Amerikalılar, Uday ve Kusay'ın yerini bildiren muhbirin koruma altında olduğunu ve 30 milyon dolarlık ödülün kendisine ödeneceğini açıkladı 
      DIŞ HABERLER SERVİSİ 

   
   Amerikan birliklerine, Saddam Hüseyin'in oğulları Uday ve Kusay'ın yerini bildirerek "kelle başı" 15'er milyon dolardan 30 milyon dolarlık ödüle hak kazanan "kaynağın" Amerikalıların korumasında olduğu bildirildi. 
   ABD Ordusu 101. Hava Tümeni'nden Albay Joe Anderson, Fransa Basın Ajansı'na AFP yaptığı açıklamada, "Kaynak Amerikalıların korumasında. Size kim olduğunu söyleyemem" dedi. Anderson, bu kişinin ABD'nin Irak'taki sivil yöneticisi Paul Bremer'in Saddam'ın oğullarının yakalanması için vaat ettiği ödülü aldığını düşündüğünü söyledi. 
   
   Komşuların iddiası 
   Komşuları, muhbirin, Uday ve Kusay'ı El Faleh semtindeki lüks konutunda ağırlayan ev sahibi Şeyh Navaf El Zeydani Muhammed olabile-ceğini söylediler. Navaf'tan şüphelen-melerinin nedeni, bu kişinin karısının, baskından önce dört kızını alıp evi terk etmesi. Bundan üç saat sonra Amerikan askerleri eve gelip içeridekilerin çıkmasını istediler. Şeyh ve tek oğlu Şalan, elleri başlarının üzerinde dışarı çıktılar ve askerlerce götürüldüler. Bir süre sonra çatışmalar başladı. 
   
   
</TEXT>
</DOC>
