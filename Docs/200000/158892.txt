<DOC>
<DOCNO> 158892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sontur17.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mumcu Müziğin dile evrenseldir, şimdi de Türçesini öğretiriz 
</HEADLINE>
<TEXT>

     Kültür ve Turizm Bakanı Erkan Mumcu, Sertab Erener'in seslendirdiği şarkı ile 48. Eurovision Şarkı Yarışması'nda Türkiye'nin birinciliği elde etmesini değerlendirerek, ''Eurovision'da İngilizce yarışmamız tartışıldı. Bu tartışma böylelikle bitmiş midir, ben bunu daha önce de söylemiştim. Müziğin dili evrenseldir, fark etmez. Şimdi de Türkçesini öğretiriz'' dedi. 
     Türkiye Tekstil Sanayii İşverenleri Sendikası'nca Antalya'nın Kemer İlçesi'ne bağlı Tekirova Beldesi'nde düzenlenen ''Türkiye'de İstihdam, Yatırım ve Haksız Rekabet Sorunları'' konulu toplantıya katılan Mumcu, gazetecilere, Türkiye'nin Eurovision Şarkı Yarışması'nda elde ettiği başarıyı değerlendirdi. 
     Eurovision Şarkı Yarışması'ndaki başarının, Türkiye'nin uluslarası platformda birincilik alabilecek potansiyele sahip olduğunu gösterdiğini belirten Mumcu, ''Eurovision Şarkı Yarışması'nda birinci olmamızı memnuniyetle karşıladım, çok mutlu oldum. Böyle bir sonuç herşeyden önce, Türkiye'ye moral vermesi açısından çok güzel'' dedi. 
     Türkiye'nin, uluslararası platformda, uluslararası ölçeklerde birincilikler alabilecek potansiyele sahip bir ülke olduğuna dikkati çeken Kültür ve Turizm Bakanı, ''Yeter ki potansiyelimizin farkına varalım ve bunu iyi işleyelim'' diye konuştu. Mumcu, şöyle devam etti 
     ''Eurovision'da İngilizce yarışmamız tartışıldı. Bu tartışma böylelikle bitmiş midir, ben bunu daha öncede söylemiştim. Müziğin dili evrenseldir, fark etmez. Şimdi de Türkçesini öğretiriz.'' 
     
</TEXT>
</DOC>
