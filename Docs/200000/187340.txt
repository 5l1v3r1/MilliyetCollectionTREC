<DOC>
<DOCNO> 187340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sontur14.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Su getirmedi" diye eşinin boğazını kesti... 
</HEADLINE>
<TEXT>

     Tekirdağ'ın Çorlu İlçesi'nde mutfaktan yatak odasına su getirmediği gerekçesiyle tartıştığı eşinin boğazını keserek öldüren bir kişi, karakola teslim oldu. 
     Arpalık Sokak'ta oturan İsmail Gündüz 38 , saat 03.00 sıralarında üstü başı kan içinde ve elinde ekmek bıçağıyla karakola gelerek, karısını öldürdüğünü ve teslim olmak istediğini söyledi. 
     Emniyet Müdürlüğü'ne bağlı ekipler, Gündüz'e ait eve gittiklerinde, boğazı kesilmiş ve vücudunun çeşitli yerlerinden bıçaklanmış Fatma Gündüz'ün 25 cesediyle karşılaştı. Cesedin yanında tornavida ve kanlı ekmek bıçağı görüldü. 
     Gündüz, polise verdiği ifadesinde, eşiyle birlikte yatağa girdiklerinde mutfaktan su getirmesini istediğini, ancak eşinin getirmediğini belirtti. Yatak odasına dönüşte eşiyle tartışmaya başladıklarını ifade eden Gündüz, eşinin de kendisine karşılık vermesi üzerine mutfaktan aldığı bıçakla eşini yaraladığını, bıçağın kırılması üzerine başka bir bıçak alarak, eşinin boğazını kestiğini ve bıçaklamayı sürdürdüğünü söyledi. 
     İsmail Gündüz'ün doktor raporunda, alkolsüz ve genel durumunun iyi olduğu belirtildi. 
     Gündüz'ün gözaltına alındığı olayla ilgili soruşturma sürüyor. 
     
</TEXT>
</DOC>
