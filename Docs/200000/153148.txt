<DOC>
<DOCNO> 153148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/spor/spo03.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞAMPİYONLUK ALARMI 
</HEADLINE>
<TEXT>

Adanaspor maçındaki kayıptan sonra kalan 5 hafta için futbolcularını uyaran Fatih Terim, "Her maçı kazanmaktan başka çaremiz yok. Toparlanın ve kendinize gelin. Daha hiçbir şey bitmiş değil" dedi 
     ERHAN TELLİ 

     'Alternatif yok' 
     GALATASARAY Teknik Direktörü Fatih Terim, Trabzonspor'la oynanacak olan lig maçı öncesinde alarm verdi. Adanaspor maçında kaybedilen iki puanla moralleri bozulan oyuncularını uyaran Terim, "Daha hiçbir şey bitmiş değil. Önemli bir avantajı kaybettik ama Trabzon'u kendi evinde yenerek kaybettiğimiz puanları telafi edeceğiz. Kazanmaktan başka bir alternatifimiz yok" dedi. 
     
     'Toparlanın' 
     FATİH hoca, futbolcularından "Nasıl olsa bu maçı kazanırız" düşüncesinden sıyrılmaları gerektiğini söyledi. Terim, "İşte bazen böyle kazanamazsınız. 100 tane pozisyon olur, bir tane bile gol olmaz. Artık güzel oyunun değil, skorun sonucu belirleyeceği haftalardayız. Bundan sonra tüm maçlarını kazanan ekip şampiyon olacak. Bir an önce toparlanın" diye konuştu. 
     
     Milliler'e uyarı 
     BİR gün izin yapan Sarı - Kırmızılılar, Trabzonspor deplasmanı hazırlıklarına bu sabah yapacağı çalışmayla başlayacak. Fatih Terim'in, Türkiye'nin Çek Cumhuriyeti ile oynayacağı milli maç için Ay - Yıldızlı kadroda bulunan futbolcularıyla da görüşüp, takımdan ayrı kaldıkları zamanı iyi değerlendirip, hazır bir şekilde dönmelerini istediği öğrenildi. 
     
Sakat sakat oynadı Cim-Bom'u yaktı      Isınırken acı duydu 
     ADANASPOR maçında iki golde de hata yapan ve birçok pozisyonda ağır kaldığı için eleştirilen Abel Xavier'in formsuzluğunun gerçek nedeni ortaya çıktı. Terim tarafından ikinci yarıda oyundan alınan Portekizli futbolcunun, maç öncesindeki ısınma hareketleri sırasında sakatlandığı ortaya çıktı. Xavier'in sahaya çıkmak için yeniden soyunma odasına girdiğinde sakatlığını doktorlara bildirdiği öğrenildi. 
     
     Esame listesi bekledi 
     SOYUNMA odasında Abel Xavier'i test eden kulüp doktorları, ayağında hafif bir ağrısı olmasına rağmen maça çıkabileceğini söyledi. Bunun üzerine Teknik Direktör Fatih Terim, Abel'e oynayıp oynamayacağını sordu. Hatta esame listesi de son dakikaya kadar bekletildi. Önce bu listeden çıkarıldı. Ardından da futbolcudan olumlu yanıt gelmesi üzerine sahaya sürüldü. Ancak bu olay Cim - Bom'a pahalıya maloldu. 
     
İzmir yolu göründüSaha kapama cezası alacağı tahmin edilen Galatasaray'ın Gençlerbirliği maçını Atatürk Stadı'nda oynaması bekleniyor 
     CİM - BOM'UN sahası bir maç kapanıyor. Adanaspor maçında sahaya atılan tehlikeli ve yabancı maddeler nedeniyle yaptırılan 3 ve 4 nolu anons sonrası Galatasaray dün PFDK'ya sevk edildi. Hakem ve gözlemci raporlarını inceleyen hukuk kurulu, Sarı-Kırmızılı kulübü disiplin kuruluna gönderme kararı aldı. 
     RAPORLAR doğrultusunda 4 nolu anons sonrasında yabancı madde atılmadığı için Galatasaray'a bir maç kapatma verilmesine kesin gözüyle bakılırken, Gençlerbirliği karşılaşmasının da İzmir Atatürk Stadı'nda oynanması olasılığının yüksek olduğu belirtildi. Ceza PFDK'nın 6 Mayıs'ta toplantısında belli olacağı kaydedildi. 
     
'Allah'a şükür Aslan'dayım'      ASLAN'IN başarılı futbolcusu Volkan, Galatasaray Dergisi'ndeki röportajında, Almanya'dan Türkiye'ye geldikten sonra olgunlaştığını belirtti. "Almanya'da benim yedeklerim bugün Alman Milli Takımı'nda top oynuyor" diyen Sarı - Kırmızılı yıldız, "Sezon başında Beşiktaş ile bir ön anlaşmam vardı. Allah'a şükür iptal edildi. Çünkü gönlümde hep Galatasaray yatıyordu" dedi. 
     
Cihan ameliyat oldu      TİMUR ile girdiği ikili mücadelede elmacık kemiğine darbe alan Cihan Haspolatlı önceki gece ameliyat oldu. Adanasporlu futbolcunun yaptığı bu hareket sonrasında üst yanak bölgesinde kırık tesbit edilen futbolcunun Trabzonspor karşısında oynamasının zor olduğu belirtildi. Galatasaraylı oyuncu da Beşiktaşlı İbrahim gibi özel maskeyle oynayacak. 
     
Cim-Bom eğlendi      CÜNEYT KARAKAYA 

     GALATASARAYLI eski milli futbolcu ve spor yazarı Turgay Şeren'in oğlu Emre Şeren dün yapılan törenle dünya evine girdi. Emre - Yonca Şeren çiftinin nikah törenine Başkan Özhan Canaydın, teknik direktör Fatih Terim'in yanısıra çok sayıda Galatasaraylı katıldı. Beşiktaş'ın onursal başkanı Süleyman Seba, Yılmaz Ulusoy ve İstanbulspor Başkanı Adnan Sezgin de törene gelenler arasındaydı. 
     


SPOR 


























</TEXT>
</DOC>
