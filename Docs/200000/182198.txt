<DOC>
<DOCNO> 182198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/siyaset/siy11.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası mudilerinden bono davası 
</HEADLINE>
<TEXT>

      METİN FERAH Bolu DHA 

   
   El konulan İmar Bankası'ndan aldıkları Hazine bonolarının karşılığını alamayan 13 mudi, Bankacılık Denetleme ve Düzenleme Kurumu BDDK , Sermaye Piyasası Kurulu SPK ve Tasarruf Mevduatı Sigorta Fonu TMSF hakkında zararlarının tazmin edilmesi için Ankara Nöbetçi İdare Mahkemesi'nde dava açtı. Avukat Sinan Barut, başvurularının tüm İmar Bankası mudileri için örnek olabileceğini belirterek, "Türkiye'de ilk defa böyle bir dava açılıyor. İnsanların mağdur edilmesinde İmar Bankası'nın yanı sıra, BDDK ve SPK da kusurlu. Davayı kazanacağımıza inanıyorum" dedi. 
   
   'Bono satışına göz yumdular' 
   BDDK ve SPK'nın aylarca bankanın Hazine bonosu satışına göz yumduğunu ve görevlerini yerine getirmediklerini öne süren Barut, BDDK'nın bankaya el koymasıyla mudilerin zarara uğradığını belirterek zararlarının tazmini için 13 mudi adına dava açtıklarını söyledi. 
   Barut, İmar Bankası mağdurlarını temsilen Bolu Savcılığı aracılığıyla Ankara Savcılığı'na da BDDK ve SPK hakkında suç duyurusunda bulunduklarını söyledi. 
   
</TEXT>
</DOC>
