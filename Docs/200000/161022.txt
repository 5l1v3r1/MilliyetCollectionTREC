<DOC>
<DOCNO> 161022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/soneko45.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Merkez Bankası piyasaların beklediği faiz indirimini yaparken, Borsa günü yüzde 2.31 kayıpla kapattı. 
     İstanbul Menkul Kıymetler Borsası İMKB Ulusal 100 Endeksi, 1. seansta 86.28 puan ve yüzde 0.76 oranında geriledi. 
     Endeks, 2. seansta da 175.55 puan kayıpla 11,084.67 puandan kapandı. Endeksteki günlük gerileme 261.83 puan ve yüzde 2.31 oldu. 
     Hisse senetleri piyasasında günlük işlem hacmi, 484 trilyon 790 milyar 647 milyon lira olarak gerçekleşti. 
     
     DOLAR GERİLEDİ 
     Doların satış fiyatı serbest piyasada 7 bin lira, Merkez Bankası kurlarında 10 bin 70 lira geriledi. 
     Kapalıçarşı'da dün 1 milyon 442 bin liradan kapanan dolar, güne 1 milyon 440 bin liradan, 1 milyon 695 bin liradan kapanan Euro da 1 milyon 684 bin liradan başladı. 
     Piyasa kapanışında doların satış fiyatı 1 milyon 435 bin lira, Euro'nun satış fiyatı 1 milyon 682 bin lira oldu. 
     Merkez Bankası, doların bugünkü efektif kurunu alışta 1 milyon 418 bin 574 lira, satışta ise 1 milyon 428 bin 555 lira olarak açıkladı. 
     Böylece dolar, Merkez Bankası'nın dünkü kurlarına göre, Türk Lirası'na karşısında alışta 10 bin lira, satışta ise 10 bin 70 lira değer kaybetti. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 7 Temmuz 2004 vadeli bugün valörlü tahvilin bileşik faizi dünkü kapanışa göre 1.29 puan geriledi. 
     Piyasa kapanışında bu kağıdın aynı gün valörlü işlemlerinin basit getirisi yüzde 48.41, bileşik getirisi ise yüzde 47.48 olarak gerçekleşti. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 38.00 olarak belirlendi. 
     Bankalararası TL interbankında da gecelik faiz oranı, ortalama yüzde 38.00 oldu. 
     
</TEXT>
</DOC>
