<DOC>
<DOCNO> 192449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun35.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşparmak'ta KKTC bayrağı ışıklandırıldı, Rumlar kızdı .. 
</HEADLINE>
<TEXT>

     KKTC'de Beşparmak Dağları'nın Güney Kıbrıs'a bakan yamacında, Taşkent köyü yakınında bulunan dev KKTC bayrağı ışıklandırıldı. 
     Türkiye Cumhuriyeti'nin kuruluşunun 80. yılı kutlamaları çerçevesinde deneme amacıyla ışıklandırılan bayrak, önümüzdeki günlerde sürekli ışıklandırılacak. 
     Bayrağın ışıklandırılması amacıyla uzun süredir çalışma yapılıyordu ve bu amaçla, Beşparmak Dağları'ndaki Türk Bayrağını Işıklandırma Derneği kurulmuştu. 
     Kıbrıs Rum kesiminden gündüzleri rahatlıkla görülen dev bayrağın ışıklandırılarak akşamları da görünür olmasına Rumlar tepki gösterdi. 
     Beşparmak dağlarındaki KKTC bayrağının ışıklandırılması konusunda ağır ifadeler kullanan Simerini gazetesi, ''Boyunduruk altındaki Beşparmaklar'daki bayrak Atilla'nın çalışmalarıyla aydınlatıldı. Türkler, Kıbrıs'ta işledikleri cinayetin anıtını aydınlatmak için bir jeneratör seferber etti. 'Sahte' devletin Beşparmaklar'daki dev bayrağı tam olarak Vuno Taşkent köyü üzerinde ve Sihhari Kaynakköy köyünün yanında bulunuyor'' diye yazdı. 
     
</TEXT>
</DOC>
