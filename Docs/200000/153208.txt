<DOC>
<DOCNO> 153208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun21.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de Türk sporcu intihar etmek istedi 
</HEADLINE>
<TEXT>

     Almanya'nın başkenti Berlin'de Fatih K. 34 , sevdiği kızın ailesinin evlenmelerine izin vermemesinden dolayı intihar etmek istedi. 
     Kickboks'ta 4 kez dünya şampiyonu olan Fatih, Berlin'deki Zafer Anıtı'nın Siegessaeule tepesine çıkarak, yerel Türk televizyonu TD1'de çalışan arkadaşını telefonla aradı ve ''Aşağı atlayacağım. Bir kamera ekibi ile buraya gel'' dedi. 
     ''Geliyoruz atlama'' diyen arkadaşı polise haber verdi. Olay yerine gelen polis, Zafer Anıtı'nın çevresindeki yolları trafiğe kapattı. 
     Arkadaşı ve kamera ekibi ile konuşan Fatih K., eyleminden vazgeçerek sağlık kontrolü için Charite hastanesine götürüldü. 
     Fatih, olaydan sonra, kız arkadaşıyla evlenebilmek için Kickboks dersleri verdiği salonu sattığını, kız arkadaşının ailesinin kendisine neler yaptığını görmesi için intiharının görüntülenmesini istediğini söyledi. 
     




</TEXT>
</DOC>
