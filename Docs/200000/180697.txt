<DOC>
<DOCNO> 180697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/yazar/okur.html </URL>
<DATE> 2003/09/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Irak ihracatı rekor kırıyor 
</HEADLINE>
<TEXT>

   
   Haziran ayında ihracat yüzde 98 artmış. Temmuz ayında da yüzde 195. İhracat pazarlarımız içinde belki de en fazla artış yakaladığımız ülke Irak. 
   İki ayda toplam ihracatımız 220 milyon dolar. Bu verilere bakınca Irak ile Türkiye arasındaki ticari ilişkilerde durum ne diye irdeleme gereği duyuyoruz. Ve hemen Dış Ticaretten Sorumlu Devlet Bakanı Bakan Kürşat Tüzmen in 2003 şubat ayında yaptığı Irak ziyaretini hatırlıyoruz. O dönemde ziyaretin patırtısı çok olmuştu. Getirisi ne olacak diye merakla beklemiştik. 
   Gün oldu devran döndü. Saddam ortada yok. ABD Irak ta. Başbakansız Irak yönetimi görev dağılımı yaptı. Ama bizim iş insanlarımız yollarda. 
   
   533 milyon dolar tamam 
   Irak ile Türkiye arasındaki bu ticaret artışının nedenlerine bakarsak tablo çok net. Çünkü bu gezide 700 milyon dolarlık kontrat bağlantısı yapılmıştı. Petrol karşılığı mal alımını içeren bu kontratlarda Birleşmiş Milletler her zaman olduğu gibi devredeydi. 
   İşte bu 700 milyon dolarlık kontratın 533 milyon doları Birleşmiş Milletler kanalıyla finanse edildi.Ve savaş öncesi Irak a en fazla ihracat yapan üçüncü ülke durumuna gelen Türkiye savaş sonrası belki de birinci sıraya oturuyor. 
   Abarttığımızı filan düşünmeyin. Tablo açık ve net. İş adamlarımız harıl harıl çalışıyor. Yıl sonunda 1 milyar dolarlık bir ihracatı yakalayacağız. 
   
   1500 kamyon gidiyor 
   İşte son iki ayda yaptığımız ihracatın 40 milyon doları müteahhitlik hizmetlerinden, geri kalanı ise kuru gıda ve mamullerinden oluşuyor. Diyeceksiniz ki onca riske rağmen burada ne oluyor Kafanız karışmasın yıl sonuna kadar Irak la yapılan kontratlar sıfır gümrüklü. Yani Türkiye den şu anda Irak a giden her mal serbest ticaret anlaşması kapsamında. 
   Yeni Irak hükümetinin konuyla ilgili alacağı kararların da 2004 yılı başında devreye gireceğini öngörürsek 2003 yılı son dört aylık dönemi Türkiye açısından önemli. Biliyoruz ki Türkiye ile Irak arasındaki bağlantıyı sağlayan en önemli kapı Habur. Habur un kapasitesi günde 3 bin araç geçecek düzeyde. Şu an tam 1500 kamyon Türkiye den Irak a mal taşıyor. 
   
   Depo telaşı 
   Hal böyle olunca bizim iş adamlarımız vakit kaybetmiyor. Gerekeni yapıyor. Televizyon üreticisinden buzdolabı üreticine, sebze meyve üreticisinden çimentocusuna herkes Bağdat ta depo telaşına düşmüş durumda. Bağdat ta bu sıcak atmosferde depo kiralanıyor. Depo aranıyor. Çünkü yıl sonuna kadar gümrüksüz ihracat için mal yığılması lazım. Türkiye de ise asker gönderilecek mi, gönderilmeyecek mi ABDTürkiye ilişkilerinde rota nasıl çizilecek, bunun tartışması sürüyor. Ne diyelim 
   
      
   
</TEXT>
</DOC>
