<DOC>
<DOCNO> 171194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sonspo07.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Spor yapan bayanlar erkeksi oluyor... 
</HEADLINE>
<TEXT>

     Farklı spor branşlmarında yer alan üst düzey bayan sporcuların, spor yapmayan bayanlara oranla daha erkeksi özellikler taşıdığı ileri sürüldü. 
     Başkent Üniversitesi Spor Bilimleri Bölümü öğretim görevlilerinden Canan Koca ve Hülya Aşçı'nın, ''Farklı spor branşlarında yer alan üst düzey bayan sporcularda ve sporcu olmayanlarda cinsiyet rolü eğilimi'' konulu araştırması, 18-30 yaş arası toplam 570 kişi üzerinde yapıldı. 
     264'ü spor yapmayan bayanlardan oluşan grupta ayrıca dans, bale, aerobik, buz pateni, cimnastik, futbol, güreş, halter, tekvando, karate, judo, cirit, gülle, atletizm, basketbol, hentbol, tenis, yüzme ve voleybol branşlarında faaliyet gösteren 306 üst düzey sporcu yer aldı. 
     Yapılan araştırmanın, profesyonel olarak sporla uğraşan bayanlarla, spor yapmayan bayanlar arasında ''cinsiyet eğilimi rolü'' bakımından fark olduğunu ve sporcu bayanların daha erkeksi özellikler taşıdığını ortaya koyduğu tesbit edildi. 
     
</TEXT>
</DOC>
