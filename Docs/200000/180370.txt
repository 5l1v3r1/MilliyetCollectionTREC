<DOC>
<DOCNO> 180370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur53.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası... Tutukluk itirazları reddeldi.. 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen İmar Bankası'ndaki işlemlere ilişkin soruşturma kapsamında tutuklanan kişilerden 7'sinin avukatlarınca üst mahkemeye yapılan itirazlar reddedildi. 
     Alınan bilgiye göre, Şişli Cumhuriyet Savcılığı'nın talebiyle geçen hafta tutuklanan 7 kişinin avukatlarının İstanbul ağır ceza mahkemelerine yaptıkları itirazlar karara bağlandı. 
     İstanbul 1, 5 ve 7'nci ağır ceza mahkemeleri, Merkez Yatırım ve Ticaret A.Ş Genel Müdürü Mustafa Akar ile İmar Bankası eski genel müdür yardımcıları Sadık Karagöz ve Mehmet Koray Özkaya'nın da aralarında bulunduğu bu 7 kişinin tutukluluğuna yapılan itirazları reddetti. 
     Soruşturma kapsamında, Şişli Cumhuriyet Savcılığı'nın talebi üzerine 11 kişi tutuklanmıştı. 
     
</TEXT>
</DOC>
