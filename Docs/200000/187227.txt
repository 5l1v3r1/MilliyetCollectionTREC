<DOC>
<DOCNO> 187227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sondun14.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Manchester Unıted'a ''Mariah Carey çengeli''... 
</HEADLINE>
<TEXT>

     Ünlü şarkıcı Mariah Carey, önümüzdeki günlerde vereceği konserine Manchester United takımının bütün oyuncularını davet etti. 
     Internetteki ''people'' sitesinin haberine göre, 5 oktavlık sesiyle tanınan Carey, konserine Manchester United takımının tüm oyuncularını davet ederek futbola karşı ani ilgisiyle herkesi şaşırttı. 
     Müziğin 33 yaşındaki güzel sesinin sadece bir oyuncuyu konserine çağırmak istediği, ancak bu kişinin anlaşılmaması için takım arkadaşlarına da davetiye gönderdiği belirtildi. Carey'in ilgi alanına giren bu futbolcunun Rio Ferdinand ya da Paul Scholes olabileceği ifade edildi. 
     Manchester United takımı oyuncularının gerçekten ''cümbür cemaat'' Mariah Carey konserine katılıp katılmayacağı merak edilirken, kimi oyunculardan olumlu yanıt geldiği de kaydedildi. 
     Sony şirketinin başkanı Tommy Mottola ile boşandıktan sonra Meksikalı şarkıcı Luis Miguel ile nişanlanan Mariah Carey, rap müziğin çılgın ismi Eminem'e gönlünü kaptırdığı için nişanı atmıştı. 

     
</TEXT>
</DOC>
