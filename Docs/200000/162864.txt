<DOC>
<DOCNO> 162864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/yasam/yas01.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den 'kaçak' tehdidi 
</HEADLINE>
<TEXT>

Bush yönetimi, kadın ve kız kaçakçılığında 'sicili en kötü' 15 ülke arasında Türkiye'yi de saydı ve tehdit etti Önlem almazsanız, ekonomik yaptırım gelebilir 
     WASHINGTON 
YASEMİN ÇONGAR 

     ABD yönetimi, yasadışı ucuz emek ya da fahişelik üzerinden kazanç sağlamayı amaçlayan şebekelerin yürüttüğü insan kaçakçılığı konusunda sicili en kötü 15 ülke arasında Türkiye'yi de saydı ve bu ülkelere önlem almaları için önümüzdeki ekim ayına dek süre verdi. 
     Aksi takdirde bu ülkelere ekonomik yaptırım uygulanabileceği uyarısını içeren raporu, ABD Dışişleri Bakanlığı hazırladı. ABD Dışişleri Bakanlığı'nın insan kaçakçılığı konusunda her yıl yayımladığı Uluslararası İnsan Kaçakçılığı Raporu'nun önceki gün yayımlanan sonuncusunda, her ülke ayrı ayrı incelendi. 
     
     Önce eleştiri sonra takdir 
     "Türkiye cinsel sömürü ve istihdam amaçlı insan kaçakçılığının yöneldiği ülkelerden biri. Aynı zamanda, yine cinsel sömürü amacıyla Avrupa'ya kaçırılan kız ve kadınların geçiş ülkesi" ifadesinin yer aldığı raporda, Türkiye, insan kaçakçılığında 'üçüncü kategori' ülkeler arasında sayıldı. 
     ABD Dışişleri'nin belirlediği kıstaslar çerçevesinde, insan kaçakçılığı konusunda en kötü sicile sahip sayılan 'üçüncü kategori' ülkeleri, bu konudaki asgari standartları bile karşılamaktan uzak olmakla eleştirildi. 
     Türkiye'nin insan kaçakçılığı alanındaki sicilinin kötü olmasını, Türk hükümetinin son bir yıl içinde bu alanda fazla ilerleme kaydetmemesine, özellikle de sınır denetiminin yetersiz kalması ve sınır dışı etme uygulamasının seçici olmamasına bağlayan rapor, bu eleştirilerine karşın, Türkiye'nin insan kaçakçılığını suç sayan bir maddeyi yasa kapsamına almış olmasına da yer verdi ve Ankara'yı, bu açıdan takdir etti. 
     
İşte 3'üncü kategorideki diğer ülkeler      ABD raporunda Türkiye haricinde üçüncü kategorideki diğer 14 ülke şöyle Yunanistan, Bosna Hersek, Gürcistan, Kazakistan, Özbekistan, Kuzey Kore, Küba, Sudan, Burma, Surinam, Liberya, Belize, Haiti ve Dominik Cumhuriyeti. ABD Dışişleri raporu, 'cinsel sömürü' saydığı işlerde çalışmak üzere, Türkiye'ye getirilen ya da Türkiye üzerinden Avrupa'ya kaçırılan kadın ve kızların, daha ziyade Azerbaycan, Gürcistan, Ermenistan, Rusya, Ukrayna ve Moldavya'dan geldiğine de dikkat çekti. 
     
Türkiye üzerinden bir yılda 500 bin 'kaçak' geçiriliyor      Emniyet'in verilerine göre, insan kaçakçılığında Türkiye, hem 'geçiş' ülkesi hem de 'hedef' ülke durumunda. Her yıl yarım milyon insan, binlerce dolar ödeyerek Türkiye üzerinden 'umuda' kaçıyor 
     MUSTAFA BAKACAK İstanbul 

     Türkiye'yi transit güzerg h olarak kullanan umut tacirleri, Asya, Afrika ve Ortadoğu ülkelerinden her yıl 500 bin kişinin yasadışı yollardan Avrupa ülkelerine girmelerini sağlıyor. 
     Emniyet Genel Müdürlüğü verilerine göre, Türkiye Afganistan, Pakistan, Irak, İran, Bangladeş gibi ülkelerden gelenlerin Avrupa'ya geçişinde 'transit güzerg h', eski Doğu Bloku ülkelerinde yaşayanlar için de, 'hedef ülke' konumunda yer alıyor. Daha iyi yaşam ve iş umuduyla Avrupa ülkelerine gitmek isteyenler, umut tacirlerine 2 bin 500 ile 5 bin dolar arasında ücret ödüyor. 
     
     13 giriş, 10 çıkış noktası 
     Operasyonlar sonucu hazırlanan raporlara göre, Ermenistan - Gürcistan, İran, Irak, Suriye sınırındaki 13 ayrı noktadan Türkiye'ye giren kaçaklar Antalya, Kaş, Muğla, Bodrum, Aydın, Didim, Kuşadası, Sisam Adası, Trakya - Edirne - İpsala Enez ve İstanbul'daki 10 ayrı noktadan çıkış yapıyor. Geçişi ise Antalya, Muğla, Aydın, İzmir, Balıkesir, Edirne, İstanbul, Ankara ve Adana gibi illerde üslenen şebekeler sağlıyor. 
     Bu çok yoğun 'insan kaçaklığı trafiğinde', son sekiz yılda 401 bin 196 yasadışı göçmen yakalanırken, kaçakların yakalandıktan sonraki ulaşım, barınma ve iaşe bedelleri ise yılda 500 milyar lirayı buluyor. 
     Yasadışı göçü organize edenlere yönelik operasyonlarda ise son üç yılda 3 bin 123 kişi ele geçirildi. Sınırlardan Türkiye'ye giriş yapmak isteyen, ancak yasadışı göçe karışacağından şüphe duyulan ya da sahte belgeleri bulunan tam 49 bin yabancı da geri çevrildi. 
     
Üç güzerg h kullanılıyor      Türkiye'nin 'köprü olduğu' insan kaçakçılığında kullanılan üç güzergah şöyle 

</TEXT>
</DOC>
