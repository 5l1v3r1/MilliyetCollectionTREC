<DOC>
<DOCNO> 168745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/soneko20.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Amacımız AB'ye üye olmak değil, standartlarını yakalamak 
</HEADLINE>
<TEXT>

     Devlet Bakanı Ali Babacan, Türkiye olarak sadece AB'ye üye olmak değil, AB standartlarının yakalanmasını amaçladıklarını vurgularken, ''AB standartlarını taşıyan bir Türkiye olursak, bizim üye olmamız için can atacaktır. Çünkü böyle bir devlete ihtiyacı olacak'' dedi. 
     Abant Palace Otel'de 6'ıncısı düzenlenen, ''Savaş ve Demokrasi'' konulu Abant Platformu, 58 gazeteci ve yazarın yanı sıra Ekonomiden Sorumlu Devlet Bakanı Ali Babacan'ın katılımı ile başladı. 
     Babacan, burada yaptığı konuşmada, Türkiye'yi ''bağımsız, güçlü, barış ve istikrar unsuru, tehditlere karşı bir devlet duyarlı, piyasa ekonomisine dayalı bir ekonomi insan unsurlarını hedefleyen bir demokrasi'' olarak tarif etti. Babacan, devamla şöyle konuştu 
     ''İşte bunlardan biri olmazsa, hepsi sekteye uğrar. Öte yandan bizim amacımız sadece AB'ye üye olmak değil, o standartları yakalamak. AB standartlarını taşıyan bir Türkiye olursak, bizim üye olmamız için can atacaktır. Çünkü böyle bir devlete ihtiyacı olacak. Anayasa'mızı bu anlayış ile yeniden ele aldıkça istihdam artacak, işsizlik ortadan kalkacak, enflasyonla mücadelede başarı sağlanacaktır. Başarıdan başka şansımız yok.'' Bu arada son 20 yılda milyonlarca insanın ölümüne neden olan savaşlar yaşandığına işaret eden Babacan, ''Aynı zamanda sürgünlere, toplu katliamlara, tecavüzlere, açlık ve sefalete şahit olduk. Bir yanda ışıltılı bir hayat süren toplumlar varken, bilgisayar tuşuna dokunmamış insanlar var. Biri eline telefon almamışken, bir diğeri bilimsel araştırmalar için özel bütçeler ayırıyor. İşte bu uçurumun dibi ve zirvesidir. Villasından çıkan adam, sokakta evsiz biriyle karşılışınca, bu manzara küreselleşme olgusunun üzerinde soru işareti bırakıyor'' diye konuştu. 
     
     DEMOKRASİ İHRAÇ ETMEK AMAÇLI SAVAŞ KAVRAMLARI 
     Savaşların, demokratik olmayan ülkeler arasında çıkacağına inandıklarını anlatan Babacan, demokrasi ile idare edilen veya demokrasiyi savunan ülkelerin ise birbiriyle ya da diğer ülkelerle savaşamayacaklarını ifade etti. 
     Uludağ Üniversitesi Öğretim Üyesi Prof. Dr. Ali Yaşar Sarıbay ise açılış konuşmasında, 6'ıncısı düzenlenen Abant Platformu'nun bu yılki konusunun Savaş ve Demokrasi olduğunu belirterek, ''Bu platformu oluşturan insanların ortak paydası, insanları konu alan düşünce yapılarına sahip olmaları. Fikiri küfürden ayıracağız ve bu platform sonunda yararlı sonuçlara ulaşacağız'' dedi. 
     
</TEXT>
</DOC>
