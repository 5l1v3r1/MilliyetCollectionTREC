<DOC>
<DOCNO> 156228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sontur06.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden kaçtı, hayatı karardı 
</HEADLINE>
<TEXT>

     Edirne'nin Uzunköprü İlçesi'ndeki evinden kaçan 15 yaşındaki genç bir kız, zorla kapatıldığı evde 10 gün boyunca tecavüzüne uğradı. Bulduğu ilk fırsatta ailesine ulaşıp yerini bildiren P.K. polis tarafından kurtarılırken evin sahibi kadın ile tecavüzcü ve 4 arkadaşı gözaltına alındı. 
     Anne ve babasına kızıp evden kaçıp Edirne'ye gelen P.K., kenti gezerken Mesut Orak'la 22 tanıştı. Genç kızı önce arkadaşlarıyla tanıştırıp daha sonra da yalnız yaşayan Hamiyet Bahadır isimli kadına teslim eden Orak, bir gece zorla içki içirdiği genç kıza Bahadır'ın evinde tecavüz etti. P.K'yı iyi bir gelecek vaadiyle kandıran Bahadır da süreki yanında kalmasını isteyerek genç kızın evden ayrılmasına izin vermedi. 10 gün boyunca Bahadır'ın evinde kalan P.K. bulduğu ilk fırsatta ailesine durumunu bildirdi. Ailesinin şikayetçi olmasına üzerine Edirne polisi P.K'yı tutulduğu evden kurtardı. Polis, Orak'ı tacavüz suçundan, Bahadır, Yakup Kaya 33 , Yavuz Belman 26 , Hasan Turan 19 ve K.S'yi 16 de yardım ve yataklıktan gözaltına aldı. 
     İfadesinde 6 sanıktan da şikayetçi olan P.K. "Bana zorla içki içirdiler, sonra da tecavüze uğradım" dedi. 
     
</TEXT>
</DOC>
