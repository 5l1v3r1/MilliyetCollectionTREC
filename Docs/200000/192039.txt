<DOC>
<DOCNO> 192039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sonspo08.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu 2 - Terim 0 
</HEADLINE>
<TEXT>

     Birinci Süper Futbol Ligi'nde 31 Ekim Cuma günü yapılacak derbi maçta, Beşiktaş ile Galatasaray'ın teknik adamları üçüncü kez karşı karşıya gelecek. 
     Galatasaray, Fatih Terim'in teknik direktörlüğünde çıktığı toplam 35 derbi maçta 12 kez kazanırken, 11 maçta yenildi. Sarı-kırmızılılar 12 maçta ise eşitliği bozamadı. 
     Beşiktaş'ın geçen sezon başında sözleşme imzaladığı Mircea Lucescu da 10'u Galatasaray'ın, 4'ü siyah-beyazlı takımın başında olmak üzere Türkiye'de toplam 14 derbi maça çıkarken, bunların 7'sinden galibiyetle ayrılıp, 4 yenilgi, 3 de beraberlik aldı. 
     
     TERİM'İN BEŞİKTAŞ'A 6 GALİBİYETİ VAR 

     Sarı-kırmızılılar, Fatih Terim döneminde Beşiktaş ile yaptıkları mücadelede 19 maçta 6 galibiyet elde etti. 
     Terimli dönemde, Galatasaray'ın Beşiktaş ile yaptığı derbi maçlarında genelde beraberlikler maçların skorlarına hakim olurken, sarı-kırmızılılar, ezeli rakibine karşı 5 yenilgi, 8 de beraberlik aldı. 
     Fatih Terimli Galatasaray, Fenerbahçe ile oynadığı 16 derbi maçın 6'sında galip geldi. 6 karşılaşmada sarı-lacivertli takıma yenilen sarı-kırmızılılar, 4 maçtan da beraberlikle ayrıldı. 
     
     LUCESCU'NUN DERBİLERİ 

     Lucescu, Beşiktaş'ın başında 2 kez Galatasaray karşısına çıkarken, her iki maçı da siyah-beyazlılar 1-0'lık skorlarla kazandı. 
     Rumen teknik adamın Galatasaray'ı çalıştırdığı dönemlerde ise sarı-kırmızılılar, Beşiktaş ile yaptığı 5 maçtan 2'sini kazanıp, 2'sini de yitirdi, 1'inde de berbere kaldı. 
     Galatasaray, Beşiktaş'a bu dönemde 7 gol atarken, kalesinde de 7 gol gördü. 
     Beşiktaş ile Galatasaray'ın başında Fenerbahçe'ye karşı 7 derbi maça çıkan Lucescu, bunların 3'ünü kazandı, 2'sini kaybetti, 2'sinde ise berabere kaldı. 
     
     TERİM'İN DERBİ KARNESİ 

     

Rakipler O G B M A Y Fenerbahçe 16 6 4 6 27 30 Beşiktaş 19 6 8 5 25 18 Toplam 35 12 12 11 52 48      
     LUCESCU'NUN DERBİ KARNESİ 

     

Rakipler O G B M A Y Fenerbahçe 7 3 2 2 12 10 Beşiktaş 5 2 1 2 7 7 Galatasaray 2 2 - - 2 - Toplam 14 7 3 4 21 17      
     LUCESCU TARİHE GEÇTİ 

     Beşiktaş, Teknik Direktör Mircea Lucescu yönetiminde geçen sezon oynadığı tüm derbi maçları kazandı. 
     Rumen teknik adam, 45 yıllık geçmişi bulunan ligde ilk kez bu başarıyı elde eden teknik adam olarak tarihe geçti. 
     Siyah-beyazlılar, ligde 2 kez karşılaştıkları Fenerbahçe'yi 1-0 ve 2-0 yenerken, Galatasaray'ı da her iki yarıda da 1-0'lık skorlarla yenerek, tüm derbilerinden 3'er puan aldı. 
     
     TERİM'İN 2. DÖNEMİ 

     Fatih Terim yönetimindeki Galatasaray ise geçen sezon Fenerbahçe'yi bir kez yenip, bir kez yenildi, Beşiktaş'a ise 2 maçta da kaybetti. 
     Terimli Galatasaray ayrıca, bu sezonun ilk derbi maçında Fenerbahçe ile 2-2 berabere kaldı. 
     
     TERİM'İN LİGDE DOLMABAHÇE'DE GALİBİYETİ YOK 

     Galatasaray Teknik Direktörü Fatih Terim, sarı-kırmızılı takımın başında Beşiktaş'ı BJK İnönü Stadı'nda lig maçlarında henüz yenemedi. 
     Sarı-kırmızılı ekip, Terim döneminde siyah-beyazlı takımla Dolmabahçe'de oynadığı 5 lig maçında 3 kez 1-1 berabere kalıp, bir maçı 2-1, bir maçı da 1-0 yitirdi ve henüz galibiyet alamadı. 
     
</TEXT>
</DOC>
