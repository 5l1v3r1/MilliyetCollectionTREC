<DOC>
<DOCNO> 171998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sontur21.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Guantanamo'dan gelen 2 Türk Emniyet'te... 
</HEADLINE>
<TEXT>

     ABD'nin Guantanamo'daki üssünden serbest bırakıldıktan sonra İstanbul'a gelen 2 Türk, emniyete götürüldü. 
     El Kaide örgütüyle bağlantılı oldukları iddiasıyla Malavi'de tutuklanarak ABD'nin Guantanamo'daki üssüne götürülen İbrahim Habacı ile Arif Ulusam, serbest bırakıldıktan sonra geldikleri Atatürk Havalimanı'ndan Terörle Mücadele Şube Müdürlüğü ekiplerince alındı. 
     Ulusam ile Habacı, daha sonra durumları incelenmek üzere İstanbul Emniyet Müdürlüğü'nün Vatan Caddesi'ndeki kompleksine götürüldü. 
     Yurtdışında yaşayan bu kişilerden Konya nüfusuna kayıtlı Arif Ulusam'ın lokantacı olduğu, Gaziantep nüfusuna kayıtlı İbrahim Habacı'nın da bir okulda müdürlük yaptığı belirtildi. 
     Pasaportları olan ve herhangi bir yasal sorunları görünmeyen Ulusam ile Habacı'nın, savcılığı vereceği talimat doğrultusunda serbest bırakılabilecekleri kaydedildi. 
     
</TEXT>
</DOC>
