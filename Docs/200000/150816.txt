<DOC>
<DOCNO> 150816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo56.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor'dan Lucescu'ya sitem... 
</HEADLINE>
<TEXT>

     Diyarbakırspor Kulübü Başkanı Mücahit Can, Beşiktaş Teknik Direktörü Mircea Lucescu'nun Diyarbakırspor maçıyla ilgili yaptığı açıklamaları eleştirerek, ''Bay Lucescu, haklı galibiyetimizi artık hazmetmeli'' dedi. 
     Mücahit Can, yaptığı yazılı açıklamada, Mircea Lucescu'nun Diyarbakırspor ile ilgili sözlerini eleştirerek, Lucescu'nun Diyarbakırspor yenilgisinden ders çıkarması gerektiğini söyledi. 
     Dost ve kardeş büyük Beşiktaş camiasının, Lucescu'ya ''dur'' demesini beklediklerini de belirten Can, şöyle konuştu 
     ''Diyarbakırspor Kulübü yönetimi olarak güzide Beşiktaş kulübümüzün 100. yılını kutluyor ve şampiyon olmasını diliyoruz. Dost ve kardeş büyük Beşiktaş camiasının, Lucescu'ya dur demesini bekliyoruz. Lucescu, bugün bile Diyarbakırspor'un puan cetvelindeki yerine bakmış olsaydı, Diyarbakırspor-Beşiktaş maçının Diyarbakırspor'a ve camiasına ne anlama geldiğini anlardı. Lucescu, haklı galibiyetimizi artık hazmetmeli ve şampiyonluk yolunda üstlendiği misyonunun gereğini yerine getirmeye çalışmalı önüne bakmalı ve yenilgiye mazeret aramamalı. Ayrıca, bundan sonraki maçların da çok daha çetin geçeceğini bilerek, Diyarbakırspor yenilgisinden dersler çıkarmalı.'' Can, Lucescu'nun açıklamalarından büyük üzüntü duymalarına karşın Beşiktaş'ın 100. yılını kutladıklarını ve şampiyon olmalarını dilediklerini sözlerine ekledi. 
     





</TEXT>
</DOC>
