<DOC>
<DOCNO> 151877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo09.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 23 Nisan'ı kutluyor... 
</HEADLINE>
<TEXT>

     Beşiktaş Kulübü, 23 Nisan Ulusal Egemenlik ve Çocuk Bayramı'nı, Beşiktaş Koleji öğrencilerinin katılımıyla düzenlenen törende coşkuyla kutladı. 
     Süleyman Seba Spor Salonu'nda gerçekleştirilen törene, Beşiktaş Kulübü Başkanı Serdar Bilgili, yönetim kurulu üyesi İsmail Ünal, menajer Sinan Engin, divan kurulu başkanı Şeref Nasır ve eski futbolculardan Ali Gültiken katıldı. 
     Törende bir konuşma yapan Serdar Bilgili, bu yılki kutlamaların kendileri için ayrı bir önem taşıdığını belirterek, ''Bu yıl 23 Nisan bizler için daha farklı. 100. yaşımızı kutladığımız bir dönemde bu bayramı yaşadığımız için çok mutluyuz'' dedi. 
     Siyah-beyazlı kulübün 100 yıldır Türk gençliğine ve halkına ahlak, etik ve namus gibi değerler taşıdığını vurgulayan başkan Bilgili, ''Gençlerimiz, 100 yıl daha bu değerleri taşıyacaktır'' diye konuştu. 
     





</TEXT>
</DOC>
