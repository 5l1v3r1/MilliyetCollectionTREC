<DOC>
<DOCNO> 166573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun07.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Barışgücü gemisi çocuk fahişeler için mi kullanıldı 
</HEADLINE>
<TEXT>

     Birleşmiş Milletler, Doğu Timor'daki barışgücü için kiralanan geminin, adaya çocuk fahişeler taşımada kullanıldığı iddialarını araştırıyor. 
     Portekiz'de yayınlanan ''Expresso'' dergisi, Tayland'dan Doğu Timor'a kız çocuklarının fahişelik yapmak üzere getirilmesine BM personelinin de karıştığı iddiasını ortaya attı. 
     BM sözcü yardımcısı Hua Jiang, iddiaların bir kısmının asılsız olduğunu belirtirken, BM'nin yürüttüğü soruşturmanın içeriğine ilişkin bilgi vermedi. 
     Geçen yıl da özel yardım örgütleri çalışanı 40 kadar kişinin mülteci çocukları seksüel olarak sömürdüğü iddiası ortaya atılmış, BM Mülteciler Yüksek Komiserliği'nin bir raporunda da yer almasına karşın bu iddialar asılsız bulunmuştu. 
     
</TEXT>
</DOC>
