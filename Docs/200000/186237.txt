<DOC>
<DOCNO> 186237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/soneko32.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ocak-Eylül döneminde 12.5 katrilyon faiz dışı fazla oluştu 
</HEADLINE>
<TEXT>

     Hazine nakit dengesi, Ocak-Eylül döneminde 28.5 katrilyon açık verirken, bu dönemdeki faiz dışı fazla 12.5 katrilyon liraya ulaştı. 
     Hazine'den yapılan açıklamaya göre, faiz dışı fazla nakit bazda, Eylül ayında 542.2 trilyon lira, yılın dokuz ayında Ocak-Eylül ise 12 katrilyon 457 trilyon lira oldu. 
     Eylül ayında 2 katrilyon 57 trilyon lira açık veren nakit dengesinde, dokuz aylık açık ise 28 katrilyon 482 trilyon liraya ulaştı. 
     Hazine, Eylül ayında, nakit bazda toplam 7.1 katrilyon lira gelir elde ederken, 6.6 katrilyon liralık faiz dışı harcama yapıldı. Eylül ayındaki faiz ödemesi ise 2.6 katrilyon lira oldu. 
     Hazine'nin, Eylül ayındaki nakit açığının, net borçlanma ile finanse edildiği, Hazine'nin kasa banka hesaplarında 60 trilyon lira değişimin meydana geldiği belirtildi. 
     
     OCAK-EYLÜL 2003 NAKİT GERÇEKLEŞMELERİ 

     Nakit gerçekleşmelerine göre, yılın dokuz ayında, nakit bazda toplam 64.1 katrilyon liralık gelir elde edilirken, 51.6 katrilyon liralık da faiz dışı harcama yapıldı. 
     Aynı dönemde, toplam 40.9 katrilyon liralık faiz ödemesi gerçekleştirildi. 
     Ocak-Eylül 2003 dönemindeki nakit açığının da net borçlanma ile finanse edildiği ifade edildi. 
     
</TEXT>
</DOC>
