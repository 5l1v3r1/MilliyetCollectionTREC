<DOC>
<DOCNO> 153163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/yasam/yas04.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir aile şömine kurbanı 
</HEADLINE>
<TEXT>

Çatalca'daki yazlıklarında hafta sonu tatilini geçiren mühendis baba, mimar anne ve iki çocukları, şömineden sızan gazdan zehirlenerek hayatlarını kaybetti 
     M. AKİF ERDEM, GÜRKAN AKGÜNEŞ, İSMAİL POLAT 

     Çatalca'daki yazlıklarında hafta sonu tatilini geçiren inşaat mühendisi Mücahit Ercan, eşi mimar Nigar Ercan ve iki çocuğu ölü bulundu. Ailenin, şömineden sızan gazdan zehirlendiği bildirildi. 
     Üsküdar'da oturan Mücahit 45 ve Nigar Ercan 46 çifti, oğulları Mehmet Can 9 ve kızları Başak'la 10 birlikte, cumartesi günü, Terkos Gölü'nün kenarındaki yazlıklarına gitti. 
     Site bekçisi, her pazar akşamı yazlıktan ayrılan Ercan ailesinin üst kattaki ışıklarının sürekli yandığını görünce durumdan şüphelendi. Kendisine bırakılan anahtarla içeri giren bekçi, Ercan ailesinin tüm fertlerinin cesetleriyle karşılaştı. Ercan ailesinin üyelerinin vücutlarında herhangi bir darp ya da yara izine rastlanmadı. Çöpte balık artıkları bulan ve şöminede balık ızgara yapıldığını tespit eden jandarma, cenazeleri Adli Tıp Kurumu'na gönderdi. Adli Tıp'tan gelen ilk rapora göre, ölüm nedeninin karbonmonoksit zehirlenmesi olduğu bildirildi. 
     


YAŞAM 






















</TEXT>
</DOC>
