<DOC>
<DOCNO> 154717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/siyaset/siy01.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğitim Kurultayı'na 40 çeşit mazeret .. 
</HEADLINE>
<TEXT>

Semra Sezer'in önderliğinde başlatılan kampanyaya vali eşleri rağbet etmedi. Eşlerin bir kısmı mazeret belirterken, bazısı da "Eşimin konuyla ilgisi yok" açıklaması yaptı 
     PINAR AKTAŞ, BURCUM DEVREZ İstanbul 

     İşte katılanlar 
     Ev sahipliği yapan İstanbul Valiliği'nden alınan bilgiye göre, toplantıya katılan vali eşlerinin illeri şöyle Adana, Afyon, Aksaray, Amasya, Ankara, Ardahan, Artvin, Aydın, Balıkesir, Bayburt, Bilecik, Bingöl, Bitlis, Bolu, Bursa, Çanakkale, Düzce, Edirne, Erzincan, Gümüşhane, Iğdır, Isparta, İstanbul, İzmir, Kahramanmaraş, Kars, Karabük, Kırklareli, Kütahya, Malatya, Manisa, Nevşehir, Niğde, Osmaniye, Rize, Sakarya, Sinop, Şırnak, Tunceli, Uşak, Zonguldak. 
     
     Cumhurbaşkanı Ahmet Necdet Sezer'in eşi Semra Sezer önderliğinde ülke genelinde başlatılan "Ulusal Eğitime Destek Kampanyası"nın ayağı olan Eğitim Kurultayı'na vali eşleri rağbet göstermedi. Semra Sezer'in davetiye gönderdiği 81 ilin vali eşlerinden sadece 41'i toplantıya katıldı. Bir kısmı mazeret gösterdi, bazısı da "Eşimin konuyla ilgisi yok. Sayın Sezer 5 çayına davet etmedi ki" dedi. Semra Sezer, kampanya kapsamında Küçükbakkalköy'deki Vali Erol Çakır Öğretmenevi'nde düzenlenen "Eğitim Kurultayı"nın açılışını yaptı. Milli Eğitim Bakanı Hüseyin Çelik'in de katıldığı toplantıya Semra Sezer tarafından 41 ilin valisinin eşleri de katıldı. Ancak vali eşleriyle Sezer'le birlikte çekilen fotoğraflarında sayının 81'den bir hayli az olduğu görüldü. 
     
     Ve katılmayanlar 
     İstanbul Valiliği yetkililerinin verdiği bilgiye göre katılmayan iller ise şöyle Adıyaman, Ağrı, Antalya, Bartın, Batman, Burdur, Çankırı, Çorum, Denizli, Diyarbakır, Elazığ, Erzurum, Eskişehir, Gaziantep, Giresun, Hakkari, Hatay, Mersin, Karaman, Kastamonu, Kayseri, Kırıkkale, Kırşehir, Kilis, Kocaeli, Konya, Mardin, Muğla, Muş, Ordu, Samsun, Siirt, Sivas, Şanlıurfa, Tekirdağ, Tokat, Trabzon, Van, Yalova, Yozgat. 
     Bu illerin valilerinin çoğu, eşlerinin toplantıya katılamayacağını İstanbul Valiliği'ne bildirdi. Adıyaman Valisi İbrahim Daşöz, ulaşım nedeniyle Çorum Valisi Erhan Tanju ise çalıştığı Eskişehir Valisi Sami Sönmez ağır bir hastalık geçirdiği için Kırşehir Valisi Selahattin Hatipoğlu ise rahatsızlığı nedeniyle Ankara'da doktorda randevusu olduğu için Samsun Valisi Mustafa Demir başka bir şehirde çocuklarına baktığı için eşlerinin toplantıya katılamayacağını belirtti. 
     Eşleri toplantıya katılmayan 40 validen 19'unun yeni atandığı, 10'unun da görev yerlerinin değiştiği öğrenildi. 
     
'Eşim buna karar verdi'      Diyarbakır Valisi Nusret Miroğlu ise eşi Asuman Hanım'ın katılamama gerekçesini şöyle açıkladı 
     "Biz görevli arkadaşlarımızı gönderdik. Biz göreve geleli 3 ay oldu. Eşimin gelme imkanı olmadı, çocuklarımızın okulları var. İstanbul'da yaşıyorlar. Konuyla ilgileri ve bilgileri yok. Dolayısıyla söyleyecek birşeyleri, katkıları yok. Yani katılmış olmak için katılıp, faaliyet olmayınca esprisi kalmıyor. Cumhurbaşkanımızın eşi çaya davet etmemiş. Bir icraatla ilgili davet söz konusu. Sadece bulunmuş olmak için bulunulacaktı. Eşim buna karar verdi. Ama ben de aynı fikirdeyim." 
     
Semra Hanım çok hassas      Toplantıyı organize eden 21. Yüzyıl Eğitim ve Kültür Vakfı Başkanı Gülbin Sözen ise vali eşlerinin katılımının azlığını şöyle yorumladı "Burada temel vali eşleri değil. Buradaki temel 81 ilin kadınının olması. Onlar katıldı mı, ona bakmak gerekli. Öğretmeni katılmış mı, o bizim için öncelikli. Ötekilerin olmaları büyük onur. Ama zaten Sayın Sezer o kadar hassas ki hiç kimseye 'Olmalısınız, etmelisiniz' demedi. 'Olmanız mutluluk verir' dedi. Bu kadar valimizin eşi gelmişse bunun bir kısmının rahatsızlığı vardır, çocuğunun imtihanı vardır, yurtdışındadır. Hepsi mazeret bildirdi." 
     
1.9 milyon kişiye eğitim      Sezer, ilk adımı 19 Mayıs 2001 tarihinde atılan kampanyanın tüm kurum ve kuruluşlar, eğitimciler, sivil toplum örgütleri ve bireysel katılımlarla bir seferberliğe dönüştüğünü anlatarak, kampanya süresince 26 bin 355 okuma - yazma kursu açıldığını, bu kurslara zorunlu eğitim çağını aşmış 520 bin 156 yurttaş katıldığını, Türkiye genelinde düzenlenen 90 bin 148 kursta, yaklaşık 1 milyon 900 bin yurttaşın eğitim gördüğünü ifade etti. Kampanyada gelinen noktayı hiçbir zaman yeterli görmediklerini ifade eden Sezer, "Özveriyle çalışacağız, hedeflerimizi büyüteceğiz, geliştireceğimiz yeni projelerle Ulusal Eğitime Destek Kampanyası'nı mutlaka başarıya ulaştırarak, örnek bir kampanya olarak anılmasını sağlayacağız" dedi. 
     

</TEXT>
</DOC>
