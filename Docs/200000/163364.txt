<DOC>
<DOCNO> 163364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/dunya/dun01.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın kızı Babam sağ 
</HEADLINE>
<TEXT>

The Sunday Times'a konuşan, Saddam'ın kızı Raghad, 'İrtibatımız yok ama babamın yaşadığını biliyorum' dedi 
     NEVSAL ELEVLİ Londra 

     İngiltere'de yayımlanan The Sunday Times gazetesinin telefonla görüştüğü, Irak'ın devrik devlet başkanı Saddam Hüseyin'in kızı Raghad, babasının h l sağ olduğunu söyledi. 
     İlk kez bir gazetenin röportaj talebini kabul ederek, telefonda bir saate yakın The Times'ın Bağdat muhabiriyle konuşan 36 yaşındaki Raghad, babasının savaştan sağ çıktığını bildiğini belirtti. 
     Kendisi, kız kardeşi Rana ve 9 çocuklarının, ABD harek tının ilk gecesinde bulundukları çiftlik evine yapılan füze saldırısından güçlükle sağ kurtulduklarını anlatan Raghad, babası ve erkek kardeşleri Kusay ve Uday ile bütün irtibatlarının kesildiğini anlattı. 
     Babası ile savaşın başlamasından 5 gün önce konuştuğunu belirten Raghad, "Son derece iyi bir ruh hali içindeydi. Eminim ki savaştan sağ çıktı. Ancak Bağdat'ın düşüşü çok ani olduğu için ailenin her bir üyesi kendi başının çaresine bakmak zorunda kaldı. Onun için de onlarla irtibatımızı kaybettik" dedi. 
     Halen Bağdat'ta yaşayan Raghad, Saddam'ı çok iyi bir baba olarak nitelendirirken, kız kardeşi Rana ile birlikte İngiltere'den iltica hakkı istemeyi düşündükleri yolundaki haberleri yalanladı. 
     

</TEXT>
</DOC>
