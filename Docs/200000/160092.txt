<DOC>
<DOCNO> 160092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/siyaset/siy01.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan'dan talimat Rize'de petrol bulun 
</HEADLINE>
<TEXT>

Erdoğan, petrol arayan BP'nin başkanına, "Aramalarınızı Rize'de yoğunlaştırın" dedi 
     ÖNDER YILMAZ Ankara 

     Başbakan Recep Tayyip Erdoğan, Karadeniz'de Türkiye ile ortaklaşa petrol arama çalışmalarını yürüten BP'nin Başkanı Lord John Browne'ye, "Rize taraflarında durum nasıl Petrol var mı " diye sordu. Erdoğan, arama çalışmalarının memleketi Rize'ye kaydırılmasını istedi. Beraberindeki heyetle önceki gün Erdoğan'ı ziyaret eden Browne, Bakü - Tiflis - Ceyhan projesinin tamamlanmasıyla Türkiye'nin önemli bir enerji terminali haline geleceğini kaydetti. 
     Browne, Doğu Karadeniz'de büyük miktarlarda petrol rezervlerinin bulunduğunu söyleyince, Erdoğan, Karadeniz'deki petrol arama çalışmaları hakkında Browne'ye arka arkaya sorular yöneltti. Erdoğan'ın ilk sorusu "Rezerv ne kadar, belli mi " oldu. Petrol rezervlerinin memleketi Rize'ye yakın olup olmadığını öğrenmek isteyen Erdoğan, "Rize ile ilgili durum nasıl Rize tarafında çalışmalar yapıyor musunuz " sorusunu yöneltti. Browne'den Doğu Karadeniz'de çalışmalarının sürdüğü yanıtını alan Erdoğan'ın, "Karadeniz bizim için çok önemlidir. Hele petrol çıkarılması önemini artırır. Ama Rize'nin benim için daha ayrı bir önemi vardır. Arama çalışmalarınızı Rize yönünde de yoğunlaştırmanız beni ayrıca memnun eder" diye konuşması gülümsemelere neden oldu. 
     
     
     

</TEXT>
</DOC>
