<DOC>
<DOCNO> 193141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/ekonomi/eko09.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes'in Coca Cola satışı 1 milyar litreye dayandı 
</HEADLINE>
<TEXT>

   
   Anadolu Efes Biracılık ve Malt Sanayii, en büyük yerel ortağı konumunda bulunduğu Coca Cola İçecek A.Ş.'nin dokuz ayda 982 milyon litre 175 milyon ünite kasa meşrubat sattığını açıkladı. Anadolu Efes, 9 aylık mali tablolara ek olarak, satış hacmi performansına ilişkin detaylarını da açıkladı. Açıklamada, şirketin yüzde 51.9 iştiraki olan Efes Sınai Yatırım Holding'in ise Orta Asya'daki Coca Cola franchise operasyonlarını yürüttüğü anımsatılarak, şu bilgilere yer verildi ''Bu operasyonların toplam meşrubat satış hacmi 2002'nin dokuz ayında 13.8 milyon ünite kasa 78.4 milyon litre iken, bu yılın aynı döneminde yüzde 42 büyüyerek 19.6 milyon ünite kasaya 111.3 milyon litre yükseldi. 
   Öte yandan, dağıtımı yapılan Efes İçecek Grubu'na ait bira ürünleri de göz önüne alındığında, Efes Sınai'nin konsolide bazda satış hacmi 2002'nin ilk dokuz ayında 15.2 milyon ünite kasa 86.6 milyon litre iken bu yılın aynı döneminde yüzde 40 artarak 21.3 milyon ünite kasaya 120.8 milyon litre ulaştı.'' 
   
   Efes Holding'in 9 aylık cola ve meşrubat satışı Toplam Coca Cola satışı 982 milyon litre Orta Asya'daki cola satışları 111.3 milyon litre Orta Asya'daki bira satışları 86.6 milyon litre Anadolu Efes'in 9 aylık net karı 118.4 trilyon lira 
   
   
</TEXT>
</DOC>
