<DOC>
<DOCNO> 179633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur45.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir aile cinayeti... Yenge ve kardeş, abiyi öldürdü mü 
</HEADLINE>
<TEXT>

     Pendik'te, ağabeyini öldürdüğü öne sürülen bir kişi ile kendisine yardımcı olduğu ileri sürülen yengesi tutuklandı. 
     Dündar T. adlı kişi, yengesi Sadegül T. ile birlikte, geçen Cumartesi günü sabaha karşı polise başvurarak, ağabeyi Yıldız T'nin eve gelmediğini bildirip, kayıp ihbarında bulundu. 
     Bunun üzerine araştırma yapan polis, Yıldız T'nin cesedini Pendik Gençler Caddesi arkasındaki boş arazide buldu. Olay yeri yakınlarında da üzerinde kan izleri yer alan bir kemer görüldü. 
     Soruşturmayı sürdüren polis, çelişkili ifadelerinden şüphelendiği Dündar T. ile öldürülen Yıldız T'nin eşi Sadegül T'yi gözaltına aldı. 
     Olay gecesi beraber evden çıktıkları ağabeyi Yıldız T'yi kemerle boğmaya çalıştığı ve kafasına kalasla vurduğu öne sürülen Dündar T. ile cinayete yardımcı olduğu ileri sürülen Sadegül T'nin emniyetteki işlemleri tamamlandı. 
     Cinayeti, aralarındaki duygusal ilişki nedeniyle işlenmiş olabilecekleri ileri sürülen bu kişiler, sevk edildikleri Pendik Adliyesi'nde tutuklanarak cezaevine gönderildi. 
     
</TEXT>
</DOC>
