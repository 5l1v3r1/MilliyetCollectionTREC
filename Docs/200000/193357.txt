<DOC>
<DOCNO> 193357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/dunya/dun02.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Senato'dan Irak bütçesine onay    ABD Kongresi'nin alt kanadı Temsilciler Meclisi'nin ardından, Senato da, Bush yönetimine Irak ve Afganistan'da 87.5 milyar dolarlık ek ödenek kullanma hakkı veren tasarıyı önceki gün onayladı. Bütçenin, Irak'ın yeniden yapılandırılması için kullanılacak olan 18.6 milyar dolarlık bölümünün, "bağış niteliğinin" kabul edilmesi, ABD Başkanı George W. Bush'un zaferi olarak görülüyor. Nitekim Senato, bu rakamın yarısının kredi olarak verilmesini talep etmiş, Beyaz Saray buna karşı çıkmıştı. 
   
   Bush Irak'tan kaçmayız    ABD Başkanı George W. Bush, pazar günü Irak'ta bir Amerikan helikopterinin düşürülmesinin ardından yaptığı ilk açıklamada, ABD'nin Irak'tan asla kaçmayacağını söyledi. Bush, Alabama'da işadamlarına hitaben yaptığı konuşmada, "Irak'taki düşman ABD'nin kaçacağını sanıyor. Sivilleri, yardım çalışanlarını, müttefik askerlerini öldürmek istemeleri de bundan" dedi. 
   
   2 ABD askeri öldürüldü    Irak'ın başkenti Bağdat'ta dün yol kenarına yerleştirilen bombayla düzenlenen saldırıda, 1 ABD askeri öldü, 2'si de yaralandı. Bağdat'ta önceki gece de 2'nci Zırhlı Süvari Alayı'nın merkezine havan topu atıldı, ölen ya da yaralanan olmadı. Musul'da Amerikan askerlerinin kaldığı Musul Oteli'ne roketatarlarla saldırı düzenlendi, Amerikan güçlerinin kararg h olarak kullandığı havaalanına da tanksavar roketi atıldı. ABD ordusu her iki saldırıda da kayıp vermedi. Tikrit'te ise, önceki gece düzenlenen bombalı saldırıda 1 Amerikan askeri öldü. 
   
   
   
</TEXT>
</DOC>
