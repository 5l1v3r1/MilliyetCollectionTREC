<DOC>
<DOCNO> 159680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun17.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin, G-8'e katılmayı düşünmüyor... 
</HEADLINE>
<TEXT>

     Çin, dünyanın sanayileşmiş 7 ülkesi ve Rusya'nın oluşturduğu G-8'e katılmaya planlamadığını bildirdi. 
     Resmi ziyaret için Moskova'da bulunan Çin Devlet Başkanı Hu Jintao'nun başkanlığındaki heyette yer alan Çin Dışişleri Bakanlığı ve Devlet Başkanlığı Basın Sekreteri Kong Quan, İnterfaks'a yaptığı açıklamada, ülkesinin G-8'e katılmayı düşünmediğini söyledi. 
     Kong, Hu Jintao'nun Fransa'nın Evian kentine yapacağı ziyaretin, ''Çin'in G-8'e katılımındaki ilk adım olarak mı değerlendirilmeli '' şeklindeki soru üzerine, ''Hayır. Çin'in henüz bu kuruluşa katılmayı düşünmediğini kesin olarak söyleyebilirim'' dedi. 
     Hu'nun Fransa Cumhurbaşkanı Jacques Chirac'ın daveti üzerine Evian'a gittiğini kaydeden Kong, G-8 toplantısının da aynı zamanda olmasının tamamen tesadüf olduğunu belirtti. 
     ''G-8'in bizimle ilişkileri korumak istemesi çok önemli'' diyen Kong, Çin'in G-8 ile ilişkileri özellikle uzman değişimi konusunda geliştirmek istediğini kaydetti. 
     
</TEXT>
</DOC>
