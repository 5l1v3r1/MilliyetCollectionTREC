<DOC>
<DOCNO> 198257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/ekonomi/eko05a.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'dan ABD'ye çelik resti 
</HEADLINE>
<TEXT>

      
   Japonya Bush hükümetinin ülkedeki çelik endüstrisini korumak için ithalat üzerinde uyguladığı tarifeleri kaldırmaması halinde tüm ABD ürünlerine tarife koyacağını açıkladı. 
   Geçtiğimiz ay Dünya Ticaret Örgütü'nün ABD'nin çelik endüstrisi üzerine uyguladığı tarifelerini yasa dışı olarak nitelemesinin ardından Japonya ve Avrupa arasındaki ticaret savaşı da kızıştı. Japonya'dan önce de Çin, ABD'nin renkli televizyon ticaretinde koyduğu önlemleri protesto etmişti. Avrupa ve Japonya 2005 Mart'ında kalkacak olan tarifelerden önce, gelecek yıl yapılacak ABD seçimleri öncesi tarifelerin kaldırılmasını istiyor. 
   
   Yaptırım kararı 
   Japonya Tarife Bürosu sözcüsü Nobuyuki Sato, "ABD tarifeleri ile aynı oranda tarife koyuyoruz. 30 gün içinde karar yürürlüğe girecek" dedi. ABD ürünlerine uygulanacak olan tarifelerin yüzde 30 oranında olacağı belirtiliyor. Japonların listesinde çelik dışında bazı plastik ve tekstil ürünleri de bulunuyor. 
   
   
</TEXT>
</DOC>
