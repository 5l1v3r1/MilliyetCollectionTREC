<DOC>
<DOCNO> 154207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sondun07.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş kararı Blair'e yaramadı, yerel seçimleri kaybetti... 
</HEADLINE>
<TEXT>

     İngiltere'de Perşembe günü yapılan yerel seçimlerin resmi olmayan kesin sonuçlarına göre, iktidardaki İşçi partisi elindeki 28 belediye ve buralardaki meclislerde 833 üyeliği kaybetti. 
     İşçi Partisi 3001 belediye meclisi üyeliği kazanırken, seçimin galibi Ian Duncan Smith başkanlığındaki Muhafazakar Parti oldu. 
     Muhafazakar parti 31 belediye daha kazanarak belediye meclisi üye sayısını 4423'e çıkardı. 
     Liberal Demokratlar ise 5 yeni belediyeyle kontrollerindeki belediye sayısını 28'e çıkardılar ve 193 yeni belediye meclisi üyeliği elde ettiler. 
     
     GALLER- 
     Galler yerel meclisinde ise kazanan İşçi Partisi oldu. 
     Parti, milletvekili sayısını 2 artırarak 30'a çıkardı. 
     Bölgenin Milliyetçi partisi Plyad Cymru ise 5 milletvekilliğini kaybetti ve 12 milletvekiline düştü. 
     Bölgede 2 milletvekilliği kazanan Muhafazakar Parti sandalye sayısını 11'e çıkarırken, Liberal Demokratların sandalye sayısı da 6'da kaldı. 
     
     İSKOÇYA 
     İskoç Parlamentosu'nda ise durum İşçi Partisi'nin aleyhine gelişti. 6 sandalye kaybeden partinin milletvekili sayısı 50'ye düştü. 
     Muhafazakar Parti'nin 18 olan milletvekili sayısında bir değişiklik olmazken, Liberal Demokratlar da 17 olan milletvekili sayısını korudu. 
     Bölgesel siyaset yapan İskoç Milliyetçileri de 8 sandalye kaybettiler. İskoç Milliyetçilerinin milletvekili sayısı 27'ye indi. 
     Yeşiller, 6 yeni milletvekilliği kazanarak sandalye sayısını 7'ye yükseltirken, İskoç Sosyalistleri 5 yeni milletvekilliği kazanarak milletvekili sayısını 6'ya çıkardılar. Bağımsızlar da 4 sandalye kazandılar. 
     İskoçya'da koalisyon çalışmalarının başladığı, görüşmelerin merkezinde İşçi Partisi'nin bulunduğu belirtiliyor. 
     




</TEXT>
</DOC>
