<DOC>
<DOCNO> 174438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sondun01.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanchez "ABD askerleri Irak'ta en az 2 yıl daha kalacak" 
</HEADLINE>
<TEXT>

     Irak'taki Amerikan birliklerinin komutanı Ricardo Sanchez, Amerikan askerlerinin Irak'ta ''en az'' 2 yıl daha kalacağını, bu sürenin yeni Irak ordusuna bağlı askerlerin çatışmalara hazır olması için gerekli olduğunu belirtti. 
     Sanchez, Bağdat'ta basına yaptığı açıklamada, ''2 yıllık bir süre içinde Iraklı askerlerden oluşacak 3 tümen çatışmalara hazır hale gelecek, bu nedenle Amerikan güçleri de Irak'ta en az 2 yıl daha kalacak, Iraklı askerlerin hazır olduğundan emin olmamız için daha uzun bir süre de kalabiliriz'' dedi. 
     Yeni Irak ordusuna mensup 1000 askerden oluşan ilk grubun 2 aylık eğitimleri bu hafta başladı. 
     General Sanchez ayrıca, Irak'taki Amerikan güçlerine en çok saldırının''yabancı militanlar, Saddam Hüseyin'e bağlı milis güçleri ve eski Baas rejimi yöneticilerinden'' geldiğine dikkat çekerek, yabancı militanların eğitimli olduklarını, gerekli maddi güçleri bulunduğunu ve özellikle Amerikan askerleri olmak üzere koalisyon güçlerini öldürmek gibi belirli bir amaçlarının ve isteklerinin olduğunu vurguladı. 
     
</TEXT>
</DOC>
