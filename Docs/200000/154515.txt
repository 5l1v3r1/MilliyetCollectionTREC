<DOC>
<DOCNO> 154515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/siyaset/siy07.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

MİT'ten eli boş döndüler      TBMM Yolsuzlukları Araştırma Komisyonu yolsuzluk olaylarını araştırırken bazı bilgilere ulaşmakta güçlük çekiyor. Komisyon araştırmalarında çareyi devletin istihbarat birimlerine danışmakta buldu. Komisyon, Milli İstihbarat Teşkilatı'na MİT uzun bir yazı yazdı ve istihbaratın elinde bilgi olup olmadığını sordu. MİT'ten kısa sürede gelen "gizli" damgalı büyük zarf komisyon üyelerini heyecanlandırdı. Zarf açıldı, Gelen yazı tek cümleden ibaretti Elimizde hiç bir belge yok..." 
     
Erdoğan'a bir yeğen daha geliyor      Başbakan Erdoğan'ın en yakınındaki isimlerin başında İstanbul Milletvekili Egemen Bağış geliyor. Erdoğan'ın bir an olsun yanından ayrılmayan Bağış ve eşi ağustos ayını tatlı bir heyecanla bekliyor. Çünkü AKP iktidarının uğuru Zeynep-Ali Babacan çiftinden sonra Egemen-Beyhan Bağış çiftini de yakalamış. Dört yaşında Egehan isimli bir oğulları olan çift ağustos ayında bir kız çocuk sahibi olacaklar. Egemen Bağış, çok çalışmaktan göremeyeceği endişesini şimdiden taşıdığı minik kızına "Ecehan" adını koyacaklarını söylüyor. 
     

</TEXT>
</DOC>
