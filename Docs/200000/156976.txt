<DOC>
<DOCNO> 156976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/guncel/gun10.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizb-ut Tahrir’in 80 militanı sorguda 
</HEADLINE>
<TEXT>
19 Mayıs’ta eylem yapacaklardı 
Ankara Emniyeti’nin operasyonuyla Hizbullahçı örgütün Türkiye sorumlusu gözaltına alınırken, arşivi de ele geçirildi 
     ANKARA Milliyet 

     Ankara Emniyet Müdürlüğü, üç yıl önceki Hizbullah operasyonlarının ardından son yılların en önemli radikal dinci örgüt operasyonunu gerçekleştirdi. Ürdün merkezli Hizb-ut Tahrir örgütünün tüm arşivi ele geçirilirken, Türkiye genelinde toplam 80 kişi yakalandı. "Tebliğ" aşamasında olan örgütün 19 Mayıs’ta büyük bir eylem yapmaya hazırlandığı da belirlendi. 
     Daha önce üç kez örgüte yönelik küçük çaplı operasyon yapan Terörle Mücadele Şubesi, geniş kapsamlı bir operasyona girişti. Çankaya, Keçiören ve Altındağ’daki bazı evlere operasyon düzenlendi. Gözaltına alınan Türkiye sorumlusu Yılmaz Çelik’in, cezaevindeki eski lider Remzi Özel’in yerine geçerek örgütü koordine ettiği saptandı. 
     
     İsrail pasaportlu Filistinli 
     Örgütün yurtdışı sorumlusu olan Filistin uyruklu İmamettin Barakat da gözaltına alındı. İsrail pasaportu kullanan Barakat’ın özellikle Ürdün ve Lübnan bağlantılarını kurduğu anlaşıldı. Polis, örgütün yönetimini oluşturan 6 kişilik ş ra yönetiminin tamamıyla "halka" olarak adlandırılan eylemlerde görev alan örgüt üyelerinin bazılarını yakaladı. Kamyon dolusu örgütsel dokümanla bilgisayarlara da el konuldu. 
     
Arapça eylem kitapları da var      Elde edilen bilgilere göre, Hiz-but Tahrir’cilerin baskın, silahlı saldırı, adam kaçırma, sabotaj gibi faaliyetler için eğitim amaçlı Arapça kitap hazırladıkları anlaşıldı. Bilgisayarlarda zehir yapımı, bomba yapımına ilişkin de bazı bilgiler elde edildi. Bir bilgisayarın örgütün Filistin’deki merkeziyle bağlantılı olduğu, Yenimahalle’de bir evi de kararg h olarak kullandığı belirlendi. 
     
Sapanca’da tekke baskını      ZAFER TOKUŞ DHA 

     Sakarya’nın Sapanca ilçesinde izinsiz din eğitimi yapıldığı ileri sürülen üç katlı bir eve baskın düzenlendi. Güvenlik güçlerini karşılarında görünce talimatla namaza duran 78 kız ailelerine teslim edilirken, bina sahibiyle eğitmenlik yapan 6 kişi gözaltına alındı. 4 yıldır din eğitimi yapıldığı belirlenen binanın Nakşibendi tarikatına bağlı İsmailağa Cemaati’nin derg hı haline getirildiği anlaşıldı. 
     

</TEXT>
</DOC>
