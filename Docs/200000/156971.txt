<DOC>
<DOCNO> 156971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/guncel/gun01.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
80. YILA OZEL YASA 
</HEADLINE>
<TEXT>

Başbakan Erdoğan’ın açıklayacağı Pişmanlık Yasa Tasarısı, liderleri kapsamıyor. Amaç, kandırılmış gençleri topluma kazandırmak ve PKK-KADEK’i bu yolla tamamen çözmek 
     TOLGA ŞARDAN Ankara 

     Hükümetin uzun süredir üzerinde çalıştığı Pişmanlık Yasa Tasarısı, Cumhuriyet’in 80. yılında uygulamaya konulacak toplumsal barış projesinin önemli bir ayağı olarak Başbakan Recep Tayyip Erdoğan tarafından açıklanacak. 
     ABD’nin Saddam rejimini devirmesinden sonra Irak’ta oluşan yeni koşulları da dikkate alarak PKK - KADEK’i tamamen çözmeyi hedefleyen hükümet, önümüzdeki günlerde Bakanlar Kurulu’na sunulacak Pişmanlık Yasası’na son şeklini verdi. 
     Tasarının gerekçesini "Cumhuriyet’in 80. yılında terörden ve terör kaynaklarından tümüyle arındırılmış, toplumsal barışa dayalı, AB hedefine kilitlenmiş bir Türkiye" oluşturuyor. 
     
     EYLEM OLASILIĞINA KARŞI 
     Kuzey Irak’ta otorite boşluğunun dolması ve yeni Irak yönetiminin sınırlarına h kim olmasıyla bölgede barınması zorlaşacak olan PKK - KADEK elemanlarının yeniden Türkiye’ye yönelmesi ve eylem olasılığını göz önüne alan hükümet, tasarıyı Genelkurmay’la istişare ederek hazırladı. 
     Kuzey Irak’ta silahlı tek bir terörist kalmamasını hedefleyen tasarıda, şehit aileleri ve güvenlik güçlerinin duyarlılığı dikkate alınarak terör örgütü liderleri kapsam dışında bırakıldı. "Kandırılmış gençlere dönük bir rehabilitasyon projesi" olarak sunulacak tasarı, ceza indirimi hükümlerinin yanı sıra teröristlerin meslek edinmesine ilişkin düzenlemeleri de içerecek. 
     
Kimler yararlanacak      Yasadan sol örgütlerin "merkez komitesi", bölücü örgütlerin "başkanlık konseyi" ve radikal dinci örgütlerin "ş r’a" olarak bilinen yönetici lider kadrosu dışındaki üst düzey isimler yararlanabilecek. Yasadan yararlanacaklara durumlarına göre kademeli af getirilecek. Örgüt bünyesinde olmasına rağmen hakkında cezai soruşturma ya da yakalanma kararı bulunmayan kişiler, çok az süreyle hapis yatarak yeni bir yaşama başlayabilecek. Haklarında bu tür kararlar bulunanlar da normalden çok daha az hapis yatarak kurtulacak. 
     
     ESTETİK OLMA İMK NI 
     Ceza sürelerini Adalet Bakanlığı belirleyecek. Örgütten ayrılarak, kendiliğinden teslim olan, verdiği bilgilerle terörle mücadeleye katkıda bulunan kişilere, önceki yasalarda olduğu gibi "yeni bir hayata başlama" imk nı tanınacak. Bu kişiler, estetik operasyonla yeni bir yüz ile yeni bir kimlik edinebilecek. Farklı şehirlerde farklı işlere yerleştirilecek kişilerin can güvenliği de sağlanacak. 
     Silahlı eyleme katılmamış örgüt üyelerinden iyi hali görülenler mülki idare amirliklerinin değerlendirmeleri sonucunda meslek edindirme ve rehabilitasyon programlarına katılabilecek. 
     

</TEXT>
</DOC>
