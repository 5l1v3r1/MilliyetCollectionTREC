<DOC>
<DOCNO> 150395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yazar/sazak.html </URL>
<DATE> 2003/04/17/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Medya ve AKP 
</HEADLINE>
<TEXT>

     Partisinin Meclis Grubu'nda konuşan Başbakan Erdoğan, 'krizi yönetemedikleri' eleştirisi karşısında hükümetçe izlenen siyaseti şöyle savunuyor 
     "Biz savaş gibi tehlikeli bir konuda ağız dolusu konuşamazdık. Sırtında yumurta küfesi olmayan insanlar gibi ekran başında ya da kameraların önünde ayran kabartan nutuklar atamazdık ve atmadık." 
     Doğru Türkiye savaşa girmedi 
     İyi de oldu. AKP lideri Tayyip Erdoğan iktidarın kriz sırasındaki 'sağlam duruşu'ndan savaşa girmemeyi kastediyorsa bu 'hükümetten bağımsız' Meclis'in iradesiyle gerçekleşti. Hükümet Amerikan askeri varlığının Türkiye'de konuşlanmasına hazırlık niteliğindeki birinci tezkereyi parlamentoya sunmakla, siyasi iradesinin 'savaştan yana' olduğunu ortaya koydu. İkinci tezkere ise Kuzey Irak'tan geçişe olanak sağlayacaktı. Erdoğan ve Gül o aşamada tereddüt gösterdiler. 
     Tereddütlere, 'savaşa hayır' diyen yüzde 95'lik ezici kamuoyu tepkisi eklenince AKP yönetimi ikinci tezkerede grubu serbest bıraktı ve 'hükümete rağmen' tezkere reddedildi. 
     Erdoğan o günkü muhalefeti bugün 'ulusal birliği parçalayan' bir durum olarak sunuyor ve sorumluluğu medyanın üzerine yıkıyor. 
     Oysa 'merkez medya' diye tanımlanan gazete ve televizyonlarda 'savaştan yana' görüşler kadar 'savaş karşıtı' düşünceler de seslendirildi ve bunlar demokratik bir irade olarak Meclis'e yansıdı. 
     AKP lideri aslında tam olarak şunu açıklamalı 
     "Kendisi en baştan Türkiye'nin bu savaşa katılmasını istedi mi, istemedi mi Kopenhag zirvesi öncesinde Beyaz Saray'da Bush'a ne dedi Ankara'da Paul Wolfowitz'le neler görüşüldü. Üs ve limanlarla ilgili tezkere niye hazırlandı " 
     Sonuçta tezkere AKP'nin başlangıçta tasarlamadığının aksine 'kazaya uğradı' ve Meclis'ten geçmedi. 
     Elbette kamuoyu savaşa girilmeyerek ABD işgalinin doğurduğu 'insanlık suçu'na katılmadığımız için vicdanen rahat. Ancak siyasi sorumluluk hükümetin. Bölgenin gelecekteki şekillenmesi nasıl olacak 26 milyar dolarlık destek paketini 1 milyar dolara indiren, onu da 'Kuzey Irak'a bağlayan ABD'nin koşullu yardımı ulusal onurumuza dokunmayacak mı 
     Mesut Barzani dün Türkiye'nin savaşa girmemesiyle ilgili olarak 'En önemli kazanım bu oldu. Bizim için zaferin yüzde 90'ı buydu' diyor. Türkmenlerin güvencesi artık 1 milyar dolarlık yardım musluğunu elinde tutan ABD Dışişleri Bakanı Powell ve onların müttefiki Kuzey Iraklı Kürtler oldu. 
     Dün de Atina'daki törende Güney Kıbrıs AB üyeliğine imza attı. 
     Türkiye sonuçta siyaseten 'iki cephede birden kaybetmiş olmuyor mu ' 
     Hani AKP gelince 'Kıbrıs çözülecek, AB yolu açılacaktı ' 
     Erdoğan haklı, 'ayran kabartan nutuk' atmakla iş bitmiyor. Zaten iktidarın öğreticiliği de burada. 'Camiler kışlamız, minareler süngümüz' şiiriyle muhalefet yapmak kolay, ülkeyi yönetmek zordur. 
     
     







</TEXT>
</DOC>
