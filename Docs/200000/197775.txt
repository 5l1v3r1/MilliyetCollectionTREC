<DOC>
<DOCNO> 197775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sondun09.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Türkiye'nin AB üyeliğiyle ilgili takvime bağlı kalacağız 
</HEADLINE>
<TEXT>

     Almanya Başbakanı Gerhard Schröder, Türkiye'nin AB üyeliğiyle ilgili takvime bağlı kalacaklarını söyledi. 
     Schröder, Almanya'da görev yapan ve aralarında Türkiye'nin Berlin Büyükelçisi Mehmet Ali İrtemçelik'in de bulunduğu 150 büyükelçiyle uluslararası kuruluşların temsilcileri için bir davet verdi. 
     Schröder, burada yaptığı konuşmada, ''Türkiye'nin AB üyeliğiyle ilgili takvime bağlı kalacağız'' dedi. 
     Muhalefet partilerinin Türkiye'nin AB üyeliğine karşı olan tutumlarını da eleştiren Schröder, AB'nin genişlemesiyle bir çok kanlı savaştan sonra Avrupa'nın barış bölgesi haline getirilmesi için tarihi bir fırsatın yakalandığını belirtti. 
     Almanya Başbakanı Schröder ayrıca, BM içinde yapılacak bir reform durumunda ülkesinin daimi temsilcilik istediğini tekrarlayarak, BM Güvenlik Konseyi'ndeki oluşumun 21. yüzyılın gerçeklerine uygun olmadığını söyledi 
     
</TEXT>
</DOC>
