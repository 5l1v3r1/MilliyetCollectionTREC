<DOC>
<DOCNO> 178765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur08.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılan öldürmenin cezası 125 milyon lira... 
</HEADLINE>
<TEXT>

     Türkiye'nin taraf olduğu uluslararası sözleşmeler uyarınca, bazı türleri koruma altına alınan yılan, kaplumbağa ve kertenkeleleri öldüren ya da toplayanlara, 125 milyon lira para cezası verildiği bildirildi. 
     Beyşehir Milli Parklar Av ve Yaban Hayatı Koruma Mühendisliği yetkilileri, bazı yılan, kaplumbağa ve kertenkele türlerinin yok olma tehlikesi yaşadığını belirtti. Bu nedenle, koruma altına alınan hayvanların öldürülmesinin ya da toplatılmasının yasak olduğunu ifade eden yetkililer, yasağa uymayanlara 125 milyon lira para cezası verileceğini söyledi. 
     Nesli tükenmek üzere olan bu hayvanların doğal dengenin korunması açısından da büyük önem taşıdığını ifade eden yetkililer, ''Türkiye, dünya genelinde de yok olma tehlikesi yaşayan onlarca yılan, kaplumbağa ve kertenkele türlerinin koruma altına alınması için uluslararası anlaşmalara imza attı. Bu nedenle vatandaşların, bunun bilincinde olması ve ceza ödeyeceğini unutmaması gerekir'' dedi. 
     
</TEXT>
</DOC>
