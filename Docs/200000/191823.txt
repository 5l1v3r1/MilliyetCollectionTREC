<DOC>
<DOCNO> 191823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/soneko14.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksoy Ekonomik krizler, konut kooperatiflerini vurdu 
</HEADLINE>
<TEXT>

     Türkiye Kent Kooperatifleri Merkez Birliği TÜRKKENT Genel Başkanı Mehmet Aksoy, ekonomik krizler nedeniyle dargelirlilerin alım gücü düştüğü için yeni konut yapı kooperatifi kurulmadığını, kurulanlarda da yüzde 50-60 üye değişimi yaşandığını söyledi. 
     Aksoy, Antalya'da yaptığı açıklamada, Türkiye'de konut fazlası olduğu yolundaki tespitlerin gerçekçi olmadığını belirtti. 
     Dargelirlilerin artık kooperatiflere üye olamadığını, yeni kooperatif kuruluşunun hemen hemen durduğunu anlatan Aksoy, şöyle dedi 
     "Büyük şehirlerde konut fazlası görünse de asıl ihtiyaç sahipleri konut alamıyor. Varsıl insanların birkaç konutu oluyor. Göreceli olarak kiralar artıyor, bu da gecekondulaşmayı teşvik ediyor. Sektörün canlandırılması için, toplu konut kredileri artırılmalı, krediden yararlanmak için inşaat seviyesi düşürülmeli." 
     
</TEXT>
</DOC>
