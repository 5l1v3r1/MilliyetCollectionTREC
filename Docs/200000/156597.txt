<DOC>
<DOCNO> 156597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sondun42.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenistan'da ölenlerin sayısı 30'a yükseldi... 
</HEADLINE>
<TEXT>

     Çeçenistan'ın Gudermes bölgesinin İlishan-Yurt kasabası yakınlarındaki Bleriçi yerleşim biriminde yapılan intihar saldırısında hayatını kaybedenlerin sayısının 30'a yükseldiği bildirildi. 
     Çeçenistan Acil Durumlar Bakanı Ruslan Aytayev, İtar-Tass'a yaptığı açıklamada, Hz. Muhammed'in doğum gününü kutlama törenine katılanlara yönelik düzenlenen intihar saldırısında ölü sayısının 30'a yükseldiğini belirtti. 
     Saldırıda 150 kişinin de yaralandığını ifade eden Aytayev, yaralılardan 50'sinin durumun ağır olduğunu kaydetti. 
     Aytayev, intihar saldırısında bulunanların 2 kadın olduğunu ve kendilerine gazeteci süsü verdiklerini belirterek, bu yüzden saldırganların Çeçen liderlerin bulunduğu tribüne yaklaşmalarına izin verildiğini ifade etti. 
     
</TEXT>
</DOC>
