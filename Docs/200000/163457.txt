<DOC>
<DOCNO> 163457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sondun31.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere İran'daki gösteriler halkın tepkisini gösteriyor 
</HEADLINE>
<TEXT>

     İngiltere, İran'daki öğrenci gösterilerinin halkın meşru tepkisini gösterdiğini bildirdi. 
     Başbakanlık sözcüsü tarafından yapılan açıklamada, Londra'nın, Tahran'daki ılımlı Muhammed Hatemi'nin devlet başkanlığındaki hükümetin, kendisine 2001 seçimlerinde verilen ''güçlü bir vekalet''le siyasi ve ekonomik reform politikalarında ısrar edeceğini ümit ettiğini kaydetti. 
     İran'daki gösterilerin, reform sürecindeki eksikliğin yol açtığı düş kırıklığının yansımasını gösterdiğini, ancak Londra'nın, en iyi yolun şiddet gösterileri değil, yapıcı diyalog olduğuna inandığını belirten sözcü, ''Gelişmeleri yakından izliyoruz'' dedi. 
     İran'da 1979'daki İslam Devrimi'nden bu yana yapılan en açık rejim karşıtı gösterilere Londra'nın tepkisinin Washington'dan daha ılımlı olduğuna dikkat çekiliyor. 
     ABD Başkanı George Bush, hafta sonunda yaptığı açıklamada, öğrenci gösterilerini ''özgür İran yolunda halkın kendisini ifade etmesinin başlangıcı olarak'' niteleyerek, alkışlamıştı. 
     
</TEXT>
</DOC>
