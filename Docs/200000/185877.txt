<DOC>
<DOCNO> 185877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/ekonomi/eko09.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TİM'e mesafe koydular 
</HEADLINE>
<TEXT>

   TİM'in Merkez Bankası'na karşı sert uslubundan rahatsız olan iş dünyası, TİM'le daha mesafeli durmaya karar verdi 
   EKONOMİ SERVİSİ 
   
   Türkiye İhracatçılar Meclisi'nin TİM , Merkez Bankası'na yönelik artan eleştirileri iş dünyasında rahatsızlık yarattı. CNN Türk'ün kulis haberine göre, iş dünyasının önde gelen temsilcileri rahatsızlıklarını, TİM'le daha mesafeli durarak göstermeyi kararlaştırdılar. 
   Pazartesi günkü Ekonomik Sorunları Değerlendirme Kurulu ESDK toplantısında döviz kuru konusu tartışılırken, TİM Başkanı Oğuz Satıcı'nın Merkez Bankası Başkanı Süreyya Serdengeçti'yi teorik olarak konuyu bilmemekle ve piyasaları algılayamamakla suçlaması gerginliğe yol açtı. Satıcı'nın sıkı maliye politikasından Merkez Bankası'nı sorumlu tutması ise "Konulara hakim değil" şeklinde yorumlandı. Eleştirilerin daha sakin bir uslupla yapılması gerektiğinde birleşen iş dünyası, mümkün olduğunca TİM'le aynı platformlarda yer almama konusunda mutabakata vardı. 
   
   Tiroid 'sinirli ve unutkan' yaptı 
   Bu arada ESDK toplantısında Devlet Bakanı Kürşad Tüzmen ile TOBB Başkanı Rifat Hisarcıklıoğlu arasında da gerginlik yaşandı. Bir konu üzerine Tüzmen'in,"Anlama kıtlığı olduğu için bazı insanlar yeni anlamış" sözleri üzerine Hisarcıklıoğlu, "Ben söylediklerinizi zamanında da anlamıştım" dedi. Toplantı çıkışında Hisarcıklıoğlu, Tüzmen'e Erzurum'da bir rapor verdiğini hatırlatınca Tüzmen, "Haklısın. Benim tiroidim var bu da ben aşırı sinirli ve unutkan yapıyor" dedi. 
   
   
</TEXT>
</DOC>
