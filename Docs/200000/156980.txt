<DOC>
<DOCNO> 156980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/magazin/amag.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni tutkumuz Hayat Bilgisi’ 
</HEADLINE>
<TEXT>

Televizyon karşısındaki 100 çocuktan 40’ı artık Kanal D’nin son reyting rekortmenini, Perran Kutman’lı Hayat Bilgisi’ni izliyor 
     İLKNUR GÜLMEZ 

     Kanal D’nin en çok izlenen dizilerinden Hayat Bilgisi’, gençlerin yeni tutkusu oldu. Reyting ölçümleri, yeni bölümlerinin ekrana geldiği perşembe geceleri, ekran karşısındaki 100 çocuktan 40’ının Hayat Bilgisi’ni izlediğini ortaya koydu. Okullarda öğrenciler artık birbirine "Süzme", "Kikirik", "Ortega" ve "Kopil" gibi dizideki lakaplarla sesleniyor, dizinin yaramaz öğrencileri gibi "İhi ihi ihi" diye gülüyor. Tekrarları bile yüksek reyting alan ve ekran karşısındakilere keyifli anlar yaşatan Hayat Bilgisi’nin ekibi öğrencilerin bu ilgisini, herkesin dizide kendinden bir şey bulmasına bağlıyor... Ve görüşlerini şöyle dile getiriyor 
     
     Gani Müjde Senarist 
     "Ruhsar’da edindiğimiz deneyimi buraya aktardık. Çocukların ilgi duymasındaki en büyük pay Perran Kutman. Çünkü o çocukların çok sevdiği Perihan Abla’sı. Diziyi çok iyi bir ekip hazırlıyor ve çekiyor. Her konuda çok seçici davrandık. Aslında birçok şeyin bir araya gelmesiyle bu başarı ortaya çıktı." 
     
     Tarkan Karlıdağ Yönetmen 
     "Dizinin başlangıç sloganı Yolu okuldan geçen herkesin dizisi’ydi. Dizide çok gerçekçi bir dil kullandık. İstediğimiz bu gerçekçilik hissi, çocuklara çok hızlı geçti. Çocuklar bu dizideki karakterleri kendileriyle özleştirmeye başladılar." 
     
     Perran Kutman Afet Öğretmen 
     "Dizi, gençlerin sorunlarını anlatıyor. Afet Öğretmen de, çocukların problemleriyle ilgilenen, haksızlıklara karşı duran biri. Çocuklar sokakta beni görünce Hoca Camide’ diye bağırıyor. Çocuklar samimiyeti, hesapsız, sevgi dolu ilişkileri çok seviyorlar. Hayat Bilgisi’ insanları yormadan bir şeyler verebilen bir dizi. Bütün okullarda dizideki karakterler oluştu." 
     
     Tarık Papuçcuoğlu Okul Müdürü Amil Bey 
     "Diziler hayatın gerçeklerine ne kadar yakınsa o kadar çok tutuyor. Hayat Bilgisi’ gerçekten bir okulda yaşananları birebir hayatın içinden ve inandırıcı bir şekilde verdiği için fenomen oldu." 
     
"Hayat Bilgisi"nde kim kimdir      "Var mısın Arif" 
     Ümit Erdim 
     19 yaşında, İzmit Atılım Lisesi son sınıf öğrencisi. 
     
     "Ortega" 
     Paşhan Yılmazel 
     22 yaşında, Akademi İstanbul Tiyatro Bölümü son sınıfta okuyor. 
     
     "Barbi Gamze" 
     İpek Erdem 
     20 yaşında, İTÜ Devlet Konservatuvarı Tiyatro 1. sınıf öğrencisi. 
     
     "Kopil" 
     Serhan Arslan 
     24 yaşında, İTÜ Felsefe Bölümü 3. sınıf öğrencisi. 
     
     "Törpü Yeliz" 
     Gökçe Bahadırlı 
     22 yaşında, Akademi İstanbul’dan mezun. 
     
     Pikaçu Kerem 
     Kerem Kupacı 
     32 yaşında, İzmir 9 Eylül Üniversitesi mezunu 
     
     Harry Potter 
     Enes Büyükşener 
     17 yaşında, Beykoz Denizcilik Lisesi 
     2. sınıf öğrencisi 
     
     "Kikirik" 
     Çisil Oral 
     24 yaşında, Pera Güzel Sanatlar 1. sınıf, Müjdat Gezen Sanat Merkezi Tiyatro Bölümü 4. sınıf öğrencisi. 
     
     "Süzme" 
     Kaan Yılmaz 
     21 yaşında, İTÜ Edebiyat Fakültesi Rus Dili ve Edebiyatı hazırlık sınıfında okuyor. 
     
     "Beton Ayşe" 
     Hayfa Safi 
     25 yaşında, Şişli Lisesi mezunu. 
     

</TEXT>
</DOC>
