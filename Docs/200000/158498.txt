<DOC>
<DOCNO> 158498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/soneko45.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 203.49 puan yükselişle günü tamamladı... 
</HEADLINE>
<TEXT>

     İMKB Ulusal-100 Endeksi, 2. seansı, 1. seansa göre 203.49 puan artışla 11,056.25 puandan tamamladı. 
     Böylece endeks gün kapanışı itibariyle 5 Mayıs'tan sonra ilk kez 11,000 puanın üstünde bir kapanış gerçekleştirdi. 
     2. seansta, hisse senetlerinin ortalama değer artışı yüzde 1.88 oldu. 
     Seansa 16.46 puan artışla 10,869.22 puandan başlayan endeks, ilk yarıyı 44.59 puan artışla 10,897.35 puandan geçti. Endeks, seans içinde en düşük 10,843.91 puana gerilerken, en yüksek seviye olarak kapanıştaki 11,056.25 puana ulaştı. 
     1. seanstaki 157.57 puanlık artış dikkate alındığında endeks, günlük bazda 361.06 puan yükseldi. Hisselerin günlük ortalama değer kazancı yüzde 3.38 oldu. 
     Kapanışta mali endeks 301.22 puan artışla 13,097.08 puana, sanayi endeksi 157.41 puan artışla 11,595.92 puana ve hizmetler endeksi 76.95 puan artışla 6,918.48 puana yükseldi. 
     Böylece ilk seansa göre mali grup hisseler ortalama yüzde 2.35, sanayi grubu hisseler ortalama yüzde 1.38, hizmetler grubu hisseler ortalama yüzde 1.12 oranında değer kazandı. 
     2. seansta işlem gören toplam 294 hisse senedinden 172'si değer kazandı, 63'ü değer yitirdi, 59'unun fiyatında değişiklik olmadı. 
     Seansta, 446 trilyon 864 milyar 404 milyon liralık işlem hacmi kaydedildi. İki seanstaki toplam işlem hacmi 787 trilyon 78 milyar 830 milyon lira olarak gerçekleşti. 
     2. seansta Garanti Bankası, Yapı ve Kredi Bankası, Turkcell, Koç Holding ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
