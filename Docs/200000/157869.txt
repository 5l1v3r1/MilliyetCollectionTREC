<DOC>
<DOCNO> 157869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sonspo29.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Er meydanında bir bayan hakem... 
</HEADLINE>
<TEXT>

     Kars'ın Sarıkamış İlçesi'nde düzenlenen Karaurgan Karakucak Şenlikleri'nde, pehlivanların müsabakalarını iki genç bayan hakem yönetti. 
     Karaurgan Nahiyesi'nde 84 yıldır düzenlenen Karaurgan Karakucak Güreş Şenlikleri'nde 106 güreşçi kıyasıya mücadele etti. 
     Halkın yoğun ilgi gösterdiği güreş müsabakalarını, daha önce kendileri de değişik güreş müsabakalarında derece elde eden, sertifikalı güreş hakemi Hatice Sabur ile Rabia Tanrıöver yönetti. 
     Tüm müsabakaları dikkatle izleyen ve işlerinde oldukça titiz davranan iki genç hakem, ''er meydanında'' bayan hakem görmeye alışık olmayan sporcuların ve izleyenlerin sempatisini kazandı. 
     Coşkulu geçen müsabakaların sonucunda Serdar Tanyıldız başpehlivanlık unvanının elde etti. 
     
</TEXT>
</DOC>
