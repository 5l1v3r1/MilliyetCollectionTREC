<DOC>
<DOCNO> 178301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/astro/index.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çılgın Yeniay 
</HEADLINE>
<TEXT>

   
   
   Bugün 20 25 gerçekleşen yeniay gerginlik, çatışma ve ani olaylara gebe. Ortadoğu'da kabaran öfke yine önde. Detaylara özen göstermek gerekecek. Sert tartışmalar ve restleşmelerden uzak kalınmalı. Koç'lar günlük işlere yoğunlaşmalı ve eldeki konuları tamamlamaya bakmalı. Detaylar hiç beklenmedik sonuçlara neden olabilir. Boğa'lar kendilerine güvenerek bir adım öne çıkabilirler. Yaratıcı konular, aşk ve kişisel ifade için elverişli bir ortam söz konusu. ikizler durup dinlenmeli ve kendilerini daha iyi planlamalılar. Ev ve yakın çevreye ilişkin sorunları çözmek hiç de zor olmayacak. Yengeç'ler için akıcı bir hareketlilik, çok şey öğrenme ve eğitim dikkat çekiyor. Gelen haberler sizi mutlu edebilir. Fırsatları iyi kullanabileceğiniz bir gündesiniz. Aslan ise parasal alanda yeni işler peşinde olabilir. Maddi konularda şans dorukta ama abartıya da kaçılmamalı, harcamalar kontrolden çıkabilir. Başak'lar dikkat çekebilecekleri ve iyimser enerjileri üzerilerinde topladıkları bir gündeler. Yeni başlangıçlar yapmalılar. şanslılar ama sert tartışmalardan uzak kalmalılar. Terazi'ler kafalarını karıştıran sorulara daha iyimser yaklaşabilirler. içlerindeki sese de kulak vermek gerekiyor. Geçmişte yaptıkları iyi işler onlara geri dönebilir. Akrep'ler sosyal konularda rahat edebilirler, gruplar, toplantılar onları destekleyecek. Bu arada ileriye yönelik iyimser planlar ortaya koymak mümkün. Yay'lar iş hayatında dikkat çekici bir gündeler. Beklemedikleri destekler alabilirler. Duygusal alanda ise daha dikkatli olmaları gerekiyor. Oğlak'lar gün içinde biraz dağınık ama akıcı bir tempo içindeler. Yenilikler yapmak ve riske girmek için olanaklar mevcut. Yabancılarla beraberlik ya da yolculuklar dikkat çekebilir. Kova'nın duygusal açıdan daha rahat olması gerekiyor. Yakın beraberliklerde paylaşım konusunda huzursuzluk mümkün. Abartılı tepkiler yanlış anlaşılabilir. Balık'lar bugün ortaklıklardan ya da işbirliğinden yana şanslı. Olumlu tepkiler alabilirler. Duygusal alanda ise inatlaşmamak lazım. 
   
   
</TEXT>
</DOC>
