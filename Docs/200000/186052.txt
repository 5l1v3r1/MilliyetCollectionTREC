<DOC>
<DOCNO> 186052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sonspo30.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA takımlarımızın rövanş programı belli oldu... 
</HEADLINE>
<TEXT>

     UEFA Kupası'nda mücadele eden Türk takımlarının oynayacağı birinci tur rövanş maçlarının programı belli oldu. 
     Futbol Federasyonu'ndan yapılan açıklamaya göre, 15 Ekim Çarşamba günü oynanacak maçlardan Trabzonspor-Villarreal İspanya karşılaşması, Hüseyin Avni Aker Stadı'nda saat 20.00'de başlayacak. Trabzonspor, deplasmandaki ilk maçta golsüz berabere kalmıştı. 
     İlk maçta İngiltere'nin Blackburn Rovers takımını 3-1 yenen Gençlerbirliği ise deplasmanda Ewood Park Stadı'nda rövanş maçına çıkacak. Karşılaşma TSİ 22.15'te başlayacak. 
     Bu kupadaki diğer Türk takımlarından Gaziantepspor, 1-0 kazandığı ilk maçın rövanşında, İsrail'in Hapoel Tel-Aviv takımı ile Hollanda'da oynayacak. Rotterdam Eneco Stadı'ndaki maçın başlama saati TSİ 18.00. 
     Malatyaspor ise sahasında 2-0 yenildiği İsviçre'nin FC Basel takımı ile rövanş maçına çıkacak. TSİ 20.30'da başlayacak karşılaşma, St. Jakob Park Stadı'nda oynanacak. 
     
</TEXT>
</DOC>
