<DOC>
<DOCNO> 183797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sontur26.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal AK Parti, Milli Eğitim'de kadrolaşıyor... 
</HEADLINE>
<TEXT>

     CHP Genel Başkanı Deniz Baykal, Milli Eğitim Bakanlığı'nca bir günde 167 kişinin birden işten uzaklaştırıldığını belirterek, ''AK Parti, en büyük tasfiye ve kadrolaşmayı milli eğitimde yapıyor'' dedi. 
     Baykal, partisinin Hatay İl Kongresi'nde, hükümetin uyguladığı politikalarla esnaf, çitçi, işsiz, sanayici, emekli, memur ve işçinin sorunlarını çözümleyemediğini söyledi. 
     Türkiye'de eğitimin paralı hale dönüştürüldüğünü anlatan Baykal, okulun tüm işlerinin öğrencilere yaptırıldığını, parası olmayan velilere gel okulun temizliğini sen yap denildiğini ifade eden Baykal, şöyle konuştu 
     ''Bu manzara karşısında Başbakan eğitimden devletin tümüyle çıkarılmasını talep ediyor. Eğitimin yüzde 98'inin devlet eli ile yapıldığı, 15 milyon çocuğumuzun devlet okullarında okutulduğu Türkiye'de devleti eğitimden çıkaramazsınız. Bunu söyleyen Başbakan Mars'ta mı yaşıyor yoksa Jüpiter de mi Türkiye'nin halinin ne olduğunu Başbakan bilmiyor mu Belki başbakan işadamlarının himayesinde kendi çocuklarını Amerika'da okutabilir, ama Anadolu'nun çocukları Anadolu'nun okullarında okumaya devam edeceklerdir.'' Baykal, en büyük kadrolaşmanın milli eğitimde yapıldığını ileri sürerek, şunları kaydetti 
     ''Daha kısa bir süre önce Talim Terbiye Kurulu'nda 167 uzman bir günde işlerinden atılmıştır. Bu, Cumhuriyet tarihinde yaşanmamış bir olaydır. Bu kurumdaki kadroyu tasfiye edeceksin, oraya kendi kadronu yerleştireceksin ve daha sonra da buraya Milli Eğitim diyeceksin. Böyle bir şey olamaz.'' 
     
     IRAK'A ASKER GÖNDERİLMESİ 
     Baykal, CHP olarak 1 Mart 2002'de Irak'a girilmesi konusunda ne düşünüyorlarsa şimdi de o düşünceyi devam ettirdiklerini anlattı. 
     Baykal, ellerinde çiçeklerle Amerikan askerlerini karşılayan Iraklıların bugün Amerikan konvoylarına saldırı yapma noktasına geldiğini belirterek, şöyle devam etti ''Uluslararası hukuksal bir dayanak olmadığı sürece askerimiz ırak'a gidemez. Türkiye, uluslararası hukuku olmayan hiçbir askeri harekata katılamaz, katılmamalı. Cumhuriyet tarihinde Türk askerini ne zaman yurtdışına göndersek uluslararası hukuk, yani hak aradık. Bugün de öyle yapmalıyız.'' 
     
     MİLLİ GÖRÜŞ GÖMLEĞİ VE DOKUNULMAZLIK 
     Başbakan Recap Tayyip Erdoğan'ın, ''Milli görüş gömleğini çıkardım'' dediğini anımsatan Baykal, ''Niye, ne zaman, nasıl çıkardın Milli görüş neden seni rahatsız etti Sen milli görüş gömleğin çıkardın, arkadaşların da çıkardı mı Peki çıkardığın gömleğini çıkartıp attın mı, yoksa bir gün lazım olur diye dolabının bir köşesine mi astın '' diye konuştu. 
     Dokunulmazlığı kaldırmak için yemin ettiklerine dikkati çeken Baykal, geçmiş iktidar dönemlerinde sorumluluk üstlenmiş olanları, yolsuzluk iddiası ile yüce divana sevk etmenin kolay olduğunu belirterek, şunları kaydetti 
     ''Yolsuzluklara karşı en büyük mücadeleyi CHP vermiştir. Biz tüm Türkiye'ye zamanında bunu anlatmaya çalıştık. Eğer bankalar konusunda yıllar önce yaptığımız uyarıyı dinlemiş olsalardı, bugün 3 milyar doların üzerinde zarar görülmezdi.'' Antakya Spor Salonu'nda yapılan, mevcut Başkan Sevil Kilisli'nin aday olmadığı kongrede, Ertuğrul Gün ve Ali Türetken başkanlık için yarışacak. Kongrede, 618 delegenin oy kullanması bekleniyor. 
     
</TEXT>
</DOC>
