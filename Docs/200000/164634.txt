<DOC>
<DOCNO> 164634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/dunya/adun.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Papadopulos Türkler azınlık değil, eşit 
</HEADLINE>
<TEXT>

Kıbrıs Rum Yönetimi lideri, Ada'daki Türkleri merkezi hükümet karşısında siyasi ve ekonomik açıdan eşit haklara sahip bir toplum olarak gördüğünü söyledi 
     YORGO KIRBAKİ Halkidiki 

     Kıbrıs Rum Kesimi'nde geçen şubat ayında yapılan liderlik seçimlerinden galip çıkan Tasos Papadopulos, Türk basınında ilk kez Milliyet'e konuştu. 
     Halkidiki Yarımadası'ndaki Porto Carras'ta düzenlenen AB zirvesi sırasında görüştüğümüz Papadopulos, Türkiye'nin Titina Loizidu'ya tazminat ödemesi, Kıbrıs sorunu, Türkiye'nin Kıbrıs politikaları gibi konular hakkında görüşlerini anlattı, Annan Planı'na soğuk baktığını vurguladı. 
     
Zirvede Kıbrıs konusunda alınan kararlar sizi tatmin etti mi 
     Tam manasıyla bizi tatmin ediyor. 
     
Şu anda Kıbrıs konusu hangi aşamada 
     Kıbrıs Türk tarafının müzakereleri sürüklediği noktadayız. Annan Planı temelinde müzakerelere gelmeyi reddediyorlar. Dolayısıyla, Kıbrıs Türk tarafı ve Türkiye'nin tutumu nedeniyle BM Genel Sekreteri'nin himayesinde müzakereler yapılması imk nsız hale geliyor. 
     
Sayın Denktaş Ada'da dolaşımı serbest bıraktı. 
     Hiç şüphesiz memnuniyetle karşıladığımız bir karar. Tabii serbest dolaşım sınırlamalarının belirli bir bölümü kaldırıldı. Yüz binlerce insanın geçişleri sırasında en ufak bir olay yaşanmaması, iyi niyet gösterileri iki toplumun birlikte yaşayamayacakları, ayrı ve yan yana yaşamaları gerektiği yolundaki iddiaları çürütüyor. 
     
Türkiye'nin Loizidu ile ilgili kararını nasıl değerlendiriyorsunuz 
     Türkiye'nin Avrupa İnsan Hakları Mahkemesi'nin AİHM kararına şartsız uyduğuna ilişkin bir karar verdiğinden emin değilim. Nihayet Türkiye, uymak zorunda olduğu Avrupa İnsan Hakları Mahkemesi'nin kararlarına uymaya başladı. Herkes uyuyor. Ancak, Türkiye'nin kararını tam olarak bilemiyorum. Avrupa Mahkemesi kararını verirken, hiçbir şart koşmadı. Türkiye'nin Avrupa İnsan Hakları Mahkemesi'ne şart koşma hakkı yok. Loizidu, başvuru tarihinden sonra geçen zaman için ek tazminat taleplerinde bulunabilir. Aynı şey Avrupa İnsan Hakları Mahkemesi'ne başvuran veya başvuracak binlerce Kıbrıslı Rum için de geçerli. 
     
     Konu matematiksel değil 
Kıbrıslı Türkler için ne düşünüyorsunuz 
     Kıbrıs hükümeti Rum Kesimi 2004 Mayısı'na kadar çözüm bulunabilmesi ve birleşmiş bir Kıbrıs'ın AB üyeliğinin başlaması için elinden geleni yapacak. AB üyeliğinin sağladığı avantajlardan tüm Kıbrıslılar yararlanmalı. Türklere ekonomik yardımdan söz ederken, Kıbrıs'ta tüm vatandaşlarıyla ilgilenen bir devlet olduğunu göstermek istiyoruz. Türk toplumu azınlık değildir. Federe bir çözümde bölge halkları merkezi hükümet karşısında eşittir. Yani azınlığın, çoğunluğun bir önemi yok. Türkler matematiksel açıdan, Rumlara kıyasla evet sayıca azınlık ancak, burada konu matematiksel değil, siyasi haklarla ilgili. Biz her iki toplumun siyasi ve ekonomik gelişmeden yararlanma haklarının eşit olmasını istiyoruz. 
     

</TEXT>
</DOC>
