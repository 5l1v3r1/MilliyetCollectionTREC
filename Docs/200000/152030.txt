<DOC>
<DOCNO> 152030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yazar/tamer.html </URL>
<DATE> 2003/04/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tayyip Bey'in gözü Bush'un koltuğunda 
</HEADLINE>
<TEXT>

     "Yahu 550 kişilik Meclis'te 365 milletvekiliyle ezici üstünlüğe sahip bir grup kurmuşsunuz. Adı üstünde tek parti iktidarı olmuşsunuz. Öyle bir sayısal çokluğunuz var ki, şöyle en alasından Anayasa değişikliğini bile biraz hünerle pekala yapabilirsiniz. Bir başbakan daha ne isteyebilir Bir siyasi partinin başına bundan büyük devlet kuşu konabilir mi Bu adamlar ne kadar açgözlü " 
     
     Başkanlık senfonisi 
     Beethoven'in 6. Senfonisi'nden önce, "Tayyip Bey'in başkanlık senfonisi " üzerine bu minval çeşitlemeler dinledim. En çarpıcısı, Cumhuriyet'te yıllarca birlikte çalıştığımız besteci ve müzik eleştirmeni dostumuz Selmi Andak'ın sözleriydi. Duyunca kahkahayı bastım "Göreceksin bak, bu adam yarın - öbürgün ABD Başkanlığı'na da talip olur. Zaten 'ideali ABD modelidir' demiş " Andak'ın tahmini, Tayyip Bey'in başkanlık önerisi kadar ciddi ve gerçekçi 
     AKP, yaygın bir tepkinin ve bazı duyarlılıkların temsilcisi olarak görüldüğü için bu kadar büyük bir kitle desteği kazanmıştı. 4 - 5 ay gibi kısa bir sürede gelinen noktada, partisine hakim olamayan ve olamadıkça da bir yandan sistemin kendine biçtiği rolü oynamaya yeltenirken bir yandan da Süleyman Demirel gibi modası geçmiş liderlerin söylemlerine sarılan bir lider var karşımızda. 
     
     AKP'de kavga zamanı 
     Türkiye'de yılların biriktirdiği dağ gibi sorunlar acil çözüm bekliyor, ama Tayyip Bey'e de hak vermek lazım Onun önünde de AKP'yi yönetmek gibi kendi açısından öncelikli bir sorun var Zaten bu yüzden Tayyip Bey, Bush yönetimiyle tezkere krizinin had safhaya vardığı 19 Mart'ta -henüz 4 günlük başbakanken- Ankara'da masasının başında olmak yerine kıytırık Belediye Meclisi seçimleri için Çorum'a gidivermişti. 
     
     Gül'ün direnişi 
     Mustafa Balbay Cumhuriyet'te yazdı Tayyip Bey 59. hükümette ciddi değişiklik yapacakken Gül ve arkadaşları partiden ayrılır diye vazgeçmiş. Tayyip Bey'in değişiklik hazırlığı, Gül'ün "O zaman benim hükümetim başarısız olmuş havası yayılır" direnişiyle karşılaşmış. Erdoğan ısrar edince Gül'ün yanıtı "Peki o zaman. Siz hükümeti kurun, ben arkadaşlarımla birlikte partiden ayrılıyorum " olmuş. Erdoğan, değişikliği yaz aylarına bıraktı, ama AKP'deki kavga durulmuyor. 
     
     Şener, Ergezen, Şirin 
     Gül'ün yakın çevresinden Başbakan Yardımcısı Abdüllatif Şener, özelleştirmeyle ilgili tenzili rütbeyi içine sindirip, Tayyip Bey'le mücadeleye hükümet ve parti içinde kalarak devam ediyor. Bayındırlık Bakanı Zeki Ergezen'in yarattığı kriz de şimdilik buzdolabında bekliyor. 
     Bu arada AKP İstanbul milletvekili Emin Şirin, TBMM Yolsuzlukları Araştırma Komisyonu'na zehir zemberek bir mektup yazarak, "Tayyip Erdoğan'ın Belediye Başkanı olduğu dönemde yapıldığı öne sürülen yolsuzluklar konusunda hem Albayraklar, hem de Erdoğan'la ilgili iddiaların incelenmesini istiyor 
     
     AKP'liler kampa 
     Ve Tayyip Bey'in başkanlık sistemi önerisini ortaya attığı 20 Nisan günkü Zaman'dan ilginç bir haber "AKP grubunun TBMM'deki bazı oylamalarda fire vermesi ve basına yapılan çelişkili açıklamalar, Başbakan'ı harekete geçirdi. 365 kişilik parti grubunu kampa almaya karar veren Tayyip Erdoğan, milletvekillerine birlik ve beraberlik uyarısı yapacak. 3 gün devam edecek kampta AKP milletvekilleri parti kimliği ve siyaset bilimi dersleri alacaklar." 
     Bir türlü ele avuca sığmayan 365 kişilik AKP grubu, "parti kimliği" ve "siyaset bilimi" dersi aldıktan sonra lidere biad etmeyi ve her kafadan farklı ses çıkartmamayı öğrenebilecek mi dersiniz 
     AKP grubunu izleyebildiğim kadarıyla hiç sanmıyorum. 
     Erdoğan da parti içi muhalif gruplar da kozlarını paylaşmak için ağustostaki AKP Kongresi'ni bekliyorlar, ama gelişmeler çok hızlandı. Bakalım 4 ay daha dayanabilecekler mi 
     
     







</TEXT>
</DOC>
