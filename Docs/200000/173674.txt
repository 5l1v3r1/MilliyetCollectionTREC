<DOC>
<DOCNO> 173674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun13.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BM'nin Irak konulu toplantısı 21 Ağustos'ta... 
</HEADLINE>
<TEXT>

     BM Güvenlik Konseyi'nin Irak konulu toplantısının 21 Ağustos'ta yapılacağı duyuruldu. 
     Dönem başkanlığını yürüten, Suriye'nin BM Büyükelçisi Mihail Vehbi tarafından dün yapılan yazılı açıklamaya göre, BM Güvenlik Konseyi, yıllık çalışma programında belirtildiği gibi 21 Ağustos'ta yapacağı toplantıda Irak konusunu ele alacak. 
     Büyükelçi Vehbi, konseyin, kesin tarihi belirlenmeyen, ancak bu hafta perşembe ya da cuma günü yapılması muhtemel müzakerelerin ardından 21 Ağustos'ta toplanacağını belirtti. 
     Vehbi, müzakere talebinin dün kapalı kapılar ardında yapılan toplantıda ABD ile İngiltere tarafından geldiğini söyledi. 
     
</TEXT>
</DOC>
