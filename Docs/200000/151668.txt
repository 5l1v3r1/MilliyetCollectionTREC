<DOC>
<DOCNO> 151668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo29.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor en az 3 galibiyet peşinde... 
</HEADLINE>
<TEXT>

     Bursaspor Teknik Asbaşkanı Nurettin Karayaka, kalan 6 maçtan en az 3'ünü kazanarak ligde kalmayı hedeflediklerini söyledi. 
     Karayaka, Bursaspor'un içinde bulunduğu zor durumdan kurtulması için camianın kenetlendiğini, bunun sonuçlarını da sahada almaya başladıklarını belirtti. 
     Kaybettikleri Gaziantepspor maçı da dahil son haftalarda iyi futbol sergilediklerini anlatan Karayaka, Denizlispor'u da iyi bir futbolun ardından yenmelerinin sevindirici olduğunu kaydetti. 
     Denizlispor maçında ''12. adam'' olarak gördükleri taraftarın görevini en iyi şekilde yerine getirdiğini ifade eden Karayaka, ''Taraftarlar 90 dakika birlik ve beraberlik içinde takımı desteklediler. Eski amigoların, yöneticilerin, futbolcuların da maça gelmesi futbolculara olumlu yansıdı. Ama artık Denizlispor maçını unuttuk ve hafta sonu oynayacağımız Malatyaspor maçını düşünmeye başladık'' dedi. 
     Zorlu Malatyaspor deplasmanından da 3 puanla ayrılmayı hedeflediklerini belirten Karayaka, ''Bursaspor'un ligde kalabilmesi için kalan 6 maçın en az 3'ünden galibiyet çıkartması gerekir. Malatyaspor maçı da 3 puan hedeflediğimiz maçlardan biri'' diye konuştu. 
     





</TEXT>
</DOC>
