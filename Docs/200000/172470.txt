<DOC>
<DOCNO> 172470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/spor/spo15.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Paulinho imzalıyor    KIZILCAHAMAM'DA yeni sezona hazırlanan Denizlispor'da Gerede kampında denen Paulinho'ya onay çıktı. Brezilyalı golcü ile üç yıllık anlaşma yapıldığı, tarafların Denizli'de resmi sözleşme yapacağı bildirildi. Öte yandan Denizli, Bolu'da Elazığ ile oynadığı hazırlık maçında 2 - 2 berabere kaldı. 
   
   Buker tamam    LİG için form tutan Konyaspor, kaleci problemini İstanbulsporlu Allum Buker'i transfer ederek çözdü. Basın Sözcüsü İbrahim Kaplan, "Kendisiyle anlaşmaya vardık. Ancak kulübü son sözü söyleyecek. 
   
   Büyükelçi Schumacher    FORMULA 1'İN şampiyon pilotu Alman Michael Schumacher'e, bu yıl sonunda San Marino Hükümeti tarafından Büyükelçilik unvanı verilecek. San Marino Hükümeti'nin, ünlü pilota diplomatik pasaport vermeyi kararlaştırdığı açıklandı. 
   
   Özel maçlara özel tarife    AVRUPA'NIN önde gelen takımları yaptıkları hazırlık maçlarından büyük gelir elde ediyor. Real Madrid'in Uzak Doğu'da yapacağı 4 maç için 8 milyon dolar istediği bildirilirken, İtalyan ekonomi gazetesi İl Sole 24 Ore de, futbolun önde gelen kulüplerinin Avrupa dışındaki özel hazırlık sınavlarından 500 bin Euro aldığını yazdı. 
   
   Gençler yenildi    A Genç Milli Takımımız, Kırklareli Atatürk Stadı'ndaki hazırlık maçında Romanya A Genç Milli Takımı'na 2-0 yenildi. İlk yarısı golsüz kapanan karşılaşmada golleri 65'te Mircea, 73'te ise Claudili attı. 87'de Mithat kırmızı kart gördü. 
   
   Bursa ikinci    BURSASPOR, Romanya'da katıldığı 4'lü turnuvanın final maçında, Sportul takımına 2-0 yenilerek, ikinci oldu. Golleri 38'de Bucur, 71'de ise Prauret kaydetti. Yeşil-Beyazlılar bugün Bursa'ya dönecek. 
   
   Özgen-Şenoğlu ikinci turda    UPS-Yeşilyurt Bayanlar Uluslararası Tenis Turnuvası'nda ana tablo ilk tur maçlarında Pemra Özgen ile İpek Şenoğlu rakiplerini yenerek 2. tura yükseldi. Yeşilyurt Kulübü Kortları'ndaki maçlarda Pemra Özgen, Rus Mossiakova'yı, Şenoğlu da, Bulgar Vassileva'yı 6-4 ve 7-5'lik setlerle 2-0 yendi. 
   
   Okan'a şans    INTER'DE forma giyen lejyonerimiz Okan Buruk'a ilk 11 yolu açıldı. Milli oyuncumuzun sağ kanattaki en büyük rakibi Sergei Conceicao takımdan ayrıldı. İki sezondur Lacivert - Siyahlı formayı giyen tecrübeli yıldız, "İyi bir kulüp bularak şampiyonluk özlemimi gidermek istiyorum" dedi. 
   
   
</TEXT>
</DOC>
