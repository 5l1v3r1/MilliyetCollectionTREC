<DOC>
<DOCNO> 193363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/ekonomi/eko06.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gucci'nin 'Altın Adamları' istifa etti 
</HEADLINE>
<TEXT>

   Gucci'yi dünya markası yapan CEO'su Domenico De Sole ve markanın dizaynırı Tom Ford, 2004 Nisan'dan itibaren görevlerinden ayrılma kararı aldı 
   EKONOMİ SERVİSİ 
   
   Dünyanın en pahalı markalarından Gucci'nin CEO'su Domenico De Sole ile markanın yaratıcısı ve dizaynırı Tom Ford görevlerinden istifa ettiler. Gucci'nin yüzde 30 hisselerine sahip olan İtalyan moda sektöründen önemli isimlerinden PinaultPrintempsRedoute PPR yönetimi ile anlaşamayan De Sole ve Ford'un görevlerinde ayrıldıkları açıklandı. Gucci ve PPR'ın ortaklaşa yaptıkları basın açıklamasında De Sole ve Ford'un 30 Nisan 2004 yılından itibaren Gucci'nin ayrılacakları bildirildi. 
   Ford ve De Sole İtalyan moda markasını 2.5 milyar euro ciroya sahip bir dünya markası haline getirmişlerdi. İkili tüm yetkilerin kendilerine verilmesi durumunda Gucci'de kalabileceklerini açıkladılar. 
   
   Ford'un yerine iki dizaynır 
   Bu arada PPR Genel Müdürü Serge Weinberg Tom Ford'un yerine iki dizaynır alacaklarını açıkladı. Ford'un görevine Yves Saint Laurent'te devam edeceği bildirildi. Gucci'yi bir dünya markası yapan ve 'Gucci'nin Altın Adamları' olarak bilinen De Sole ve Ford, basına yaptıkları açıklamada Gucci markasının yaratıcısı olarak ve büyük emek vermiş insanlar olarak şirketten ayrılmalarından dolayı üzgün olduklarını belirttiler. 
   PPR, Gucci'nin hisselerini 1999 yılında satın almıştı. 2001 yılında ise Gucci ciddi bir finansal krize girerek iflasın eşiğinden dönmüştü. Haberin duyulmasının ardından PPR hisseleri yüzde 5.8 düşüş gösterdi. 
   
   
</TEXT>
</DOC>
