<DOC>
<DOCNO> 161025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo03.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulüpler naklen yayından 106 trilyon aldı... 
</HEADLINE>
<TEXT>

     Birinci Süper Futbol Ligi takımlarının bu sezon da en büyük gelir kaynağı televizyon naklen yayınlarından oldu. 
     Futbol Federasyonu, 1 Haziran 2002-30 Nisan 2003 döneminde kulüplere toplam 106 trilyon 214 milyar 824 milyon 500 bin lira televizyon naklen yayın bedeli ödedi. 
     Futbol Federasyonu Yayın Sözleşmesi Talimatı ile belirlenen kurallar gereği, gelirin yüzde 50'si, bugüne dek şampiyonluk alan 4 kulüp arasında dağıtılırken, diğer yüzde 50'lik bölüm ise lige katılım sayısı, puan esası gibi ölçütler gözönünde bulundurularak diğer 14 takım arasında dağıtıldı. 
     Naklen yayın gelirlerinin aslan payı Fenerbahçe, Galatasaray ve Beşiktaş'ın oldu. 3 ekip de 14 trilyon 73 milyar 464 milyon 246 bin 250'şer lira gelir elde etti. Ligde şampiyonluk yaşayan diğer takım Trabzonspor'un kasasına ise naklen yayın bedeli olarak 10 trilyon 887 milyar 19 milyon 511 bin 250 lira girdi. 
     Televizyon naklen yayınları nedeniyle Birinci Süper Futbol Ligi kulüplerine 1 Haziran 2002-30 Nisan 2003 döneminde ödenen miktarlar şöyle 
     
     
BEŞİKTAŞ 14.073.464.246.250 FENERBAHÇE 14.073.464.246.250 GALATASARAY 14.073.464.246.250 TRABZONSPOR 10.887.019.511.250 GENÇLERBİRLİĞİ 4.933.0.964.910 ANKARAGÜCÜ 4.519.331.369.750 ALTAY 4.334.994.898.030 BURSASPOR 4.074.084.269.186 GAZİANTEPSPOR 3.935.338.611.830 SAMSUNSPOR 3.832.350.621.034 İSTANBULSPOR 3.698.311.434.478 GÖZTEPE 3.643.235.069.802 MALATYASPOR 3.602.630.090.018 ADANASPOR 3.7.929.272.962 DENİZLİSPOR 3.518.822.275.982 KOCAELİSPOR 3.348.814.596.730 DİYARBAKIRSPOR 3.257.910.581.782 ELAZIĞSPOR 2.870.126.760.650 
     
     İKİNCİ LİG A KATEGORİSİ TAKIMLARI DA KAZANDI 
     İkinci Lig A Kategorisi takımları da Futbol Federasyonu ile TRT arasında yapılan anlaşma gereği, 50'şer milyar lira naklen yayın geliri elde etti. 
     Ayrıca Birinci Süper Futbol Lig takımlarının yayın gelirlerinin her hak edişinden yüzde 3'ü de, diğer İkinci ve Üçüncü Lig kulüplerine pay edildi. 
     
</TEXT>
</DOC>
