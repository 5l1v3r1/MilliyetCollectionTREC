<DOC>
<DOCNO> 150878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/guncel/gun05.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylem hazırlığındaki terörist intihar etti 
</HEADLINE>
<TEXT>

Güvenlik birimleri, Silopi’ye gelen iki teröristi takibe aldı. Teröristlerden biri intihar etti, biri de yakalandı 
     GURBET GÖKÇE Şırnak DHA 

     Şırnak’ın Silopi ilçesine eylem yapmak için gelen PKK’nın KADEK dağ kadrosunda görevli time, güvenlik güçleri baskın yaptı. İzlerini kaybettirmek için girdikleri evin güvenlik güçlerince kuşatıldığını gören Mahmut’ kod adlı terörist silahıyla intihar ederken, Harun’ adlı terörist güvenlik güçlerince yakalandı. Suriye uyruklu oldukları belirtilen 2 teröristin üzerinde 2 tabanca, 1 el bombası ve 5 değişik kimlik bulundu. 
     Silopi’ye dün öğle saatlerinde Cudi Dağı’ndan geldikleri saptanan iki terörist, güvenlik birimleri tarafından takibe alındı. PKK’lı teröristler, takip edildiklerini anlayınca, Ofis Mahallesi’ne yöneldi. Gümrük Lojmanları’na giden yol üzerinde izlerini kaybettirip polisin takibinden kurtulmak isteyen teröristler, Ramazan Tanrıkulu adlı vatandaşın evine girdi. Takviye ekiplerin de gelmesiyle polis saat 16.00 sıralarında çevreyi kuşatarak, operasyon hazırlığı başlatıldı. Etraflarının sarıldığını gören PKK’lılardan Mahmut’ kod adlı terörist kaçamayacağını anlayınca tabancasını şakağına dayayıp tetiği çekti. Terörist olay yerinde yaşamını yitirirken, Harun’ kod adlı terörist de eve giren güvenlik güçlerince yakalandı. Üzerlerinden bazıları Diyarbakır’ın Çınar ve Silvan ilçeleri nüfusuna kayıtlı kişilere ait 5 kimlik çıkan teröristlerde, 2 tabancayla 1 el bombası ele geçirildi. 
     Terörle Mücadele ekipleri tarafından sorguya alınan Suriye uyruklu PKK’lı teröristin verdiği bilgiler doğrultusunda güvenlik güçleri seri operasyonlara başladı. İlk etapta şüpheli 2 kişi gözaltına alınarak sorgulanmaya başlandı. 
     
     


GÜNCEL 
























</TEXT>
</DOC>
