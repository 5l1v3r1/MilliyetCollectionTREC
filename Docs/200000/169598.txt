<DOC>
<DOCNO> 169598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur12.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS sonuçları yarın açıklanacak... 
</HEADLINE>
<TEXT>

     Öğrenci Seçme Sınavı ÖSS ve Yabancı Dil Sınavı YDS sonuçları yarın saat 10.00'da açıklanacak. 
     Yükseköğretim Kurulu YöK Öğrenci Seçme ve Yerleştirme Merkezi'nden ÖSYM yapılan yazılı açıklamada, 15 Haziran 2003 Pazar günü yapılan ÖSS ile 22 Haziran 2003 tarihinde yapılan YDS'nin sonuçlarının, yarın saat 10.00'da ÖSYM'de düzenlenecek basın toplantısıyla açıklanacağı bildirildi. 
     Açıklamaya göre, adaylar, 2003-ÖSS'de aldıkları ÖSS puanları ile bu puanlara ağırlıklı ortaöğretim başarı puanlarının katılmasıyla hesaplanmış ve yükseköğretim programlarına yerleştirmede kullanılacak olan Y-ÖSS puanlarını, yarın saat 10.00'dan itibaren internetten, 900'lü telefon hattından ve WAP uyumlu cep telefonlarından öğrenebilecekler. 
     ÖSS sonuçlarının öğrenilebileceği adresler şunlar 
     İnternet adresleri http oss.osym.gov.tr http oss2003.osym.gov.tr 900'lü telefon hattı 0900 3091997 
     WAP Uyumlu Cep Telefonları http wap.osym.gov.tr Açıklamada, adayların verilen adreslerin kullanılmaya başlandığı ilk birkaç saat içinde yoğun talep nedeniyle ulaşmakta zorluk çekebileceği, daha sonra bu adreslere kolaylıkla erişebilecekleri ifade edildi. 
     
     SINAV SONUÇ GAZETESİ 
     2003-ÖSS sonuçlarının aynı zamanda Türkiye Gazeteciler Cemiyeti tarafından bastırılarak dağıtılacak olan Sınav Sonuç Gazetesi ile de adaylara duyurulacağı kaydedilen açıklamada, Sınav Sonuç Gazetesi'nde 160.000 ve üzeri puan alan adayların TC. kimlik numaralarının yer alacağı vurgulandı. 
     Ayrıca, adayların, ÖSS puanlarından en az birinin 185.000'in üzerinde olup olmadığını da öğrenebileceği belirtildi. Adayların Sınav Sonuç Gazetesi'ni 17 Temmuz 2003 Perşembe günü sabahı bütün Türkiye'de gazete bayilerinden alabilecekleri ifade edildi. 
     Açıklamada, 2003-ÖSS sınav sonuç belgelerinin adayların adreslerine postalanması işlemlerine 17 Temmuz 2003 tarihinde başlanacağı bildirildi. 
     
</TEXT>
</DOC>
