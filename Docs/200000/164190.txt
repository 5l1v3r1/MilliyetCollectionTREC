<DOC>
<DOCNO> 164190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sonspo26.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım "Aurelio'nun Gençlerbirliği'ne imzası bizi ilgilendirmez" 
</HEADLINE>
<TEXT>

     Fenerbahçe Kulübü Başkanı Aziz Yıldırım, Devlet Bakanı ve Başbakan Yardımcısı Mehmet Ali Şahin'i makamında ziyaret etti. 
     Sarı-lacivertli kulübün yöneticilerinden Mithat Yenigün'ün de katıldığı ziyarette bir açıklama yapan Devlet Bakanı ve Başbakan Yardımcısı Şahin, Fenerbahçe Şükrü Saraçoğlu Stadı ve Dereağzı tesisleri ile ilgili görüştüklerini söyledi. 
     Marco Aurelio'nun transferiyle ilgili bir soru üzerine Fenerbahçe Kulübü Başkanı Aziz Yıldırım, ''Futbol Federasyonu ile görüştük. 15 Haziran'dan önce atılan imzaların hiçbiri federasyon nezdinde geçerlilik taşımıyor. Bu tür imzalar kişiler arasında yapılmış sayılıyor. Aurelio'nun lisansını çıkardık. Hiçbir sorun yok'' cevabını verdi. 
     
</TEXT>
</DOC>
