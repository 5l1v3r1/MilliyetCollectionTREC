<DOC>
<DOCNO> 163689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/soneko10.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Av yasağı sona erdi, sazan fiyatı düştü... 
</HEADLINE>
<TEXT>

     Su ürünleri av yasağının sona ermesinin ardından, yasaktan önce kilosu 4.5 milyon liraya kadar çıkan sazanın fiyatı 3 milyon liraya geriledi. 
     Türkiye'nin en büyük tatlı su gölü olma özelliğini taşıyan Beyşehir Gölü'nde, 15 Mart'tan bu yana süren su ürünleri avlama yasağının 15 Haziran'da sona ermesiyle birlikte ''vira'' diyen balıkçıların ağları sazanla dolmaya başladı. 
     2 bine yakın balıkçı teknesinin açıldığı Beyşehir Gölü'nden çıkan balıklar, sazanın piyasa fiyatını düşürdü. Yasak nedeniyle kilosu daha önce 4.5 milyon liraya kadar çıkan sazanın fiyatı, yasağın sonlanmasıyla balık hallerinde ve pazarlarda 3 milyon liraya kadar geriledi. 
     Balıkçılar, vatandaşların tatlı su balığına olan özlemini, fiyatı düşen sazanla giderdiğini ve satışların iyi olduğunu söylediler. 
     Levreğin fiyatı ise avlanma yasağında olduğu gibi 4-5 milyon lira düzeyinde seyretmeye devam ediyor. 
     
</TEXT>
</DOC>
