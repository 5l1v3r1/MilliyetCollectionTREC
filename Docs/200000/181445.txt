<DOC>
<DOCNO> 181445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sondun01.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta Amerikan askerlerine yine saldırı... Bir ölü, bir yaralı... 
</HEADLINE>
<TEXT>

     Irak'ın başkenti Bağdat'ın kuzeydoğusunda Amerikan askerlerinin bulunduğu araca düzenlenen saldırıda, bir Amerikan askeri öldü, bir Amerikan askeri de yaralandı. 
     Amerikan Merkez Komutanlığı'nın internet sitesinde yayınlanan açıklamada, araca el bombasıyla düzenlenen saldırıda ölen ve yaralanan askerlerin 3. Kolordu Destek Komutanlığı'nda görevli olduğu bildirildi. 
     Açıklamada, yaralı askerin bir sahra hastanesinde tedavi altına alındığı belirtildi. 
     Son saldırıyla birlikte Irak'ta ABD'nin savaşın sona erdiğini açıkladığı 1 Mayıs'tan bu yana koalisyon askerlerine yönelik saldırılarda ölen Amerikan askerlerinin sayısı 68'e çıktı. 
     
</TEXT>
</DOC>
