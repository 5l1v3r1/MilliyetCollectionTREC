<DOC>
<DOCNO> 184985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sonspo05.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta sakatlığı geçen Ahmet Yıldırım maç kadrosunda 
</HEADLINE>
<TEXT>

     Beşiktaş, Trabzonspor ile yarın yapacağı Birinci Süper Futbol Ligi maçı için kampa girdi. 
     BJK Nevzat Demir Tesisleri'nde kampa giren siyah-beyazlılar, bu akşam basına kapalı yapacakları idmanla Trabzonspor maçı hazırlıklarını tamamlayacak. 
     Kulüp doktoru Ayhan Optur, sakatlığı geçen Ahmet Yıldırım'ın Trabzonspor maçı kadrosuna alındığını, Yasin Sülün ve Ahmet Dursun'un ise yarınki maçta oynamayacaklarını, ancak FC Chelsea ile deplasmanda yapılacak Avrupa Şampiyonlar Ligi maçının kadrosunda yer alacaklarını söyledi. 
     
     MUHTEMEL 11 
     Siyah-beyazlıların yarın saat 19.00'da BJK İnönü Stadı'nda başlayacak Trabzonspor maçına şu muhtemel 11 ile çıkması bekleniyor 
     Cordoba, Emre Ahmet Yıldırım , Ronaldo, Zago, Kaan Dobra, Tayfur, Giunti, Pancu Ahmed Hassan , İbrahim, Sergen, İlhan Mansız. 
     Digitürk Lig TV'den naklen yayınlanacak maçı hakem Serdar Tatlı yönetecek. 
     
     ZAGO CEZA SINIRINDA 
     Beşiktaş'ın Brezilyalı futbolcusu Carlos Antonio Zago, Trabzonspor maçında sarı kart görmesi durumunda cezalı duruma düşecek. 
     Ligde daha önce 3 sarı kartı bulunan Zago, Trabzonspor maçında da sarı kart görürse, 8. haftadaki Elazığspor karşılaşmasında forma giyemeyecek. 
     
</TEXT>
</DOC>
