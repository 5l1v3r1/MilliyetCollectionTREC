<DOC>
<DOCNO> 184316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun36.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri 2'si çocuk 3 Iraklı yaralandı 
</HEADLINE>
<TEXT>

     Irak'ın başkenti Bağdat'ın batısına 100 kilometre uzaklıktaki Halidiye'de Amerikan askerlerinin 2'si çocuk 3 Iraklıyı yaraladığı bildirildi. 
     Görgü tanıkları, Halidiye merkezinde bir Amerikan konvoyunun geçişi sırasında bir bombanın patladığı, konvoydaki askerlerin de ana otoyola kadar çekilip patlamanın olduğu istikamette ateş açtığını, açılan ateşte 2 evin isabet aldığını kaydetti. 
     Fayik Abbud, Amerikan askerlerinin evine tank mermisi attığını ve 2 yaşındaki oğlunun yanı sıra yakınlarda bulunan 7 yaşındaki bir çocuk ve 26 yaşındaki bir kişinin de yaralandığını belirtti. 
     Bölge sakinlerinden Şakir Mahmud da Amerikan askerlerinin ilk kez tank mermisi kullandığını, genelde otomatik tüfekle ateş açtıklarını söyledi. 
     Amerikan ordu sözcüsü ise bu bilgileri henüz doğrulamadı. 
     
</TEXT>
</DOC>
