<DOC>
<DOCNO> 173229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/ekonomi/eko05.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bölgesel teşvik geliyor 
</HEADLINE>
<TEXT>

   
   Devlet Bakanı ve Başbakan Yardımcısı Abdüllatif Şener, bölgesel teşviklerle ilgili yasal düzenleme çalışmaların devam ettiğini kaydederek, "Önümüzdeki yasama yılı başında bölgesel teşvik sistemi getirilecek" dedi. 
   Sivas'ın Gürün İlçesi'nde "Geleneksel Gürün Alabalık Festivali"ne katılan Şener, bu konuda yasal düzenleme yapılacağını ve yatırım yapanlar açısından büyük avantajlar geleceğini belirtti. Şener, şunları söyledi "Bazı bölgelerde yatırım yapan, fabrika kuran işadamlarına avantaj sağlayan, fabrikalarını o bölgelerde kurmalarını sağlayacak vergi, arazi, enerji, SSK primi gibi teşvikler getiren düzenleme çalışmaları devam ediyor." 
   Şener, ülke kalkınmasında iştirakin öneminden bahsederek, şunları söyledi "Bu ülkede 70 milyon insan var. Fabrika kurmak, işyeri açmak yeteneğine sahip ne kadar fazla insan varsa, bu ülkenin gücü o kadar demektir. Tüm iktisat teorileri de bunu söylüyor. Kalkınma oyununa ne kadar fazla insan iştirak ederse, o ülke o kadar güçlüdür. O kadar büyüme, kalkınma gücüne, büyüme imk nına sahiptir." 
   
   
</TEXT>
</DOC>
