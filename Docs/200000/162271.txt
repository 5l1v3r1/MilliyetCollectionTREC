<DOC>
<DOCNO> 162271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/soneko37.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 1.69 değer kaybetti. 
     İstanbul Menkul Kıymetler Borsası İMKB Ulusal 100 endeksi, 1. seansta 31.70 puan artışla 10,859.48 puana yükseldi. 2. seansta ise 214.74 puan kayıp yaşayan endeks, 10,644.74 puandan günü tamamladı. 
     Endeksin günlük kaybı ise 183.04 puan ve yüzde 1.69 olarak hesaplandı. 
     Hisse senetleri piyasasında günlük işlem hacmi 275 trilyon 152 milyar 822 milyon lira olarak gerçekleşti. 
     
     DOLAR YİNE GERİLEDİ 
     Dolar, Merkez Bankası kurlarında 9 bin 261 lira, serbest piyasada ise 7 bin lira geriledi. 
     Kapalıçarşı'da dün 1 milyon 435 bin liradan kapanan dolar, güne 1 milyon 427 bin liradan, 1 milyon 685 bin liradan kapanan Euro da 1 milyon 672 bin liradan başladı. 
     Piyasa kapanışında doların satış fiyatı 1 milyon 428 bin lira, Euro'nun satış fiyatı 1 milyon 672 bin lira oldu. 
     Merkez Bankası, doların bugünkü efektif kurunu alışta 1 milyon 417 bin 43 lira, satışta ise 1 milyon 427 bin 12 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 9 bin 196 lira, satışta ise 9 bin 261 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 7 Temmuz 2004 vadeli bugün valörlü tahvilin bileşik faizi dünkü kapanışa göre 0.27 puan düştü. 
     Piyasa kapanışında bu kağıdın aynı gün valörlü işlemlerinin basit getirisi yüzde 49.13, bileşik getirisi ise yüzde 48.34 olarak gerçekleşti. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 38.43 olarak belirlendi. 
     Bankalararası TL interbankında da gecelik faiz oranı, ortalama yüzde 38.00 oldu. 
     
     HAZİNE İHALESİ 
     Hazine Müsteşarlığı tarafından bugün düzenlenen 392 gün vadeli tahvil ihalesinde bileşik faiz yüzde 48.40, basit faiz de yüzde 49.19 olarak gerçekleşti. 
     İhaleye toplam 3 katrilyon 813.7 trilyon liralık teklif gelirken, nominal 2 katrilyon 4.8 trilyon liralık satış gerçekleşti. İhaledeki net satış miktarı ise 1 katrilyon 657 trilyon lira oldu. Kamuya da 150 trilyon liralık satış yapıldı. 
     
</TEXT>
</DOC>
