<DOC>
<DOCNO> 188461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/spor/spo01.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne sinir var, ne mazeret 
</HEADLINE>
<TEXT>

      ORHAN YILDIRIM 

   
   Engin alarm verdi 
   BEŞİKTAŞ'TA seferberlik ilan edildi. Arka arkaya yapacağı zorlu maçlardan en az kayıpla ayrılmak için takım olarak alarma geçen Siyah - Beyazlılar'ın menajeri Sinan Engin, "İlk yarının değil, sezonun en zor dönemine giriyoruz. 2 hafta içinde birbirinden önemli maçlar yapacağız" dedi. Engin, "Stres, sinir ve mazeret yok. Bu zorlu dönemi kayıpsız geçeceğiz" ifadesini kullandı. 
   
   "Önce Avrupa" 
   HER maça farklı bir havada çıkacaklarını söyleyen Kaptan Tayfur ise, "Başka yolumuz yok. Önce Şampiyonlar Ligi'nde bir üst turu garantileyelim gerisi kolay" yorumunu yaptı. Tayfur şöyle devam etti "Prag'ı her iki maçta da yenecek güçteyiz. Altı puan alıp tüm ağırlığımızı lige vereceğiz. Biz çeyrek final değil, daha da ilerisini düşünüyoruz." 
   
   Kartal'dan start    ROMANYA kampının ardından iki gün izin yapan Beşiktaş, Diyarbakırspor maçının hazırlıklarına dün başladı. Mısır Milli Takımı'nda bulunan Ahmed Hassan'ın bu sabah İstanbul'a geleceği belirtildi. Lucescu'nun, sakatlıkları geçen Cordoba ile Giunti'yi, Sparta Prag maçı düşünülerek bu hafta ligde riske etmeyebileceği öğrenildi. 
   
   
</TEXT>
</DOC>
