<DOC>
<DOCNO> 173608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/siyaset/siy05.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Orduda ilk bek r orgeneral 
</HEADLINE>
<TEXT>

   60 yaşındaki Korg. Fethi Remzi Tuncel, Kara Kuvvetleri Kurmay Başkanlığı'na getirildi. Kadın subaylardan generalliğe çıkan yine olmadı 
   BARKIN ŞIK Ankara 

   
   2003 yılı Yüksek Askeri Şura YAŞ kararları ile Türk Silahlı Kuvvetleri'nde bir ilke imza atıldı. Bir üst rütbeye terfi ederek Milli Güvenlik Kurulu Genel Sekreterliği Başyardımcılığı görevinden Kara Kuvvetleri Kurmay Başkanlığı'na getirilen 60 yaşındaki Korgeneral Fethi Remzi Tuncel, ilk "bekar orgeneral" oldu. Albay olarak görev yapan kadın subaylardan generalliğe çıkan yine olmadı. 
   Donanma Komutanı Oramiral Özden Örnek, Deniz Kuvvetleri Komutanlığı'na getirildi. Örnek, 28 Şubat sürecinde dönemin Deniz Kuvvetleri Komutanı Güven Erkaya'nın kurmay başkanlığını yapmıştı. Türk - Amerikan ilişkileri uzmanı Orhan Yöney de, orgeneralliğe terfi etti. Belçika'da son olarak Türk Askeri Temsil Heyeti Başkanlığı görevini yürüten Yöney, NATO Güneydoğu Avrupa Müşterek Kuvvetler Komutanlığı'na atandı. 
   Şurada, TSK'da albay olarak görev yapan kadın subaylardan generalliğe çıkan yine olmadı. Kararlarla 1960'da Harp Okulu'ndan mezun olan komutanlar 30 Ağustos itibariyle emekliye ayrılırken, Kara Kuvvetleri Komutanı Orgeneral Aytaç Yalman, TSK'daki 1960 mezunu tek muazzaf isim olarak kaldı. 
   Eğitim ve Doktrin Komutanı Korgeneral Sami Zığ, MİT Müsteşarlığı için adı geçen 4. Kolordu Komutanı Korgeneral Kemal Yılmaz ve Harp Akademileri Komutan Yardımcısı Doğan Temel emekliye ayrıldı. Genelkurmay Başkanlığı Basın Halkla İlişkiler Daire Başkanı Albay Atilla Onkök ve Milli Savunma Bakanlığı Genel Sekreteri Albay Tamer Büyükkantarcıoğlu tuğgeneralliğe terfi etti. 
   Tuğgenerallikten tümgeneralliğe terfi Sabri Demirezen de Genelkurmay Genel Sekreterliği'ne getirildi. 
   
   
</TEXT>
</DOC>
