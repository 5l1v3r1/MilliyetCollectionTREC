<DOC>
<DOCNO> 168896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/spor/spo01.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FLO İDDİASI 
</HEADLINE>
<TEXT>

Golcü arayışı içinde olan Beşiktaş'ın Tore Andre Flo'ya teklif götürdüğü belirtildi. İngiliz gazeteleri, Kartal'ın 3 milyon pound önerdiğini yazdı 
     MEHMET ÇİFTÇİ 

     Cim-Bom da istemişti 
     FORVETİNİ güçlü bir isimle takviye etmek isteyen Beşiktaş'ın Tore Andre Flo'ya teklif götürdüğü belirtildi. Sunderland'tan ayrılan Norveçli oyuncunun Siyah - Beyazlılar ile görüştüğünü iddia eden İngiliz gazeteleri, bu futbolcuya 3 milyon pound 7 trilyon lira önerildiğini yazdı. 1.93 boyundaki 30 yaşındaki golcünün Galatasaray'dan da teklif aldığı söylenmiş, ancak Flo'nun bunu kabul etmediği vurgulanmıştı. 
     
     13 kaset elde 
     GOLCÜ arayışındaki Siyah - Beyazlılar tedbiri elden bırakmıyor. İlhan'ın sağlığının lige kadar düzelememesini, Ahmet Dursun'un müzmin sakatlığını gözönünde bulunduran Beşiktaş Yönetimi'nin, bu konuda Teknik Direktör Lucescu'yla sürekli görüş alışverişinde bulunduğu belirtildi. Yönetici İbrahim Altınsay'ın elinde 13 futbolcunun video kasetlerinin bulunduğu ve bunları hazır tuttuğu ifade edildi. 
     
Sağlam çıktılar      SÜLEYMAN HATISARU 

     TAKIMA sonradan katılan Beşiktaş'ın yıldızları İbrahim, Zago, Ronaldo, Pancu ve Ahmet Yıldırım ile kondisyoner Carlo, dün Memorial Hastanesi'nde sağlık kontrolünden geçti. Futbolculara yapılan göz, kan ve kulak - burun - boğaz testlerinde kötü bir duruma rastlanmadı. Siyah - Beyazlılar'da, Cordoba dışında tüm oyuncuların sağlık testinden geçtiği, Kolombiyalı kalecinin de Kore dönüşünde kontrole gireceği belirtildi. 
     
İlhan müjdesi      Mansız beklentisi 
     İLHAN Mansız olayına el koyan Beşiktaş Teknik Direktörü Mircea Lucescu, golcüsünden gelen olumlu haberler nedeniyle sevinçli... Bonservisi konusunda anlaşma sağlanamayan İtalyan forvet Di Napoli'de ısrarcı olmayan Rumen çalıştırıcının, Siyah - Beyazlı futbolcunun kısa süre içinde döneceğini belirttiği öğrenildi. 
     
     'Alternatif şart' 
     İLHAN'DAN iyi haberler gelmesi üzerine Lucescu, yöneticilere "Santrfor konusunda acele etmeyelim" dedi. Ancak yöneticiler "İlhan'a güvenmiyoruz. Alternatifi olması şart. Santrfor için 3 milyon dolar ayırdık" şeklinde görüş bildirdiler. Tedavi için Almanya'ya gittiğini söyleyen İlhan'ın Münih'teki doktora görünmediği de ortaya çıktı. 
     
Ahmed Hassan'ın gözü Ada'da      NECMİ KEPÇETUTAN 

     ŞAMPİYONLAR Ligi'nin çok önemli olduğunu vurgulayan Ahmed Hassan, "Dünyanın gözü bu ligde" diye konuştu. Bundan sonra İngiltere'de oynamayı hayal ettiğini belirten Ahmed şöyle devam etti "Beşiktaş ile 3 yıllık sözleşmem var. Her iki tarafın da yararına olacak bir transfer düşünüyorum." Ankara'ya giden Beşiktaşlı futbolcu, Gençlerbirliği'ni de ziyaret etti. 
     
Kartal kolları sıvadıZürih kampının ardından bir gün izin yapan Beşiktaş, Kore'de düzenlenecek olan Barış Kupası'nın hazırlıklarına dün başladı 
     RAHMAN SAĞIROĞLU 

     İSVİÇRE dönüşüyle birlikte bir gün izin yapıp, aileleriyle hasret gideren Beşiktaşlı futbolcular, Kore hazırlıklarına dün başladı. Oynayacakları Barış Kupası için yarın yola çıkacak olan Siyah - Beyazlılar dün akşam Ümraniye Tesisleri'nde biraraya gelerek çalışmalara başladı. Antrenmana İtalya'da bulunan İlhan ve kaleci Cordoba dışında tüm takım katılırken, Gökhan takımdan ayrı düz koşu yaptı. 
     İKİ saat süren idmanın ilk 20 dakikasında kondisyon merkezinde çalışan Siyah - Beyazlılar daha sonra çift kale maç yapıp taktik çalıştılar. Antrenman öncesi Lucescu, Kore Televizyonu ile röportaj yaptı. Bugün çift idman yapacak olan Kartal'ın ceza ve prim sisteminin de Kore dönüşü belirleneceği öğrenildi. Bu arada Gökhan Keskin'in jübilesi 2 Ağustos'ta Trabzonspor ile oynanacak. 
     
Sergen zam istedi      BİLAL MEŞE 

     Yüzde 100 artış 
     BEŞİKTAŞ'IN şampiyonluğunda önemli katkısı bulunan Sergen Yalçın, yönetimden yüzde 100 zam istedi. Geçen yıl maç başına 30 bin dolar alan futbolcunun, performansını ve takım içinde kendisinden daha fazla alan oyuncuları örnek göstererek, bu paranın 60 bin dolara çıkarılmasını talep ettiği öğrenildi. Siyah - Beyazlı yönetim ise süper solağın bu isteğini değerlendirmeye alacak. 
     
     Bilgili belirleyecek 
     SEZON başında üç yıllık boş mukaveleye imza atan Kaptan Tayfur'un parasını da Başkan Serdar Bilgili belirleyecek. Önceki dönemde yarısı garanti, kalanı maç başına olmak üzere 750 milyar lira alan Siyah - Beyazlı futbolcunun bu rakamının 1 trilyon 200 milyar liraya kadar çıkacağı öğrenildi. Bu da yarısı garanti, kalanı da maç başına olarak futbolcuya ödenecek. 
     
Ramazan 300 milyar      KARTAL'IN anlaşma sağladığı Altay'ın kalecisi Ramazan'ın bonservisi de alındı. İzmir ekibinin Başkanı Ahmet Taşpınar ile görüşen Beşiktaş 2. Başkanı Hüsnü Güreli, 300 milyar liraya anlaşma sağladı. Taşpınar, "Ramazan'a, Beşiktaş'ta başarılar diliyorum. Gitmek isteyen bir oyuncuyu tutamazdık" diye konuştu. Ramazan'ın işini bitiren Kartal'ın Göksel'i gözden çıkırdığı öğrenildi. 
     

</TEXT>
</DOC>
