<DOC>
<DOCNO> 158192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/yazar/yilmaz.html </URL>
<DATE> 2003/05/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bilderberg temsilcisi Suna Kıraç 
</HEADLINE>
<TEXT>

     Bu yılki Bilderberg toplantılarının adresi, 1877'de 5 dünya zenginin kurduğu 'Yuvarlak Masa' ile kesişti. Filistin'de Yahudilerin anavatanının kurulmasına destek kararı alındığı iddia edilen Paris yakınlarındaki 1919 Versailles Barış Konferansı'ndan sonra, yine aynı yerde, bu kez Trianin Oteli'nde, Ortadoğu'nun geleceğini tartışan Bilderbergciler, "Türkiye Forumu" düzenlediler. 
     Bilderberg ile basın yakından ilgileniyor çünkü gizli, çünkü dünyaya yön verenler burada ve karar alıyorlar 
     Geçen yıl Koç Topluluğu'nun tepe yöneticisi Bülent Özaydınlı, emekli Büyükelçi Özdem Sanberk ve 3 Kasım seçimleri öncesi siyasi geleceğine umut bağlanan Kemal Derviş, Bilderberg'in Türkiye katılımcılarıydı. 
     TBMM'de tezkereye hayır oyu vererek ABD'li dostlarını küstüren CHP milletvekili Derviş'in kulakları burada neler duymuştu öğrenemedik. 
     
     Beyazıt 20 yıl sürdürdü 
     Konferansa katılan isimleri kim belirliyor Bilderberg'in 20 yıl Türkiye Masası Başkanlığı'nı, Türkiye'ye gelen ABD Savunma Bakan Yardımcısı Paul Wolfowitz'i evinde verdiği davette zenginler kulübü ile bir araya getiren Selahattin Beyazıt yürüttü. Bundan 5 yıl önce Beyazıt'ın yerini Vehbi Koç'un kızı Suna Kıraç devraldı. 
     Kurucusu olduğu Türk Eğitim Gönüllüleri Vakfı'nda da görüldüğü gibi geleceğe yatırım yapan iş kadını Kıraç rahatsızlanınca, organizasyonla ne ölçüde ilgilendi onu bilemem. Söyleyebileceğim, eşi İnan Kıraç'ın aynı organizasyon içinde olmadığı. Açıkçası çok tartışılan Bilderberg toplantılarının Türkiye sekreteryasını, Suna Hanım'ın sekreteri Ender Hanım'dan başkası yürütmüyor olabilir. 
     
     AKP "teması" seçti 
     Bu yıl düzenlenen Bilderberg'e katılan Devlet Bakanı Ali Babacan'ın ismi nasıl belirlendi 
     Başbakan Tayyip Erdoğan'ın ABD ve KKTC diplomasisini yürüten Danışmanı Cüneyd Zapsu'ya yakın kaynaklar Akşam gazetesi Güler Kömürcü , Babacan isminin bizzat kendisi tarafından Bilderberg'e iletildiğini kaydediyorlar. 
     Hem Zapsu'ya, hem de Erdoğan'a yakın bir başka kaynaktan da dün Fatih Altaylı'nın belirttiği gibi asıl davetlinin Erdoğan olduğunu öğreniyorum. 
     Bilderberg'in genel sekreteri Zapsu'nun arkadaşıymış ve daveti bizzat Zapsu'ya iletmiş. Yolsuzluk, demokrasi, din alanlarında araştırmaları ile kamuoyu oluşturan TESEV'in Direktörü Sanberk'i de konferansa davet eden, Bilderberg'in İngiliz bankacı sekreteri Martin Taylor'dan başkası değil. 
     Türkiye - Irak krizi sırasında gerek Türkiye'de, gerekse de Washington'da yaptığı görüşmelerle Wolfowitz'i izleyen, merkez sağ siyasetin yedeğindeki isim Mehmet Ali Bayar'ın da bu toplantıya gitmesi sağlandı. 
     AKP çevrelerinin Siyonist işbirliği olarak yorumladığı Bilderberg toplantısına katılmayan Erdoğan, yine aynı uzaklıkta gördükleri Rotary konferansında bulunabiliyor. 
     AKP ince bir siyasi risk değerlendirmesi yapıyor. Ülke içinde kucaklaşıyor, dışında teması kesmiyor 
     
     İkinci toplantı Türkiye'de 
     Bilderberg'in geçmişinde Türkiye'nin bana göre ilginç bir önemi var. Servetleri 2000 başında 3 trilyon dolar civarında tahmin edilen Avrupalı Rotschild hanedanının öncülüğünde 1954'de kuruldu ve uluslarötesi seçkinlere ev sahipliğini SS - Nazi Hollanda Kralı Bernhard'ın oteli Bilderberg yaptı. 
     Bilderberg konferanslarının ikincisi, 1959'da Yeşilköy Çınar Oteli'nde gerçekleşiyor. Türkiye'deki ikinci toplantı Süleyman Demirel ve Bülent Ecevit'in katıldığı 1975 yılında Çeşme Altınyunus Oteli'nde gerçekleşiyor. 
     1990'lı yıllarda Mesut Yılmaz, İsmail Cem, Cem Boyner, Rahmi Koç, Meral Gezgin Eriş, Muharrem Kayhan, Gazi Erçel, Uğur Bayar gibi ya bir partinin, ya bir sivil toplum örgütünün, ya da büyük bir holdingin başkanı Bilderbergci oluyor. Nuri Çolakoğlu, Metin Toker gibi gazeteciler de katılıyor ama "gizlilik kuralı" gereği toplantıda konuşulanlar kamuoyuyla paylaşılmıyor. 
     Bilderbergciler arasında Amerikan ve İngiliz politikacıları, Müslüman ülke Malezya'nın Başbakanı Mahattir Mohammed de yer alıyor. Bilderberg'e bu yıl Türkiye Başbakanı ile ABD Başkanı teşrif edemedi velhasıl. Her iki liderin de geleceğine bakacağız. 
     
     

</TEXT>
</DOC>
