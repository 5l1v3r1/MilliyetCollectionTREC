<DOC>
<DOCNO> 170138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/spor/spo10.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Moreno’ya yumurta 
</HEADLINE>
<TEXT>

Dünya Kupası’nı unutmayan İtalyan taraftarlar Ekvatorlu hakemi taciz ettiler 
     Ferrara’da kargaşa 
     DÜNYA Kupası finallerinin ikinci turunda uzatmada yediği altın golle ev sahibi ülkelerden Güney Kore’ye yenilen İtalya, bu başarısızlığın nedeni olarak gördüğü Ekvatorlu hakem Byron Moreno’yı unutmadı. İtalya’nın kuzeyindeki Ferrara kentinde düzenlenen 7’şer kişi ile oynanan özel bir turnuvayı yönetmek için çağrılan Moreno, sahaya çıkar çıkmaz yumurta yağmuruna tutuldu. 
     
     Yüzüne isabet etti 
     TRİBÜNDEKİ 5 bin kadar İtalyan tarafından ıslıklanan ve küfürlere maruz kalan Moreno’nun, atılan yumurtalardan birinin yüzüne gelmesi sonucu hemen soyunma odasına götürüldüğü bildirildi. 25 dakika geç başlayan turnuvada final maçını yönetmesi için Moreno’nun 5 bin dolar aldığı belirtildi. Ekvatorlu hakeme, geçen kış bir karnavalda yine bir İtalyan yumurta atmıştı. 
     

</TEXT>
</DOC>
