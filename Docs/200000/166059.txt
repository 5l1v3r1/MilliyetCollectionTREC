<DOC>
<DOCNO> 166059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sontur02.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar'da çifte cinayet.. 
</HEADLINE>
<TEXT>

     Üsküdar'da 2 genç, vücutlarının çeşitli yerlerinden bıçaklanarak öldürüldü. 
     Acıbadem Caddesi Berk Sokak'taki Bahar Apartmanı'nın giriş katından gelen sesleri duyan vatandaşlar, durumu polise bildirdi. 
     Eve giden polislerce yapılan araştırmada, Yaşar Onur Öğüt 18 evin bahçesinde, Mert Zümrüt Yaprak 18 ise ev içerisinde bıçaklanarak öldürülmüş halde bulundu. 
     Gençlerin cesetleri üzerinde yapılan incelemede, Öğüt'ün bıçakla boynunun kesildiği, ayrıca diz, dirsek, sırt, ayak ve ellerinden yerinden yaralandığı, Yaprak'ın da vücudunun 5 ayrı yerinden bıçaklandığı belirlendi. 
     Evin içinde ve kapısı önünde parmak izi incelemesi yapan polis ekipleri, gençlerin öldürüldüğü yere yaklaşık 15 metre uzaklıkta kan izlerine rastladı. Gençleri öldüren kişi ya da kişilerle ilgisi olabileceği ihtimali nedeniyle, bu kan örnekleri incelenmeye alındı. 
     Gençlerin cesetleri, polisin olay yerindeki incelemeleri sonrası Haydarpaşa Numune Hastanesi morguna kaldırıldı. 
     Polis, olay sonrası kaçan saldırgan ya da saldırganların kimliklerinin belirlenmesi için çalışmalarını sürdürüyor. 
     
</TEXT>
</DOC>
