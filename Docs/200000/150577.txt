<DOC>
<DOCNO> 150577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/ekonomi/eko05.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveytli Alshaya, 40 ünlü marka getirecek 
</HEADLINE>
<TEXT>

Top Shop ve Starbucks'ı Türkiye'ye getiren Kuveytli Alshaya Grubu, dünyaca ünlü 40 markayı daha pazara sokmaya hazırlanıyor 
     ŞULE YÜCEBIYIK 

     Lisansını Sabancı Holding'ten aldığı Top Shop mağazalarıyla Türkiye'ye giren Kuveytli Alshaya Grubu, tüketiciyi giyim, gıda ve kozmetik alanında ünlü markalarla tanıştıracak. Türkiye'deki en büyük ikinci Kuveyt yatırımı olan Alshaya'nın Türkiye lisansörü Shaya AŞ'nin Genel Müdürü Işık Keçeci Aşur, ünlü 40 markayı getirmeyi hedeflediklerini söyledi. 
     Aşur "Kozmetikte İngiliz Body Shop, aksesuarda Claire's, giyimde Next ve oyuncakta Bear Factory yakında pazardaki yerini alacak" dedi. 
     Alshaya Group'un Türkiye'ye özel bir önem verdiğini anlatan Aşur, "200 kişilik bir satış ordusu kurduk. Her kesime hitap edeceğiz" dedi. 
     
     Piyasa açılacak 
     Krizlerin ve savaşın yarattığı belirsizliğin, sektörü olumsuz etkilediğini anlatan Aşur, "Perakende sektörünün dibe vurdu ama yakın gelecekte, ekonominin iyiye gideceğini düşünüyoruz ve yatırımları uzun vadeli düşünüyoruz" diye konuştu. Aşur, tüm mağazaları kendi sermayeleri ile açacaklarını, başka girişimcilerde işbirliği yapmayı düşünmediklerini söyledi. 
     Alshaya Group, büyük bölümü İngiliz ve ABD kökenli olan 40 global markanın Ortadoğu'daki temsilcisi. Grubun, Ortadoğu ülkelerinde 100'ün üzerinde mağazası bulunuyor. 
     


SİYASET 




























</TEXT>
</DOC>
