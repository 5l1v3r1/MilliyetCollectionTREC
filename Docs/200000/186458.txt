<DOC>
<DOCNO> 186458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sonspo04.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum, oyuncu değişiklikleriyle kazandırıyor... 
</HEADLINE>
<TEXT>

     Ligde sezonun ilk 8 haftasında rakip sahalarda yaptığı maçların hepsinden puanla ayrılan Fenerbahçe'ye, son 2 deplasman maçında teknik direktör Christoph Daum'un ikinci yarılarda yaptığı oyuncu değişiklikleri galibiyeti getirdi. 
     Sarı-lacivertli takım, geçen hafta cezası nedeniyle Gençlerbirliği ile İzmir'de yaptığı maçı ikinci yarıda oyuna dahil olan Serhat ve dün akşamki Konyaspor maçında da yine ikinci yarıda oyuna giren Rebrov'un golleriyle kazandı. 
     Gençlerbirliği ile yapılan zorlu maçın 56. dakikasında oyuna giren Serhat, başabaş giden maçın 82. dakikasında attığı golle sarı-lacivertli ekibe galibiyeti getirdi. Serhat'a gol pasını ise kendisiyle aynı dakikada oyuna dahil edilen Yusuf verdi. 
     Konyaspor karşısında ise 73. dakikada sezon başında gönderilmesi gündeme gelen ancak kulüp bulunamayan Rebrov ve Yusuf'u oyuna dahil eden Daum, isabetli tercihiyle yine kazandı. Fenerbahçe, Rebrov'un 77 ve 80. dakikalarda attığı 2 golle Konyaspor deplasmanında kazanmasını bildi. 
     
     GOLLER, İKİNCİ YARIDA GELİYOR 
     Fenerbahçeli futbolcular, ligin ilk 8 haftalık bölümünde gollerin çoğunluğunu ikinci yarılarda attı. 
     Sarı-lacivertlilerin rakip filelere gönderdiği toplam 20 golün 13'ü ikinci yarılarda, 7'si ise ilk yarılarda atıldı. 
     
</TEXT>
</DOC>
