<DOC>
<DOCNO> 154702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/guncel/gun03.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çürük dişi ağrımasa Selami de ölecekti .. 
</HEADLINE>
<TEXT>

84 çocuğa mezar olan okulda okuyan Selami, dişi ağrıdığı için eve gönderildi 

O gece deprem oldu. Çürük dişi Selami'yi kurtardı ama kardeşi enkazda öldü 
     ERCAN ARSLAN,SERHAT OĞUZ 

3. kattan kazan dairesine düştü      Yas içindeki Gökçeli'de 6 çocuk son yolculuklarına uğurlandı. Selami'nin dışında, enkazdan sağ olarak çıkan ya da çıkarılan 5 çocuk var. Şimdi aileler, korkunç anları bir türlü unutamayan çocukların korkularını üzerinden atmasına yardımcı olmaya çalışıyor. 2 - B sınıfı öğrencisi Mahsun Sönmez de üstte o çocuklardan biri... Deprem anında 3. kattan kazan dairesine düştüğü için kolayca kurtarılmış. Ancak başı yere çarpan Mahsun, hayati tehlikeyi atlatmasına rağmen, şuurunu zaman zaman kaybediyor. 
     
     Gökçeli mezrası, Bingöl'ün merkezine yaklaşık 30 kilometre uzaklıkta, kışları yol vermeyen bir tepenin eteğinde... Mezra, Sönmez soyadını taşıyan ve birbirleriyle akrabalık bağı bulunan beş aileden oluşuyor. Bu mezradan 12 çocuk Çeltiksuyu'nda eğitimlerini sürdürüyordu. Deprem felaketinde 12 öğrenciden 6'sı hayatını kaybetti. Gökçelilerin acısını biraz olsun hafifleten, 10 yaşındaki Selami'nin şans eseri kurtulması. Mezrada bulduğumuz 2 - A sınıfı öğrencisi Selami h l olayın şokunu yaşıyor. Selami, kardeşinin ölümünden sonra hayatını kurtaran diş ağrısını hissetmiyor bile. Babasıysa şunları söylüyor 
     
     'OKULA BIRAKACAKTIM' 
     "Selami, pazartesi gününden beri diş ağrısı çektiği için öğretmeni Bahar Hanım'dan izin istemiş. Evimiz uzak olduğu için, buraya gelecek araç da bulunmadığından, öğretmeni bunu kabul etmemiş. Sonunda çarşamba günü 'Ağrımdan ölüyorum' deyince, öğretmeni müdürle konuşmuş, ben de gidip Selami'yi aldım. Sağlık ocağına götürüp tekrar okula bırakacaktım. Ancak ocak kapandığı için okula götürmedim. Gece evde kaldı. Sabahleyin okulun yıkıldığını duydum. Selami kurtuldu diye seviniyorduk ama 8 yaşındaki İlhami'nin ölüm haberi geldi. Allah hiç değilse birini bağışladı diye şükrediyorum." 
     
     

</TEXT>
</DOC>
