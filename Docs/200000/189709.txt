<DOC>
<DOCNO> 189709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sonspo22.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BURSASPOR 2 - FENERBAHÇE 2 
</HEADLINE>
<TEXT>

     Hagi'li Bursaspor konuk ettiği Fenerbahçe'yle yenişemedi 2-2. Hooijdonk'la öne geçen Fenerbahçe, Yakup ve Okan Yılmaz'ın gollerine engel olamazken, Hollandalı yıldız son dakikalarda yine sahneye çıktı ve takımına beraberliği getirdi. 
     Karşılaşmaya evsahibi Bursaspor oldukça hızlı başladı. Rakibine orta alanda baskı kuran yeşil-beyazlı takım, ilk 30 dakikada topa daha fazla sahip oldu. Kanat organizasyonlarıyla Fenerbahça kalesine gitmeye çalışan Bursaspor, Okan ve Erman ile bulduğu net pozisyonlardan yararlanamadı. 
     Konuk Fenerbahçe ise ilk bölümlerde Bursaspor'un baskısını kırmakta zorlandı. Yaklaşık 25 dakika rakip kaleye gitmekte dahi zorlanan sarı-lacivertli ekip, 28. dakikada Van Hooijdonk ile bulduğu golle rahatladı. 
     Karşılaşmanın ilk tehlikeli atağını 5. dakikada Bursaspor gerçekleştirdi. Tamer'in sağ kanattan ceza alanına gönderdiği topu Ganea kafayla indirdi. Pozisyonu iyi izleyen Erman'ın uçarak kafa vuruşunda, top yandan az farkla auta çıktı. 
     7. dakikada Frasineanu'nun pasıyla sol kanattan ceza alanına giren Okan'ın çaprazdan sert şutunda, kaleci Recep'e çarpan top, kaleye doğru yöneldi. Tomas, topu son anda çizgi üzerinden uzaklaştırdı. 
     9. dakikada Yakup'un ceza alanı çizgisi üzerinden kaleye gönderdiği top, kaleci Recep'ten döndü. Ganea'nın yeniden kaleye yolladığı topu Recep, son anda tokatlayarak kornere çeldi. 
     20. dakikada Frasineanu'nun pasıyla Ganea sol kanattan ceza alanına girdi. Bu oyuncunun sol kanattan sert şutunda, top kaleci Recep'te kaldı. 
     21. dakikada Fenerbahçe ilk ciddi atağını gerçekleştirdi. Selçuk'un yaklaşık 20 metreden kaleye gönderdiği top, kaleci Vintila'da kaldı. 
     28. dakikada Fenerbahçe öne geçti. Petkov'un sağ kanattan kullandığı köşe atışında, ön direğe gelen topu Selçuk kafayla kaleye gönderdi. Vintila'nın son anda tokatladığı top, üst direğe çarptıktan sonra Van Hooijdonk'un önüne düştü. Hollandalı yıldız futbolcu topu plase bir vuruşla filelere gönderdi 1-0. 
     32. dakikada Yakup'un sağ kanattan orta şut karışımı vuruşunda, üst direğe çarpan top auta çıktı. 
     34. dakikada Frasineanu'nun sağ kanattan kullandığı köşe atışında, penaltı noktası üzerine gelen topu Okan kaleye gönderdi. Top az farkla auta çıktı. 
     Kalan dakikalar başka gol getirmedi ve konuk Fenerbahçe ilk yarıyı 1-0 önde bitirdi. 
     
     İKİNCİ YARI 

     Karşılaşmanın ikinci yarısına da hızlı başlayan ekip Bursaspor oldu. Orta alan üstünlüğünü elinde tutan yeşil-beyazlı ekibin, atakları 56. dakikada sonuç getirdi. Yakup ile önce beraberliği yakalayan Bursaspor, 78. dakikada da Okan ile öne geçti. 
     Konuk Fenerbahçe ise ikinci yarının başlarında Bursaspor karşısında istediği futbolu oynayamadı. Fenerbahçe, 88. dakikada Van Hooijdonk ile beraberliği yakaladı. 
     54. dakikada Rebrov'un kullandığı köşe atışında, penaltı noktası üzerine gelen topa, Luciano kafayla vurdu. Top üstten auta çıktı. 
     56. dakikada Bursaspor beraberliği yakaladı. Sağ kanattan hızla hareketlenen Tamer, topu ceza alanı içine gönderdi. Pozisyonu iyi izleyen Yakup'un kafa vuruşunda, top kaleci Recep'in solundan filelere gitti 1-1. 
     66. dakikada Rebrov'un ara pasıyla ceza alanına giren Tuncay, topa sert vurdu. Açıyı iyi kapatan kaleci Vintila, topu ayağıyla çeldi. 
     67. dakikada Tuncay'ın ceza alanının dışından kaleye gönderdiği topu, Vintila son anda yumrukla uzaklaştırdı. 
     78. dakikada Bursaspor öne geçti. Hızlı gelişen atakta sağ taraftan Tamer, topu bekletmeden sol taraftan hareketlenen Okan'ın önüne aktardı. Okan'ın kafa vuruşunda, top yere çarparak filelere gitti 2-1. 
     88. dakikada Fenerbahçe beraberliği yakaladı. Sağ kanattan hızla hareketlenen Serhat, topu ceza alanı içine ortaladı. İyi yükselen Van Hooijdonk'un kafa vuruşunda, yere çarpan top filelerle buluştu 2-2 ve karşılaşma bu sonuçla sona erdi. 
     MAÇIN KARNESİ 
     

BURSASPOR 2 - FENERBAHÇE 2 Stat Atatürk Hakemler İsmet Arzuman xxx, Koray Gencerler xxx, Adil Sinem xxx Bursaspor Vintila xxx, Miu Ilie xx, Erman x Dk. 40 Egemen xx , Mustafa xx, Ganea xx, Okan xx, Orhan xx Dk. 68 Veysel xx , Tamer xxx, Frasineanu xxx, Yakup xxx Dk. 68 Mehmet xx , Serkan xx Fenerbahçe Recep xx, Fatih xx, Luciano xx, Tomas xx, Petkov xx, Ümit x Dk. 62 Yusuf x , Selçuk xx Dk. 62 Kemal xx , Rebrov xxx Dk. 78 Semih x , Tuncay xx, Van Hooijdonk xx, Serhat xx Goller Dk. 28 ve 88 Van Hooijdonk, Dk. 56 Yakup, Dk. 78 Okan Sarı Kartlar Dk. 40 Selçuk, Dk. 71 Tomas Fenerbahçe      
</TEXT>
</DOC>
