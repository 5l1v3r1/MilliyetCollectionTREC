<DOC>
<DOCNO> 167322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo09.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor kombine biletleri satışa çıkıyor... 
</HEADLINE>
<TEXT>

     Birinci Süper Lig'in yeni takımlarından Konyaspor, 2003-2004 futbol sezonunun kombine biletlerini 7 Temmuz Pazartesi günü satışa çıkarıyor. 
     Kulüp başkanı Mehmet Köseoğlu, kulüp binasında düzenlediği basın toplandısında, iyi transferler yapılabilmesi için büyük maddi güce ihtiyaç olduğunu söyledi. 
     Bu çerçevede Konyaspor'a gelir sağlayacağını düşünerek kapalı, maraton ve yeşil tribün adıyla 3 ayrı kombine bilet bastırdıklarını belirten Köseoğlu, biletlerin 7 Temmuz Pazartesi günü 6 ayrı noktada satışa sunalacağını bildirdi. 
     Kapalı tribün kombine biletinin 400, maraton tribününün 250 ve ve yeşil tribünün de 200 milyon lira olarak belirlediğini ifade eden Köseoğlu, ''Biletler kulüp muhasebe servisinden nakit ya da kredi kartıyla, diğer satış noktalarından ise nakit ödeme karşılığında alınabilecek'' dedi. 
     Köseoğlu, bu yıl gelir sağlamak ve taraftarları tribüne çekmek amacıyla daha fazla sayıda kombine bilet bastırdıklarını vurgulayarak, ''Kombine bilet satışından yaklaşık 1.5 trilyon lira gelir hedefliyoruz. Taraftarlarımızın kombine biletlere ilgi göstermesini istiyoruz'' diye konuştu. 
     Köseoğlu, Kontur Turizm'in de Konyaspor'un 2003-2004 futbol sezonu boyunca ihtiyacı olan tüm malzeme ve ulaşım masraflarını üstlendiğini kaydetti. 
     
</TEXT>
</DOC>
