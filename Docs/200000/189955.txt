<DOC>
<DOCNO> 189955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sonspo27.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Mitroviç'le yollarını ayırdı 
</HEADLINE>
<TEXT>

     Elazığspor Kulübü Basın Sözcüsü Orhan Zırhlıoğlu, teknik direktör Milorad Mitroviç'in görevine son verdiklerini belirterek, Elazığspor için her şeyin en iyisini yapmaya çalıştıklarını söyledi. 
     Zırhlıoğlu, yönetim kurulunun aldığı ortak kararla, Mitroviç'in görevine son verdiklerini ifade ederek, takımı Denizlispor maçına yardımcı Antrenör Ömer Faruk Gökçe'nin çalıştıracağını bildirdi. 
     Zırhlıoğlu, ''Son haftalarda başarısız sonuçlar alındı. Beklentilere cevap alamadık. Bu nedenlerden dolayı Mitroviç'in görevine son verme kararı aldık. Elazığspor için her şeyin en iyisini yapmaya çalışıyoruz. Yeni teknik direktör konusunda görüşmelerimiz devam ediyor'' diye konuştu. 
     
</TEXT>
</DOC>
