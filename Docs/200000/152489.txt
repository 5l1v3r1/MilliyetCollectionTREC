<DOC>
<DOCNO> 152489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/siyaset/siy05.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi'nin 41. yıldönümü töreninde tartışılan çağrı 
</HEADLINE>
<TEXT>
YAŞ kararları yargı denetimine açılsın 
Sezer'in başkan olduğu dönemlere atıfta bulunan Anayasa Mahkemesi Başkanı Bumin Cumhurbaşkanı'nın yetkilerinin de daraltılmasını istedi 
     ANKARA Milliyet 

     Resepsiyon krizinin tarafları, Anayasa Mahkemesi'nin 41. yıldönümü töreninde buluştu. Soğuk bir havada geçen törende Anayasa Mahkemesi Başkanı Mustafa Bumin, daha önce AKP ile Genelkurmay arasında gerginliğe neden olan Yüksek Askeri Ş ra YAŞ kararlarının yargı denetimine açılmasını, Cumhurbaşkanı'nın yetkilerinin de daraltılmasını istedi. Konuşmasında "laiklik vurgusu" yapmayan Bumin, "H kim ve savcıları, idarenin uzmanlarından önemsiz iş yapıyor gören, AB'ye üye ülkeler bir yana, Macaristan ve KKTC h kimlerinin sahip olduğu olanaklardan dahi yoksun kılan zihniyetle hukuk devleti gerçekleştirilemez" dedi. 
     AKP'nin, Erdoğan'a başbakanlık yolunu açmak için yaptığı yasal düzenlemeleri de eleştiren Bumin, şunları söyledi "Sadece belirli bir zamanda çoğunluğa dayanılarak çıkarılan yasalar, kamu vicdanında olumsuz tepkiler yaratır. Hukuk devletinin öğeleri arasında yasaların kamu yararı ilkesini gözetmesi ilkesi de vardır." 
     Sezer'in, Anayasa Mahkemesi Başkanı iken yaptığı konuşmaya atıfta bulunan ve buna gönülden katıldığını vurgulayan Bumin, "Cumhurbaşkanı'nın yetkileri azaltılmalı, Anayasa Mahkemesi, Askeri Yargıtay, Askeri Yüksek İdare Mahkemesi, H kimler ve Savcılar Yüksek Kurulu üyeleri ve Yargıtay Başsavcısı'nı seçme yetkisi kaldırılmadır" dedi. 
     

</TEXT>
</DOC>
