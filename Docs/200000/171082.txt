<DOC>
<DOCNO> 171082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/spor/spo09.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Armstrong farkı 
</HEADLINE>
<TEXT>

   Son dört yılın galibi, Fransa Bisiklet Turu'nda yeni bir zafer için geri sayıma şimdiden başladı 
   
   FRANSA Bisiklet Turu'nda geride kalan 15 etabın ardından pedallar dünü dinlenerek geçirirken, lider Lance Armstrong da tarihi başarı için geri saymaya başladı. Alp ve Pirene dağlarındaki etaplar sonrası en yakın rakibi Alman Jan Ullrich'in 1 dakika yedi saniye önünde bulunan Armstrong, birer dağ ve zamana karşı yarışın da bulunduğu son beş etapta pozisyonunu koruduğu takdirde, turu beş kez kazanan tarihteki beşinci isim olacak. 
   SON dört yılın galibi Armstrong, bu yıl 27 Temmuz'da yine Paris'te tamamlanacak turu kazanırsa J.Anquetill, B.Hinault, E.Merckx ve M.Indurain'i yakalayıp "yaşayan efsane" olacak. Armstrong, Ullrich, Kazak Vinokourov, İspanyol Zubeldia ve Mayo'ya dün kan dopingi testi de uygulandı. Bu arada İtalyan bisikletçi Filippo Simeoni, kendisini "yalancılıkla" suçlayan Armstrong aleyhine 100 bin euroluk tazminat davası açtığını açıkladı. 
   
   
</TEXT>
</DOC>
