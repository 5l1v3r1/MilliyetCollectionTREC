<DOC>
<DOCNO> 154240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sonspo05.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivaslı bayanlardan Sivasspor'a gece... 
</HEADLINE>
<TEXT>

     Sivas'ta, 6 siyasal partinin kadın kollarının düzenlediği ''Sivasspor Gecesi'', Sivas Ticaret ve Sanayi Salonun'da yapıldı. 
     Ev hanımı Fadime Arslan, konuyla ilgili A.A muhabirine yaptığı açıklamada, Sivasspor'un, İkinci Lig A Kategorisi'nde kenti iyi bir biçimde temsil ettiğini söyledi. 
     Sivaslı bayanlar olarak takıma destek vermek istediklerini belirten Arslan, şöyle konuştu 
     ''Siyasi partilerin kadın kolları temsilcileriyle görüştüm ve hayata geçirdim. Geceyi AK Parti, DYP, CHP, Genç Parti ve BBP kadın kolları komisyonları ile birlikte hazırladık. Amacımız Sivasspor'a küçük de olsa katkıda bulunmak. Bize destek veren herkese teşekkür ediyorum'' Gecede, Sivasspor için hediye çekilişlerine de yer verilirken, bayanlar da Sivasspor gecesinde gönüllerince eğlendi. 
     Sivas Valisi Hasan Canpolat'ın da katıldığı geceden elde edilecek gelirin tamamı Sivasspor'a verilecek. 
     




</TEXT>
</DOC>
