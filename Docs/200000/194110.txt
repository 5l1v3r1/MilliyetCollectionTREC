<DOC>
<DOCNO> 194110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/dunya/dun02.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusların yüzde 42'si h l komünist 
</HEADLINE>
<TEXT>

      MOSKOVA Milliyet 

   
   Rusya'da iktidarın komünist geçmişin izlerini silmek amacıyla başlattığı kampanyayla devrim yıldönümünün adını "Uzlaşma Günü" olarak değiştirmesine karşın, Ekim Devrimi'nin 86. yıldönümü nedeniyle dün Moskova'da düzenlenen gösterilere binlerce komünist katıldı. Komünist Parti lideri Gennadiy Züganov, Rusya'nın yolsuzluk, mafya ve AIDS'in yayılma oranında ilk sıralarda yer aldığını söyledi. Ünlü devrimci Che Guevera'nın kızı Aleida Guevera'nın da katıldığı gösteride, "Yaşasın Küba" sloganları atıldı. Bu arada Rus halkının "devrimci" duygularından çok fazla bir şey kaybetmediği de ortaya çıktı. Ekim Devrimi ile ilgili anketlerde halkın yüzde 42'si, "Bugün olsa yine Bolşevikleri desteklerdik" dedi. Halkın yüzde 32'lik kesimi de devrimin Rusya'nın gelişmesine katkıda bulunduğu görüşünde. 
   
   
   
   
   
</TEXT>
</DOC>
