<DOC>
<DOCNO> 162305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sontur05.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükçekmece'de galerici öldürüldü... 
</HEADLINE>
<TEXT>

     Büyükçekmece'de otomobil galericiliği yapan bir kişi öldürüldü. 
     34 JU 493 plakalı Mercedes marka otomobiliyle seyir halinde olan Hasan Sarıbekiroğlu 41 , E-5 Karayolu kenarındaki AK Parti Büyükçekmece İlçe Başkanlığı önünde durdu. 
     Bu sırada koşarak otomobilin yanına gelen 2 kişi, Sarıbekiroğlu'na silahlı saldırıda bulundu. Saldırıda kafası ve boynuna kurşunlar isabet eden Sarıbekiroğlu, olay yerinde hayatını kaybetti. 
     Olayın ardından yaya olarak ara sokağa giren saldırganlar, daha sonra plakası alınamayan bir otomobile binerek kaçtılar. 
     Çevreden gören vatandaşların durumu bildirmesi üzerine olay yerine gelen polislerce yapılan incelemede, Hasan Sarıbekiroğlu'nun otomobilinin çevresinde 7 adet boş kovan bulundu. 
     Beylikdüzü'nde oturduğu ve 1 yıl önce eşinden boşandığı belirtilen Sarıbekiroğlu'nun yanındaki cep telefonu da, incelenmek üzere polislerce alındı. 
     Katillerin yakalanması amacıyla başlatılan çalışmalar sürüyor. 
     
</TEXT>
</DOC>
