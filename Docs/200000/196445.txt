<DOC>
<DOCNO> 196445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/dunya/dun02.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Songül Çabuk, Bush'a, 'Irak'tan çıkmayın' dedi 
</HEADLINE>
<TEXT>

   Beyaz Saray'daki Oval Ofis'te yapılan görüşme sırasında ABD Başkanı George W. Bush, Dr. Raja Habib Kusai solda ve Songül Çabuk'un arasına oturdu. 
      DIŞ HABERLER SERVİSİ 

   
   ABD Başkanı George W. Bush, geçtiğimiz pazartesi günü Iraklı kadın liderleri Beyaz Saray'da kabul etti. 
   Oval Ofis'te gerçekleşen görüşmeye, aralarında Geçici Yönetim Konseyi'nin tek Türkmen üyesi Songül Çabuk, savaş sonrası Irak'ta kadın sağlığı konusunda önemli çalışmalar yürüten Dr. Raja Habib ve Iraklı Kürt lider Celal Talabani'nin yeğeni Ala Tahsin Talabani'nin de bulunduğu 5 Iraklı kadın lider katıldı. 
   Samimi bir ortamda geçen görüşmede, Bush, kadın liderlere, Irak'ta istikrarı sağlayacak geçici bir hükümet kurulması beklenen 1 Temmuz tarihine kadar ABD askerlerinin ülkeden ayrılmayacaklarını söyledi. Aynı zamanda Irak Kadın Organizasyonu'nun kurucusu olan Çabuk da, Amerikan askerlerinin ülkeyi terk etmemesi gerektiğini belirterek, "ABD askerlerine ihtiyacımız var, çünkü şu anda bir ordumuz ve eğitimli polislerimiz yok" dedi. 
   
   
   
</TEXT>
</DOC>
