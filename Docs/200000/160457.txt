<DOC>
<DOCNO> 160457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/spor/spo02.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM AÇIKLANIYOR 
</HEADLINE>
<TEXT>

Fenerbahçe'de teknik direktör bilmecesi bugün çözülücek, yönetim kurulu yapacağı toplantının ardından daha önce prensipte el sıkışılan Alman hocayı göreve getirecek 
     MEHMET DEMİRCAN 

     Kaos bitiyor 
     FENERBAHÇE'DE aylardır süren teknik direktör kaosu bugün sona erecek. Yönetimin öğleden sonra yapacağı toplantıda büyük bir olasılıkla takımın başına Christoph Daum'u getirmesi bekleniyor. Sarı - Lacivertli yönetimin Daum ile üç yıllık sözleşme imzalayacağı ve Alman hocanın önceden kendilerine verdiği transfer listesiyle ilgili çalışmalara başlayacağı bildirildi. Bugün Avusturya'dan Almanya'ya geçecek olan Daum'un çarşamba günü İstanbul'a gelerek resmi sözleşmeye imza atacağı öğrenildi. 
     
     Daum'dan teselli 
     CHRİSTOPH Daum'un ise yakın çevresine "Ben Fenerbahçe'ye hiçbir şart koşmadım. Sadece transfer için tek yetkili olmam gerektiğini söyledim. UEFA'ya katılmak o kadar da önemli değil. Şimdi sadece ligi düşünerek hareket edebilirim. Daha konsantre ve daha uzun vaadede çalışmalarımızı yapabiliriz" dediği öğrenildi. Bu arada Daum'un takımı Austria Wien, Karnten'i 3-0 yenerek Avusturya Kupası'nı da kazandı. 
     
Rebrov'dan U dönüşüUkraynalı yıldız, Göztepe maçından sonra takımdan ayrılmaya karar verdi 
     YUSUF KOBAL 

     BİR süre önce Başkan Aziz Yıldırım ile özel bir görüşme yapan ve güven tazeleyen Rebrov, Göztepe maçı sonrası Türkiye'den ayrılma noktasına geldi. Bir yıl daha sözleşmesi bulunan Ukraynalı oyuncunun, takımının yediği gole neden olduğu için büyük rahatsızlık duyduğu, soyunda odasında arkadaşlarından tek tek özür dileği ifade edildi. 
     FENERBAHÇE'DE kalıp kalmama konusunda çelişki yaşayan Rebrov'un, takım içinde fazla yakınlık görememekten de şikayetçi olduğu kaydedildi. Tecrübeli oyuncunun, hafta içinde Aziz Yıldırım ile yeniden bir araya geleceği ve durumunu masaya yatıracağı belirtildi. Rebrov'un uyum sorunu nedeniyle geri dönmek istediği bildirildi. 
     
Delil toplanıyor      Çalışma başladı 
     SARI - Lacivertli kulüpte bu sezon yapılan bütün hakem hatalarının özel bir kasette toplanılması için çalışma başlatıldı. Kasette Fenerbahçe maçlarındaki hakem yanlışları, saha kapama ile verilen para cezaları mukayeseli olarak yer alacak. Kart pozisyonları, küfürlerden gelen anonslar ve cezalarla ilgili çifte standart ortaya konulacak. 
     
     MHK uyarılacak 
     HAZIRLANAN kaset ardından Futbol Federasyonu'na ve hakemlere gönderilecek. Fenerbahçe'nin hakkını sonuna kadar aramak için kolları sıvayan yönetim, gelecek yıla yönelik uyarılarda da bulunacak. Asbaşkan Murat Özaydınlı, "Yeni sezonda barış olsun istiyoruz. Temiz bir lig yaşanmasını temenni ediyoruz. Bu nedenle, bu hatırlatmayı yapacağız" dedi. 
     
Fenerbahçe sus pus      SEZONA şampiyonluk parolasıyla başlayan, bu hedeften kısa sürede düşerken, son maçında Göztepe ile berabere kalıp, UEFA Kupası'nda mücadele etme hakkını da kaçıran Fenerbahçe'de ağızları bıçak açmıyor. Ne yöneticiler, ne de futbolcular tek kelime konuşmazken, Sarı - Lacivertli ekipte adeta fırtına öncesi sessizliği yaşanıyor. 
     
'Ekmeğimizi kaybettik'      GANALI oyuncu Johnson, kötü gidişe herkesten çok kendilerinin üzüldüğünü söyledi. Tecrübeli yıldız, "Sıkıntıdan uyuyamıyoruz. İnsanlardan kaçar olduk. Bizler kazandıkça para alan kişileriz. Kaybedince maddi sorunlar yaşayacağımızı biliyoruz. Ekmeğimizden olduk. Kim başarısız bir sezon geçirmek ister. İnsan kendine kötülük yapmaz" dedi. 
     

</TEXT>
</DOC>
