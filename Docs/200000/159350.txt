<DOC>
<DOCNO> 159350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/ekonomi/eko06.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman Barajı şifrelendi 
</HEADLINE>
<TEXT>

Alman firması, parasını alamadığı gerekçesiyle bilgisayarları kilitledi 
     ARİF ARSLAN Batman DHA 

     Batman Barajı Hidroelektrik Santralı'nın yapımını üstlenen Alman Noel Şirketi, 1 milyon dolar alacağını tahsil edemediği gerekçesiyle şirketin bilsayarlarını şifre ile kilitleyip, kenti terketti. Şifreleme nedeniyle santralın üç ünitesinde de enerji üretimi durdu. 
     Bilgisayarların şifrelenerek kilitlenmesi nedeniyle Batman Barajı'nda enerji üretimi yapılamadığını söyleyen DSİ yetkilileri, bu nedenle Batman'ın bazı ilçeleri ile Şırnak ve Cizre'ye kesintili olarak elektrik verebildiklerini belirttiler. 
     Barajın yeniden elektrik üretimine başlaması için şifreyi çözmek üzere Türkiye Elektromekanik Sanayi uzmanları da yoğun çalışmalarını sürdürüyor. Uzmanlar bir yandan şifreyi çözmeye, bir yandan da Alman firması yetkililerine ulaşmaya çalışıyor. 
     

</TEXT>
</DOC>
