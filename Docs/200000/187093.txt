<DOC>
<DOCNO> 187093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur11.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere kararı Batılı basında yankı yaptı... 
</HEADLINE>
<TEXT>

     Irak'a asker gönderme kararı, Batılı basında yankı uyandırdı. Batılı gazeteler, asker gönderme kararının Mart tezkeresi nedeniyle bozulan Türkiye-ABD ilişkilerinin iyileştirilmesine katkıda bulunacağını belirtirken kararın ABD'nin Kuzey Irak'taki PKK unsurlarını yok etme güvencesini vermesinin ardından alındığına dikkat çekti. Türk halkının asker göndermeye karşı olduğunu kaydeden Batılı basın, Iraklı Kürtler ve Irak Geçici Hükümetinin olumsuz tavrına da işaret etti 
     
     FİNANCİAL TİMES "ABD KARARI KOLAYLAŞTIRDI" 

     Etkili Financial Times gazetesi, Irak'a asker gönderme kararını değerlendirirken bu kararın "ABD'nin Kürt asilerin kalıntılarının oluşturduğu tehditi yok etmeye yönelik ortak bir planı kabul ederek kolaylaştırdığı" yorumunu yaptı. 
     Gazete, Ankara'nın kararının, New York'ta yeni bir BM Güvenlik Konseyi kararının onaylanacağına ilişkin kuşkuların arttığı bir döneme denk düstüğüne dikkat çekerken ABD, artık ağırlığı Güvenlik Konseyi'nin desteğini sağlamaktan çok Türkiye ve Rusya gibi ülkelerle ikili bir anlaşmaya varmaya verdiğini öne sürdü. 
     
     NEW YORK TİMES "ERDOĞAN MART OLAYINI ÖNLEMEK İSTEDİ" 

     Başbakan Erdoğan'ın bu aşamada Parlamento'dan onay isteyerek geçen Mart'ta meydana gelen gelişmelerin tekrarlanmasını önlemek istediğini savunan New York Times ise, Türkiye'de birçok analistlerin Türk askerlerinin Amerikan kuvvetlerinin Sünni Müslüman Araplarından yoğun bir direnişiyle karşılaştığı Bağdat'ın küzeyindeki bölgeye konuşlandırılmasını beklediklerini kaydetti. Irak'a 6 bin asker gönderebileceği duyumlarını aktaran gazete, tezkerenin Türk Cumhuriyeti tarihinin 18'inci asker gönderme tezkeresi olduğuna da işaret etti. 
     
     LİBERATİON "KÜRT PARTİLERİ ANKARA'NIN NİYETİNDEN KAYGILI" 

     Fransız Liberation gazetesi de, Türk askerlerinin Amerikan askerlerine yönelik saldırıların yoğunlaştığı "Sünni Üçgen"de görev yapmasının öngörüldüğünü belirterek "Ancak bu kuvvetlerin geçmesi için Kürt bölgelerinde bir koridor gerekecek ve Kürt partileri Ankara'nın niyetleri konusunda kaygılanıyor" diye yazdı. 
     Irak Geçiçi Hükümetinin Türk askerlerine karşı çıktığını kaydeden gazete, Türkiye'de yapılan yeni bir anketin halkın yüzde 72.5'inin asker göndermeye karşı olduğunu gösterdiğini de belirtti. 
     
     IHT "ABD, MÜSLÜMAN ASRERİ ÇOK İSTİYOR" 

     Türkiye'nin Irak'a asker göndermesinin ABD ile ilişkilerini iyileştirmesine katkıda olacağını belirten İnternational Herald Tribune de, kararın Türkiye'nin ABD Dışişleri Bakanlığı Terörle Mücadele Dairesi Başkanı Cofer Black'ın ülkesinin PKK tehdidini yok edeceği güvence aldıktan sonra verildiğine dikkat çekti. Gazete, "Türkiye, NATO'nun tek Müslüman ülkesi ve Washington, Müslüman ülkelerinden kuvvetlerin Irak barış gücüne katılmasını çok istiyor" yorumunu yaptı. 
     
     GULF DAİLY NEWS "TÜRKLERİN ÇOĞU ASKER GÖNDERMEYE KARŞI" 

     Irak'a asker gönderme kararını değerlendiren Körfez gazetelerinden Gulf Daily News de, "Türklerin çoğu Irak'a asker gönderilmesine karşı ve geçen Mart ayında Parlamento hükümetin ABD kuvvetlerinin Irak savaşı öncesi Türkiye'ye konuşlanmasına ilişkin talebini reddetmişti" diye yazdı. 
     
</TEXT>
</DOC>
