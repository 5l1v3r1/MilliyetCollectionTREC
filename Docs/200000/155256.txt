<DOC>
<DOCNO> 155256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/yasam/yas00.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da çifte tinerci dehşeti 
</HEADLINE>
<TEXT>

Bir markete dalıp bedava bira isteyen tinerciler, karşı koyan bir kişinin yüzüne tiner döküp ateşe verdiler, bir kişiyi de bıçakla öldürdüler 
     YUNAS HAKAN GÜLER ,CEYHUN KÖSE Bursa DHA 

     İstanbul'da önceki gün bir yüzbaşının ölümüyle sonuçlanan tinerci dehşetinin benzeri Bursa'da yaşandı. 
     Bursa Mudanya Yolu Gaziakdemir Caddesi'ndeki benzinlikte bulunan markete önceki gece giren Ramazan Day 20 , Kadir Alınca 21 ve Hüseyin Gültekin 21 adlı tinerci gençler, kasa görevlisi Sinan Kazcı'dan 19 bedava bira istedi. Kazcı'nın alarma basması üzerine yakın mesafeden gelen polisleri gören tinerciler, 'Tekrar görüşeceğiz' diyerek kaçtı. Ve aynı üç tinerci, gece saat 00.30 sıralarında tekrar markete geldi. Marketten içki alan Murat Selçuk 39 ve arkadaşı Atilla Çıkar 32 da tinerci gençleri kovalamaya başladı. 
     Bu sırada tinerci gençlerden Day, elindeki tineri kendisini kovalayan Selçuk'un yüzüne fırlatıp kibriti çaktı. 
     
     Kafa atıp bıçağı aldı 
     Selçuk'un alev alan yüzü ve saçları yanarken, Çıkar belindeki ekmek bıçağıyla tinerci Gültekin'i göğsünden ve karın boşluğundan yaraladı. Gültekin de kafa attığı Çıkar'ın elinden bıçağı alıp kalbinden ve sol kasığından yaraladı. 'Gaspa teşebbüs, izrar, devlet malına zarar vermek ve adam dövmek'ten sabıkalı Çıkar, olay yerinde can verdi. 
     Day ile Alınca çıkarıldıkları mahkemece tutuklandı. Bıçaklandığı için hastanede tedavi altına alınan Gültekin hakkında ise gıyabi tutuklama kararı çıkartıldı. 
     
Sıkı dostların kötü kaderi      SAT Yüzbaşı Zeki Şen, 1989'da Tuzla Deniz Harb Okulu'nda eğitim görürken, kürek dalında katıldığı yarışmada ekipteki arkadaşlarıyla birlikte Türkiye birincisi olarak altın madalya kazanmıştı. Aynı takımda kendisiyle birlikte yarışan arkadaşı Selçuk Esadoğlu, okuldan helikopter pilotu olarak mezun oldu. 1997'de kullandığı helikopterin düşmesi sonucu, Pilot Deniz Üsteğmen Esadoğlu arkadaşıyla birlikte şehit düştü. 
     

</TEXT>
</DOC>
