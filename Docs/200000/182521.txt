<DOC>
<DOCNO> 182521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sontur24.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksikalı profesör, konferans için geldiği İzmir'de öldü 
</HEADLINE>
<TEXT>

     Uluslararası Beyin Araştırmaları Örgütü'nce IBRO , Ege Üniversitesi'nde EÜ düzenlenen konferansa katılmak için İzmir'de bulunan Meksikalı Profesör Hugo Arechiga, kaldığı otel odasında ölü bulundu. 
     ''Sinir Bilim ve Beyin'' konulu konferansa konuşmacı olarak katılmak üzere İzmir'de bulunan Prof. Dr. Hugo Arechiga'nın 63 , kaldığı Ege Sağlık Oteli'ndeki 106 numaralı odadan çıkmaması ve kendisine ulaşılamamasından şüphelenen konferans yetkilileri, otel görevlilerine kapıyı açtırdı. Odaya giren görevliler, Prof. Dr. Arechiga'nın yataktaki cesediyle karşılaştı. 
     Yapılan ilk muayenede, Arechıga'nın kalp krizi sonucu öldüğü belirlendi. 
     Meksika'daki Latin Amerika Bilimler Akademisi ACAL Başkanı, Üçüncü Dünya Ülkeleri Bilim Akademisi üyesi ve Meksika Başkanı'nın bilim konseyi danışmanı olan, daha önce Mexican Bilimler Akademisi ile Meksika Tıp Akademisi Başkanlığı görevlerinde bulunduğu da bildirilen Arechıga'nın cenazesinin, ülkesine gönderileceği bildirildi. 
     
</TEXT>
</DOC>
