<DOC>
<DOCNO> 196648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sontur11.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hikmet Çetin, Nato'nun Afganistan'da siyasi temsilcisi oluyor 
</HEADLINE>
<TEXT>

     Eski TBMM Başkanı ve Dışişleri Bakanı Hikmet Çetin'in, NATO'nun Afganistan'daki siyasi temsilcisi olarak görevlendirileceği bildirildi. 
     Diplomatik kaynaklardan edinilen bilgiye göre, Çetin, Afganistan'daki Uluslararası Güvenlik Destek Gücü'nün ISAF komutasını üstlenen NATO'nun, bu ülkedeki en üst düzey siyasi temsilcisi olacak. 
     Çetin'in bu göreve getirilişinin NATO tarafından kısa süre içinde açıklanması bekleniyor. 
     Afganistan misyonuna büyük önem veren NATO, bu ülkede sadece askeri değil, siyasi alanda da etkinlik gösterme amacını taşıyor. 
     Görevi yeni yılda sona erecek olan NATO Genel Sekreteri George Robertson, İttifak'ın Afganistan'da başarısız olmasının bu ülkede yaşayan insanları olumsuz etkileyerek, uluslararası toplumun güvenilirliğini büyük ölçüde zedeleyeceğini bildirmişti. 
     
</TEXT>
</DOC>
