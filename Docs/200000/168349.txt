<DOC>
<DOCNO> 168349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sontur27.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kokoreççi, yediği korokecin parasını ödemeyen işçiyi öldürdü 
</HEADLINE>
<TEXT>

     Bursa'nın merkez Osmangazi İlçesi'nde bir kokoreççinin, yediği kokorecin parasını ödemeyen işçiyi öldürdüğü belirtildi. 
     Alınan bilgiye göre, bir tekstil fabrikasında işçi olarak çalışan Sadık Çakmak 25 , doğum günü dolayısıyla alkol aldıktan sonra, Panayır Mahallesi Çınaraltı mevkiinde kokoreççilik yapan Murat U'dan 39 yarım ekmek arası kokoreç aldı. Parasını vermeden gittiği öne sürülen Çakmak, bir süre sonra gelip yeniden kokoreç istedi. 
     Yeniden kokoreç vermeyeceğini söyleyen Murat U. ile aşırı alkollü olduğu iddia edilen Çakmak arasında tartışma çıktı. 
     Tartışmanın kavgaya dönüşmesi üzerine kokoreççi, Sadık Çakmak'ı 5 yerinden bıçakladı. Ağır yaralı olarak Bursa Devlet Hastanesi'ne kaldırılmak istenen Çakmak, yolda hayatını kaybetti. 
     Osmangazi İlçe Jandarma Komutanlığı ekipleri, olaydan sonra kaçan Murat U'nun yakalanması için çalışmalarını sürdürüyor. 
     
</TEXT>
</DOC>
