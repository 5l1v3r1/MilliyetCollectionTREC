<DOC>
<DOCNO> 158881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sontur06.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Öz annenin terk ettiği 6 çocuğa üvey anne bakıyor... 
</HEADLINE>
<TEXT>

     Şırnak'ın Silopi İlçesi'nde babalarının ölümünden sonra öz annelerinin terk ettiği 6 çocuğa üvey anneleri bakıyor. 
     Cudi Mahallesi'nde 2 yıl önce baba Ramazan Azma'nın hastalanarak ölmesinin ardından öz annenin de başka birisiyle evlenerek evi terk etmesi üzerine ortada kalan ve yaşları 3 ile 13 arasında değişen 2'si kız 6 kardeşe üvey anne Gülsüm Azma 59 sahip çıktı. 
     Ayşe Azma 13 , babasının ölümünden sonra ismini vermek istediği annesinin başkasıyla evlenerek evi terk etmesinin ardından kardeşleri Murat 12 , Vedat 10 , Sibel 8 , Harun 5 ve Nurullah 3 ile üvey anneleri Gülsüm Azma ile yaşamaya başladıklarını söyledi. 
     Üvey annelerinin çok iyi bir insan olduğunu ve özellikle de öz annelerinin evi terk etmesinden sonra kendilerine karşı daha çok iyi davrandığını belirten Murat Azma, ''Yaşlı olmasına rağmen ev işlerini yapıp ineği sağıyor. Hiçbir akrabamız bize destek olmadığı için üvey annemiz bize hem annelik hem de babalık yapıyor. Bu yetmezmiş gibi bizi okula da gönderiyor. 5 tane evli kızı olmasına rağmen bizlerle yaşıyor. Bizi öz çocuklarından daha fazla seviyor''dedi. 
     Üvey anne Gülsüm Azma ise çocukların bakılmaya muhtaç olduğunu, bu nedenle elinden gelen tüm çabayı göstererek onları sahiplendiğini anlattı. Azma, şöyle konuştu 
     ''Maddi durumumuz çok kötü olduğunu duyan kaymakam bize bir inek ile kümes hayvanları verdi. İnekten elde ettiğim sütü satarak yiyecek ihtiyacımızı karşılamaya çalışıyorum. Çocukları yatılı okula almak istediler. Çocukların birbirlerinden ayrılmasını istemediğim izin buna izin vermedim. Onlara bana kocamın yadigarı ve ben onları çok seviyorum. Çocuklarımın yanında kalmak yerine bu çocuklarla kalmak, onlara bakmak bana mutluluk veriyor. Onları bu halde bırakıp gidemem.'' 
     
</TEXT>
</DOC>
