<DOC>
<DOCNO> 166549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/yasam/yas07.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç aylık gelini kim öldürdü 
</HEADLINE>
<TEXT>

Üç ay önce evlenen Ayşegül Çolak iki kurşunla öldürülmüş olarak bulundu. Şüpheli koca her yerde aranıyor... 
     İSMAİL POLAT, DİNÇER ŞEREF 

     İstanbul, Üsküdar'da oturan Barış 28 ve 3 aylık eşi Ayşegül Çolak'ın 18 dairesinden gelen müzik sesinin kesilmemesinden şüphelenen komşuları, durumu yakınlarına iletti. Barış'ın aynı sokakta oturan kardeşleri, komşuların da yardımıyla kapıyı kırıp içeri girince, Ayşegül Çolak'ı salonda kanlar içinde buldu. 
     Polis, genç kadının göğüs ve kalçasına iki kurşun isabet ettiğini, ölmeden önce kafasına sert bir cisimle vurulduğunu belirledi. Bir kişinin evde elbiselerini değiştirip, ellerini lavaboda yıkadığını da tespit eden polis, bu kişinin genç kadının iki gündür ortalıkta görünmeyen kocası Barış Çolak olabileceğinden şüphelendi. Polis, saati ile Beretta marka tabancasını sehpanın üzerinde bulduğu Barış Çolak'ı aramaya başladı. 
     
     İktidarsız suçlaması 
     Yalova'da bir hafta tatil yapan çiftin, geçen cuma döndükleri öğrenildi. Çengelköy'deki Kordon ve İskele restoranlarının sahibi Şaban Çolak'ın oğlu olduğu belirtilen Barış Çolak'ın eski eşinden de kısa süre evli kaldıktan sonra boşandığı öğrenildi. 
     Ayşegül Çolak'ın ağabeyi Yakup Şen ise eniştesini suçlayarak şunları söyledi "Barış, ilk eşini evlendikten bir gün sonra bakire olmadığı gerekçesiyle boşamış. Kardeşimle de iktidarsızlık konusu yüzünden sık sık tartışıyordu. Kardeşim, gece yarısı hastaneye gidip bakire raporu bile almıştı." 
     
     

</TEXT>
</DOC>
