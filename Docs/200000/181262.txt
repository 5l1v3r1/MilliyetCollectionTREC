<DOC>
<DOCNO> 181262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/soneko07.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz'de palamut bereketi... 
</HEADLINE>
<TEXT>

     Karadeniz'de 5 gün süren fırtınalı havanın ardından, palamut yeniden bol miktarda avlanmaya başladı. 
     Giresun Balıkçılar Kooperatifi Başkanı Muzaffer Kalafat, Karadeniz'de geçen hafta etkili olan fırtınalı hava nedeniyle balık avı yapılamadığını ve balıkçı tezgahlarının boş kaldığını belirtti. 
     Fırtınalı havanın ardından, denize çıkan tekne ve motorların av sezonunun açıldığı ilk gündeki gibi yeniden bol miktarda palamut avlamaya başladığını ifade eden Kalafat, balıkçı tezgahlarının palamutla dolmaya başladığını, sezon başında balıkçıların yüzünü güldürmeye başlayan palamut avının, havaların uygun gitmesi halinde bir ay daha süreceğini söyledi. 
     Kalafat, yapılan bol ava rağmen palamutun büyüklüğü nedeniyle fiyatının yüksek olduğunu ifade ederken, ''av sezonunun ilk gününde tanesi 2 milyon liradan satılan palamut, bugün avlanan palamutun yarısı kadar bile yoktu. Palamut her geçen gün büyüyerek ağırlaşıyor. Büyüdükçe ve ağırlaştıkça fiyatının da yükselmesi normaldir'' dedi. 
     Giresun'da balıkçı manav ve tezgahlarında, palamut, 4 ile 5 milyon lira arasında değişen fiyatlardan satılıyor. 
     
</TEXT>
</DOC>
