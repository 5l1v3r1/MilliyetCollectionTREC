<DOC>
<DOCNO> 162046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sonspo13.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-İngiltere maçının stadı 15 Temmuz'da açıklanacak... 
</HEADLINE>
<TEXT>

     Futbol Federasyonu, 12. Avrupa Şampiyonası 7. Eleme Grubu'nda Türkiye ile İngiltere A milli takımları arasında Ekim ayında Türkiye'de yapılacak maçın oynanacağı stadı 15 Temmuz'dan sonra açıklayacak. 
     Futbol Federasyonu Milli Takımlar Sorumlusu Selami Özdemir, maçın oynanacağı stadı, yapılacak incelemelerin ardından, 15 Temmuz'dan sonra açıklayacaklarını söyledi. 
     Özdemir, medyada sürekli maçın yapılacağı stat hakkında isimlerin geçtiğini, ancak kendilerinin şimdiye dek hiçbir açıklamada bulunmadıklarını vurgulayarak, şöyle konuştu 
     ''Şu anda tek düşüncemiz Makedonya maçı. İngiltere maçının oynanacağı yer için henüz hiçbir düşüncemiz yok. Grupta bu haftaki maçlar tamamlandıktan sonra durum değerlendirmesi yapacağız. Gerekli incelemeler yapılacak. Öncelikle maçın oynanacağı stadın gerekli koşullara uyması, altyapısının uygun olması lazım. 15 Temmuz'da sonra stadın ismi belli olur.'' 
     
</TEXT>
</DOC>
