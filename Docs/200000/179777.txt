<DOC>
<DOCNO> 179777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/soneko15.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Musul'a Türkiye'den elektrik... 
</HEADLINE>
<TEXT>

     Musul Vali Yardımcısı İbrahim Arafat, gelecek haftadan itibaren Türkiye'den enerji satın alacaklarını söyledi. 
     İbrahim Arafat, bir süre önce Suriye'ye yaptığı ziyaret sırasında, petrol karşılığında elektrik ve gaz alınması konusunda anlaştıklarını bildirdi. 
     Savaş döneminde Suriye'den elektrik alamayınca sıkıntıya düştüklerini ifade eden Arafat, ''fakat ortalık düzelince, eski anlaşmayı yeniden imzaladık. Buna göre, Suriye'den saate 80 megavat enerji alıyoruz. Enerji satın almaya bugün başladık'' dedi. 
     Arafat, Türkiye ile de enerji konusunda yaptıkları görüşmelerin olumlu sonuçlandığını belirtirken, şöyle dedi 
     ''Gelecek haftadan itibaren, Türkiye'den elektrik satın alacağız. Enerjinin kilovatını 8 sentten alacağız. Türkiye'ye 45 kişilik işadamı ile yaptığımız ziyaretten sonra, ticari ilişkilerimiz de çok iyi mesafeler katettik. Buraya da Türkiye'nin çeşitli illerinden işadamları geldi. Halı dışındaki ihtiyaçların büyük bir kısmını Türkiye'den temin ediyoruz. Önümüzdeki günlerde de Adana Ticaret Odası'nın davetlisi olarak Türkiye'ye geleceğiz.'' 
     
</TEXT>
</DOC>
