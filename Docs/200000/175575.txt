<DOC>
<DOCNO> 175575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/ekonomi/eko05.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bonozedeye bir kötü haber de Hazine'den 
</HEADLINE>
<TEXT>

   Hazine, 'İmarbank'taki karşılıksız bonoların ödenmesi düşünülemez' görüşünde. Ödemenin tek şartı Meclis'in bu yönde bir yasa çıkartması 
      AHMET ERHAN ÇELİK ANKARA 
   
   İmar Bankası aracılığıyla ikinci piyasadan bono alan ya da aldığı bononun karşılığı olmayan mudiler için ne Hazine ne de Bankacılık Düzenleme ve Denetleme Kurumu BDDK çare bulamadı. BDDK'nın "Ancak özel yasa ile paralar ödenir" görüşüne karşılık Hazine, "Eğer siyasi iktidar ve Meclis yasayla bize görev verirse karşılıksız bonoları öderiz. Ancak bu yasa sahte bono taşıyanlar içinde çalışacak mı " sorusunu gündeme getirdi. 
   
   Hazine'nin görüşü 
   Hazine bonozedelerden gelen yoğun talep ve kamuoyu baskısı nedeniyle bonozedelerin akıbetine ilişkin ön görüş oluşturdu. Kurum görüşüne göre, her ne surette olursa olsun karşılıksız ya da olmayan bonoyu satın alanlara ödeme yapılamayacak. Ödeme yapılmasının tek şartı Meclis'in bu yönde bir yasa çıkartması. Bir Hazine yetkilisi, bonozedelerle ilgili kurum görüşünü şöyle anlattı 
   "Örneğin bir galeri size Honda marka bir araba satsa ve anahtarını size verse, ancak karşılaştığınız araba Şahin marka bir araba olsa, siz gidip Honda fabrikasından yeni bir araba ister misiniz Bu söz konusu bile olamaz. Kişi sorunu galeriyle çözmek zordundadır." 
   Hazine tahvil ve bonolarının sigorta kapsamında olamayacağını belirten aynı Hazine yetkilisi, "İmar Bankası mudilerinin ellerinde gerçekten Hazine k ğıdı varsa vadesi geldiğinde biz bunu ödüyoruz. Cumhuriyet Hazinesinden daha iyi bir güvence olamaz" dedi. 
   
   İcra - İflas Yasası daha etkin olmalı    BDDK ve Hazine'de oluşan görüşlere göre, karşılıksız bono ya da tahvili bulunan İmar bonozedelerinin tek seçeneği, banka için icra - iflas masasının oluşturulması. İflas masası oluşursa mudilerde diğer alacaklılar gibi sıraya girecek. 
   Öte yandan mevcut mevzuat, icra - iflas masalarının ortalama 5 yılda alacakları temizlemesine imk n tanıyor. Hazine bu nedenle mevzuat değişikliğinde ısrarcı olacak. İcra - iflas yasasının etkinleştirilmesi daha önce IMF'ye de taahhüt edildi. Yasa değiştirilirken hukuki mekanizmalar hızlandırılırsa bonozedelerde paralarını daha kısa sürede alacak. 
   
   BDDK'ya protesto    Dün de Mecidiyeköy'de bulunan BDDK binası önünde toplanan İmar Bankası mudileri paralarının bir an önce ödenmesini istedi. Yanlarında getirdikleri döviz ve pankartları elektrik direklerine asan yaklaşık 30 mudi, olaysız dağıldı. Mudiler, gelişmelerden birbirlerini haberdar etmek için karşılıkla telefonlarını da verdiler. 
   
   
</TEXT>
</DOC>
