<DOC>
<DOCNO> 156934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sontur11.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Akciğer hastası 2 kardeş aynı gün öldü... 
</HEADLINE>
<TEXT>

     Akciğer yetmezliği olan iki kardeşten biri Sarıgöl'de diğeri de Simav'da aynı gün öldü. 
     Alınan bilgiye göre, Kütahya'nın Simav İlçesi'nde oturan Hüseyin Bozdağ 77 , dün akciğer yetmezliğinden ölünce, yakınları Manisa'nın Sarıgöl İlçesi'ndeki kızkardeşi Fadime İlhan'ı 75 telefonla arayarak durumu bildirmek istedi. 
     Fadime İlhan'ın telefona çıkan çocukları annelerinin akciğer yetmezliği nedeniyle Sarıgöl Devlet Hastanesi'nde yattığını belirtince, ailenin üzüntüsü bir kat daha arttı. Ağabeyinin öldüğünden habersiz olan Fadime İlhan da akşama doğru hayatını kaybetti. 
     Aynı kaderi paylaşan kardeşlerden Fadime İlhan Sarıgöl'de, Hüseyin Bozdağ da Simav'da toprağa verildi. 
     
</TEXT>
</DOC>
