<DOC>
<DOCNO> 187330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sontur04.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Boğazı'nda feribottan atladı .. 
</HEADLINE>
<TEXT>

     Çanakkale'de, kimliği belirlenemeyen 1 kişi, dün gece Çanakkale-Kilitbahir arasında yolcu ve araç taşıyan mini feribottan denize atlayarak kayboldu. 
     Çanakkale'den Kilitbahir'e gitmek için iskeleden ayrılan, ''Alınteri-6'' adlı feribotta bulunan ve henüz kimliği tespit edilemeyen 30-35 yaşlarında olduğu bildirilen erkek yolcu, feribotun Kilithabir'e yaklaştığı sırada, bilinmeyen nedenle denize atladı. 
     Feribotun kaptanının durumu hemen Boğaz Kontrol ve Trafik İstasyonu'na bildirmesinin ardından, Sahil Güvenlik ve deniz polisi, genci aramaya başladı. Arama sırasında Boğaz ve Trafik İstasyonu, boğazdan geçiş yapan gemilere sürekli telsizle uyarı ananosları yaptı. 
     Bütün gece sürdürülen aramalara rağmen denize atlayan kişi bulunamadı. Yetkililer, kayıp genci arama çalışmalarının sürdüğünü bildirdiler. 
     
</TEXT>
</DOC>
