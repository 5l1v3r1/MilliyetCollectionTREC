<DOC>
<DOCNO> 169693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/tv/ekran.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavga için bahane çok 
</HEADLINE>
<TEXT>

Talat Bulut ve Emel Müftüoğlu'nun oynadığı "Aşk Olsun"da Leyla, oğlu Barış ortadan kaybolunca soluğu Timur'un yanında alıyor 
     Biri zengin bir işadamı diğeri çiçekçilik yapan eski bir reklamcı... Ancak her şeyden önce ikisi de çocuklarını yalnız büyütmeye çalışan birer anne-baba... İzleyiciden büyük ilgi gören "Aşk Olsun"da çocuklarının aşkına karşı çıkan ve bu nedenle sık sık kavga eden Timur ve Leyla'nın maceraları anlatılıyor. Bu haftaki bölümde Timur, tiyatroda rol gereği kızını öpen prensin Leyla'nın oğlu olduğunu öğrenince çıldırır. Leyla ise onun bu haline çok güler. 
     Ancak, Nuri'nin avukatın parasını çaldırdığını duyan Leyla'nın neşesi kaçar. Timur'un avukatıyla karşılaşması, bir de tehdit telefonları almasıyla da iyice gerilir. Barış'ın ortadan kaybolması ise Timur'la aralarında yeni bir kavganın nedeni olacaktır. 
     KANAL D 22.00 


Yerliye neden pahalı      ABBAS Güçlü bu hafta Bodrum'da, Kültür ve Turizm Bakanı Erkan Mumcu'yu ağırlıyor. Mumcu, "Yabancı turiste sağlanan ucuz tatil olanağı yerli turiste neden tanınmıyor ", "Turizm bölgelerinde asayiş nasıl sağlanacak " gibi sorulara muhatap olacak. 
     KANAL D 00.20 


Otomobilin yolculuğu      CÜNEYT Özdemir ve Soner Yalçın'ın "Araba Sevdası" belgeseli Türkiye'de otomobilin tarihçesini anlatıyor. 
     Farklı kuşaklardan "otomobil sevdalıları"nı buluşturan yapımın ikinci bölümünde "Devrim otomobilinin öyküsü" işleniyor. Belgeselin müziklerini Sina Koloğlu yaptı... 
     CNN TÜRK 22.05 



KISA... KISA...      Alkışlar Serap Aksoy'un programının flaşında Massive Attack'ın Park Orman'da verdiği konser var. TV8 22.15 
     Kobra Takibi Biri Türk diğeri Alman iki otoyol polisi bu hafta, bir cinayetin izini sürüyor. KANAL D 23.15 
     Muavenet Dosyası 2 Ekim 1992'de Amerikan uçak gemisi Saratoga'nın Ege'de vurduğu, beş denizcimizin şehit olduğu, 18 denizcimizin de yaralandığı Muavenet Fırkateyni'nin vurulmasını anlatan belgeselin ikinci bölümü ekrana geliyor. TV8 23.00 
     

</TEXT>
</DOC>
