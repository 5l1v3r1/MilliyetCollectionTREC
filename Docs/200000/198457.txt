<DOC>
<DOCNO> 198457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sonspo30.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da derbi mesaisi başladı 
</HEADLINE>
<TEXT>

     Beşiktaş, 30 Kasım Pazar günü Fenerbahçe ile yapacağı derbi maçın hazırlıklarına, bu akşam yaptığı antrenmanla başladı. 
     Teknik direktör Mircea Lucescu yönetiminde BJK Nevzat Demir Tesisleri'nde gerçekleştirilen çalışmanın ilk 20 dakikalık bölümünden basın mensuplarının görüntü almasına izin verildi. 
     Koşunun ardından pas çalışmasıyla idmanı sürdüren siyah-beyazlılar, daha sonra yarım alanda dayanaklılık çalışması yaptı. 
     Antrenmana tedavisi süren Kaan Dobra ve cezalı olduğu için derbi maçta forma giyemeyecek olan Zago katılmadı. Sergen ise takımdan ayrı koşu yapıp, tek başına topla hafif bir çalışma yaptı. 
     Bu akşam tesislerde kampa girecek siyah-beyazlılar, derbi maçın hazırlıklarını yarın akşam basına kapalı yapacakları antrenmanla tamamlayacak. 
     
</TEXT>
</DOC>
