<DOC>
<DOCNO> 183549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/yasam/yas04.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsraf olmasın diyen kadın şişmanlıyor 
</HEADLINE>
<TEXT>

   Erciyes Üniversitesi'nden Yrd. Doç. Dr. Nurten Budak, "Anadolu kadını, aile bireylerinin tabaklarında kalan yemekleri dökmemek için yiyor" dedi 
   
   Doğum sonrası kilolar 
   ERCİYES Üniversitesi Atatürk Sağlık Yüksekokulu Beslenme ve Diyetetik Bölüm Başkanı Yrd. Doç. Dr. Nurten Budak, Türkiye'de özellikle kadınlar arasında şişmanlığın gittikçe artan bir sağlık sorunu olmaya başladığını belirtti. Kadınların gebelik döneminde aldığı fazla kiloları veremediğini söyleyen Budak, "Kadınların diğer kilo alma nedeni ise tüketecek kişi sayısından fazla yemeğin hazırlanması" dedi. 
   
   Hareketsiz hayat tarzı 
   BUDAK, "Anadolu kadını, tüketilemeyen ya da aile bireylerinin tabaklarında yarım kalan yemekleri dökmemek için yiyor. Bunlar da vücutta yağ olarak depolanıyor" diye konuştu. 'Günler'in de kilo almada önemli yeri olduğunu söyleyen Budak, "Günlerde olabildiğince çok hamur işi tüketen kadınlar, buna karşın hareketsiz bir yaşam sürdürüyor" dedi. 
   
   
</TEXT>
</DOC>
