<DOC>
<DOCNO> 158868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sonspo01.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana Demirspor Acilen yeni sezon hazırlıklarına başlanmalı... 
</HEADLINE>
<TEXT>

     İkinci Futbol Ligi A Kategorisi'nde, sahasında İzmirspor'u 9-1 yenmeyi başaran Adana Demirspor, hem 3 puana hem de farklı skora sevindi. 
     Adana Demirspor Teknik Direktörü İbrahim Uzunca, grubun güçlü ekiplerinden İzmirspor karşısında sezonun en farklı skorlu galibiyetini aldıklarını, sporcuların tamamının kazanmak ve gol atmak için sürekli olarak rakip kaleciyi rahatsız ettiklerini söyledi. 
     Uzunca, yeni sezon hazırlıklarına zaman geçirilmeden başlanması gerektiğini belirterek, şunları kaydetti 
     ''Sıkıntılı bir sezonu geride bıraktık. Geçen haftalardan ligde kalacağımız belli olduğu için İzmirspor maçına rahat çıktık. Tüm sporcularımız verilen görevi en iyi biçimde yaptı ve güçlü rakibimize 9 güzel gol attık. Gençlere ve sezon başından bu yana takımda çeşitli nedenlerle yer alamayan futbolcularımıza şans tanıdık. 
     Bizleri buralara taşıyan sporcu, yönetici, taraftarlar ve spor medyasına minettarız. Adana Demirspor, konumu ve potansiyeliyle kesinlikle İkinci Lig'e yakışmıyor. Bu nedenle yöneticilerin, ellerini çabuk tutarak yeni sezon hazırlıklarına başlamaları gerekir. Transfer ve diğer konularda akılcı davranılması durumunda, özlemini duyduğumuz Birinci Süper Lig'e yükseleceğimize inanıyorum.'' 
     
</TEXT>
</DOC>
