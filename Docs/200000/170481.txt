<DOC>
<DOCNO> 170481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/magazin/mag01.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İbo'dan Tuna'ya barışma hediyesi 
</HEADLINE>
<TEXT>

     YAŞAR ÇAKMAK 

     İKİ yıldır ayrı yaşayan ve kavgalarıyla sık sık gündeme gelen İbrahim Tatlıses ile 18 yıllık hayat arkadaşı Derya Tuna, Necdet Ulucan'ın kızı Fatoş Ulucan ile Emre Özkul'un düğününde barıştı. Polat Otel'de yapılan düğüne ilk olarak Aydemir Akbaş'la Derya Tuna geldi. Tatlıses ise daha sonra oğlu İdo ile düğüne katıldı. Çift aynı masada bir araya geldi. Tatlıses, programına "Bugün Derya Hanım'ın doğum günü biliyor musunuz İlk şarkımı da ona hitaben söylüyorum" diyerek başladı ve Tuna için yazdığı "Deryalım" isimli şarkısını seslendirdi. 
     
     'Bana Kürtçe şarkıyı Özal okuttu' 
     TATLISES, üçüncü şarkısını söylerken yanına gittiği Tuna'nın boynuna cebinden çıkardığı beşibiryerdeyi taktı. Büyük alkış alan Tatlıses, konuklar arasında bulunan Semra Özal'ı görünce, "Bana ilk Kürtçe türküyü Malatya Kayısı Festivali'nde Turgut Özal okuttu" dedi. Gelinin şahitliğini Mehmet Özcan'ın, damadın şahitliği Yurdeşen Karahasan'ın yaptığı düğünde Necdet Ulucan da Sibel Can'a beşibiryerde taktı. Nik hı Şişli Belediye Başkanı Mustafa Sarıgül kıydı. 
     

</TEXT>
</DOC>
