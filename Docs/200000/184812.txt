<DOC>
<DOCNO> 184812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sonspo11.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen, Beciroviç'ten vazgeçti... 
</HEADLINE>
<TEXT>

     Türkiye Basketbol Ligi takımlarından Efes Pilsen, bir süredir denediği Sloven oyuncu Sani Becirovic'i almaktan vazgeçti. 
     Geçen yıllarda İtalya'nın Virtus Bologna takımında başarılarıyla göz dolduran, ancak geçirdiği sakatlık sonrası formdan düşen Becirovic, bir süredir Efes Pilsen ile birlikte antrenmanlara çıkıyordu. 
     Efes Pilsen Kulübü Genel Menajeri Engin Özerhun, bir süredir takımla birlikte antrenmanlara çıkan Becirovic'i transfer etmekten vazgeçtiklerini belirterek, ''Sloven oyuncu ağır bir sakatlık geçirmişti. Bu durumuna rağmen bizden yüksek bir ücret istedi. Bu iki nedenden dolayı kendisiyle anlaşmaktan vazgeçtik'' dedi. 
     Bu arada, yeni sezon hazırlıkları için Rusya'ya giden Efes Pilsen'in St. Petersburg Turnuvası'nda yapacağı maçların programı değişti. 
     Daha önce turnuvanın ilk gününde İspanya'nın TAU Ceremica takımıyla karşılaşacağı açıklanan lacivert-beyazlıların, bu takımın turnuvaya katılmayacağını açıklaması üzerine turnuvanın ilk maçında Sırbistan-Karadağ'ın KK Hemofarm ekibiyle oynayacağı belirtildi. 
     
</TEXT>
</DOC>
