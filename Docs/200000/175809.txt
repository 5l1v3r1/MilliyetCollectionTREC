<DOC>
<DOCNO> 175809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/guncel/gun09.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstanbul'a sahip çıkın' 
</HEADLINE>
<TEXT>

      ŞENOL DEMİRCİ İstanbul 

   
   Resmi vasiyeti, 1 Eylül'de açıklanacak olan Çelik Gülersoy'un anısına Çelik Gülersoy Vakfı yönetimi bir "İstanbul Vasiyeti" hazırladı. Bu vasiyet anılar, kitaplar ve makaleler yeniden gözden geçirilerek hazırlandı. Vakıf Başkanı Dr. Arhan Apak, "Gülersoy, yarım kalan düşlerinin gerçekleşmesi için özellikle yazılı bir vasiyet hazırlamadı. Çünkü, projelerinin takipçisi olacağımızdan endişesi yoktu" dedi. Vakfın hazırladığı Gülersoy'un vasiyeti şöyle 
   Büyükada'da tarihi "Rum Yetimhanesi" acilen restore edilerek kongre sarayına dönüştürülsün. 
   Sultanahmet Soğukçeşme'deki eşsiz eserlere sahip "İstanbul Kütüphanesi" halka açık hale getirilsin. 
   
   'ANIT AĞAÇLARI' KORUYUN 
   Sultanahmet Four Seasons Otel işletmecileri, bitişiklerindeki arkeolojik araziyi bahçelerine katmak istiyor. Buraya sahip çıkılmalı. İstanbul'un "Anıt Ağaçları" sürekli kontrol edilmeli. Antik Efes için hazırladığımız projenin hayata geçirilmesi takip edilmeli. Sokaktan Kaybolan Sesler, İstanbul Şarkısı, İstanbul 1885, Boğaziçi Şirketi Hayriye , A Guide, Bizim Çağaloğlu, Nişancılar, Sandy's Travels, 1700'ler İstanbulu, Can Çekişen İstanbul, Blue Mosque kitapları okuyucunun hizmetine sunulmalı. 
   
   
</TEXT>
</DOC>
