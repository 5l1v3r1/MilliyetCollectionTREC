<DOC>
<DOCNO> 161071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sontur07.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
''Şırıngalı sapık'' yine ortaya çıktı... 
</HEADLINE>
<TEXT>

     Konya'da bir süreden beri genç kadınlara şırınga batırarak kaçan kişi, bu kez bir öğretmeni hedef aldı. Sapık yine yakalanamazken, içinde 5 cc'lik madde bulunan şırınga, emniyet yetkilileri tarafından incelemeye alındı. 
     Birkaç aydır çeşitli yerlerde ortaya çıkan ve şırıngayla, özellikle genç kadınları hedef alan sapık, emniyet güçlerinin geniş güvenlik önlemlerine karşın Necip Fazıl Mahallesi Gerçekler Sokak'ta, yolda yürüyen Mehmet Beğendik İlköğretim Okulu Öğretmeni Ö.İ'ye 26 saldırdı. 
     Genç öğretmenin kalçasına şırıngayı batıran sapık, olay yerinden hızla uzaklaştı. 
     Ö.İ, Konya Numune Hastanesi'nde tedavi altına alınırken, olay yerinde ele geçirilen ve hangi madde içerdiği henüz bilinmeyen 5 cc'lik sıvının bulunduğu şırınga, emniyet güçleri tarafından incelemeye alındı. 
     Emniyet yetkilileri, konu hakkında geniş çaplı soruşturma başlatıldığını, ''şırıngalı sapığın'', vatandaş kadar kendilerini de rahatsız ettiğini bildirdi. 

     
</TEXT>
</DOC>
