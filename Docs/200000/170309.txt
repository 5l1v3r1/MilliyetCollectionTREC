<DOC>
<DOCNO> 170309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/ekonomi/eko06a.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon, Aksoy'un yalısına el koyabilecek 
</HEADLINE>
<TEXT>

Doğuş Çelik Civata'nın Fon'a geçmesini önleyen kararı reddeden Danıştay, Tahsin Bey Yalısı'nın da Erol Aksoy'un şirketine ait olduğunu belirtti 
     Danıştay 10. Dairesi, hisselerinin yüzde 73.33'ü Medya İletişim Hizmetleri'ne ait olan Doğuş Çelik Civata'nın ortaklık hakları, yönetim ve denetiminin Tasarruf Mevduatı Sigorta Fonu'na TMSF devredilmesi kararının iptaline ilişkin Ankara 11. İdare Mahkemesi'nin kararının yürütmesini durdurdu. 
     Kararda, Doğuş Civata'da 1994'ten 23 Ocak 2000'e kadar yönetim kurulu üyeliği ve başkanlığı yapan Erol Aksoy ile başkanvekili Altan Edis, üyeler Murat Saygı, Cenap Önal ve İrfan Şahin'in İktisat Bankası, Avrupa ve Amerika Holding ve grup şirketlerinde yönetim kurulu üyesi ve yönetici olarak görev yaptıklarının tespit edildiği belirtildi. 
     
     Davcılar Aksoy'un yöneticisi 
     Davacı Medya İletişim'in ortakları ile yönetim kurulu başkanı Saygı, üyeler Şahin ve Sezgin Onat'ın Avupa ve Amerika Holding'in şirketlerinde yönetici olarak görev yapan kişiler oldukları belirtilen kararda, Doğuş Civata'nın merkezinin de Avrupa ve Amerika Holding ve grup şirketleriyle aynı adreste faaliyet gösterdiği kaydedildi. 
     Kararda, 6 Nisan 2001'de yönetim kurulu şirket merkezinin Sarıyer'deki Tahsin Bey Yalısı'na taşınmasına karar verdiği, bu yalının Doğuş Civata'ya kayıtlı olduğu ifade edildi. Eda Tur'un mülkiyetindeki 'Perla' ve 'Virgo' adlı yatların da 14 Şubat 2001 ve 21 Mart 2001'de Doğuş Civata'ya satıldığı bilgisine yer verilen kararda, "Bu tarihlerde Eda Tur'un yönetim kurulunun Saygı, Önal ve Şahin'den oluştuğu anlaşılmaktadır" denildi. Danıştay kararın sonucunda, Fon'un alacaklarının tahsili bakımından yarar görüldüğünden Doğuş Civata'ya el konulması kararında hukuka aykırılık olmadığı vurgulandı. 
     

</TEXT>
</DOC>
