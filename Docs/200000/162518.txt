<DOC>
<DOCNO> 162518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo28.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan hava atışı yaptı 
</HEADLINE>
<TEXT>

     Başbakan Recep Tayyip Erdoğan, Türkiye Basketbol Ligi Play-Of Finali'nde Ülkerspor ile Efes Pilsen takımları arasında oynanan şampiyonluk maçının hava atışını sembolik olarak gerçekleştirdi. 
     Erdoğan, TÜSİAD Yüksek İstişare Konseyi Toplantısı'nın ardından onuruna verilen yemeğe katıldıktan sonra Mecidiyeköy'deki Kanal D Televizyonu'na geldi. Burada, Uğur Dündar tarafından karşılanan Erdoğan, ''Arena'' programının çekimlerine katıldı. 
     Başbakan Erdoğan, Kanal D'den ayrılışı sırasında da, Özcan Koç adlı özürlü bir bayan ile kısa süre sohbet ederek, Koç'un sorunlarını dinledi. 
     Burada yaklaşık 2 saat kalan Erdoğan, daha sonra Ülkerspor ile Efes Pilsen takımları arasında oynanacak olan Türkiye Basketbol Ligi Play-Of Finali'ni izlemek üzere Ahmet Cömert Spor Salonu'na geldi. 
     Erdoğan, salonda, İstanbul Valisi Muammer Güler ve İl Spor Müdürü Tamer Taşpınar tarafından karşılandı. 
     Bir gazetecinin, ''Favoriniz kim '' şeklindeki sorusunu Erdoğan, ''Göreceğiz'' diyerek yanıtladı. 
     İki takım arasındaki şampiyonluk maçının sembolik olarak hava atışını da gerçekleştiren Erdoğan, daha sonra maçı izledi. 
     
</TEXT>
</DOC>
