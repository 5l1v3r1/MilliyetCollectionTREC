<DOC>
<DOCNO> 178076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur31.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu operasyonu... 69 kilo esrar ele geçirildi... 
</HEADLINE>
<TEXT>

     Çanakkale ve Batman'da gerçekleştirilen operasyonlarda, toplam 58 kilo esrar ele geçirildi. 
     Çanakkale Valiliği'nden yapılan açıklamaya göre, Şahin T.'nin 56 uyuşturucu kaçakçılığı yaptığı istihbaratını alan sivil jandarma ekipleri, alıcı gibi davranarak bu kişiyle irtibata geçtiler. 
     Uyuşturucu maddenin teslimi için Şahin T. ile anlaşan jandarma, teslimat için Gelibolu İlçesi'ne bağlı Bolayır ve Güneyli Köyü girişini adres olarak gösterdi. 
     İstanbul'dan 47 kilo 30 gram esrarın teslimi için bölgeye 34 T 0603 plakalı kamyonetiyle ve beraberinde 4 kişiyle gelen Şahin T. ile arkadaşları, uyuşturucuyu jandarma ekiplerine teslim edecekleri sırada, çevrede önlem alan diğer jandarma ekiplerince suçüstü yakalandılar. 
     Yetkililer, operasyonda, kamyonetin kasasında bulunan hurdaların arasına gizlenmiş 2 ayrı çanta içinde 47 kilo 30 gram esrarla birlikte 2 adet Captagon sentetik uyuşturucu hapın da ele geçirildiğini belirttiler. 
     Şahin T. ile Tahir İ, Mustafa A, Abdulvahap Y. ve Hüseyin U. gözaltına alındı. 
     Batman'da gerçekleştirilen operasyonda ise 11 kilo 100 gram esrar ele geçirildi. 
     Edinilen bilgiye göre, bir ihbarı değerlendiren Emniyet Müdürlüğü Kaçakçılık ve Organize Suçlar Şube Müdürlüğü ekipleri, Karşıyaka Mahallesi'nde, H.D ve Z.K'nin üzerinde yaptığı aramada, toplam 11 kilo 100 gram esrar buldu. 
     Polisteki ifadelerinin ardından Batman Cumhuriyet Başsavcılığı'na sevk edilen sanıklar tutuklandı. 
     
     ŞIRNAK'TA 11 KİLO... 

     Şırnak'ın Beytüşşebap İlçesi'nde, 11 kilo esrar ele geçirildi. 
     bir ihbar üzerine Ilıcak Köyü yakınlarındaki boş bir arazide arama yapan jandarma ekipleri, bir çuval içerisinde 11 kilo esrar buldu. 
     Uyuşturucu ile ilgili araştırmanın sürdüğü bildirildi. Öte yandan, Uludere İlçesi Uzungeçit Beldesi Yenişehir Mahallesi'nde, Salih Yıldırım'a ait ahırda yapılan aramada da uyuşturucu yapımında kullanılan 600 kök dişi hintkeneviri ile 400 gram esrar ele geçirildi. 
     Yıldırım, gözaltına alındı. 
     
</TEXT>
</DOC>
