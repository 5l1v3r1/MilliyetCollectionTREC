<DOC>
<DOCNO> 167110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sonspo06.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre Inter'de ''satılamaz oyuncular'' listesinde... 
</HEADLINE>
<TEXT>

     İtalya'nın FC Inter takımında ''satılamaz oyuncular'' listesinde milli futbolcu Emre Belözoğlu'nun adı da yer aldı. 
     FC Inter'in Arjantinli oyuncusu Hernan Crespo'nun FC Barcelona'dan Kluivert ile takas olacağı haberlerinin basında yer alması üzerine, FC Interli yöneticiler kulübün hiçbir biçimde Crespo'yu bırakma niyetinde olmadığını açıkladılar. 
     İtalyan basınında yer alan haberlerde, FC Interli yöneticilerin ''satılamaz oyuncular'' olarak Crespo, Vieri, Emre ve Recoba'yı gösterdikleri ifade edildi. 
     Bu arada İtalyan futbolunda yaşanan ekonomik kriz dolayısıyla büyük takımlardaki bazı yüksek maaş alan futbolcular, özveride bulunarak maaşlarında kesinti yaparlarken, sezon içinde bu konuda FC Inter ile görüşmeler yapan Emre ve Okan'ın maaşlarını düşürmeyi kabul ettikleri öğrenildi. 
     
</TEXT>
</DOC>
