<DOC>
<DOCNO> 186120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/siyaset/siy01.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis mönüsüne milletvekili müdahalesi 
</HEADLINE>
<TEXT>
   Salataya veto 
   TBMM lokantasının mönüsünde, milletvekillerinin tepkisi üzerine değişiklikler yapıldı. Mönüden Rus salatası ismi çıkarılarak yerine Amerikan salatası yazıldı 
      SALİHA ÇOLAK Ankara 

   
   TBMM milletvekili lokantası bu dönem baştan aşağı yenilendi. Milletvekillerinin isteği üzerine mönüde de değişiklikler oldu. Örneğin mönüden Rus salatası ismi çıkarılarak yerine Amerikan salatası yazıldı. Garsonlar, Amerikan salatasıyla Rus salatasının içeriğinin aynı olduğunu, vekillerin tepkisi nedeniyle isim değişikliği yapıldığını söyledi. Yine milletvekillerinin tepkisi üzerine "Romen çorbası" da listeden çıkarıldı. 
   Mönüdeki bir diğer yenilik ise yemeklerin karşısına kalorilerinin yazılması. Formlarına özen gösteren milletvekilleri, Meclis diyetisyenlerinin hazırladığı kalori listesi sayesinde daha bilinçli beslenebilecek. TBMM Genel Sekreter Yardımcısı Ali Osman Koca, lokantadaki değişiklikleri basına anlatırken, her hafta bir ilin yöresel yemeklerinin sunulacağını söyledi. Aşçıların yöresel yemeklerin tarifini internetten alıp deneyerek en doğru tadı bulduğunu belirten Koca, "Milletvekilleri de isterlerse kendi illerine sıra geldiğinde özel aşçı getirip yörelerinin yemeklerinin orijinaline uygun hazırlanmasına katkı verebilirler" dedi. Meclis kulislerinde akşam saatlerinde sandviç ve meyveyle tatlı servisi uygulamasına da son verildi. 
   
   Yılların Rus salatası, Amerikan oluvermişti    Soğuk Savaş'ın ivme kazandığı, Rus adının komünizmle özdeşleştiği 1950'lerin başında Rus Salatası da aynı kaderi paylaştı. ABD'lilerin Irak operasyonuna destek vermeyen Fransa'yı protesto etmek için French Fries'ı Patates kızartması "Freedom Özgürlük Fries" olarak anmaya başlamasına benzer bir biçimde "komünizm tehdidi", Türkiye'de salatanın Amerikan Salatası olarak anılmasına yol açtı. Esnafın soğuk savaş döneminde Rus adından kaçınarak Amerikan salatası olarak satış yapmasının psikolojik harek t çalışması sonucu gerçekleştiği de öne sürüldü. 
   
   
</TEXT>
</DOC>
