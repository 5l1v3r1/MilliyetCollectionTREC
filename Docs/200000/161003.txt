<DOC>
<DOCNO> 161003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/soneko26.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den Doğu Anadolu'ya 45 milyon Euro hibe... 
</HEADLINE>
<TEXT>

     Atatürk Üniversitesi A.Ü Girişimciliği Destekleme Proje Merkezi'nce, Avrupa Birliği'nin AB Doğu Anadolu Kalkınma Programı çerçevesinde Erzurum, Erzincan ve Bayburt illerine 45 milyon euro hibede bulunacağını bildirildi. 
     Proje Uzman Yardımcısı Nilgün Gençmehmetoğlu, AB'nin Türkiye'yi üyeliğe kabulünde birinci şartın kalkınmışlık olduğunu belirterek, bu doğrultuda kalkınmada öncelikli bölgelere çeşitli hibelerde bulunulacağını ifade etti. 
     Gençmehmetoğlu, Doğu Anadolu Kalkınma Programı çerçevesinde gerçekleştirilecek 45 milyon euroluk hibenin illerdeki yatırım projelerinin denetimi neticesinde sonuçlanacağını anlatarak, ''Devlet Planlama Teşkilatı DPT tarafından gelecek uzman heyet, bölgede yerel otoritenin ilgisini inceleyecek. Biz valilik ve ilçe kaymakamlıklarıyla görüş alışverişinde bulunuyoruz'' diye konuştu. 
     Yapılacak hibeye yatırımcıların yerel otoriteler aracılığıyla yoğun ilgi gösterdiğine işaret eden Gençmehmetoğlu, Girişimciliği Destekleme Proje Merkezi'nin bu doğrultuda yönlendirme ve teşvik konusunda hizmette bulunduğunu kaydetti. 
     
</TEXT>
</DOC>
