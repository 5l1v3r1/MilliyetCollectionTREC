<DOC>
<DOCNO> 168575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sontur14.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci N.Ç vakası 16 yaşındaki kıza tecavüz edenlere tahliye 
</HEADLINE>
<TEXT>

     Sivas'ın Zara İlçesi'nde, 16 yaşında olan bir genç kıza, 11 yaşından başlayarak 5 yıl süreyle tecavüz ettikleri gerekçesiyle, 5'i 50'li yaşlardaki 7 kişi tahliye edildi. 
     Sivas 2. Ağır Ceza Mahkemesi'nde görülen duruşmaya, tutuklu sanıklar Yusuf Yüceyurt 52 , Ahmet Yüksel 51 , Necmettin Karaoğlu 63 , Necati Dalakoğlu 47 , Vedat Eser 48 , Ömer Köseahmetoğlu 40 ve Şinasi Ünal katıldı. 
     Zara Kaymakamlığı tarafından İstanbul'daki bir yurda gönderilen mağdure Y.E. ile annesi D.E. ve babası A.E. ise katılmadı. 
     Mahkeme heyeti, bir önceki duruşmada delil olarak sunulan telefon ses kayıtlarının çözümünün yapıldığını ve dosyaya eklendiğini kaydetti. 
     Duruşmada tanık olarak dinlenen Ömer Yanıkoğlu, 8 yıl aynı mahallede kaldıklarını söylediği müşteki ailesinin bu tür ilişkiler içinde olduklarını ve daha sonra mahallelerinden ''kovdurduklarını'' söyledi. Taksici olduğunu söyleyen Yanıkoğlu, olayın ardından anne D.E. ve mağdure Y.E. ile kaldıkları köyde görüştüğünü belirterek, D.E.'nin kendisine, ''sanıkların 30 milyar lira, bir ev, bir araba ve kızının yaşını büyütmeleri halinde iftirasından vazgeçeceğini'' söylediğini öne sürdü. 
     Diğer tanıklar Mustafa Çiçek ve Veysel Uçkun ise mağdurenin annesi D.E.'nin, pazarcılık yapan sanık Ömer Köseahmetoğlu'na borcu bulunduğunu ve parasını istediği için de tehdit ettiğini ifade ettiler. 
     Sanık avukatları ise tanık beyanları ve müşteki ailesinin durumunun göz önünde bulundurularak, ceza almaları net olmayan, oturduğu yer belli ve sabit olan müvekkillerinin tahliyelerini istediler. 
     Cumhuriyet Savcısı da sanıkların tutukluluk hallerinin devamını talep etti. 
     Mahkeme heyeti, daha önceki duruşmada dinlenmesi istenen tanıkların hazır bulundurulmaması nedeniyle, ilgili yetkililer hakkında gereken işlemlerin yapılmasına, mağdure Y.E'nin Beyoğlu Ağır Ceza Mahkemesi'nce alınan ifadesinin beklenmesine ve tüm sanıkların tutukluluk hallerinin kaldırılarak, tahliyelerine karar verdi. 
     
     İDDİANAME 

     Cumhuriyet Başsavcılığı'nın hazırlayıp Ağır Ceza Mahkemesi'ne sunduğu iddianamede, sanıklardan Yusuf Yücetürk'ün 52 , 1998 yılında Y.E'nin okul çıkışında yanına gelerek aracına aldığı belirtiliyor. Yücetürk'ün Y.E'yi boş bir araziye götürerek tecavüz ettiğinin belirtildiği iddianamede, şu görüşlere yer veriliyor 
     ''Yücetürk, 1998-2002 arasında da Y.E'ye 5-6 kez tecavüz etmiştir. Diğer sanıklar Ahmet Yüksel 51 , Sinasi Ünal , Necmettin Karaoğlu 63 , Necati Dalakoğlu 47 , Vedat Eser 48 ile Ömer Köseahmetoğlu 40 , Y.E'ye Yusuf'la yatmışsın, bizimle de yatacaksın diyerek, mağdureyle 3-4 kez birlikte oldukları belirlenmiştir.'' Sanıkların, üzerlerine atılı suçu işlediklerinin, yapılan soruşturma ve tüm dosya kapsamından anlaşıldığının belirtildiği iddianamede, her sanık hakkında 10'ar yıl hapis isteniyor. 
     
</TEXT>
</DOC>
