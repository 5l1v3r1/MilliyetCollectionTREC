<DOC>
<DOCNO> 152872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/guncel/gun04.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de töre cinayeti 
</HEADLINE>
<TEXT>

     TURAÇ TOP İzmir DHA 

     Mardin'den gelip yerleştikleri İzmir'de evlilik dışı hamile kalan 16 yaşındaki Çiğdem İnce, ağabeyi Cahit İnce tarafından öldürüldü. Töre cinayeti, Turgutlu polisine gönderilen ihbar mektubuyla ortaya çıktı. Mektupta Turgutlu'da oturan Zekiye Hüseyin İnce çiftinin kızları Çiğdem İnce'nin ağabeyi Cahit İnce 24 tarafından yasak ilişki sonucu hamile kaldığı için öldürüldüğü iddiası polisi harekete geçirdi. Bek r olan genç kıza geçen 3 Mart'ta sağlık ocağı, bir gün sonra da Turgutlu Devlet Hastanesi'nde hamilelik testi yapıldığı, 7 aylık hamile olduğu saptanan Çiğdem için 8 Mart'ta da ailesinin polise kayıp başvurusunda bulunduğu anlaşıldı. İnce ailesinden anne, baba ve ağabey Cahit İnce'nin de aralarında bulunduğu 8 kişi gözaltına aldı. Yapılan sorgulama sonucunda genç kızı Cahit İnce'nin öldürdüğü ortaya çıktı. İnce, kardeşini tabancayla başına 7 el ateş ederek öldürüp gömdüğünü söyledi. 
     
Avrupa Konseyi Töre indirimi kalksın      Avrupa Konseyi, bazı ülkeleri, töre cinayetlerini engellemek için gerekli önlemleri alması konusunda uyardı. Türkiye'ye atıf yapılan konsey raporunda, "Cinayetlere ceza indirimi getiren düzenlemelerin yasalardan ayıklanması" istendi. Avrupa Konseyi Parlamenter Asamblesi Türk Grubu üyesi CHP Milletvekili Gülsün Bilgehan, raporda, Pakistanlılar, Irak Kürtleri ve Türkler arasındaki töre cinayetlerine ilişkin bilgilere yer verildiğini belirtti. 
     


GÜNCEL 

















</TEXT>
</DOC>
