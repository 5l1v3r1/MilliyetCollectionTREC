<DOC>
<DOCNO> 152178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sontur09.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Siperli şapka gözleri güneş gözlügünden daha fazla koruyor 
</HEADLINE>
<TEXT>

     Geniş siperli şapkaların, gözü zararlı ışıklardan, kaliteli güneş gözlüklerinden daha fazla koruduğu bildirildi. 
     Uludağ Üniversitesi Tıp Fakültesi Göz Hastalıkları Anabilim Dalı öğretim üyesi Prof. Dr. Hikmet Özçetin, 380 dalga boyunun altındaki güneş ışınlarının ultraviyole ve morötesi göze temasının göz sağlığını tehdit ettiğini belirtti. 
     Yaz güneşinde daha da etkili olan bu ışınların, ozon tabakasından süzülerek gelmesine rağmen, uzun süre göz merceğini etkilemesinin önüne geçilmesi gerektiğini ifade eden Özçetin, ''Bu zararlı ışınlardan korunmak için güneş gözlüğü ya da geniş siperli şapka kullanılması gerekir. Aksi takdirde, bu ışınlar katarakt, gözde yanma ve kaşıntıyla ortaya çıkan alerjik konjiktvit ve görme noktası harabiyetlerine neden olabilir'' dedi. 
     Güneş ışınlarının zararlarından korunmanın en iyi yöntemin geniş siperli şapka kullanmak olduğunu anlatan Özçetin, ''Geniş siperli şapka, gözü zararlı ışıklardan, kaliteli güneş gözlüğünden daha fazla korur. Araştırmalarda, kaliteli bir güneş gözlüğünün gözü güneşin zararlı ışıklarından yüzde 45, geniş siperli şapkanın ise yüzde 55 oranında koruduğu saptanmıştır'' diye konuştu. 
     İşporta tezgahlarında satılan güneş gözlüklerin, ucuz oldukları için tercih edildiğini anlatan Özçetin, şunları söyledi 
     ''İşportada satılan güneş gözlüklerinin gözü zararlı ışıklardan koruması söz konusu değildir. Güneş gözlüğü alırken UV süzücü özelliğinin yanı sıra çerçeve kenarlarının gözün etrafını örtecek kadar geniş olmasına dikkat edilmesi gerekir. Gözlük camlarının da koyuduman rengi olması önemlidir.'' 
     





</TEXT>
</DOC>
