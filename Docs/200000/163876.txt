<DOC>
<DOCNO> 163876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sondun06.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
37 yıllık ırkçılık... Ku Klux Klan üyesine müebbet hapis.. 
</HEADLINE>
<TEXT>

     ABD'de, 37 yıl sonra sonuçlanan ırkçı cinayet davasında, Ku Klux Klan üyesi Ernest Avants, afsız müebbet hapis cezasına çarptırıldı. 
     Mississippi'de görülen davada, ocak ayında suçlu bulunan 72 yaşındaki Avants hakkındaki ceza, Avants'ın hastalığı nedeniyle Texas Fort Worth'daki cezaevi hastanesinde verildi. 
     Yargıç William Barbour, 1966 yılındaki cinayetle ilgili olarak sanığa, vicdan azabı göstermediği için en yüksek cezayı verdiğini söyledi. 
     Ernest Avants ve 2 arkadaşı, 1966'da, 67 yaşındaki Chester White'ı öldürmüş ve bir dere yatağına atmışlardı. Avants, 1967 yılındaki mahkemede cinayet suçlamasından temize çıkmıştı, ancak aradan geçen yıllara rağmen savcılık bu cinayetin peşini bırakmadı. 
     Avants'ın suç ortaklarından biri, cinayetin amacının, bu olaydan 2 yıl sonra suikasta kurban giden insan hakları savunucusu Martin Luther King'i, Mississippi'deki Natchez'e çekmek olduğunu söylemişti. 
     
</TEXT>
</DOC>
