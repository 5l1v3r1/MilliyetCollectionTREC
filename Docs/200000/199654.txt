<DOC>
<DOCNO> 199654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/magazin/amag.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Altuğ, Sayan'ın kanatları altında 
</HEADLINE>
<TEXT>

   Seda Sayan, 'Çocuklar Duymasın'dan ayrılan Pınar Altuğ için kampanya başlattı. Altuğ da kampanya sonucuna göre diziye dönüp dönmeyeceğine karar verecek 
      Bayram Kaygusuz 
   
   Seda Sayan, programına konuk ettiği Pınar Altuğ'un "Çocuklar Duymasın"dan ayrılmaması için kampanya başlatacağını açıkladı. 
   "Çocuklar Duymasın"dan tamamen ayrılana kadar televizyonlara çıkmama kararı alan Altuğ, "Sabah Sabah Seda Sayan" ekibine, Sayan'ın kendisine haksızlık yapan basın karşısında destek vermesi halinde programa çıkacağını söyledi. Sayan da, gerekli desteği vereceğini söyleyince Altuğ, dün sabahki canlı yayına konuk oldu. 
   Sayan, özel hayatına dikkat etmeyerek dizide canlandırdığı "Meltem" karakterine zarar verdiği gerekçesiyle "Çocuklar Duymasın"ın yapımcısı Birol Güven'le yolları ayrılan Altuğ'un diziden çıkarılmasına basının neden olduğunu iddia etti. Sayan, şöyle konuştu 
   "Bütün magazin basını için söylüyorum. Önce Pınar Altuğ'u hedef haline getirdiler. Onu eleştirdiler ve diziden kovdurdular. Sonra niye ayrıldı diye soruyorlar. Bu kadar mı ikiyüzlü olunur " 
   Tartışma programlarında, gecekondularda, varoşlarda inanılmaz iğrençlikler yaşandığını, Altuğ'un Tony Theodorakis ile ilişkisiyle kimseye zarar vermediğini vurgulayan Sayan, seyircileri de tepki vermeye davet etti. 
   
   Birol Güven ile anlaştık 
   "Çocuklar Duymasın"ın yapımcısı Birol Güven'le anlaşma yaparken ona boşanacağını söylediğini ilk kez açıklayan Altuğ, diziden ayrılma kararını açıkladıktan sonra birçok iş teklifi aldığını belirtti. Kendisini sudan çıkmış balık gibi hissettiğini vurgulayan Altuğ, teklifleri yılbaşından sonra değerlendireceğini söyledi. 
   Sayan'ın kendisi için kampanya başlatmasına sevindiğini söyleyen Altuğ, şunları söyledi "Hayranlarıma kırgınım. Böyle bir istek vardıysa daha önce gösterilmeliydi. İş bu aşamaya gelmemeliydi. İçimde kırgınlık var. İnsan kırılmasa, küsmese, bir şeylerden vazgeçer mi Bu kampanya nasıl sonuçlanır bilemem. Sonuçlandığı zaman diziye dönüp dönmeyeceğimize karar veririz." 
   
   
   
</TEXT>
</DOC>
