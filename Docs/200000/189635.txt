<DOC>
<DOCNO> 189635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/yasam/ayas.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiirleri hoştu ama bir huyu korkunçtu 
</HEADLINE>
<TEXT>

   Emre Kongar, son kitabında "Yahya Kemal yemekte burnuyla oynardı" gibi enteresan anılarını yazdı... 
      ELİF KORAP 
   
   Toplum bilimci Emre Kongar, "Kızlarıma Mektuplar"dan sonra Remzi Kitabevi'nden çıkan yeni kitabı "Babam, Oğlum, Torunum"da, yüz yıllık aile öyküsünü hem torun, hem eş, hem baba, hem de dede kimliğiyle ele aldı. 
   Hayatının en zor metinlerinden birini yazdığını söyleyen Kongar, "Bizzat tanıştığım Yahya Kemal, Nurullah Ataç, İhsan Doğramacı, Bülent Ecevit, Süleyman Demirel ve Erdal İnönü gibi pek çok ünlünün tanık olduğum ama sizin bilmediğiniz yönlerini anlattım" diye konuştu. 
   
   'Umarım tepki görmem' 
   Kitabında şair Yahya Kemal Beyatlı'nın sofrada burnunu karıştırma huyu olduğunu anlatan Kongar, şunları söyledi "Yahya Kemal'in sofrasına ilk oturduğum gün, büyük şaşkınlık, bir kültür şoku yaşamama neden olmuştu. Bu olay, bütün değer yargılarımın altüst olmasına yol açtı." 
   Bunu 1977'de anlattığında tepki gördüğünü söyleyen Kongar, "Zekeriye Sertel, anı kitabında N zım Hikmet'in yıkanmaktan pek hoşlanmadığını söylediğinde, aynı ölçüde bir kavga çıkmıştı" dedi. 
   
   İlginç tanışıklıklar, ilişkiler.. 
   Kongar kitabında, şöyle ilişkilere de değindi 
   "Kenan Evren, Şişli Terakki Lisesi'nde Milli Savunma dersinde öğretmenimdi. Askerliğim sırasında da eniştem vasıtasıyla sicilime bakmıştı." 
   "12 Mart, beni ve ailemi beklenmedik biçimde olumsuz etkiledi, çünkü İhsan Doğramacı, darbeci askerlere yanaşmak için kullanmak üzere düşman olarak beni seçmişti." 
   "Doktor Turgut Zileli sağcıydı. Ecevit'i bile kızıl komünist olarak görürdü. Sonradan onun doktoru olarak ün yapması, tarihin ve talihin garip bir cilvesidir." 
   
   
   
</TEXT>
</DOC>
