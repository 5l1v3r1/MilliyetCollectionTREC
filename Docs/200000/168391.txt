<DOC>
<DOCNO> 168391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/magazin/amag.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan korsana karşı .. 
</HEADLINE>
<TEXT>

Korsan albüm basıp satanlara savaş açan Tarkan, savcılık ile iki bakanlığa dilekçe yazarak korsanın önlenmesini istedi 
     ESRA ALUS İstanbul 

     DUDU isimli single'ı kısa sürede 1 milyon satan Tarkan, korsan CD ve kasetlerinin toplatılması için İstanbul Cumhuriyet Savcılığı'na başvurdu. Daha önce de korsan kasetlerinin toplatılması için yasal mercilere başvuran Tarkan, bu kez Adalet ve İçişleri Bakanlığı'na dilekçeyle müracaat ederek konunun bakanlıklar nezdinde çözülmesini istedi. 
     
     İşte o mektup 
     ŞARKICI, şu cümleleri kullandı "Bu dilekçeyi verme gerekçem, ülkenin, yetkili makamların ve benim şahsımda tüm sanatçıların ve müzik endüstrisinin içinde bulunduğu derin açmaz ve mağduriyettir. Artık bu olay masum bir kara para kazanma yöntemi değil, organize suç örgütleriyle karşı karşıya olduğumuzun göstergesidir." 
     

</TEXT>
</DOC>
