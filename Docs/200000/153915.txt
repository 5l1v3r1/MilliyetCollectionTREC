<DOC>
<DOCNO> 153915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/spor/spo04.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AYBABA MÜJDESİ 
</HEADLINE>
<TEXT>

Trabzonspor Başkanı Sümer, Teknik Direktör Aybaba ile önümüzdeki hafta sözleşme yenileyeceklerini açıkladı, "Birbirimizi benimsiyor ve önemsiyoruz" dedi 
     Nikah tazeleyecek 
     TRABZONSPOR, sezon sonunda sözleşmesi sona erecek olan Teknik Direktör Samet Aybaba ile nikah tazelemeye hazırlanıyor. Başkan Özkan Sümer, Aybaba ile görüşerek anlaştıklarını belirtti, "Aybaba ile geleceğin hazırlığını yapıyoruz. Bu demektir ki gelecekte de birlikte çalışacağız. Birbirimizi kabullendik. Önümüzdeki hafta resmi sözleşme imzalayacağız. Çünkü birbirimizi benimsiyor ve önemsiyoruz" dedi. 
     
     Transfer garantisi 
     İÇ transferde fazla bir sorun yaşamayacaklarını da ifade eden Sümer, "Gökdeniz ile iki yılı opsiyonlu olmak üzere 4 yıllık bir sözleşmemiz var. Bu sezon sonu 2 yıl bitiyor. Şimdi ücret konusunu görüşeceğiz. Biz de Gökdeniz'i ihmal etmeyiz. Sadece, Aurelio konusunda rahatsızlığımız var. Bir hafta içersinde bu futbolcunun da durumu netlik kazanır. Eğer Aurelio gitme kararlılığı gösterirse bir şey yapamayız" diye konuştu. 
     
     Tayfun gündemde 
     BORDO - Mavili yönetim, Real Sociedad'tan ayrılacağını açıklayan Fenerbahçe'nin eski oyuncusu Tayfun'a kancayı taktı. Milli futbolcuyla görüşmelerin gizlice yürütüldüğü öğrenildi. İstanbulspor'da forma giyen Petkov'un transferi için de büyük bir uğraş verildiği bildirildi. 
     
     Kulüp arıyorlar 
     TEKNİK Direktör Samet Aybaba'nın, "Gelecek sezon kadromda düşünmüyorum" mesajı gönderdiği Selahattin, Macit ve Serkan Özsoy'un kulüp aradığı öğrenildi. Selahattin'in Bursaspor ile anlaştığı, Macit ve Serkan Özsoy'un Ankaragücü ile temasta oldukları ifade edildi. 
     
     


SPOR 


























</TEXT>
</DOC>
