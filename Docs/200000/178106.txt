<DOC>
<DOCNO> 178106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/ekonomi/eko06.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Telsim aboneleri mağdur olmayacak' 
</HEADLINE>
<TEXT>

      RECEP DEMİRCİ REFAHİYE ERZİNCAN DHA 
   
   Ulaştırma Bakanı Binali Yıldırım, Telsim lisansının iptal edilmesi halinde abonelerin mağdur edilmiş olmayacağını söyledi. Erzincan'ın Refahiye İlçesi'nde gezi ve incelemelerde bulunan Yıldırım, şöyle konuştu 
   "Bu mobil telefon şirketine lisans tahsisi Telekomünikasyon Kurulu tarafından yapılmaktadır. Bu şekilde tahsis edilmiş 4 lisans var. Belirli ihlallerin yerine gelmesi lazım. Konu bu bakımdan Kurum tarafından inceleniyor. Kurum, bu ihlallerin sözleşmeye aykırı birtakım girişimlerin olduğunu tesbit ederse, lisans askıya alınabilir. Ama bu o telefonukullanan müşterilerin artık o hattı kullanamayacağı anlamına gelmez. Şirket işlevine devam eder ancak yönetim değişir. Henüz böyle bir süreç tamamlanmış değil." 
   
   'Suçluluk telaşındalar' 
   Genel Başkanı Cem Uzan'ın "Bize yapılanlar siyasi linçtir" açıklamasına da "Bu sözün altında suçluluk telaşı olabilir" diye yanıt veren Yıldırım, şunları söyledi "ÇEAŞ'la başlayan ve onu takip eden diğer olaylar tamamen hukuk işidir. Hiçbir şekilde siyasi amaç uğruna yapılması söz konusu olmamıştır. Her şey kamuoyunun gözleri önünde cereyan ediyor. İş artık yargıya intikal etti." 
   
   
</TEXT>
</DOC>
