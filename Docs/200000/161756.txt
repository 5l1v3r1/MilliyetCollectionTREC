<DOC>
<DOCNO> 161756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/ekonomi/eko05.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Taahhüdünü yerine getiremeyen giremez' 
</HEADLINE>
<TEXT>

Kuşadası Limanı'nın ilk ihalesini alan ancak ödeme yapmayan LİMAŞ'ın ikinci ihaleye alınmasına hukukçu mütalaasında karşı çıkıldı 
     AYDIN HASAN - LATİF SANSÜR 

     LİMAŞ şirketi, özelleştirme kapsamındaki Kuşadası Limanı ihalesini, iki yıl içinde iki kez kazanmasına rağmen taahhütlerini yerine getiremedi. Şirketin teminatları yanarken, ilk ihalede taahhütlerini yerine getirmeyenin, ikinci ihaleye katılması konusu da hukuki tartışması başlattı. 
     Daha önce, ihaleyi 61 milyon dolarla kazanan Kuşadası ve Çevresi Liman İşletmeleri LİMAŞ bu parayı ödemedi, 500 bin doları Hazine'ye gelir kaydedildi. İkinci ihaleye de girdi ve 36 milyon dolarla aldı, ancak yine ilk taksiti yatıramadığı için 1 milyon doları yine Hazine'ye kaldı. Bu arada özelleştirme yasasında "taahhütlerini yerine getirmeyen şirketlerin ihalelere girmesi" konusunda net bir hükmün olmaması, ilginç bir karmaşaya neden oldu. 
     
     'İhaleye alınmamalıydı' 
     İkinci ihalede ikinci sırada yer alan Royal Carribean Konsorsiyumu'nun "taahhütlerini yerine getirmeyen bir şirketin ihaleye girip giremeyeceği" konusunda görüş istediği Ankara Üniversitesi Hukuk Fakültesi İdare Hukuku Anabilim Dalı Başkanı Profesör Metin Günday, mütaalasında şu görüşü savundu 
     "Özelleştirme İdaresi'nin daha önce taahhütlerini yerine getirmemiş bir şirketin ihaleye alması hukuka uygun olmadığı gibi kamu yararı ile bağdaşmaz." 
     

</TEXT>
</DOC>
