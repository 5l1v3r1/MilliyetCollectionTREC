<DOC>
<DOCNO> 185353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sonspo15.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fanatik taraftarın böylesi Aysel Bayer 59 20 yıldır maça gidiyor 
</HEADLINE>
<TEXT>

     Bolu'da yaşayan 59 yaşındaki Aysel Bayer, 20 yıldır Boluspor'un bütün maçlarını takip ediyor. 
     20 yıl boyunca Boluspor'un bütün maçlarına gitiğini anlatan Aysel Bayer, 59 yaşında olduğunu belirterek, ''Futbolu çok seviyorum. Evde televizyon izlerken maçın olduğu kanalı izlerim. Bolu'da maçın olduğu saatte önemli bir işim de olsa maça mutlaka giderim. Maçlarda küfür edilmesinden rahatsız oluyorum. Statlarda küfür olmasa maçlar daha zevkli olacak'' dedi. 
     Son yıllarda bayan taraftar sayısının artmasının sevindirici olduğunu da anlatan Aysel Bayer, ''Bence bayanların maça gelmesi ile küfür eden insan sayısı azaldı. O yüzden bayanlarda maça gelmeli'' diye konuştu. 
     Oğlunun uzun yıllar Boluspor'da futbol oynadığını belirten Bayer, ''Oğlum Volkan şu anda Çankırıspor'da, torunum ise Boluspor genç takımında futbol oynuyor. Biz futbolu aile olarak seviyoruz'' ifadelerini kullandı. 

     
</TEXT>
</DOC>
