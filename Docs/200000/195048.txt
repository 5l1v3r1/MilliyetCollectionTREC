<DOC>
<DOCNO> 195048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/soneko20.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Financial Times JTI, TEKEL için 60 milyon dolar daha verdi ama... 
</HEADLINE>
<TEXT>

     Financial Times gazetesi, TEKEL ihalesinde en yüksek teklif veren Japan Tobacco'nun JTI dün teklifini 60 milyon dolar civarında yükseltiğini belirterek "Ancak Türk yetkilileri, ticari markalara ilişkin taviz talebini reddettiler" diye yazdı. 
     Çok düşük tekliflerin yapıldığı gerekçesiyle iptal edilen TEKEL sigara ihalesinde en yüksek teklif veren Japan Tobacco'nun JTI dün ihale iptal edilmeden önce teklifini 60 milyon dolar civarında yükselttiği ileri sürüldü. 
     Financial Times gazetesi "Türk yetkilileri, Japonların ticari markalara ilişkin taviz talebini reddettiler" diye yazdı. Financial Times gazetesi, Türkiye'nin, beklentilerin çok altında tekliflerin yapılması üzerine TEKEL ihalesini iptal ettiğini belirterek hükümetin kararına ilişkin açıklamada ayrınt bilgi verilmediğini kaydetti. 
     Japan Tobacco JTI tarafından verilen 1.1 milyar dolar tutarında en yüksek teklifin hükümetin beklentilerinin ancak üçte birini karşıladığına dikkat çeken Financial Times, "Japan Tobacco temsilcileri dün son bir müzakere turu için Ankara'da Maliye Bakanı Kemal Unakıtan ile biraraya geldi. 
     Görüşmelere yakın kişiler, Japonların teklifini 60 milyon dolar yükseltiklerini söylediler. Ancak Türk yetkilileri, Japonların ticari markalara ilişkin taviz talebini reddettiler" diye yazdı. 
     
     TÜTÜN ALMA KOŞULU 
     Yatırım bankacılarının düşük tekliflerin Türkiye'nin siyasi ve ekonomik istikraksızlığının ve dostane olmayan yatırım ortamın sonucu olduğunu söylediklerini kaydeden gazete, "Bazı analistler, finansal bilgilerin yokluğunun kritik bir faktör olduğunu savunuyorlar" diye yazdı. 
     
</TEXT>
</DOC>
