<DOC>
<DOCNO> 169122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/soneko06.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak, uzun vadeli petrol sözleşmelerini görüşecek durumda değil 
</HEADLINE>
<TEXT>

     Irak'daki petrol yataklarından ihracata dair şüphelerin giderilmemesinden ötürü, bu ülkenin müşterilerle uzun vadeli petrol sözleşmelerini görüşecek durumda olmadığı bildirildi. 
     Irak petrol pazarlaması bölümünden adının açıklanmasını istemeyen üst düzey bir yetkili Reuters'e açıklamasında, ''Sözleşme şartlarını görüşmek istemiyoruz, çünkü, hiçbir taahhütte bulunmak istemiyoruz, ayrıca, petrol arzının mevcudiyetinin yeterli olmadığını da anlıyoruz'' dedi. 
     Yetkili, ülkenin kuzeyindeki petrol boru hatlarının siyasi sabotaj saldırılarının pençesinde olup, bu durumda ihracatın güneydeki petrol yataklarından gelmesi gerektiğini, fakat, bunların da ekonomik sabotajdan zarar gördüğünü söyledi. 
     Iraklı yetkili, ''güneyden sürekli, istikrarlı petrol arzı temin edebileceğimizden de emin değiliz, çünkü, orada da problemler var, fakat, ihracat başlayacaksa, bu güneyden gelecek'' dedi. 
     
</TEXT>
</DOC>
