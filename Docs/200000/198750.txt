<DOC>
<DOCNO> 198750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/siyaset/siy01.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş'ın partisi birinci durumda 
</HEADLINE>
<TEXT>

   KKTC'de yapılan ve iktidara yakın gazetelerde yayımlanan anketlerde UDP önde görünüyor 
      SEFA KARAHASAN Lefkoşa 

   
   KKTC'de 14 Aralık'ta yapılacak genel seçimlerle ilgili Yüksek Seçim Kurulu'nun belirlediği takvim gereği kamuoyu araştırmalarınının sonuçlarına yayın yasağı bugün başlıyor. Son kamuoyu yoklamalarında, iktidardaki Ulusal Birlik Partisi UBP birinci durumda görünüyor. 
   ART - Desing Reklam Danışmanlık ve Halkla İlişkiler Ajansı'nın 16 - 20 Kasım'da 1516 kişiyle yüz yüze görüşerek yaptığı kamuoyu araştırmasının sonuçları açıklandı. Seçmen listesi baz alınarak, tesadüfi örnekleme yoluyla KKTC genelinde yapılan anketin, yanılma payının yüzde 3 olduğu belirtildi. 
   Yüzde 5 seçim barajının olduğu, tercihli oyun kullanıldığı KKTC'de, 50 sandalyeli Cumhuriyet Meclisi'ne 4 parti girebiliyor. Ankete göre seçime katılacak 7 partinin durumu şöyle 
   1. Ulusal Birlik Partisi UBP yüzde 32.9 
   2. Cumhuriyetçi Türk Partisi - Birleşik Güçler CTP - BG yüzde 17.4 
   3. Demokrat Parti DP yüzde 11.6 
   4. Barış ve Demokrasi Hareketi BDH yüzde 08.5 
   5. Çözüm ve Avrupa Birliği Partisi ÇABP yüzde 02.3 
   6. Milliyetçi Barış Partisi MBP yüzde 02.1 
   7. Kıbrıs Adalet Partisi KAP yüzde 00.3 
   İktidara yakın sağ görüşlü Volkan gazetesi, anket sonuçlarını "Zafer Kesin" başlığıyla duyurdu. Yine sağ eğilimli Halkın Sesi gazetesinin yayımladığı bir başka ankete göre UBP yüzde 23.48'le birinci, CTP - Birleşik Güçler de yüzde 20.39 oy oranıyla ikinci parti durumunda. 
   
   
   
   
   
</TEXT>
</DOC>
