<DOC>
<DOCNO> 181932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sonspo02.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Elvan'a sürpriz doğum günü partisi... 
</HEADLINE>
<TEXT>

     Monaco'da yarın başlayacak 1. Dünya Atletizm Finali'nde, bayanlar 5 bin metrede birincilik mücadelesi verecek olan milli atlet Elvan Abeylegesse, kulübü ENKA Spor'un tesislerinde düzenlenen sürpriz doğum günü partisinde moral depoladı. 
     ENKA Spor Kulübü Müdürü Alper Kasapoğlu'nun organize ettiği partiye, Elvan Abeylegesse'nin takım arkadaşları ve antrenörler de katıldı. 22 yaşına giren milli atlet, Türkiye'de bulunmaktan ve milli formayı giymekten büyük mutluluk duyduğunu belirterek, Monaco'da da en iyi dereceyi yapmaya çalışacağını söyledi. 
     Bayanlar 5 bin metrede, Paris'te yapılan 9. Dünya Şampiyonası'nda elde ettiği beşincilikle, genç yaşına karşın adını bu mesafenin önemli isimleri arasına yazdıran başarılı atlet, Monaco'da da bu dalın ünlüleriyle yarışacak. 
     Paris'te 5 bin metrede Dünya Şampiyonu olan Etiyopyalı Tirunesh Dibaba ve aynı şampiyonada 10 bin metrede birinci olan bir diğer Etiyopyalı Berhane Adere de Abeylegesse'nin rakipleri arasında yer alacak. 
     Yarın TSİ 17.30 koşulacak yarışta, Abeylegesse'nin muhtemel rakipleri şöyle 
     
     
Berhane Adere Etiyopya Werknesh Kidane Etiyopya Edith Masai Kenya Tirunesh Dibaba Etiyopya Isabella Ochichi Kenya Yingjie Sun Çin Meseret Defar Etiyopya Benita Willis-Johnson Avustralya Zehra Ouaziz Fas Yelena Zadorozhnaya Rusya Zhor El Kamch Fas Merima Denboba Etiyopya Kayoko Fukushi Japonya Irina Mikitenko Almanya Sentayehu Ejigu Etiyopya Alla Zhilyayeva Rusya Emilie Mondor Kanada Jelena Eelnova-Prokopeuka Letonya Fernanda Ribeiro Portekiz Derartu Tulu Etiyopya 
     Bu kategoride mücadelede edecek atletlerin kesin listesi, bu akşam yapılacak teknik komite toplantısından sonra belirlenecek. 
     
</TEXT>
</DOC>
