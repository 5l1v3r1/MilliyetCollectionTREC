<DOC>
<DOCNO> 164445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sonspo30.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de iç transferde Ceyhun'un kulüple anlaşması bekleniyor 
</HEADLINE>
<TEXT>

     Transfer çalışmalarını sürdüren Fenerbahçe'de, iç transferde Ümit Özat'dan sonra Ceyhun'un da kulüple anlaşması bekleniyor. 
     Ceyhun'un menajeri Tarık Üstün, yaptığı açıklamada, asbaşkan Mahmut Uslu ile bugün telefonla görüştüğünü belirterek, ''Yönetim ile aramızda büyük fiyat farkı yok, anlaşacağımızı umuyorum'' dedi. 
     Özel işleri nedeniyle yurtdışında bulunan Mahmut Uslu ile yarın bir kez daha telefonla görüşeceğini ifade eden Üstün, ''Duruma göre ya yarın ya da 23 Haziran Pazartesi günü kulüp binasında son kez yüz yüze görüşeceğiz. Görüşmeler olumlu gidiyor. Bu işin olumlu sonuçlanmasını bekliyoruz'' diye konuştu. 
     Ceyhun'a Bursaspor ve yurtdışından bazı kulüplerden teklif olduğunu da vurgulayan Tarık Üstün, ''Ancak Fenerbahçe ile iş bitmeden hiçbir kulüple para konusunu konuşmadık'' diyerek sözlerini tamamladı. 
     
</TEXT>
</DOC>
