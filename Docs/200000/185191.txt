<DOC>
<DOCNO> 185191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/ekonomi/aeko.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek çatı memurlar için 61 yaş sınırını kaldırıyor 
</HEADLINE>
<TEXT>

   Memurların yaş haddinden emekli olmasını sağlayan düzenlemeye sosyal güvenliğin tek çatıda toplanmasına ilişkin taslakta yer verilmedi 
      SEÇKİN ÜREY Ankara 
   
   Memurların emeklilik koşullarını SSK standartlarına çeken yasa taslağı, memurların yaş haddinden emekliliğe sevk edilmesi kuralını ortadan kaldırıyor. SSK ve Bağ - Kur iştirakçilerine göre daha avantajlı emeklilik imk nlarına sahip olan memurlara ölünceye kadar memur kalma şansı getiriliyor. 
   Memur, işçi ve serbest meslek gruplarının prim ödediği sosyal güvenlik kuruluşlarını tek çatı altında birleştirerek aynı norm ve standartlara uygun çalışmasını öngören Emeklilik Sigortası Sistemi ve Emeklilik Sigortaları Kurumu Kanunu taslağında 61 yaşında emekli olma zorunluluğu düzenlemesine yer verilmedi. 
   
   Zorunlu emeklilik kalkıyor 
   Kamuoyunda "tek çatı" taslağı olarak adlandırılan yeni düzenleme yasalaşmasıyla birlikte Emekli Sandığı Kanunu da dahil olmak üzere mevcut bütün sosyal güvenlik yasalarını yürürlükten kaldıracak. 
   Emekli Sandığı Kanunu'nda memurların yaş haddinden emekli edilmesini düzenleyen 40'ıncı maddenin 1. fıkrası da otomatik olarak devre dışı kalacak. 
   Memurlarda emeklilik yaş haddinin düşürülmesi uzun tartışmalardan sonra temmuz ayında bir yasa ile gerçekleştirildi. Yapılan düzenlemeyle memurların 65 yerine 61 yaşında emekli olması zorunlu hale getirildi. Devlette kritik görevler üstlenen büyükelçiler, teftiş kurulu başkanları, genel müdürler ve benzeri unvanı taşıyan çok sayıda bürokrat yapılan yasa değişikliği nedeniyle erken emeklilikle yüz yüze geldi. 
   
   Ölene kadar memurluk 
   Hükümetin yaş haddini düşürerek bürokraside tasfiye yoluna gittiği iddia edilen yasa değişikliği Anayasa Mahkemesi tarafından önce iptal edildi. Yüksek Mahkeme daha sonra yeni düzene uygun kademeli geçiş kurallarını düzenledi. 
   Memurlarda kademeli geçişi öngören düzenleme Emekli Sandığı Kanunu'na eklenen geçici 215'inci madde ile yasal güvenceye kavuşturulmuştu. Tek çatı taslağı yasalaşırsa kademeli geçiş hükümleri de kalkacak. Yani devlet memurları ölünceye kadar memur kalabilecek. 
   
   Özürlüler geç emekli olacak    Taslak, Emekli Sandığı'na tabi olup da sakatlık kontenjanından çalışanların emekli olabilmek için prim ödeme sürelerini de 15 yıldan 21 yıla çıkardı. Kanunun yürürlüğe girmesinden önce Emekli Sandığı'na tabi görevde çalışan özürlüler için 13 yıl dahil 14 yıl çalışanlar 16 yıl, 10 yıl dahil 13 yıl çalışanlar 17 yıl prim ödemek zorunda kalacak. 
   
   Bir yıldan az çalışan 21 yıl ödeyecek Hizmet süresi Yeni prim ödeme süresi 15 yıl isteğe bağlı 13 yıl dahil 14 yıl 16 yıl 10 yıl dahil 13 yıl 17 yıl 7 yıl dahil 10 yıl 18 yıl 4 yıl dahil 7 yıl 19 yıl 1 yıl dahil 4 yıl 20 yıl 1 yıla kadar 21 yıl 
   
</TEXT>
</DOC>
