<DOC>
<DOCNO> 157556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/siyaset/asiy.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın bu haftaki konuğu Sabancı Üniversitesi Rektörü Prof. Dr. Tosun Terzioğlu... 
</HEADLINE>
<TEXT>

Hep şik yet ediyoruz oysa çözüm biziz 'Biz şik yet etmesini çok seviyoruz, ülke olarak bayılıyoruz. Hep birilerinden çözüm bekliyoruz. Bazen hükümet olabiliyor. Ne bileyim Silahlı Kuvvetler, AB, Amerika olabiliyor. Oysa çözüm biziz' 
     SOHBET ODASI 
DERYA SAZAK 

     19 Mayıs'ta Atatürk'ün Cumhuriyet'i emanet ettiği gençlik 84 yıl sonra gelecek kaygısı yaşıyor, eğitim sorunları ve işsizlik Türkiye'nin başlıca gündem maddesi. Üniversiteden mezun olan nitelikli gençleri kaybediyoruz. Eğitimde artık bir 'paradigma değişikliği'nin zamanı gelmedi mi 
     - Üniversiteler yalnız Türkiye'de değil dünyanın pek çok ülkesinde bir değişim arayışı içinde. Günümüzde geçerli olan üniversite modeline baktığımız zaman eğitimin kökeninde yatan paradigmanın h l 19'uncu yüzyıldan kaldığını görüyoruz. Temel paradigmamız, aydınlanma çağının bir ürünü Artık bu modelle küreselleşme çağının, bilginin hızını yakalamak olası değil. Bilgi artık üretimin en önemli girdisi haline geliyor. 
     
     Bilgiye ulaşmak da eskisine oranla daha kolay. 
     - Artık raftaki kitabın önemi kalmadı. Kütüphane kavramı değişti. Bundan sonra önemli olan veri tabanına hangi hızda ulaşacağınız. Bakın paradigma nasıl değişiyor... Küreselleşmenin getirdiği değişim o kadar ani ve hızlı oldu ki, gafil avlandık. Üniversiteler buna göre yeniden yapılanmak zorunda. 
     
     Geleceğin üniversiteleri nasıl olacak 
     - Paradigma kaymasının başındayız daha... Üniversitelerin, özellikle Batı'da verimsiz kuruluşlar olduğundan şik yet eder yönetimler. Çok kaynak harcadığından, topluma hesap vermediğinden yakınırlar. Sanayide ise nitelikli insan gücü elde edemedikleri için diyalog kopukluğundan söz edilir... Beklenilen şudur Sanayinin isteyeceği tarzda insan yetiştirmek. Ben üniversite eğitimini salt o talebe göre düzenlemenin yanlış olduğu görüşündeyim. Çünkü üniversite, sadece yarına bakmaz, çok daha uzağa bakar. Üniversitenin asıl işlevi bugünün gündemini okumak değil gelecek on yılın, yirmi yılın gündemini iyi okumak ve oluşturmaktır. 
     
     EĞİTİMİN GELECEĞİ 
     Artık üniversiteyi bitirmek ve aynı kariyerde ilerlemek çalışma yaşamı açısından garantili bir yol değil. Siz de 'eğitimin geleceği'ni sorgularken 'istikrarlı kariyer' modellerinin kalktığından söz ediyorsunuz. Diploma üzerine 'son kullanma tarihi'nin yazılacağı günlere mi gidiliyor Çağa dayanıklı öğrenci nasıl yetişecek 
     - Genç bir öğrenci, üniversiteye devam etti 4 yıl boyunca bir şeyler öğrendi güzel bir kariyere başladı. 5 yıl sonra şu anda hiç öngöremediğimiz yepyeni bir meslek çıktı, ona geçmek için tekrar üniversiteye dönüp 4 yıl daha mı okuyacak .. Önemli olan üniversite öğrencisine ileriye dönük formasyonlar kazandırmak. 
     
     Üniversite mezunları onca yıl emekten sonra kendilerini hazırladıkları dallarda ne kadar iş bulabiliyorlar 
     - Her zaman kendilerini hazırladıkları dalda olmuyor. Son on yılımız üç büyük ekonomik kriz ve bir depremle geçti. Siyasi çalkantılarla, kısa ömürlü hükümetlerle geçti. Bugün ise aranan şey istikrar. Makro ekonomik dengelerini oturtmuş devletler hızla kalkınıyor. Türkiye'de şu anda özellikle son ekonomik krizden sonra h l yaşadığımız çok incitici bir işsizlik sorunumuz var. 
     
     Sorun yetişmiş insan gücünün yönetime gelmesi ya da gelmemesi mi .. Yoksa siyasetin insan kaynağında çok da fazla yetişmiş insana ihtiyaç duyulmaması mı 
     - Sadece yönetime gelmesi demiyorum... Daha iyi eğitim görmüş, dünyayı ve Türkiye'yi daha iyi tanıyan, kişisel ve toplumsal olgunluğa kavuşmuş insanlarımız elbette siyasete girmeliler. Mesele birkaç iyi adamın siyasete girmesi değil, önemli olan toplumca sorunlara ne kadar duyarlıyız İstihdam da böyle... Mesela Türkiye'de kronik olarak bilişim teknolojileri alanında insan gücüne ihtiyaç vardır. Son yıllarda deniyor ki buna artık ihtiyaç kalmadı, o kadar işsiz var ki... Hayır bu doğru değil, Türkiye'de bu sektörde h l istihdam açığı var. Bilişim gibi bir lokomotif sektörde Türkiye çok güçlü olsaydı son krizleri bu kadar derinlemesine tahrip edecek şekilde yaşamazdık. 
     
     O zaman neyi öngörebilirdik 
     - Türkiye ekonomisi çok daha iyi olurdu. Mesela bugün ihracat çok iyi ama bunun içinde ileri teknoloji ürünlerine baktığımız zaman Arjantin'den daha az. 
     
     İrlanda modeli çarpıcı bir örnek. Geçen yüzyılda 'patates açlığı' çekilen Avrupa'nın en fakir ülkesi 20'nci yüzyılın son çeyreğinde AB'nin en hızlı kalkınan ülkesi oldu. Bunu da eğitim ve bilgi teknolojisini kullanarak yaptı. Türkiye'de de 75 üniversite ve her yıl mezun olan on binlerce genç ve kaliteli insan var. Neden başaramıyoruz 
     - Stratejik önceliğimizi tayin edemiyoruz. Türkiye'yi bir sorunlar demeti olarak görüyoruz. Düğüm olmuş bir yumak ipi aldığınız zaman her tarafını çekiştirmeye başlarsanız, kördüğüm olur. İskender'in kılıcı akla gelir. Ama İskender düğümü kılıçla kesti, çözmedi... Kılıçla kestiğiniz zaman ipler parçalanıyor. Bana göre Türkiye'nin iki üç tane stratejik tercihi olmalı. Birincisi eğitim, ikincisi siyasi ve makro ekonomik istikrarı korumak. Katılımcılık da çok önemli. Biz demokrasiyi dört beş yılda bir oy vermek şeklinde anlıyoruz Oy verince işimiz bitiyor. Biz şik yet etmesini çok seviyoruz, ülke olarak bayılıyoruz. Bu söyleşi 19 Mayıs'ta yayımlanacağına göre 'Türk Övün Çalış Güven' yerine, 'Şik yet Et, Ağla Dövün' mü geçerli artık merak ediyorum. Yani şik yet ediyoruz ve hep birilerinden çözüm bekliyoruz. Bazen hükümet olabiliyor. Ne bileyim Silahlı Kuvvetler, AB, Amerika olabiliyor. Oysa çözüm biziz. 
     
     İNSAN GÜCÜ AÇIĞI 
     Son dönemde yurtdışında yüksek öğrenim görenlerin sayısında patlama yaşanıyor, Türkiye'de okumanın avantajları yok mu 
     - Olmaz olur mu Türkiye'de aileler eğitim öğrenim konusunda her türlü fedakarlığı yapmaya hazır, bu dünyada böyle değil. Özellikle Avrupa'da bugün kritik teknoloji dalları dediğimiz elektronik, bilgisayar mühendisliği dallarında eğitim çok pahalı olduğu için talep azalıyor. Gelecekte Almanya'nın özellikle bilgisayar ve elektronik konusunda yetişmiş insan gücü açığı olacak. 
     
     Türkiye'de durum nedir Bu alanlarda AB'nin açığını karşılayacak potansiyel var mı 
     - Türklere talep giderek artıyor, ister vakıf ister devlet olsun dünyadaki birçok kuruluşla rahatlıkla boy ölçüşebilecek üniversitelerimiz var. Üniversiteler farklı olabilmeli, ana prensipler bir çerçeve kanunla düzenlenir ve üniversiteler bir özgürlük alanı olursa - sadece özerklik demiyorum - serbest tartışma ortamı yaratabilirsek bilim o zaman gelişir. Türkiye kısa zamanda büyük atılımlar yapar. 
Gençlerin ümidi kesmesi en kötüsü      Mezun olan gençler Türkiye'de iş bulabilme konusunda hayli umutsuz. O nedenle 'bizi kaybediyorsunuz' deyip yurtdışında gelecek arıyorlar. Bu ülkenin 'beyin göçü' lüksü var mı 
     - Ekonomik krizde herkes bankalardan kaçan sıcak paraya üzüldü. Benim en korktuğum, üzüldüğüm şey iyi yetişmiş insanlarımızın, gençlerimizin Türkiye'den ümit kesmeleri ve gitmeleriydi. Çünkü 25 - 30 yaşlarında çok iyi yetişmiş bir insanı kaybetmek en pahalı şey. Küreselleşme diyoruz, elbette yurtdışında eğitim görecekler, oralarda çalışacaklar bu gayet doğal hiç yadsımamalı ama ümidi kesmek çok kötü. Hakikaten Türkiye'nin geleceğini karartacak bir şey varsa banka krizi falan değil budur. Gençlerin gelecek umudunu yok etmektir. 
     
     2001 kriziyle doruğa çıkan bu travma aşıldı mı sizce 
     - Bu travma aşılıyor diye ümit ediyorum. Artık Türkiye'nin geleceğine odaklanmalıyız. Eğitimde reform şart. İlkokuldan üniversiteye giden yolda eğitim tek bir patikadan ibaret olmamalı. 
     
     MÜKEMMEL İNSAN YOK 
     Krizin şokunu atlattık mı 
     - Bana öyle geliyor. Geleceğe daha umutla bakabilmeliyiz. Mutsuzluğumuzu yaratırken bazı yanlış kıyaslamalarımız var. Diyoruz ki işte Brezilyalılar kadar iyi dans edemiyoruz, İsveçliler kadar sarışın değiliz, Japonlar kadar işe düşkünlüğümüz yok, Almanlar kadar disiplinli değiliz. Karşılaştırma denen şey bir yerde yapılır beş yerin farklı özelliğiyle yapılmaz. Mükemmel insanı, yeryüzünde cenneti arıyoruz. Öyle bir şey yok, bundan vazgeçelim. Bizim de üstün taraflarımız var. 
     Toplumları idealler ayakta tutar. 
     - Avrupa Birliği bana göre Türkiye'nin ideallerinden bir tanesidir. Çok önemli bir idealdir. Tabii şunu da unutmayalım Türkiye küçük bir ülke değil, nüfusu jeostratejik konumu Litvanya veya Malta gibi olsaydı hiçbir sorun olmazdı. Uyum kanunları falan bunlarla uğraştırmazlardı. Türkiye nüfusunun büyük çoğunluğu Müslüman olan bir ülke, ama Müslümanlığı uygulaması bunun kendi zihniyetine kattığı renkler bugün bir Arap dünyasından veya bir İran'dan, Pakistan'dan fevkalade farklı. Türkiye bana göre tarihi boyunca özellikle Osmanlı İmparatorluğu boyunca Avrupa'nın bir parçası oldu. Hatta zaman zaman Balkanlar'daki gibi Avrupa Osmanlı'nın bir parçasıydı. Biz kendi tarihimizi de bilmiyoruz ve barışık değiliz. 
     
ALTIN ÇAĞIMIZDAYIZ      Gençlerle başladık 19 Mayıs'la bitirelim. Ne mesaj vereceksiniz 
     - Nüfus yapımız bize gelecek belki 30 yıl için bir altın çağ vaat ediyor çünkü nüfus artış oranımız azaldı, h l 1.5 gibi ama yüzde 2'lerden düştü ve bu bir orta genç diyebileceğimiz yani 20 ile 60 arasındaki kuşağın 2040'lara kadar nüfus pastamız içinde büyük dilim olduğunu gösteriyor. Bu ülkeler için inanılmaz bir altın çağdır. Japonya, Tayvan gibi ülkeler hızlı kalkınmaya bu çağlarda geçmişlerdi. Ama demografi yetmez, eğitimin kalitesini yükseltmek zorundayız. 
     

</TEXT>
</DOC>
