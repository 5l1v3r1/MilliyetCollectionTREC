<DOC>
<DOCNO> 183935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sonspo09.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Yavuz G.Saray adına talihsiz bir maç oldu 
</HEADLINE>
<TEXT>

     Futbol Federasyonu Merkez Hakem Komitesi Başkanı MHK Bülent Yavuz, Galatasaray ile Fenerbahçe arasında yapılan derbi maç için, ''Gerçekten hakem adına, hakem camiası adına, MHK adına ve Galatasaray adına talihsiz bir maç oldu'' dedi. 
     Yavuz, karşılaşmanın hakemi Muhittin Boşat'ın son dakikalara kadar iyi maç yönettiğini ancak son dakikalarda Galatasaray adına mutlak bir penaltının verilmediğini vurguladı. 
     Yavuz, şunları söyledi 
     ''Karşılaşmanın hakemi maçı son dakikalara kadar çok iyi yönetti. Fakat son dakikalarda Fenerbahçeli futbolcunun ceza sahası içinde elle oynadığı pozisyonu göremedi. Hakem adına, hakem camiası adına, MHK adına ve Galatasaray adına çok talihsiz bir maç oldu. Çok üzgünüm.'' 
     
</TEXT>
</DOC>
