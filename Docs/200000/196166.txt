<DOC>
<DOCNO> 196166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur07.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da taşlı, satırlı yasak ilişki cinayeti... 
</HEADLINE>
<TEXT>

     Diyarbakır'da yasak ilişki sonrası hamile kaldığı için ağabeyinin taşlı ve satırlı saldırısına uğrayan Kadriye Demirel 15 , yaşamını yitirdi. 
     Mardinkapı Semti'nde, yasak ilişki sonrası hamile kaldığı gerekçesiyle 4 gün önce ağabeyi Ahmet Demirel'in 20 taşlı ve satırlı saldırısı sonucu ağır yaralanan Kadriye Demirel, tedavi gördüğü Dicle Üniversitesi Tıp Fakültesi Hastanesi Beyin Cerrahi Servisi'nde bu sabah hayatını kaybetti. 
     Kadriye Demirel'in 25 haftalık hamile olduğu belirtilirken, ailesinden hiç kimsenin hastanede kendisine sahip çıkmadığı bildirildi. 
     Kadriye Demirel'in cenazesi, ailesi tarafından alınmaması durumunda Güneydoğu Anadolu Bölgesi'nin tek kadın derneği KA-MER tarafından toprağa verilecek. 
     KA-MER Başkanı Nebahat Akkoç, AA muhabirine yaptığı açıklamada, Kadriye Demirel'in vefat ettiğini yeni öğrendiklerini belirterek, şöyle dedi 
     ''Mardin'in Yalımlı Beldesi'nde Şemse Allak yasak ilişki nedeniyle ailesinin taşlı saldırısına uğrayarak hayatını kaybetmişti. Onun ailesi cenazeye sahip çıkmamıştı. Kadın kuruluşları ile birlikte biraraya gelip durum değerlendirmesi yapacağız. Kadriye Demirel'in ailesi cenazeyi almaz ise biz alıp toprağa vereceğiz. KA-MER olarak bu tür cinayetleri engellemek için çaba gösteriyoruz.'' 
     
</TEXT>
</DOC>
