<DOC>
<DOCNO> 167917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/guncel/gun90.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

BiR ACAYiP DiYALOG 2      Pazar günü, Bush Bey’in önüne gelene, "Bana bak Irak’taki kitle imha silahlarını bulmakla sen mi görevlisin " dediği, mahallenin delisi kıvamındaki diyalogunu yayımlamıştık. Şimdi ikinci bölüm... 
     - Sayın Başkan, Teksas’ta, nehrin yanındaki sürüden koyun kaybolmuş .. 
     - Bana ne 
     - Bana ne olur mu Sayın Başkan Siz de Teksaslısınız. Yaklaşan seçimi hatırlatmak isterim efendim... 
     - Peki, arkadaki kişiye dönerek sen misin o sürünün çobanı 
     - Hayır efendim, devrilmesi imkansızken, zat-ı alinizce başarıyla devrilmiş olan Segway’denim ben. Nasıl olup da devirdiğinizi araştırmakla görevliyim... 
     - Ya sen, sen misin yoksa 
     - Hayır Bush Bey. Ben doktorum. Kraker yiyecekmişsiniz de, tedbir olarak buradayım... 
     Bin Ladin’i ya da var mış larla, miş’lerle uğruna koca bir ülkeyi yakıp yıktıkları Saddam’ı değil, yeri yurdu belli ama suçu belli olmayan 11 Türk subayını yakalamayı başarmış bir ülkenin başkanı O... Aslında "Olmayan kitle imha silahı"nı bulmakla, "Olmayan kitle imha silahını bulmakla olmayan’ görevli"nin vazifelendirilmesinden daha doğal ne olabilir "Olmaz olsun" gibi bir durum yani... 
     Bu geyiği uzatmamızın bir nedeni var tabii. 
     "Fırat’ın kenarında kaybolan koyunun hesabını gelin benden sorun " diyen bir başka ülkenin eski Cumhurbaşkanı geldi aklımıza... 
     Seversiniz sevmezsiniz, o ayrı mesele. Hiç değilse memleketinde olan olayların hesabını verecek makamın simitçi-kahveci-gazozcu değil, kendisi olduğunu -sözde kalsa bile- bilen biri... 
     Öteki daha uğruna nice canların hala da yittiği bir meseleyle kimin ilgilendiğinden bile bihaber. Niye Çünkü o sırada Segway’den düşmekle meşgul... 
     
     Dikkat ettim, deli rolü yaptığında insanlar sana daha çok saygı duyuyor. E yapalım o zaman, "deli" olmak "normal" olmaktan çok daha kolay ve eğlenceli. Siz de deneyin... 
Salvador Dali 

Genç futbolcu söylemleri...      Her nedense trilyondan az kazanana kız verilmeyen bir meslek futbol. 30 sene geceyi gündüze katıp profesör olsan ne yazar futbolcunun yanında. Neyse, özellikle Anadolu takımlarından 3 büyüklere transfer olan genç topçuların 5 klasik geyiğine bir göz atalım istedik... 
     1. Gece hayatından nefret ederim, antrenmandan eve, evden antrenmana... 
     2. Kesinlikle çapkın değilim, bize ters gelir çapkınlık... 
     3. 30’a kadar evlenmem. Mankenle, şarkıcıyla işim olmaz... 
     4. Burası transfer olduğu takım hangisiyse artık hayallerimin takımı, kovsalar gitmem... 
     5. Ailece bu takımlıyız. Karım benden daha fanatiktir... 
     1 Sene Sonra... 
     1. Çok ağır çalışıyoruz. Eğlenmek bizim de hakkımız değil mi Siz benim sahadaki performansıma bakın .. 
     2. Rahip değiliz, delikanlı adamız. Hem çapkınlık ne demek yaa Size ne özel hayatımdan .. 
     3. Bu maddede genellikle futbolcular değil, beraber oldukları mankenler konuşur "Önümüzdeki yaz evleniyoruz..." ya da "Ailesi de beni çok seviyor..." gibi... 
     4. 3 aydır para alamıyorum. Yedekte oturuyorum, ben yedek kalacak adam mıyım Benim için bu takım bitmiştir .. 
     5. Bu maddemiz de ilginçtir. Henüz transfer olan bir futbolcunun karısının başka bir takımı tuttuğu görülmemiştir. Futbolcu nereye giderse, eşi de o takıma transfer olur. Elinde bayrak, kafasında şapka yallah maça... 
     Emre Aşık Beşiktaş’a transfer oldu. Müstakbel eşi Aysun Kayacı’yı çok seyrettik Galatasaray bayrak ve formalarıyla. Şimdi Emre Beşiktaş’ta. Aysun da geçti mi acaba Merakla bekliyoruz bakalım. Eğer geçerse "Aha bak, biz dediydik" deriz ona göre... 
     
     
     Daha Sıcaaaak Olacak 
     "Bakın size bir şey söyleyeyim de başınızdan sıcak su çıksın..." 
     
</TEXT>
</DOC>
