<DOC>
<DOCNO> 191104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/guncel/gun01.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım sevgisi dert oldu... 
</HEADLINE>
<TEXT>

   Mamak'ta, resmi bayramlarda öğrencilere Kuvayı Milliye şiirini okutan okul müdürü ve yardımcısı hakkında soruşturma açıldı... 
      BAHAR ATAKAN Ankara 
   
   İki yıl önce eğitime başlayan Mamak Hurin Yavuzalp Lisesi'nin kurucu müdürü Oğuz Eminoğlu ve müdür yardımcısı Tamer Karabulut, öğrencilere okuma alışkanlığı ve edebiyat sevgisi aşılamak için çabalarken Milli Eğitim Bakanlığı ile karşı karşıya geldi. Eminoğlu ve Karabulut'un emekleriyle okula kurulan kütüphane için Aziz Nesin, Reşat Nuri Güntekin, Ayşe Kulin, Yakup Kadri Karaosmanoğlu, Mehmet Akif Ersoy ve Namık Kemal'in yanı sıra Tolstoy, Dostoyevski, Edgar Allen Poe, Ernest Hemingway gibi yabancı yazarların kitaplarının da aralarında bulunduğu yaklaşık 2 bin eser toplandı. 
   
   'SORUŞTURMA SİYASİ' 
   Ancak Mamak İlçe Milli Eğitim Müdürlüğü, "Talim Terbiye Kurulu Başkanlığı'nın TTKB tavsiye kararı bulunmayan kitapları okul kütüphanesine kabul ettikleri ve öğrencilere okutturdukları" gerekçesiyle Eminoğlu ve Karabulut hakkında soruşturma açtı. 
   Soruşturma için "siyasi" değerlendirmesinde bulunan Talim Terbiye Kurulu Başkanlığı yetkilileri ise onaysız kitapların okulda yer alamayacağı şartının artık göz önünde bulundurulmaması gerektiğini söyledi. Milli Eğitim Bakanı Hüseyin Çelik'in de genelgenin iptali için çalışma başlatacağı ifade edildi. 
   
   BAŞKA OKULA GÖNDERİLDİ 
   Soruşturma kapsamında bir de N zım Hikmet krizi yaşandı. Geçen yıl 29 Ekim Cumhuriyet ve bu yıl 19 Mayıs Atatürk'ü Anma Gençlik ve Spor bayramlarında N zım Hikmet'in Kuvayı Milliye şiirini okuttukları gerekçesiyle Eminoğlu ile Karabalut'un 29 Ekim'e kadar savunmaları istendi. 
   Öğretmenlere gönderilen yazıda, "N zım Hikmet Ran'a olan büyük sevginizden dolayı 'Kuvayı Milliye' şiirinin ısrarla okunmasına göz yumduğunuz anlaşılmaktadır" denildi. Bu arada Eminoğlu, hakkında açılan soruşturmanın ardından Cebeci Kız Meslek Lisesi'ne görevlendirildi. 
   
   İşte soruşturma konusu olan şiir...    Dağlarda tek tek 
   ateşler yanıyordu. 
   Ve yıldızlar öyle ışıltılı, öyle ferahtılar ki 
   şayak kalpaklı adam 
   nasıl ve ne zaman geleceğini bilmeden 
   güzel, rahat günlere inanıyordu 
   ve gülen bıyıklarıyla duruyordu ki mavzerinin yanında, 
   birdenbire beş adım sağında onu gördü. 
   Paşalar onun arkasındaydılar. 
   O, saati sordu. 
   Paşalar "Üç" dediler. 
   Sarışın bir kurda benziyordu. 
   Ve mavi gözleri çakmak çakmaktı. 
   Yürüdü uçurumun başına kadar, 
   eğildi, durdu. 
   Bıraksalar ince, uzun bacakları üstünde yaylanarak 
   ve karanlıkta akan bir yıldız gibi kayarak 
   Kocatepe'den Afyon Ovası'na atlıyacaktı. 
   
   N zım Hikmet şiir ödülü Filistinli şaire    Şairin anısını yaşatmayı amaçlayan ödül, bu yıl Filistinli Darwish'e verilecek 
   İSTANBUL Milliyet 
   Uluslararası N zım Hikmet Şiir Ödülü, bu yıl Filistinli şair Mahmoud Darwish'e verilecek. N zım Hikmet Vakfı'ndan dün yapılan açıklamada, N zım Hikmet'in anısını yaşatmak, yapıtlarının yaygınlaşmasını sağlamak ve çağdaş şairlerin sanata katkısını değerlendirmek amacıyla düzenlenen ödülün üçüncüsünün, Filistinli Mahmoud Darwish'e verileceği bildirildi. 
   
   ÖDÜL 5 BİN DOLAR 
   Vakıf tarafından Prof. Dr. Cevat Çapan başkanlığında oluşturulan seçici kurulun, önerilen şairlerin tüm yapıtlarını dikkate alarak değerlendirme yaptığı vurgulanan açıklamada, Darwish'in, bütün yapıtlarında "insanların yersiz yurtsuz kalmadan, barış içinde, özgürce yaşayabilme özlemlerini şiirinin etkili gücüyle dile getirdiği" için ödüle layık görüldüğü kaydedildi. Plaket ve 5 bin dolardan oluşan ödülün, 31 Ekim'de, TÜYAP 22. İstanbul Kitap Fuarı çerçevesinde vakfın düzenleyeceği panel sırasında Darwish'e sunulacağı açıklandı. 
   
   
   
</TEXT>
</DOC>
