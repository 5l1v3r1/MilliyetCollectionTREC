<DOC>
<DOCNO> 190442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko24.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Türkiye, fantastik, çekici, büyüyen, dinamik bir pazar" 
</HEADLINE>
<TEXT>

     Rusya Birleşik Enerji Sistemleri RAO ESS Rossii Türkiye'de özelleştirilecek elektrik kurumları ihalesinde yer alacağını bildirdi. 
     İtar-Tass, RAO ESS Rossii'nin Yönetim Kurulu Başkanı Andrey Rappoport'un Erivan'da yaptığı açıklamada, Türkiye'de özelleştirileceği açıklanan elektrik kurumlarına talip olduklarını belirterek, Türkiye için de ''fantastik, çekici, büyüyen ve dinamik gelişme gösteren bir pazar'' ifadesini kullandığını duyurdu. 
     Türkiye'nin ihale şartlarını henüz açıklamadığını dolayısıyla RAO ESS Rossii'nin yatırımının maliyetini henüz bilemediklerini belirten Rappoport, ''Her halükarda, bu rekabette biz kesinlikle aktif oyuncular olacağız'' dedi. 
     Türkiye'nin özellikle Bağımsız Devletler Topluluğu sınırındaki bölgelerinde elektrik sıkıntısının bulunduğunu dile getiren Rappoport, enerji ihalelerine katılımlarının sadece Türkiye ile de sınırlı kalmayacağını sözlerine ekledi. 
     
</TEXT>
</DOC>
