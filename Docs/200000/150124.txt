<DOC>
<DOCNO> 150124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/yazar/akyol.html </URL>
<DATE> 2003/04/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sünniler, Şiiler, Amerika 
</HEADLINE>
<TEXT>

     "Iraklı Sünniler ülkeyi yönetme hakkının kendilerinde olduğunu düşünüyorlar, çünkü kendilerini Osmanlı'nın mirasçısı sayıyorlar." 
     Gerçekten dört asırlık hakimiyeti sırasında Osmanlı, Irak'ın Sünni yönetici elitlerini ve üst sınıflarını yetiştirmişti. 
     Osmanlı subay kadrosundan 300 kadar Iraklı subay çoğu Arap, kısmen Türkmen ve Kürt modern Irak'ın kuruluşunda çekirdek kadroyu oluşturmuştur. Kraliyet devrindeki Genelkurmay Başkanı Gazi Dağistani Paşa gibi, Nuri Said Paşa gibi... Bağdat'ın köklü ailelerinden Paçacı, Urfali ve Karagulli Karagüllü gibi aileler bu Sünni elitin örnekleridir. 
     Şimdi, en azından dört asırlık yönetme duygusuna sahip bu kesim, demokrasi gereği Şii üstünlüğünü kabul edecek mi 
     Sorulardan biri bu. 
     
     AMERİKA, Prof. Nakash'a göre, geçmişte İran'a karşı Sünnilere dayanan Saddam'ı destekleyen ve Şiileri öcü gibi gören Amerika, artık politikasını değiştirmeli 
     "Bush yönetimi, nüfusun yüzde 60'ını oluşturan Şiilere ulaşmalıdır... Amerika bir Şii iktidarının İslam radikalizmini Irak'a taşıyacağı korkusunu bırakmalıdır... İran'la savaş sırasında Iraklı Şiilerin ülkelerine sadık kaldığını unutmamak gerekir... Artık radikalizm Şiilikten değil, Suudi kaynaklı Vahhabilikten geliyor..." 
     Hatta Nakash, Necef'te gelişecek ılımlı bir Arap Şiiliğinin, İran'ın Kum kentindeki İran Şiiliğine alternatif olacağı umudunda. 
     Nakash'ın tezleri akademik açıdan tartışılabilir. Ama, İran devriminden beri Şiilikle radikalizmi özdeşleştiren Amerika'da, Irak için demokrasiye uygun bir Şii iktidarının tartışılması önemli bir arayış ve açılımdır. 
     İyi de... Kendilerini yönetici gören Sünniler Şii iktidarını benimser mi Dahası, Nakash'ın umduğu gibi Şiiler ABD ile işbirliği yapar mı 
     
     IRAK'A bakıyoruz Amerika'ya karşı en çok direniş Irak'ın Şii bölgesi güneyde olmuştu, bugün de Amerika'yı en çok Şiiler protesto ediyor 
     "L Saddam, L Emrika " 
     Ne Saddam, Ne Amerika 
     Şii İslami Devrim Yüksek Konseyi, dün Nasıriye'de Amerika'nın düzenlediği muhalifler toplantısını boykot etti, Amerika'ya tepkisi sebebiyle. 
     Daha radikal olan Şii Sadr grubu Dava Partisi o kadar Amerikan karşıtı ki, Batı'ya açık Ayetullah Hoyi'yi Hz. Ali Camii'nde öldürdü 
     On beş asırlık İslam tarihinde Sünnilik devlet ve düzeni, Şiilik muhalefet ve itirazı temsil etmiştir. Hiçbir Sünni ülkede İslami halk devrimi, ayaklanması olmamıştır, olmayacaktır. Böyle bir devrim sadece İran'da olmuştur. 
     Din adamlarının Şiilikteki ruhani otoritesinden dolayı Şii toplumları daha örgütlüdür üstelik... 
     Amerika'nın işi Kuzey Irak'ta etnik sebeplerle zor olduğu gibi, Araplar arasında da zordur. Hele bir de Sünni Araplarda aşina oldukları Arap milliyetçiliği depreşirse... 
     Onun için ABD, Suriye'ye ve İran'a silah çekmekten vazgeçmeli, bir an önce Irak'ta makul bir "hukuk ve düzen" kurmalı, bölge ülkelerine dostluk ve saygıyla yaklaşmalıdır. 
     
     







</TEXT>
</DOC>
