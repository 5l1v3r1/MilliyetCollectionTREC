<DOC>
<DOCNO> 187374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/ekonomi/eko06.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kişi başına gelir 300 dolar artıyor 
</HEADLINE>
<TEXT>

   2004 yılında büyümenin yüzde 5 olacağı, kişi başı milli gelirin de 300 dolar artışla 3 bin 644 dolara çıkacağı öngörülüyor 
      ANKARA Milliyet 
   
   Başbakan Yardımcısı Abdüllatif Şener, kişi başına düşen gelirin 2004'te 3 bin 644 dolara çıkmasının öngörüldüğünü söyledi. Şener, faiz dışı fazla oranının da gayri safi milli hasılaya GSMH olan oranının yüzde 6.5 olacağını belirtti. 
   Yüksek Planlama Kurulu YPK Başbakan Recep Tayyip Erdoğan başkanlığında dün toplandı. Erdoğan toplantı öncesinde yaptığı konuşmada, "2004 bütçesini, ekonomik programın temel ilkelerinden taviz vermeden hazırlamak ve hayata geçirmek azmindeyiz" dedi. 
   Toplantı sonrasında bir açıklama yapan Şener ise 2003'te 145.9 katrilyon olarak belirlenen bütçe giderlerinin 141.2 katrilyon liraya, faiz ödeneği hedefinin 65.5 katrilyon liradan 59.1 katrilyona indiğini belirtti. 45.1 katrilyon olarak öngörülen bütçe açığının da 40.8 katrilyon olarak gerçekleştiğini vurgulayan Şener, 86 katrilyon olan bütçe gelirlerinin de 87 katrilyon olmasının beklendiğini söyledi. 
   Şener, Devlet Planlama Teşkilatı'nın brifingi doğrultusunda 2004 büyüklüklerine ilişkin şu bilgileri verdi 
   "GSMH yüzde 5, GSMH'nin TL karşılığı da 419.7 katrilyon, TEFE ve TÜFE artışı enflasyon yüzde 12 olarak belirlendi. 2004 sonunda nüfusun 71. 8 milyon kişi olması bekleniyor. 2003'te 3 bin 366 dolar olan kişi başına düşen milli gelirin 2004'te 3 bin 644 dolara çıkması hedefleniyor." 
   
   Bütçede Irak önlemi 
   Şener, "2004 bütçesinde Irak'a gidecek askerlere ilişkin bir ödenek yer alacak mı " sorusu üzerine, "Bütçe imk nları içinde her yılın bütçesinde olduğu gibi bazı rezervler, hareket alanları ayrılacaktır" yanıtını verdi. 
   
   
</TEXT>
</DOC>
