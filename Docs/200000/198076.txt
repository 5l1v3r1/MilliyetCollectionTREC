<DOC>
<DOCNO> 198076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/ekonomi/eko11.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstikrarın olması, alışverişi artırıyor' 
</HEADLINE>
<TEXT>

   HSBC Bank Kart Grup Başkanı Bener İstikrar harcamaları olumlu etkiledi 
   
   HSBC Bank Kart Yönetimi Grup Başkanı Fazıl Bener, ekonomik ve siyasi istikrarın harcamayı çok etkilediğini vurgulayarak, "İstikrarın olması insanı sokağa çıkarıyor, alışveriş yaptırıyor. O da dalga dalga görülüyor her yerde" dedi. 
   Sektördeki gelişmeleri değerlendiren Bener, geçen yıla oranla bir hareketten söz edilebileceğini ancak çok büyük bir hareket göremediklerini anlattı. Bener, şunları kaydetti "Onun da nedeni zannediyorum enflasyonun düşüşü. Olumlu yanları varsa da olumsuz yanları da oluyor bu düşüşün. Enflasyon düşünce maaş zamları o ölçüde belirleniyor. İnsanların gelirlerinde yüksek sıçramalar olmuyor. Bu satışlara da yansıyor." 
   
   Maliye'den destek 
   Genel olarak kredi kartı kullanımında yeni pazarların söz konusu olduğunu belirten Bener, "Ayrıca, Maliye Bakanlığı, kredi kartı slibinin fiş yerine, kredi kart ekstresinin de vergi iadesi amaçlı kullanılabilmesi üzerinde de çalışıyor. Böyle olursa ekonomiyi kayıt altına almak kolaylaşacak, müşteri açısından da büyük kolaylık olacak" diye konuştu. 
   
   
</TEXT>
</DOC>
