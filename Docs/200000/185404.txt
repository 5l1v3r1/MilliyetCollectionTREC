<DOC>
<DOCNO> 185404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/astro/index.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağılmamaya bakın 
</HEADLINE>
<TEXT>

   
   
   Dünkü yoğunluk bugün boşalmaya başlıyor ama gökyüzünde çok istikrarlı enerjiler yok. Bu yüzden özellikle öğleden sonra sürprizlere açık olmalıyız. Koç'lar şimdi iç sıkıntısından kurtulabilirler ama bu arada abartıya da dikkat etmeliler. Yeni projeler iştah kabartmakta. Düşüncelerini uygulayabilecekleri bir gün. Boğa'lar parasal alanda başkalarına güvenmemeliler. Ortaklaşa alanda çok fazla konuşma ve paylaşım söz konusu. İkizler de ortaklaşa işlere yönelirse çok şey kazanacak. Yapılan anlaşmalarda son dakikada pürüzler çıkabilir. Hızlı hareket etmek gerek. Yengeç'ler önem vermedikleri detaylara dikkat etmeliler. Daha sonra bazı tekrarlarla uğraşmak zorunda kalabilirler. Huzursuzluk da sağlığı ters etkileyebilir. Aslan'lar şanslılar ve kendi düşüncelerini ortaya koyabilmek için yeterli fırsatı bulacaklar. Aşkta yapıcı olmalılar. Yanlış anlamalar yüzünden kısa süreli küsler ortaya çıkabilir. Başak'lar yeni işler peşindeler ve fazlasıyla yoğunlar. Her zamanki gibi planlı olmaları onlara çok şey kazandırabilir. Aceleci olmamalılar. 
   Terazi'ler bugün rahat edecekler. Çevrelerindeki hareket onları da canlandırmakta. Yeni düşünceler, bolca iletişim göze çarpıyor. Akrep'ler olayların maddi yönünü iyi tartmak zorunda. Gereksiz harcamalara gidebilirler. Bu yüzden hemen karar vermemek gerekiyor. Yay'lar sürekli hareket halindeler ve duygusal nedenlerle başkalarını da şaşkına çevirebilirler. Öğleden sonra pek çok konuda iki kere düşünmeliler. Oğlak'lar gereksiz yere endişeli ve gergin olabilirler. Bu arada ihmal ettikleri işleri bir kez daha düşünme fırsatı bulacaklar. Geçmişten ders alabilecekleri zamanlar var. Kova'nın çok şey başarabileceği bir gün. Bazı planlarda hızlı değişiklikler olsa bile şans onlardan yana olacak. Arkadaşlar ve sosyal çevre açısından temkinli davranmaları iyi olacak. Balık'lar son günlerin tembelliğinden kurtulacaklar. Yeni işler ve amaçlar ortaya çıkmakta. Bu arada akılcı olmak için fazla çaba sarf etmeliler. Panik olmamaya bakmalılar. 
   
   
</TEXT>
</DOC>
