<DOC>
<DOCNO> 165124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sondun10.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser tedavisinde yeni yöntem... 
</HEADLINE>
<TEXT>

     Avustralya'da kanserle mücadelede geliştirilen yeni bir yöntemin, Avrupa ve ABD'de denenmeye başlayacağı bildirildi. 
     Washington'da düzenlenen bir tıp toplantısında konuşan Avustralya'nın Victoria eyaleti Başbakanı Steve Bracks, yeni tedavi yönteminin, organizmanın daha fazla T hücresi üreterek bağışıklık sisteminin güçlendirilmesine yönelik olduğunu belirtti. 
     Kısa adı ''Bio2003'' olan konferansta konuşan başbakan, araştırmaların Melbourne'deki Monash üniversitesince yürütüldüğünü, yeni yöntemi bazı Amerikan ve İngiliz hastanelerinin kanser hastalarında, İsviçre hastanelerinin de AİDS hastalarında denemeyi kabul ettiğini bildirdi ve ''Bu, kanser tedavisinde dünyada ilk kez oluyor'' dedi. 
     Ayrıntıları açıklanmayan yeni yöntem, boyunaltı bezinin timus gençleştirilerek organizmanın güçlendirilmesi esasına dayanıyor. Yöntemin ciddi yan etkisi bulunmuyor. 
     
</TEXT>
</DOC>
