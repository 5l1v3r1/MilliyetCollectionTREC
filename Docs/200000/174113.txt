<DOC>
<DOCNO> 174113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/guncel/gun04.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lig başlamadan kan döküldü 
</HEADLINE>
<TEXT>

      ALİ ÖZKAYA İzmir DHA 

   
   Türkiye futbol ligleri başlamadan kan döküldü. İzmir'in iki ezeli rakibi Karşıyaka ve Göztepe'nin taraftarları, önceki akşam Alsancak Stadı'nı cehenneme çevirdi. Olaylarda bir kişi öldü, sekizi polis 12 kişi yaralandı. Türkiye Spor Yazarları Derneği'nin düzenlediği turnuvada karşılaşan iki takımın mücadelesinden önce taraftarlar birbirine girerken, Karşıyakalıların tribününde maçı izleyen Açık Öğretim Fakültesi öğrencisi Murat Kongu 22 , bir süre önce kavga ettiği kişileri görünce yanlarına gitti. Çıkan kavgada iddiaya göre Cem Akın 27 bıçakla Kongu'yu ağır yaraladı. Kongu, Alsancak Devlet Hastanesi'nde yaşamını yitirdi. Polis kavgaya karışan üç kişiyi gözaltına aldı, Akın kayıplara karıştı. Olaylarda ayrıca biri komiser sekiz polisle dört kişi de yaralandı. İzmir Valisi Yusuf Ziya Göksu, "Bu maçta 800 polis görev yaptı. Ordu mu görevlendirmemiz gerekirdi" dedi. 
   
   
</TEXT>
</DOC>
