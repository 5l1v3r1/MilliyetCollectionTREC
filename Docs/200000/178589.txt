<DOC>
<DOCNO> 178589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/siyaset/siy08.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte süper yetkinin kaynağı 
</HEADLINE>
<TEXT>

   MGK Genel Sekreterliği'nin "gizli" yönetmeliğinde "bakanlıklara direktif hazırlamaktan psikolojik harekat düzenlemeye" kadar olağanüstü yetkiler var 
      ANKARA Milliyet 

   
   AB'ye 7. Uyum Paketi'ndeki değişikliklerle danışma organı işlevine yaklaştırılan Milli Güvenlik Kurulu MGK Genel Sekreterliği'nin "gizli" yönetmeliğinde, "bakanlıklara direktif hazırlamaktan psikolojik harek t düzenlemeye" uzanan olağanüstü yetkiler öngörüldüğü belirlendi. 
   Radikal, dün, değişen yasal düzenlemelere göre kasımda yenisi yayımlanana kadar yürürlükte kalacak "gizli" yönetmeliği yayımladı. Yönetmelik, ana birimlerini "Milli Güvenlik Siyaseti Başkanlığı - MGSB", "Toplumla İlişkiler Başkanlığı - TİB", "Topyekun Savunma Sivil Hizmetleri Başkanlığı - TSHBB" diye belirlediği genel sekreterliğin görev ve yetkilerini özetle şöyle sıralıyor 
   Devletin varlığı ve bağımsızlığı, ülkenin bütünlüğü ve bölünmezliği, toplumun huzur ve güvenliği ve anayasal rejimin korunması Türk toplumunun Atatürk ilke ve inkılapları, milli ülkü ve değerler etrafında birleşerek milli hedeflere yönlendirilmesinde gereken ... her türlü psikolojik tedbirlerin alınması, yurtiçi ve dışında bu hususlara karşı oluşan tehdidin bertaraf edilmesi veya etkisiz kılınması. 
   Savaş gerektiren, savaş ve savaş sonrası hallerle ilgili planlama hizmetinin barıştan itibaren, muhtemel bir savaşta yerli ve etkili bir tarzda uygulanmasını sağlayacak şekilde gerçekleşmesini ve bu konudaki kaynakların tespiti ve planların hazırlanmasını izler, koordine ve kontrol eder. 
   
   Silahlı kuvvetler hariç... 
   Silahlı kuvvetler hariç olmak üzere, MGSB'nin öngördüğü tedbirlerin alınması çalışmalarında gerekli mali, ekonomik, sosyal ve diğer tedbirlerin kalkınma planlarında yer alması, bütçenin uygun şekilde düzenlenmesi çalışmalarında DPT'yle beraber çalışır. 
   ... İlgili kurumlardan gelen istihbaratları toplar, değerlendirir, tehdit veya tehdit olması muhtemel unsurların kuvvetli ve zayıf yönlerini belirler. Sonuçları ve tedbirleri ilgili başkanlıklara dağıtır. Başkanlıkların istihbarat ihtiyacını tespit edip ilgili kurumlardan ister. İstihbarat arzı toplantılarına katılır. 
   
   Bakanlıklara direktif 
   MGK kararlarının Bakanlar Kurulu'nca hayata geçirilip geçirilmediğini takip eder. Kararları uygulayacak bakanlıkların Başbakanlık direktiflerini hazırlar. Direktif doğrultusunda yapılacakları takip, kontrol ve koordine eder. 
   TİB, devlet çapında her türlü psikolojik harek t PH ihtiyacını tespit eder. Milli siyaset hedefleri doğrultusunda uzun, orta ve kısa vadeli PH planlarını geliştirir onaylanmış planları yürütür, icracı birimlerin uygulamalarını kontrol ve koordine eder ve yönlendirir. 
   
</TEXT>
</DOC>
