<DOC>
<DOCNO> 179926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/siyaset/siy10.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök, Jones'a KADEK'i soracak 
</HEADLINE>
<TEXT>

   BARKIN ŞIK Ankara 

   
   Genelkurmay Başkanı Orgeneral Hilmi Özkök ile NATO Avrupa Müttefik Kuvvetler Komutanı SACEUR ve ABD'nin Avrupa Kuvvetler Komutanı Orgeneral James Jones bugün Türk askerinin Irak'ta görev almasına ilişkin esaslarla PKK KADEK'in Kuzey Irak'taki varlığını ele alacak. Dün akşam Ankara'ya gelen Jones, resmi temaslarına bugün başlayacak. Genelkurmay kararg hında sabah gerçekleşecek görüşmede Türkiye'nin görev alacağı sektörün netlik kazanması bekleniyor. 
   Türk askerinin görev alacağı sektörün büyüklüğü ile bu bölgede görev alması öngörülen asker sayısı da görüşmelerin ana gündemi olacak. ABD, Türkiye'nin komutası altındaki sektörde bir Türk tugayının konuşlanmasını istiyor. Görüşmelerde, Türk tarafının Kuzey Irak'taki PKK KADEK unsurlarının temizlenmesi için gerekli adımların atılması yönündeki talebi yinelemesine de kesin gözüyle bakılıyor. Bölgenin kontrol ve güvenliğinden sorumlu ABD'nin somut adımlar atması yönündeki beklentinin Jones'a aktarılacağı ifade ediliyor. 
   Bu arada Jones, Merkez Orduevi'nde onuruna verilen akşam yemeğinin ardından geceyi de Org. Özkök'ün davetlisi olması nedeniyle orduevinin otel kısmında geçirdi. Gecelik konaklama ücreti 7 milyon liraya gelen Jones'un güvenliğini de ABD Büyükelçiliği personeli yerine "Mehmetçik" sağladı. 
   
</TEXT>
</DOC>
