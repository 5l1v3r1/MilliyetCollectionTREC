<DOC>
<DOCNO> 153659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/spo06.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
MOTOR SPORLARI 
</HEADLINE>
<TEXT>
EGE'NİN EFESİ YAZICI 
Türkiye Şampiyonası'nın ilk ayağı olan Ege Rallisi'nde zirveye çıkan Ford Hazır Kart Rally Team pilotu Serkan Yazıcı, 16-18 Mayıs'ta yapılacak Tofaş Rallisi'nde de birinciliğe göz dikti 
     DÜNYA Ralli Şampiyonası'nın Antalya ayağında talihsizlik yaşayarak aracı yandığı için yarış dışı kalan Ford Hazır Kart Rally Team pilotu Serkan Yazıcı, Ege'de moral buldu. Kuşadası'nda yapılan Türkiye Şampiyonası'nın ilk ayağı olan Ege Rallisi'nde en yakın rakibi Volkan Işık'ın yaklaşık 2.5 dakika önünde zafere rahat ulaşan Yazıcı, bu yarışın Avrupa Şampiyonası kapsamındaki Tofaş Rallisi öncesi iyi bir prova olduğunu söyledi. 
     İZMİR'DE 16 - 18 Mayıs'ta yapılacak ve Avrupa Şampiyonası'na 20 katsayı üzerinden puan veren Tofaş Türkiye Rallisi'nin Ford Hazır Kart ekibi için büyük önem taşıdığını vurgulayan Yazıcı, "Ege'de asfaltta antrenman yaptık. Focus WRC'ye alışma devresindeyiz. Limitleri zorlamadık ama ayarlarımızı denedik. İzmir'de daha dişli rakiplerle yarışacağız. Hedefimiz takım olarak markalar şampiyonluğu. Bu sezon 'ben' yokum, 'biz' varız" dedi. 
     YAZICI, sponsorlarını bu sezon kazanmayı planladığı markalar şampiyonluğuyla yüreklendirip, daha büyük hedefler için cesaretlendirmek istediğini de belirterek, sözlerini şöyle sürdürdü "Ben Türkiye Şampiyonası'nı hiçbir zaman hedef görmedim, hep Avrupa ve Dünya'yı düşündüm. Telekominikasyon devleri artık motorsporlarında hep var. Turkcell neden olmasın. Türkiye'deki zirve sonrası gelecek yıl vitesi büyütmek istiyorum". 
     
     12.EGE RALLİSİ İlk 10 
     1. Serkan Yazıcı - Can Okan Ford Focus WRC 1 02 131 
     2. Volkan Işık - Erkan Güleren Fiat Punto S1600 1 04 57 
     3. Nejat Avcı - Özden Yılmaz Fiat Palio S1600 1 05 36 
     4. Burak Çukurova - Baran Alpay Ford Puma S1600 1 07 10 
     5. Taner Şengezener - Kaan Özşenler Fiat Palio S1600 1 07 45 
     6. Murat Akdilek - Ufuk Uluocak Suparu Impreza 1 08 11 
     7. Ender Alkoçlar - İsmet Özakır Mitsubishi Lancer Evo 6 1 08 22 
     8. E.Ali Sipahi - Alp Berker Mitsubishi Evo 7 1 08 45 
     9. Tansel Üründül - Özcan Opçin Mitsubisi Evo 8 1 10 43 
     10. Emre Ergökçen - Cem Bakançocukları Suparu Impreza 1 10 44 
     
     Batıkent 4 Mayıs'ta 
     ANKARA Mahalli Rallikrosu Batıkent'teki yeni parkurda 4 Mayıs'ta yapılacak. Yeni parkur çalışmaları da tüm hızıyla devam ederken, yarış kayıtları da sürüyor. TOMSFED'in onayına göre yarış tekli çıkış, beş tur ve iki ayak üzerinden yapılacak. 
     
     Becce başkan 
     iSOFF 2003 Genel Kurul'u yapıldı. 2003-2004 döneminde görev yapacak yeni yönetim kurulunun da belirlendiği Genel Kurul sonrası, İstanbul Off-Road Kulübü yeni Yönetim Kurulu'na şu üyeler seçildi Mehmet Becce Başkan , Müfit Çırpanlı Başkan Yardımcısı , Ayşin Uysal Genel sekreter , Erkan Birinci sayman , Güneş Top üye Selahattin Toper üye , Leon Benzesin üye . 
     
     Hız dünyası tualde 
     SANATÇI Renan Ertosun'un otomobillerden yararlanarak yaptığı çalışmalarından oluşan "Renk - Hız - Hareket" konulu resim sergisi 8 Mayıs - 8 Haziran tarihleri arasında SAV Otomobil Müzesi'nde sergileniyor. Renan Ertosun, hız dünyası tutkunlarını fırça darbeleriyle farklı bir dünyaya götürmeye hazırlanıyor. 
     
Formula'ya Türk pilot2005'te İstanbul'da yapılması planlanan Formula 1'e katılacak ilk Türk olmayı hedefleyen Jason Tahincioğlu, İngiltere'deki Formula Renault Şampiyonası'nda tecrübe kazanıyor 
     2005 sezonunda Formula 1'e ev sahipliği yapmaya hazırlanan Türkiye, yarışa sadece "seyirci" kalmamak, bu heyecana bir de Türk pilotla ortak olmak için gün sayıyor. Türkiye'nin karting pistlerindeki sayısız şampiyonluklarıyla tanıdığı Jason Tahincioğlu, 2005'te Formula 1'de yarışan ilk Türk pilot olarak İstanbul'da piste çıkmak için İngiltere'de durmaksızın çalışıyor. 
     FORMULA 1'de Raikkonen, Pizzonia, Pedro de la Rosa gibi birçok ünlü ismin yetiştiği Formula Renault Şampiyonası'nda mücadele eden Jason Tahincioğlu, bu sezon 14 etabın tümüne katılarak deneyim kazanacak. İngiltere'deki ilk yarışta 14. sırayı alan Tahincioğlu için hedef bu sezon ilk onda yer almak. Tahincioğlu, "Hedefleri kademeli olarak artırıp, Formula 1'e ulaşacağım" diyor. 
     
Schumi'ye jet oyuncak      FORMULA 1'de gözler, Ferrari'nin yeni otomobili F2003-GA'nın piste çıkacağı Barcelona Grand Prix'sine çevrildi. Kötü başladığı sezonda ilk zaferini iki hafta önce Imola Pisti'nde Michael Schumacher ile kazanan ancak ünlü pilotun annesinin vefatı nedeniyle bu galibiyeti kutlamayan Ferrari, İspanya'da "tüm zamanların en hızlı otomobili" diye tanımlanan F2003-GA ile şov yapmaya hazırlanıyor. 
     UZUN ve yorucu testler sonunda hazır hale gelen yeni araçla Schumacher, son iki yılda zirveden inmediği Katalunya Pisti'nde rekor kırarak unvanını korumak ve bu sayede lider Kimi Raikkonen ile 14 puanlık puan farkını kapamak istiyor. Takım arkadaşı Rubens Barrichello ile ilk ikiyi alması durumunda Ferrari, markalarda da McLaren'i yakalayabilir. Barcelona Grand Prix'nde ilk sıralama turları yarın yapılacak. 
     
Markalar klasmanı 1. McLaren 51 puan 2. Ferrari 32 puan 3. Renault 26 puan 4. Williams 23 puan 5. Jordan 10 puan 6. Sauber 8 puan      
     
Sürücüler klasmanı 1. Kimi Raikkonen Finlandiya 32 puan 2. David Coulthard İngiltere 19 puan 3. Michaeal Schumacher Almanya 18 puan 4. Fernando Alonso İspanya 17 puan 5. Rubens Barrichello Brezilya 14 puan 6. Ralf Schumacher Almanya 13 puan      
     
Motosiklette çifte heyecan      TÜRKİYE Motosiklet Pist ve Enduro Pist şampiyonaları, bu hafta sonunda İzmir Pınarbaşı Pisti'nde yapılacak. İzmir Otomobil Kulübü İOK tarafından organize edilecek ikinci ayak motosiklet yarışmaları Grup A ve grup B olmak üzere iki kategoride düzenlenecek. 400 - 600 cc dört silindir ve 601 - 750 cc iki silindir motorların yanısıra, enduroda da 750 cc iki silindir motosikletler 3 - 4 Mayıs'ta kıyasıya mücadele edecekler. 
     
Başkent'te Drag şöleni      ANKARA Motor Sporları Kulübü ANOK 'nün OPET sponsorluğunda organize ettiği sezonun ilk Drag yarışları Ankara'da yapıldı. Eski Hipodrom'da 67 aracın nefes kesen mücadelesi oldukça çekişmeli geçti. 1. Opet Otodrag Şampiyonası'nın kesin sonuçları şöyle oluştu Grup 1 Fatih Erdoğan Peugeot 106 GTi , Grup 2 Sertuğ İplik Honda Civic , Grup 3 Emrah Eryılmaz Citroen VTS , Grup 4 Nihat Aktaş Subaru impreza , Grup 5 Güngör Mumcu Chevrolet Vega , Grup 6 Tolga Savacı Oldsmobil Lumina 
     
En hızlı Denktaş      İSTANBUL Motorsporları Kulübü iMK 'nün organize ettiği Türkiye Karting Şampiyonası'nın ilk yarışı Rauf Denktaş'ın zaferiyle noktalandı. Geçtiğimiz hafta sonu Tuzla Karting Pisti'nde yapılan ve 3 ayrı kategoride 25 pilotun mücadele ettiği müsabakalar oldukça çekişmeli geçti. Sıralama turlarının en hızlısı olan KKTC'li Rauf Denktaş, elde ettiği bu başarıyla sezona birincilikle başlamış oldu. Rauf Denktaş, KKTC Turizm Bakanı olan babası Serdar Denktaş'ın da izlediği yarışta, Mete Konuralp ve Bestanbey Yüzbaşıoğlları'nı geçmeyi başardı. 
     
Peugeot Sport'a yeni kan      DÜNYA Ralli Şampiyonası'nın iddialı ekibi Peugeot Sport, takım direktörlüğüne Nicola Gullino'yu getirdi. Kariyerine yeni bir yön vermek için takımdan ayrılan Francois Chatriot'un yerini Gullino aldı. Son 11 yıldır müşteri spesifikasyonlarında 206'lar yarıştıran Grifone'nun takım menajerliğini yapan Gullino artık Peugeot'nun başarısı için ter dökecek. iki yıl önce bazı WRC yarışlarında Gilles Panizzi ve Harri Rovanpera için araç hazırlayan Grifone, geçen sene İngiltere Rallisi'nde yarışan MotoGP yıldızı Valentino Rossi'nin 206 WRC'sini de hazırlamıştı. 
     
Şampiyonlar buluşuyor      RALLİNİN yıldızları, Milliyet'in CNR Autoshow standında buluşacak. Ercan Kazaz - Macit Gür, Murat Akdilek - Ufuk Uluocak, Volkan Işık, Nejat Avcı ve Zeynep Merkit - Begüm Özkan, 3 Mayıs cumartesi günü saat 16.00 - 18.00 arasında 2003 Motorsporları Basın Sponsoru Milliyet'in CNR Autoshow standında ralliseverlere imza dağıtacak. Ege Rallisi'nde kategorilerinde birinci olan Volkan Işık ve Murat Akdilek'e de Milliyet özel ödülü verilecek. 
     


SPOR 

























</TEXT>
</DOC>
