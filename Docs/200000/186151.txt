<DOC>
<DOCNO> 186151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/spor/spo15.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   'Rüya gibi'    AVRUPA'NIN en iyi liberosu seçilen Bayan Voleybol Milli Takımımız'ın yıldızı Gülden, yaşadıklarına inanamadığını söyledi. Başarılı oyuncu, "Şampiyona sonrasında adeta rüya aleminde yaşıyorum" diye konuştu. 
   
   İTÜ'den takviye    BASKETBOL 1. Ligi'nde gelecek sezon üst sıralara çıkmanın hesaplarını yapan İTÜ üç yabancıyı renklerine kattı. Bordo - Beyazlılar, ABD'li Tahj Holden ve Lett Ontario'nun yanı sıra Nemeja Danilovic'i de kadrosuna dahil etti. 
   
   Kriz çözüldü    POTADA A klasman hakemlerinin aldığı maçlara çıkmama kararı, dün yapılan görüşmeler sonucunda tatlıya bağlandı. Hakemlerin şartların düzelmesi konusunda Basketbol Federasyonu'ndan garanti aldığı öğrenildi. 
   
   Heyecan başlıyor    BAYANLAR Basketbol Ligi'nde 2003 - 2004 sezonu, bugün Ankara ve İstanbul'da yapılacak birer maçla başlayacak. Ankara Çankaya Üniversitesi Spor Salonu'nda Arı Koleji - Ayvalık Küçükköy, İstanbul Avcılar Spor Salonu'nda ise İÜSK - Erdemir ile karşılaşacak. İki maçın da başlama saati 14.00. 
   
   TED'e büyük ödül    TED Open Uluslararası Tenis Turnuvası, Profesyonel Tenisçiler Birliği ATP ve Uluslararası Tenis Federasyonu ITF Challenger Komisyonu üyeleri tarafından 2003 Challenger Ödülü'ne layık görüldü. 55 yıldır düzenlenen turnuva 129 organizasyonu geride bıraktı. 
   
   Ceza yağdı    PROFESYONEL Futbol Disiplin Kurulu dünkü toplantısında ceza yağdırdı. Kurul, Bursasporlu Junior'a 3, Konyasporlu Cem Karaca ve İstanbulsporlu Musa Kuş'a 2, Elazığsporlu Bekir ile Trabzonsporlu Fatih Tekke'ye ise birer maç oynamama cezası verdi. 
   
   Potada bugün    Erkekler Türkiye Kupası 
   A Grubu - Sakarya Atatürk Salonu 
   16.00 Ülkerspor - Tofaş 
   18.00 Fenerbahçe - Aras İTÜ 
   B Grubu - Giresun 19 Eylül Salonu 
   16.00 Galatasaray - Tuborg 
   18.00 Darüşşafaka - Büyük Kolej 
   C Grubu - Mersin Edip Buran Salonu 
   16.00 Türk Telekom - Mülkiye 
   18.00 Oyak Renault - Tekel 
   D Grubu - Muğla Atatürk Salonu 
   16.00 Efes Pilsen - Erdemirspor 
   18.00 Karşıyaka - Beşiktaş 
   
   
</TEXT>
</DOC>
