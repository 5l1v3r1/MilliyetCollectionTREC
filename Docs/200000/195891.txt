<DOC>
<DOCNO> 195891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sondun13.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post Kanıt bulunamadı 
</HEADLINE>
<TEXT>

     Washington Post gazetesi, Amerikan Merkezi Haberalma CIA örgütünün, Irak'ın devrik lideri Saddam Hüseyin'in, El Kaide ya da diğer örgütlere kitle imha silahı göndermeye çalıştığına dair kanıt bulamadığını yazdı. 
     Gazete, Stratejik ve Uluslararası Etütler Merkezi CSIS uzmanlarından Anthony Cordesman'ın hazırladığı rapora dayanarak, bugün yayımladığı haberde, ''Irak'ın kitle imha silahlarını teröristlere göndermesine ilişkin hiçbir çabasının bulunmadığını, tek ihtimalin Saddam'ın Fedailerinin olabileceğini, bunun da konuşmadan öteye geçmediğini'' kaydetti. 
     Haberde, Irak'ın 1999'dan sonra nükleer malzeme sipariş ettiği, ancak bunları kullanması için yeni bir tesis yaptığına dair kanıt da bulunmadığı belirtildi. 
     Washington Post, Irak'ta, kimyasal silah üretimine dair kanıt olmamasına rağmen ''yeni bir tarımsal tesis'' perdesi altında biyolojik çalışma yapıldığını kaydetti. 
     
</TEXT>
</DOC>
