<DOC>
<DOCNO> 175668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sondun13.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar, New York mahkemesinin kararını temyiz ediyor 
</HEADLINE>
<TEXT>

     Uzanların, New York güney bölge yargıcı Jed Rakoff'un aleyhlerinde vermiş olduğu 4.26 milyar dolar tutarındaki borç ve tazminat ödemesi kararına karşı temyize başvurdukları bildirildi. 
     Temyiz başvurusunun, Manhattan'daki 2. bölge temyiz mahkemesine yapıldığı öğrenildi. 
     Yargıç Rakoff, kararını Amerikan Motorola firmasının Uzanlar hakkında açmış olduğu dava çerçevesinde vermişti. Motorola yetkilileri, duruşmalarda Uzanların kendilerinden almış oldukları borcu ödemeye yanaşmadıklarını da iddia etmişlerdi. 
     Uzan ailesini temsil eden avukatlık firması, temyize yaptıkları başvuru kapsamında, yargıç Rakoff'un Motorola lehindeki kararında yürütmenin durdurulmasını istediklerini de bildirdi. 
     
</TEXT>
</DOC>
