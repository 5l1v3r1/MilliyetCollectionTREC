<DOC>
<DOCNO> 184913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/spor/spo09.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerimiz bitmiştir 
</HEADLINE>
<TEXT>

   Türkiye - İngiltere maçının biletleri iki hafta öncesinden tükendi. Futbol Federasyonu'nun satıştan 2.5 trilyon lira hasılat elde ettiği açıklandı 
   
   Pepsi de dağıtıyor 
   MİLLİ Takımımız'ın 11 Ekim'de İngiltere ile oynayacağı tarihi karşılaşmanın biletleri iki hafta önceden tükendi. 42 bin koltuk kapasitesi bulunan Şükrü Saracoğlu Stadı'nın tüm biletlerlerin satıldığı açıklanırken, 2.5 trilyon lira hasılat elde edildiği belirtildi. Bu arada Pepsi'nin, aldığı 50 milyon liralık 10 bin bileti promosyonla tüketicilerine dağıtıyor. 
   
   Eriksson'a tepki 
   UEFA Başkanı Lennard Johansson, "Sakın Türkiye'ye gitmeyin" diyen İngiltere Teknik Direktörü Eriksson'a tepki gösterdi, "Özür dilemesi, hatasını silmez. Umarım bu olay herkese ders olur" dedi. Eriksson'un sözlerinin maksadını aştığını vurgulayan Johansson, "Milli takım antrenörleri politik sözler yerine takımları için teknik çözümler üretmek için çalışmalı" ifadesini kullandı. 
   
   'Hassas Türkler gücendi'    TÜRK ve İngiliz futbol federasyonları yetkililerinin İsviçre'de yaptığı toplantı, İngiliz basınında da geniş yer buldu. The Guardian, hassas Türkler'in, "güvensiz ülke" muamelesi görmekten üzüntü duyduğunu yazdı. Haberde, "Türkler, turistler için bir cennet yarattı, hatta AB üyeliğine de yakışacaklarını kanıtlama isteğine kapıldılar" dendi. The Times ise, "Türkler kapılarını İngiliz taraftarlara kapattı" başlığını kullandı. 
   
   Ulusoy Taraftar istedik    UEFA tarafından İsviçre'de yapılan toplantıdan dönen Futbol Federasyonu Başkanı Haluk Ulusoy, İngiliz taraftarın bir bölümünün maçı izlemesini istediklerini ancak, İngiltere hükümeti ile federasyonunun bunu kabul etmediğini belirtti. Ulusoy, holiganizme savaş açan İngilizler'in destek istediklerini, kendilerinin de bu şekilde yardımda bulunduğunu ifade etti. 
   
   
</TEXT>
</DOC>
