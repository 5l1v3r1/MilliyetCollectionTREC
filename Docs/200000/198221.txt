<DOC>
<DOCNO> 198221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sontur11.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tankerle otomobil çarpıştı 6 kişi yanarak öldü... 
</HEADLINE>
<TEXT>

     Erzincan'ın Tercan İlçesi'nde meydana gelen trafik kazasında, tankerle çarpışan otomobildeki 6 kişi yanarak öldü. 
     Tercan İlçesi'ne 20 kilometre mesafedeki Dikilitaş mevkiinde, 34 EA 662 plakalı otomobil, karşı yönden gelen Atilla Uzun idaresindeki akaryakıt yüklü 25 AY 901 plakalı tankerle çarpıştı. 
     Yanarak tanınamayacak hale gelen 6 kişinin kimlik belirleme çalışmaları bir kaç saat sonra sonuç verdi. Kazada ölenlerin Orhan, Hayrettin, Nezahat, Münevver ve Emine Öztürk oldukları belirlendi. 
     Araçta sıkışan ve yanarak ölen çocuğun isminin de Zelal Öztürk olduğu açıklandı. 
     Bu arada, kazanın, otomobilin şerit ihlali yapması nedeniyle meydana geldiği, otomobilin önce tankerin sol ön tarafına çarptığı, tankere bir süre sürtündükten sonra da alev aldığı öğrenildi. 
     Kazada yaralanan Tanker şoförü Atilla Uzun ise Tercan Devlet Hastanesi'nde tedavi altına alındı. 

     
</TEXT>
</DOC>
