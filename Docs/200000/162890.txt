<DOC>
<DOCNO> 162890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sondun03.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çırılçıplak akvaryuma atladı, köpekbalığı ölünce başı derde girdi 
</HEADLINE>
<TEXT>

     İngiltere'de çırılçıplak atladığı akvaryumdaki köpek balığı iki gün sonra ölen bir komedyen hakkında, ''ölüme neden olmaktan'' dava açılabileceği bildirildi. 
     İngiltere'nin güneyindeki Brighton kentindeki Deniz Yaşamı Merkezi yetkilileri, akvaryumlarında bulunan 91 santimlik 12 yaşındaki köpekbalığının, strese dayanıksız bir tür olduğunu belirttiler. 
     Merkez yetkililerinden Lisa Handscomb, Daily Telegraph gazetesine yaptığı açıklamada, Guy Venables adlı komedyenin bir tanıtım sırasında köpekbalığının bulunduğu su tankına çırılçıplak atladığını ve köpekbalığının iki gün sonra aniden öldüğünü bildirdi. 
     Handscomb, ölen köpekbalığı üzerinde biyologlardan oluşan bir ekip tarafından inceleme yapıldığını belirterek, ''eğer köpekbalığının ani stres nedeniyle öldüğü belirlenirse, Venables'i mahkemeye vereceğiz'' dedi. 
     
</TEXT>
</DOC>
