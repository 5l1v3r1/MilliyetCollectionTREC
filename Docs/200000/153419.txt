<DOC>
<DOCNO> 153419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/yasam/yas02.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bisikletine doyamadı bile 
</HEADLINE>
<TEXT>

Yasin, 15'inde sahip olduğu yeni bisikletiyle okula gidiyordu. Ve kırmızıda durmayan bir kamyonun altında can verdi 
     YUNUS HAKAN GÜLER Bursa DHA 

     Bursa'da babasının yeni aldığı bisikletle okula gitmek isteyen 15 yaşındaki Şerif Yasin Kütük, kırmızı ışıkta geçen kamyonun altında can verdi. 
     Yıldırım İlçesi Samanlı Mahallesi'nde oturan Kütük, dün okula gitmek için babasının yeni aldığı bisikletle evden çıktı. Kırcılar Meslek Lisesi 1. sınıf öğrencisi Kütük, bisikletiyle Samanlı Kavşağı'ndan geçmek istediği sırada, ölüm gelip onu buldu. 
     
     10 metre sürüklendi 
     Aynı kavşaktan kendisine kırmızı ışık yandığı halde hızla geçen Yıldıray Tümen 34 yönetimindeki kamyon, Kütük'ü ve bisikletini altına aldı. 
     Kamyonun 10 metre sürüklediği talihsiz öğrenci, olay yerinde can verdi. 
     Çocuklarının ölüm haberini komşularından duyan anne Altun ve baba Süleyman Kütük, koşarak kaza yerine geldi. Çocuklarının cesedini gören Kütük çifti, Şerif Yasin için ağıtlar yakıp gözyaşı döktü. Kazadan sonra gözaltına alınan kamyon sürücüsü Tümen ise, öğrencinin aniden önüne çıktığını söyledi. 
     


YAŞAM 
















</TEXT>
</DOC>
