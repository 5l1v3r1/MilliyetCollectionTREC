<DOC>
<DOCNO> 178063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur18.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS belgeleri gönderilmeye başlandı.. 
</HEADLINE>
<TEXT>

     Öğrence Seçme Sınavı ÖSS yerleştirme sonuç belgeleri, bugün adayların adreslerine postalanmaya başlandı. 
     ÖSS yerleştirme sonuç belgelerinde adayın yerleştiği yükseköğretim programının adı ve puan türü, bu programa hangi tercih sırasına göre yerleştiği, kaydının yapılacağı tarih ve adresler ile istemişse yurt bilgileri yer alacak. 
     ÖSYM, ayrıca, adaylara ilişkin kimlik bilgilerini içeren fotoğraflı aday listelerini üniversite rektörlüklerine de gönderecek. 
     Üniversitelere kayıtlar 8-14 Eylül 2003 tarihleri arasında yapılacak. 
     Adaylar, ellerine ÖSS yerleştirme sonuç belgeleri ulaşmamış olsa bile internetten edindikleri bilgiler doğrultusunda kazandıkları üniversiteye başvurarak kayıt yaptırabilecekler. Belirlenen süre içinde kayıt yaptırmayan adaylar haklarını kaybedecek. 
     
     KAYIT İÇİN GEREKLİ BELGELER 
     Kayıt sırasında adaylardan şu belgeler istenecek 
     -ÖSYS sonuç belgesi, -Adayın mezun olduğu okuldan aldığı diplomanın aslı ya da yeni tarihli mezuniyet belgesi, -Aday 0.8 katsayısından veya ek puandan yararlanarak ya da sınavsız geçişle yerleştirilmiş, ancak alan kol veya bölümü diplomasında veya mezuniyet belgesinde belirtilmemişse, hangi okul ve alan kol bölümden mezun olduğunu gösterir resmi belge, -Nüfus cüzdanının onaylı örneği, -İkametgahı ile ilgili beyanı, -Askerlik çağına gelmiş veya daha yukarı yaştaki erkek adaylar için ilgili askerlik şubesinden alınacak ''Bir fakülte veya yüksekokula kaydolmasında askerlikçe bir sakınca olmadığı''na dair belge, -12 adet 4.5 cm x 6 cm boyutunda fotoğraf Fotoğraflar son 6 ay içinde önden, başı açık, adayı kolaylıkla tanıtabilecek şekilde çekilmiş olacak , -Katkı payının ödenmesiyle ilgili belge, -Kayıttan önce belirlenip üniversite tarafından ilan edilecek diğer belgeler. 
     Anadolu Üniversitesi'nin açıköğretim programlarını kazanan adaylar, kayıt işlemleri ve kayıt tarihi için Anadolu Üniversitesi Rektörlüğü'ne başvuracaklar. 
     
</TEXT>
</DOC>
