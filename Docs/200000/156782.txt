<DOC>
<DOCNO> 156782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/yazar/asik.html </URL>
<DATE> 2003/05/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hıyar uzmanlığı 
</HEADLINE>
<TEXT>

     "Baltası durmadan Galatasaray'ı doğruyor.. Ben yaptıklarını yüzüne vurunca da, korkusundan 'Hıncal beni hedef gösteriyor' diye ağlamaklı oluyor.. 
     Galatasaraylılar geri zek lı değil Hıyar Uzmanı..." 
     Şu satırlar da Erman Toroğlu'nun dünkü köşesinden 
     "Bak Hıncal, üreticiler Antalya'da kışın serada yetiştirdikleri hıyarları kesip kasalara koyup İstanbul'a yollarlar. İstanbul'da kasayı açtığında bu hıyarların boyları 1.5 - 2 santim uzar. Sen Ankara'dan İstanbul'a gittin, bir türlü uzayamadın..." 
     Hıyar Cucumis sativus, bir Uzakdoğu bitkisi 
     
     Dolar için yeni renk düşünülüyormuş. Kan kırmızısı ile petrol siyahı iyi gider. 
Akif Kökçe 


Çocuklara ayıp...      İnsan Hakları Derneği İHD, Milli Eğitim Bakanı Hüseyin Çelik'e çağrıda bulunarak "Ermeni iddialarının asılsız olduğuna ilişkin" kompozisyon yarışması ve konferansların iptalini istedi. 
     İHD dedi ki "Çocuklarımızı birbirine düşman etmeyelim... Ermeni çocuklarının kendi kimlikleri aleyhine, diğerlerini de ermeniler aleyhine yazı yazmaya zorlamayalım..." 
     
Otomobilin namusu      Yeni TCK tasarısına göre, otomobil içinde girilecek bir cinsel ilişki aleniyet kavramı içinde olacağından, 1 ile 3 yıl arasında hapisle cezalandırılacakmış. En sorumsuz trafik canavarı bile malum en çok 1 - 2 yıl hapis yatıyor. 
     Arman Salepçi diyor ki 
     - Otomobilini kullanarak bir yaşamı başlatanı, otomobiliyle bir yaşama son verenden daha ağır cezalandırmak ancak AKP'nin ahlak anlayışına yakışabilir... Yapılan fuhuş bile olsa bu suç cinayetten daha ağır sayılabilir mi 
     
Ayetullah'lar hazır      Ayetullah Muhammad Bekr El Hekim geçen hafta sonu Tahran'dan bindiği uçaktan Basra'da indi. 23 yıldır sürgünde olan Şii lider, Basra ve El Nasıriye'de yabancı güçlere "ülkeyi terk edin" çağrısında bulundu. Büyük Ayetullah Seyid Ali El Sistani ve Hocatülislam Mukteda Sadr aynı bölgede liderlik için mücadele ediyor. ABD Irak'ı Saddam'dan aldı, İran'a teslim edecek gibi görünüyor. Ortada Sünniler. Kuzeyde Kürtler. 
     Çetin günler bekliyor ABD'yi ve Irak'ı... Saddam'ı mumla arayacaklar gibi gözüküyor... 
     
4'üncü Recep      Recep Yazıcıoğlu malumunuz Türkiye'nin en popüler valilerinden biri... Şimdi Denizli'de ilginç icraatlarıyla gündemde... Göreve başlar başlamaz içkili lokantalara karşı savaş açtı, son olarak da Denizli Gazeteciler Cemiyeti lokalini kapattı. Denizli DHA Temsilcisi Osman Nuri Boyacı'yla konuştuk 
     - Vali Bey 50'ye yakın bar ve lokantayı çeşitli nedenlerle kapattı. Bizim lokalin 1 ay kapatılma gerekçesi müstecirin üye olmayanları lokale alması... Denizli'de bir laçkalık vardı ama şimdi de ölçü kaçıyor... 
     - Örneğin 
     - Geçenlerde bir bar, müşterileri barın önünde kavga etti, diye kapatıldı. Vali Bey, müşterisi meyhaneden çıktıktan sonra içkili araba kullanırsa bundan meyhaneci de sorumludur, diyor. İl İdaresi Yasası valilere, "suçu önlemek için her türlü önlemi alma yetkisi" veriyormuş, o da bunun gereğini yaptığını söylüyor. Kendisi içkiye şiddetle karşı. Denizli'ye gelir gelmez Tekel bayilerinin çokluğunu gösterip "Burası Tekel-istan'a dönmüş, 3 - 4 bayi yeter" sözleriyle dikkati çekmişti. 
     - Sonuç... 
     - "Sevenler..." derneklerinde bir patlama var.... Doğa Sevenler Derneği, Müzisyenler Derneği, Edebiyat Dostları Derneği, Film Sevenler Derneği, Şiir Sevenler Derneği, Pizza Sevenler Derneği... En rahat oralarda içiliyor... 
     
     
     ABD Büyükelçiliği Müsteşarı, "İlişkileri tamir etmek istiyorsanız gidin Amerikan halkını ikna edin" demiş.Başka işimiz yoktu... 
Haldun Ertem 
     
     Marmaris'in Akçabük Koyu'nda kızılçam ormanı yanıyormuş.Bir iyi, bir kötü haberimiz var... Kötü haber, ağaçlar gitti.İyi haber, yeni bir "Orman vasfını yitirmiş orman alanı" mız oldu... 

</TEXT>
</DOC>
