<DOC>
<DOCNO> 165970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/siyaset/siy20.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Alman turist özelci’ çıktı      ALANYA’da geçirdiği trafik kazasında yaralanan ve kafasında ezilme bulunan Alman turist Siegfried Rezlaf Hein 43 , tedavi gördüğü Alanya Devlet Hastanesi’ndeki hizmeti beğenmeyince Özel Alanya Başkent Hastanesi’ne kaçtı. Tercümanlı, uluslararası sigorta şirketleriyle anlaşması olan ISO 9001 belgeli hastaneyi beğenen Hein, Beyin Cerrahi Servisi’nde tedaviye alındı. 
     
Aile boyu eroin şebekesi yakalandı      ANKARA ve Van polisinin ortaklaşa düzenlediği "Altın Hilal" operasyonunda İran’dan Türkiye’ye sokulduğu belirlenen 37 kilo eroin, Van’dan İstanbul’a hareket eden Kurban A.’nın kullandığı araçta ele geçti. 1 milyon euro değerindeki eroinle ilgili olarak baba - oğul Ahmet E. 50 ve Zeki E. 24 ile Kurban A. gözaltına alındı. Batman Sason’da da 1 milyon 800 kök dişi hintkeneviri ele geçirildi. 2 kişi yakalandı. 
     
Güvenlikçilere boy standardı      ÖZEL güvenlik görevlilerinde aranacak sağlık şartlarına ilişkin esas ve usulleri düzenleyen "Özel Güvenlik Görevlileri Sağlık Şartları Yönetmeliği" Resmi Gazete’nin dünkü sayısında yayımlanarak yürürlüğe girdi. Yeni yönetmeliğe göre güvenlik görevlisi olaşan çalışanların boy standardı erkeklerde 1.65, kadınlarda 1.60 olarak belirlendi. Güvenlikçilerin işitme, konuşma ve ruh sahlığında da bir sorun bulunmayacak. 
     
Belediyede müdürlere masaj      KADIKÖY Belediyesi, zabıtalarını stresli çalışma ortamlarına hazırlayabilmek için uyguladığı yoga derslerinin ardından şimdi de birim müdürlerini güne masajla başlatıyor. 4 terapist tarafından deneme amacıyla başlatılan "verimlilik masajı" birçok ülkede sağlık giderlerini azaltmak ve verimliliği artırmak için kullanılıyor. Masaj ilk önce Belediye Başkanı Selami Öztürk’e uygulandı. 
     
Vapurda Akbil’e yüzde 50 indirim      TÜRKİYE Denizcilik İşletmeleri TDİ Genel Müdürü Burhan Külünk, yaptığı yazılı açıklamada, Kabotaj Bayramı olan 1 Temmuz Salı gününden itibaren, 10.00-16.00 saatleri arasında, Şehirhatları İşletmesi vapurlarında Akbil ile seyahat edecek yolculara yüzde 50 indirim uygulanacağını açıkladı. 
     
Çalıntı otomobili villada pazarladılar      SAHTE evrak düzenledikleri çalıntı otomobilleri, güven sağlamak amacıyla lüks semtlerde yüksek kira ödeyerek tuttukları eşyalı evlerde pazarladıkları öne sürülen Dilek Bilgiç ve sevgilisi Kerim Ergüven Şişli’de düzenlenen operasyonla yakalandı. Operasyonlarda İstanbul’da çaldıkları otomobilleri sahte evrak düzenleyerek pazarlayan Polat Ustaoğlu, Şengül Bünyat ve dokuz kişi de gözaltına alındı. n ELVAN EZBER İstanbul 
     
Kaymakama işten çıkarma’ dayağı      ELAZIĞ’IN Sivrice ilçesinin Kaymakamı Can Tortop, Sosyal Yardımlaşma’da çalışan Ferhat Beşiktaş’ını işine dışarıya bilgi sızdırdığı iddiasıyla son verdi. İşten çıkarılmayı hazmedemeyen Beşiktaş da dün öğle saatlerinde Sivrice Camii önünde yürüyen Tortop’a saldırarak yumrukladı. Beşiktaş, gözaltına alandı. 
     

</TEXT>
</DOC>
