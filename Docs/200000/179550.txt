<DOC>
<DOCNO> 179550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/soneko32.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa yapıcısı bankalar belli oldu... 
</HEADLINE>
<TEXT>

     ''Piyasa Yapıcılığı Sözleşmesi'' imzalanan bankalar belirlendi. 
     Hazine Müsteşarlığı'ndan yapılan yazılı açıklamaya göre, devlet iç borçlanma senetlerinin ihracında ve ikincil piyasa işlemlerinde etkinliği artırmayı amaçlayan ''2003-2004 Dönemi Piyasa Yapıcılığı Sistemi''ne ilişkin hazırlıklar tamamlandı. 
     Açıklamaya göre, Piyasa Yapıcılığı Sözleşmesi imzalanan bankalar belirlenirken, toplam 11 banka ile sözleşme imzalandı. 
     Piyasa Yapıcığılığı Sözleşmesi imzalanan bankalar şöyle 
     ''Akbank T.A.Ş, Finansbank A.Ş, HSBC Bank A.Ş, Oyakbank A.Ş, T.C Ziraat Bankası A.Ş, T. Dış Ticaret Bankası A.Ş, T. Garanti Bankası A.Ş, T. Halk Bankası A.Ş, T. İş Bankası A.Ş, T. Vakıflar Bankası T.A.O, Yapı ve Kredi Bankası A.Ş.'' Geçen yıl yeniden geçilen Piyasa Yapıcılığı Sistemi ile borç yönetiminde etkinliğin artırılması yanında, iç borçlanma senetleri ikincil piyasasında likiditenin artırılması amaçlandı. 
     Piyasa Yapıcılığı Sistemi ile piyasa yapıcısı bankalara gerek birincil piyasada, gerekse para piyasalarında sağlanan ayrıcalıklar ile sistemin etkinliğinin sürekli kılınması da öngörüldü. 
     Türkiye'de uygulanan Piyasa Yapıcılığı Sistemi, Kasım 2000 ve Şubat 2001 krizi ardından uygulamadan kaldırılmıştı. 
     
</TEXT>
</DOC>
