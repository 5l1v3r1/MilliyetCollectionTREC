<DOC>
<DOCNO> 194624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sontur02.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollar kan gölü... Otobüs, kamyonla çarpıştı 11 ölü... 
</HEADLINE>
<TEXT>

     Çorum-Samsun karayolunda meydana gelen trafik kazasında 11 kişinin öldüğü, 14 kişinin yaralandığı bildirildi. 
     Alınan bilgiye göre, Samsun yönünden Çorum'a seyreden, Artvin Ekspres firmasına ait, Yücel Norman'ın kullandığı 08 AT 555 plakalı yolcu otobüsü, Çorum-Samsun karayolu 21. kilometrede, karşı yönden gelen Ayhan Göktepe'nin kullandığı 38 D 1815 plakalı ve meyvesuyu yüklü kamyonla çarpıştı. 
     Kazada otobüs sürücüsü Yücel Norman 56 , yolculardan Rahim Önçeken, Gültekin Baydar, Nizamettin Doğan ile üzerlerinden kimlik çıkmadığı için isimleri belirlenemeyen 6 kadın ve 1 erkek daha ölürken, 14 kişi yaralandı. 
     Yaralanan kamyon sürücüsü Ayhan Göktepe ile yolcular Servet Aydın, İlter Güneş, Ahmet Naci Topaloğlu, Gıyasettin Taşkın, Kadriye Keskin, Gökhan Kibar, Mehmet Çakır, Ufuk Aydın, Nebahat Altınkaya, Yasin Altınkaya, Ezginur Altınkaya, Ennur Altınkaya ve kimliği belirlenemeyen bir kadın, Çorum Devlet Hastanesi'nde tedavi altına alındı. 
     Kaza sonrası Çorum-Samsun karayolu yaklaşık 3 saat trafiğe kapalı kaldı. 
     
</TEXT>
</DOC>
