<DOC>
<DOCNO> 177082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/guncel/gun02.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivil toplum örgütleri diretiyor 
</HEADLINE>
<TEXT>
   Referandum için hodri meydan 
   Sivil toplum kuruluşları orman vasfını yitirmiş arazilerin satışına imk n veren Anayasa değişikliği için 'Gereken cevabı halk verecektir' dedi 
   ANKARA Milliyet 

   
   Sivil toplum kuruluşları orman vasfını yitirmiş arazilerin satışını düzenleyen Anayasa değişikliğine ilişkin düzenlemenin referanduma götürülmesini istedi. 
   TEMA Vakfı Mütevelli Heyeti Başkanı Hayrettin Karaca, orman vasfını yitirmiş arazilerin kiraya verilmesini önererek, "Ülkenin mali kaynak sorununun çözümlenmesi isteniyorsa bu arazilerin satışı yerine 5 yıl geriye dönülerek kiraya verilmesi düşünülebilir. Bu araziler kiraya verilecek ancak mülk devletin olacak" dedi. 
   Cumhurbaşkanı Ahmet Necdet Sezer'in söz konusu düzenlemeyi referanduma götürmesi halinde halkın gereken cevabı vereceğini söyleyen Karaca, "Bu bir bağımsızlık savaşı. Referandum, bağımsız Türkiye'nin oluşmasında kaçırılmaz bir fırsat" diye konuştu. 
   
   Kurultay yapılacak 
   70 sivil toplum örgütünün oluşturduğu "Ormanlarımıza Sahip Çıkalım Birliği Yürütme Kurulu" adına açıklama yapan Tarım Orkam-Sen Genel Başkanı Sezai Kaya da, orman arazilerinin satışı kararını halkın vermesi gerektiğini vurguladı. 
   Kaya, bu kapsamda tüm ilgili kişi ve kuruluşların katılımıyla "Ormanlarımıza Sahip Çıkalım" kurultayı düzenleyeceklerini bildirdi. 
   
   Yeni 2B'ler yaratılır 
   Kırsal Çevre ve Ormancılık Sorunları Araştırma Derneği Yönetim Kurulu Üyesi Doç. Dr. Yücel Çağlar ise değişikliğin öngörüldüğü gibi gerçekleşmesi halinde yeni 2B arazilerinin yaratılarak Türkiye'deki ormansızlaşma sürecinin daha da artacağını savundu. 
   
   
</TEXT>
</DOC>
