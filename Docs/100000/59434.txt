<DOC>
<DOCNO> 59434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/12/28/yazar/temelkuran.html </URL>
<DATE> 2001/12/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Eğlenme işinin icrası 
</HEADLINE>
<TEXT>

     Saadet Partililer bir kampanya başlatmışlar. Yılbaşı eğlencelerini ve piyango çekilişlerini protesto ediyorlar. İsrafa sebep olduğu ve halkı isyana teşvik ettiği için. Aynı partinin kadın kollarının "Happy New Year" yazılı yılbaşı kartları gönderiyor olması üzerine ayrıca konuşulacak bir çelişki tabii. Ama diğer yandan, memleket evlatlarının toplumsal sınıflarına göre güç bela icat ettikleri, yarım yamalak olsa da icra ettikleri eğlencelerini alıp yerine ne koymayı düşünüyorlar acaba "Mümin" nasıl eğlenir yani Hiç değilse partinin programında tarif edilen "mümin" nasıl eğlenmelidir "Mümin" parti programlarında tarif edilebilen bir şey ise tabii... 
     Refah Partisi döneminden bu yana herkes, bir çok kez görme şansı yakaladı o düğünleri. Partililerin çağrıldığı, kadınların erkeklerin ayrı ayrı yerlerde sıkım sıkım sıkıldığı, son derece düğmeleri ilikli bir şekilde "eğlenilen", herkesin bilinmeyen bir merkezin kendinden beklediği terbiyeli davranışları sergilemeye gergin gergin ihtimam gösterdiği düğünler... İlahiler, meyve suları ve örtülü daralmalar... Hakikaten de eğlenebildikleri yalanına inanılabilirdi, eğer çalınan ilahiler sırasında uyuyan partilileri yakalamasaydı kameralar Kendi eğlence tarifini bulmaya çalışırken epey yıprandı yani "örnek müslüman"ın tarifi için uğraşanlar. Uykudan önce düğünlerinde, "islami tarzda bir hayatın" olabilirliğini göstermek çabası içinde epey yıprandılar. Büyük bir disiplinin pençesinde "eğlence etkinliğinin" icrası için çok sıkıldılar. 
     
Peki sıkılan bir tek onlar mı      Gitmeyenler bilmiyordur. Televizyonlarda gösterilen "televole" kadrosundaki barlarda masalara çıkan kızlar, öyle içki içip kendilerinden geçip çıkmıyorlar oralara. Daha şarkı başlar başlamaz tırmanıyorlar tepelere. Yani daha en baştan planlanmış bir "kendini gösterme" oyunu içinde sıkıntılı bir performans sergilemek için oradalar. Taneyle satılan peçeteleri alıp kadınların üzerine boca eden klas fakiri adamlar da elbette yapılması gerekeni yapıyorlar. Kısır ve sakil bir kodlar sistemi içinde bir etkinlik icra ediliyor yani. Onlar hep birlikte, eğlenMiyorlar eğlenme işini yapıyorlar Doğrusu, post - modern ve gönüllü bir esir pazarına benziyor etraf. 
     
Hazin türkü bar'lar      Öbür tarafta da türkü bar'lar. Arka sokaklarda ürkek ürkek üreyip sonunda eğlencenin ana bulvarına varmanın verdiği cesaretle daha da çığırtkanlaşan eğlence odakları memleketimin... Mihriban'la bile göbek atıp gecenin sonunda da yıkıla yıkıla çekilen halaylarda kaybedilmiş bir şeyin hazin izleri yok mu aslında O küçük türkü barların hepsinde, ama istisnasız hepsinde, devasa ses düzenleri vardır. Uzun zaman bastırılmış bir sesin kendini ilk duyurduğu anda hınçla kabalaşmasının bir işareti gibi sanki. 
     Kendi bedeninden ürken, olası hareketinden bile utanan, eğlenme "işini" kendini tarifin bir parçası olarak yaşayan ve böylece eğlenceyi bir "sıkıntı" haline getiren insanlar, eğlenemez. Olsa olsa eğlenmek için hınçla debelenir. 
     
     







Irak sorunu, Kürt sorunu... 


Ah şu Mülkiye... 


Herkes işine... 


2002 için iyimserim, çünkü 2001'den kötüsü olmaz 


Saddam'ın kellesi 


Edebiyat'ta milat tartışması 


Dövize büyük talep olmayacak 


Dünyayı sarsan yıl 


Halkı temsil eden Meclis’i seçmek... 


KOBİ’ler ve süper lig’ 


Çocuklara kıymayın efendiler, sahip çıkın 


"Komünizm lazımsa biz getiririz " 


Generallerin savaşı 


Bilişimcilere taciz mi var 


Eğlenme işinin icrası 


Banka batakçılarına yılbaşı hediyesi 


</TEXT>
</DOC>
