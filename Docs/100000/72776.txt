<DOC>
<DOCNO> 72776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2002/03/15/son/soneko11.html </URL>
<DATE> 2002/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Afganistan'a 1 milyar dolarlık yardım paketi.. 
</HEADLINE>
<TEXT>

     Afganistan'a uzun vadeli yardım için bastıran ABD'nin yasama organı Kongre'de Temsilciler Meclisi, kıtlık, açlığın giderilmesi, uyuşturucu ticaretiyle mücadele ve yeni yönetimi desteklemek üzere 1 milyar dolarlık yardım paketi hazırladı. 
     ABD Başkanı George Bush yönetimi ise Temsilciler Meclisi Uluslararası İlişkiler Komitesi'nin planını hala gözden geçiriyor. 
     Beyaz Saray yönetiminin Afganistan için 250 milyon dolar daha yardım arayışında ve terörizmle mücadelenin devamı için 15 milyar dolarlık acil paketi en erken gelecek hafta Kongre'ye sevkedecek. 
     Temsilciler Meclisi Uluslararası İlişkiler Komitesi'nin Afganistan'a yardım planı dört yıl süreli, esnek ve Afganistan'daki özel durumla başetmede önemli. Bu fondan Afganistan'a bu mali yılda 300, gelecek mali yılda 250, sonrasında 250, dördüncü yılda da 200 
     milyon dolar yardım öngörülüyor. 
     ABD Dışişleri Bakanlığı Müsteşarı Alan Larson, Afganistan'daki durumun kaygan olup, yardım kısıtmaları ve önlemlerin hızla gelişen olaylara cevap verme kapasitesini sınırlayacağını bildirdi. 
     Amerikan Uluslararası Kalkınma Ajansı USIDA idarecisi Andrew Natsios da, Afganistan'a vaad ettikleri 167 milyon dolarlık yardımın 107 milyon dolarının süratle sevkedildiğini söyledi. 
     Afganistan'ın acil ihtiyaçlarının yakında daha fazla yardımı gerektirdiği saptandı. Bu incelemeye göre, Afganistan'da üç yıldır süren kuraklık bir yıl daha devam ederse, ülke oturulamaz hale gelecek, insanlar yetersiz besleniyor, kıtlık ve hastalıkla karşı karşıya. 
     Afganistan'da afyon üretimine gelecek aylarda izin verilirse, yüzmilyonlarca dolar uyuşturucu ağalarına gidecek ve ülke daha da istikrarsızlaşacak, bölgenin afyon sorunu daha da büyüyecek. 
     Bu ülkede altyapı ihtiyaçları ile telef on, bilgisayar ve binaların ısıtılması gibi işleyen devlet için gerekenler muazzam. 
     Afganistan'ın savaş sonrası kurtarılması için 10 milyar dolar gerektiği hesaplanıyor. Kreditörler ise bu mali yıl için 1.8 milyar dolar, gelecek beş yılda 4.5 milyar dolar vaad etmişlerdi. 
     






</TEXT>
</DOC>
